<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1999</searchword><id>4791</id><udhid>UDH:TvAR/4791</udhid><titel>Levensverzekeringsmij. NOG / Hagen c.s. (TvAR 1999/4943)</titel><searchwords><searchword>TvAR 1/1999</searchword><searchword>TvAR 1999/4943</searchword><searchword>UDH:TvAR/4791</searchword></searchwords><attachments><attachment><name>1999_nr 1_Rechtspraak_4943.pdf</name><extention>pdf</extention><url>https://denhollander.info/download/4733/ci</url></attachment></attachments><inleiding>Pachtwet art. 25, 38, 38a, 39, 41&#13;
&#13;
Verpacht is aan een vennootschap onder firma:&#13;
pachters zijn de beide vennoten.&#13;
Een mondelinge behandeling van de zaak&#13;
zonder dat partijen daarvoor zijn opgeroepen&#13;
en in aanwezigheid van slechts één der partijen&#13;
is in strijd met fundamentele regels van&#13;
procesrecht.&#13;
Een der pachters is vóór het einde van de&#13;
lopende pachttermijn 65 jaar geworden en, nu&#13;
verpachter zich ook deswege tegen verlenging&#13;
van de pachtovereenkomst verzet, is te zijnen&#13;
aanzien geen plaats voor die verlenging.&#13;
Voor het door de andere pachter samen met&#13;
een zoon gaan gebruiken van het gepachte&#13;
dient pachter toestemming van de verpachter&#13;
te vragen; bij weigering van die toestemming&#13;
kan hij een vordering ex art. 49a Pachtwet&#13;
indienen. Overigens heeft pachter, naar ten&#13;
processe moet worden aangenomen, in casu de&#13;
zeggenschap als pachter over het gepachte&#13;
geheel aan zich gehouden en is voor het geheel&#13;
aan zijn verplichtingen als pachter blijven voldoen.&#13;
Zij tekortkoming is dan ook niet dusdanig&#13;
ernstig dat deze aan verlenging van de&#13;
pachtovereenkomst in de weg moet staan.&#13;
De gestelde onderverpachting – die op zichzelf&#13;
als een ernstige tekortkoming moet worden&#13;
beschouwd – is in casu onvoldoende aannemelijk&#13;
geworden.&#13;
Ten aanzien van het door verpachter gestelde&#13;
voornemen tot eigen gebruik moet, nu deze&#13;
een rechtspersoon is, naar billijkheid worden&#13;
beslist. Belangenafweging: het belang van de&#13;
pachter weegt het zwaarst. Volgt verlenging&#13;
tot het einde van het pachtjaar waarin de&#13;
overgebleven pachter 65 jaar zal zijn geworden.</inleiding><content>Beschikking in de zaak van:&#13;
de naamloze vennootschap N.V. Levensverzekering&#13;
Maatschappij NOG, gevestigd en kantoorhoudende&#13;
te Amsterdam, appellante,&#13;
procureur: mr P.C. Plochg,&#13;
tegen&#13;
1. de vennootschap onder firma J. Hagen en&#13;
Zonen, gevestigd te Lisserbroek, gemeente&#13;
Haarlemmermeer,&#13;
2. Gijsbertus Jacobus Hagen, wonende te Lisserbroek,&#13;
gemeente Haarlemmermeer,&#13;
3. Klaas Hagen, wonende te Lisserbroek,&#13;
gemeente Haarlemmermeer, geïntimeerden,&#13;
procureur: mr D.M.H.M. van Dijk.&#13;
1 Het geding in eerste aanleg&#13;
1.1 De pachtkamer van het kantongerecht te&#13;
Haarlem heeft op 14 februari 1997 tussen partijen&#13;
een beschikking gegeven, waarbij de tussen&#13;
appellante als verpachtster en geïntimeer-&#13;
den sub 2 en 3 als pachters bestaande en&#13;
behoudens verlenging op 15 december 1997&#13;
eindigende pachtovereenkomst met betrekking&#13;
tot een kavel land, kadastraal bekend&#13;
gemeente Haarlemmermeer, sectie AF, nummer&#13;
310 ged., groot 28.01.92 ha, is verlengd&#13;
tot 15 december 2002, met bepaling dat geïntimeerden&#13;
sub 2 en 3 alsmede geïntimeerde sub&#13;
1 in het geval haar vennoten de leeftijd van 65&#13;
jaar zullen bereiken of zullen hebben bereikt,&#13;
geen verdere verlenging van de pachtovereenkomst&#13;
kunnen verzoeken, zulks met afwijzing&#13;
van het meer of anders verzochte en met compensatie&#13;
van de proceskosten.&#13;
1.2 Voormelde beschikking is gegeven uit&#13;
overweging in hoofdzaak dat naar billijkheid&#13;
het belang van pachters het zwaarst moet&#13;
wegen en dat mitsdien de pachtovereenkomst&#13;
moet worden verlengd, zulks tot het einde&#13;
van het pachtjaar waarin geïntimeerde sub 2&#13;
de leeftijd van 65 jaar zal hebben bereikt.&#13;
2 Het geding in hoger beroep&#13;
2.1 Verpachtster is bij op 13 maart 1997 ter&#13;
griffie van het hof ingekomen beroepschrift in&#13;
hoger beroep gekomen van voormelde beschikking,&#13;
met verzoek die beschikking te vernietigen&#13;
en, opnieuw (lees:) beschikkende, geïntimeerden&#13;
alsnog niet-ontvankelijk te verklaren&#13;
in hun verzoek tot verlenging van de tussen&#13;
partijen bestaande pachtovereenkomst, althans&#13;
dat verzoek alsnog af te wijzen, met veroordeling&#13;
van geïntimeerden in de kosten van&#13;
de onderhavige procedure in beide instanties.&#13;
2.2 Geïntimeerden hebben bij op 7 mei 1997&#13;
ter griffie van het hof ingekomen verweerschrift&#13;
verweer gevoerd, met het verzoek&#13;
appellante niet-ontvankelijk in het door haar&#13;
ingestelde hoger beroep te verklaren, althans&#13;
de beschikking, waarvan beroep, te bevestigen&#13;
met uitzondering van de verlenging van de&#13;
pachtovereenkomst jegens Klaas Hagen, met&#13;
veroordeling van appellante in de kosten van&#13;
het hoger beroep.&#13;
2.3 Op 23 juni 1997 heeft in raadkamer van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren namens verpachtster W.P. Keulers,&#13;
belastingadviseur, bijgestaan door mr drs P.A.&#13;
de Hoog, advocaat te Amsterdam, alsmede de&#13;
pachter G.J. Hagen, vergezeld van zijn zoon&#13;
Johannes en bijgestaan door mr D.M.H.M.&#13;
van Dijk, advocaat te Arnhem.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, wat de raadsman van verpachtster&#13;
betreft mede aan de hand van pleitaantekeningen.&#13;
3 De grieven&#13;
De grieven luiden:&#13;
I. Ten onrechte overweegt de pachtkamer van&#13;
het kantongerecht dat er sprake is geweest van&#13;
een mondelinge behandeling van de zaak.&#13;
II. Ten onrechte heeft de pachtkamer van het&#13;
kantongerecht de pachtovereenkomst met&#13;
Klaas Hagen verlengd.&#13;
III. Ten onrechte heeft de pachtkamer van het&#13;
kantongerecht het verzoek tot verlenging van&#13;
de pachtovereenkomst toegewezen nu appellante&#13;
voornemens is het gepachte zelf voor tot&#13;
de landbouw betrekkelijke doeleinden in&#13;
gebruik te nemen.&#13;
IV. Ten onrechte heeft de pachtkamer van het&#13;
kantongerecht het verzoek tot verlenging van&#13;
de pachtovereenkomst toegewezen.&#13;
V. Ten onrechte heeft de pachtkamer van het&#13;
kantongerecht de kosten van de procedure&#13;
gecompenseerd in die zin dat iedere partij de&#13;
eigen kosten draagt.&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken verklaard (zakelijk weergegeven):&#13;
van de zijde van pachters:&#13;
dat G.J. Hagen 59 jaar is en twee kinderen&#13;
heeft, te weten een zoon (Johannes) van 36&#13;
jaar en een dochter van 33 jaar; dat Johannes&#13;
de MAVO en de MLS (richting akkerbouw)&#13;
heeft gevolgd en na zijn schoolopleiding op&#13;
diverse plaatsen heeft gewerkt alsmede zich&#13;
bezig heeft gehouden met de teelt en de verkoop&#13;
van bloemen; dat hij sinds januari 1997&#13;
bij een bedrijf in de buurt in dienst is als&#13;
vrachtwagenchauffeur, zulks voor 40 uur per&#13;
week en daarmee ongeveer ƒ 2.000,– netto per&#13;
maand verdient; dat zijn werkgever hem in de&#13;
gelegenheid stelt om zoveel mogelijk in het&#13;
landbouwbedrijf, dat hij samen met zijn vader&#13;
exploiteert, behulpzaam te zijn en hij daar,&#13;
inclusief de vacanties, gemiddeld 15 uur per&#13;
week werkzaam is; dat de pachter Klaas&#13;
Hagen per 1 mei 1993 uit de firma met Gijsbertus&#13;
Jacobus Hagen is getreden en Johannes&#13;
met ingang van diezelfde datum tot die firma&#13;
is toegetreden; dat hun bedrijf bestaat uit&#13;
1.15.94 ha eigen grond (waarop woning en&#13;
bedrijfsgebouwen), alsmede de 28.01.92 ha&#13;
pachtgrond in geschil; dat het geheel als&#13;
bouwland wordt gebruikt, zulks voor de teelt&#13;
van aardappelen, suikerbieten en tarwe; dat&#13;
alle grond in één blok nabij de gebouwen is&#13;
gelegen; dat de bedrijfsgebouwen bestaan uit&#13;
een schuur van ongeveer 24 x 30 meter, die&#13;
wordt gebruikt voor de opslag van aardappelen&#13;
en stro, alsmede als ruimte voor de stalling&#13;
van machines en werktuigen, en voorts wordt&#13;
beschikt over 2 verwarmde trekkassen met&#13;
een gezamenlijke oppervlakte van ongeveer&#13;
150 m2, waarin een broer van G.J. Hagen tulpen&#13;
trekt; dat die broer tevens een gedeelte&#13;
van de eigen grond van pachters in gebruik&#13;
heeft; dat G.J. Hagen sinds 1991 naast het&#13;
landbouwbedrijf een bloemengroothandel exploiteert;&#13;
dat hij op de veiling bloemen koopt&#13;
en deze aan winkeliers verkoopt; dat dit overigens&#13;
niet elke dag het geval is; dat hij voor&#13;
die activiteiten de beschikking heeft over een&#13;
bestelauto; dat van de grond in geschil elk jaar&#13;
ongeveer 2 ha wordt gebruikt voor de teelt&#13;
van bloembollen en bloemen; dat G.J. Hagen&#13;
zelf zorgt voor het bemesten en zaaiklaar&#13;
maken van die 2 ha, alsmede voor het&#13;
poten/zaaien van het gewas; dat de verdere&#13;
verzorging van het gewas soms door hemzelf&#13;
wordt gedaan en soms door de koper van het&#13;
gewas, welke koper ook zorg draagt voor de&#13;
oogst; dat hij de betreffende gewassen veelal&#13;
op stam verkoopt en de koper dan zorg draagt&#13;
voor het oogsten daarvan; dat de in de boekhoudoverzichten&#13;
bij de opbrengsten vermelde&#13;
post “land en kashuur” betrekking heeft op&#13;
de al vermelde verhuur van de beide kassen&#13;
aan zijn broer en in de betreffende bedragen&#13;
ook de stookkosten en de kosten van stro zijn&#13;
begrepen; dat het gunstige resultaat in het&#13;
boekjaar 1994/1995 vooral te danken is aan de&#13;
goede aardappelprijzen van dat jaar; dat de&#13;
boekhoudoverzichten over de jaren daarna&#13;
nog niet gereed zijn, maar hij verwacht dat het&#13;
bedrijfsresultaat in die jaren aanmerkelijk&#13;
slechter is geweest omdat de aardappelprijzen&#13;
toen veel lager waren; dat de bloemengroothandel&#13;
in 1993 een verlies te zien gaf van&#13;
ongeveer ƒ 5.000,– bij een omzet van ruim&#13;
1,380 miljoen gulden, in 1994 een verlies van&#13;
ongeveer ƒ 19.000,– bij een omzet van ruim&#13;
1 miljoen gulden en in 1995 een winst van&#13;
ongeveer ƒ 8.000,– bij een omzet van ruim&#13;
ƒ 640.000,–;&#13;
namens verpachtster:&#13;
dat verpachtster in totaal ongeveer 272 ha&#13;
landbouwgrond in eigendom heeft, welke&#13;
grond allemaal gelegen is in de Haarlemmermeer;&#13;
dat hiervan ongeveer 61.50 ha in eigen&#13;
gebruik is, te weten ongeveer 42 ha middels&#13;
exploitatie in het kader van een tweetal B.V.’s&#13;
en ongeveer 19.50 ha door verpachtster zelf;&#13;
dat laatstgenoemde grond direct naast de&#13;
grond in geschil is gelegen; dat voorgemelde&#13;
61.50 ha als bouwland wordt gebruikt, zulks&#13;
voor de teelt van aardappelen, suikerbieten en&#13;
tarwe; dat verpachtster zelf zorg draagt voor&#13;
het algemeen management; dat voor het overige&#13;
gebruik gemaakt wordt van de diensten&#13;
van een rentmeester (de heer Parlevliet) die&#13;
het bouwplan opstelt, terwijl de werkzaamheden&#13;
worden uitgevoerd door loonwerkers&#13;
van wie een zoon van de heer Parlevliet er&#13;
een is; dat niet aangegeven kan worden wat&#13;
het financiële resultaat is van de eigen exploitatie.&#13;
5 Beoordeling van het geschil in&#13;
hoger beroep&#13;
5.1 In de pachtovereenkomst in geschil staat&#13;
als pachter vermeld: firma J. Hagen en Zonen.&#13;
Een vennootschap onder firma is evenwel&#13;
geen rechtspersoon en dit brengt mee dat in&#13;
zo’n geval als pachters moeten worden aangemerkt&#13;
de vennoten, in casu mitsdien Gijsbertus&#13;
Jacobus en Klaas Hagen.&#13;
5.2 Uit het door partijen aangevoerde blijkt&#13;
dat de pachtkamer van het kantongerecht een&#13;
mondelinge behandeling van de onderhavige&#13;
zaak heeft doen plaats vinden zonder partijen&#13;
daarvoor op te roepen; verpachtster is tengevolge&#13;
daarvan bij die mondelinge behandeling&#13;
niet aanwezig geweest.&#13;
Naar het oordeel van het hof is een degelijke&#13;
gang van zaken in strijd met fundamentele&#13;
regels van procesrecht, met name met het&#13;
beginsel van hoor en wederhoor. Voor zover&#13;
verpachtster in grief I daartegen opkomt, is&#13;
die grief gegrond.&#13;
Overigens heeft in hoger beroep alsnog een&#13;
mondelinge behandeling plaats gehad, waarbij&#13;
partijen over en weer zich hebben kunnen uitlaten&#13;
over het wederzijds ten processe aangevoerde;&#13;
zij hebben van die mogelijkheid ook&#13;
gebruik gemaakt.&#13;
5.3 Ook grief II treft doel. Ten processe staat&#13;
vast dat de pachter Klaas Hagen op 5 april&#13;
1993 – mitsdien voor het einde van de lopende&#13;
pachttermijn – de leeftijd van 65 jaar heeft&#13;
bereikt en dit moet medebrengen, nu verpachtster&#13;
ook deswege tegen verlenging van&#13;
de onderhavige pachtovereenkomst bezwaar&#13;
maakt, dat te zijnen aanzien voor verlenging&#13;
van die pachtovereenkomst geen plaats is.&#13;
5.4 Verpachtster verzet zich tegen verlenging&#13;
van de tussen partijen bestaande pachtovereenkomst,&#13;
omdat:&#13;
a) naar haar oordeel de bedrijfsvoering van de&#13;
pachter niet is geweest zoals het een goed&#13;
pachter betaamt;&#13;
b) zij de grond in geschil zelf voor landbouwkundige&#13;
doeleinden in gebruik wil nemen.&#13;
5.5. Ter onderbouwing van het onder 5.4 sub&#13;
a gerelateerde voert pachtster allereerst aan&#13;
dat Gijsbertus Jacobus Hagen heeft gehandeld&#13;
in strijd met zijn uit artikel 25 van de Pachtwet&#13;
voortvloeiende verplichting om het&#13;
gepachte persoonlijk te gebruiken door de&#13;
grond in geschil samen met zijn in 1993 tot de&#13;
vennootschap onder firma toegetreden zoon&#13;
Johannes te exploiteren, dusdoende – aldus&#13;
verpachtster – zonder haar toestemming de&#13;
zeggenschap over de exploitatie van de litigieuze&#13;
grond overdragend aan een derde.&#13;
5.6 Het hof overweegt ter zake dat in een&#13;
geval als het onderhavige van een pachter verwacht&#13;
mag worden dat hij aan de verpachter&#13;
verzoekt om de toetredende c.q. toegetreden&#13;
vennoot als medepachter te aanvaarden; bij&#13;
weigering van de gevraagde toestemming kan&#13;
hij desgewenst een vordering ex artikel 49a&#13;
van de Pachtwet indienen. Ten processe is&#13;
gebleken dat zulk een vordering inmiddels&#13;
aanhangig is gemaakt, doch het had op de weg&#13;
van de pachter G.J. Hagen gelegen dat hij&#13;
zulks al veel eerder zou hebben gedaan.&#13;
5.7 Het vorenstaande betekent echter nog niet&#13;
dat het verweer van verpachtster tegen de&#13;
gevraagde pachtverlenging reeds daarom doel&#13;
treft. De pachter G.J. Hagen heeft immers –&#13;
niet, althans onvoldoende bestreden – aangevoerd&#13;
dat hij de hem op grond van de pachtovereenkomst&#13;
toekomende zeggenschap over&#13;
het gepachte heeft behouden en deze niet&#13;
geheel of gedeeltelijk aan zijn zoon heeft&#13;
overgedragen. Gesteld noch gebleken is&#13;
voorts dat G.J. Hagen niet volledig en voor&#13;
het geheel aan zijn verplichtingen als medepachter&#13;
is blijven voldoen. Het hof acht zijn&#13;
tekortkoming te dezen dan niet dusdanig ernstig&#13;
dat deze moet leiden tot de conclusie dat&#13;
zijn bedrijfsvoering niet is geweest zoals het&#13;
een goed pachter betaamt.&#13;
5.8 Verpachtster heeft de pachter G.J. Hagen&#13;
voorts verweten dat hij de grond in geschil&#13;
onderverpacht voor de teelt van bloembollen.&#13;
Laatstgenoemde heeft dit verwijt gemotiveerd&#13;
weersproken, stellend dat het gaat om eigen&#13;
exploitatie van de grond, dat hij vrijwel alle&#13;
aan de betreffende grond te verrichten werkzaamheden&#13;
zelf doet of voor zijn rekening&#13;
laat doen en dat de activiteiten van de betrokken&#13;
derde(n) beperkt blijven tot enige verzorging&#13;
van het gewas alsmede het oogsten daarvan,&#13;
een en ander in het kader van de verkoop&#13;
van het gewas op stam.&#13;
5.9 Het hof stelt voorop dat onderverpachting&#13;
als een ernstige tekortkoming van een pachter&#13;
moet worden beschouwd en in voorkomende&#13;
gevallen, afhankelijk van hetgeen overigens ter&#13;
zake mede in de beschouwingen moet worden&#13;
betrokken, aan verlenging ener pachtovereenkomst&#13;
in de weg kan staan.&#13;
5.10 Gelet op hetgeen te dezen ter zitting van&#13;
het hof naar voren is gekomen, acht het hof in&#13;
casu echter onvoldoende aannemelijk geworden&#13;
dat de pachter G.J. Hagen een gedeelte&#13;
van de grond in geschil heeft onderverpacht.&#13;
Verpachtster heeft geen voldoende gespecificeerd&#13;
bewijsaanbod ter zake van haar tot een&#13;
andere conclusie leidende stellingen gedaan en&#13;
het hof gaat daaraan dan ook voorbij.&#13;
5.11 Aangenomen dat het door verpachtster&#13;
gestelde voornemen om het verpachte zelf&#13;
voor tot de landbouw betrekkelijke doeleinden&#13;
in gebruik te nemen kan worden aange-&#13;
merkt als een persoonlijk gebruik als bedoeld&#13;
in artikel 41 der Pachtwet, moet te dien aanzien,&#13;
gelet op het bepaalde in lid 2, aanhef en&#13;
sub a, van dit artikel, naar billijkheid worden&#13;
beslist.&#13;
5.12 Naar die maatstaf de belangen van partijen&#13;
tegen elkaar afwegend, komt het hof tot de&#13;
conclusie dat het belang van de pachter G.J.&#13;
Hagen het zwaarst moet wegen. Het gepachte&#13;
maakt immers vrijwel de gehele oppervlakte&#13;
van zijn landbouwbedrijf uit en verlies ervan&#13;
zou de grondslag van zijn maatschappelijk&#13;
bestaan in ernstige mate aantasten. De omstandigheid&#13;
dat hij tevens een bloemengroothandel&#13;
exploiteert, doet, gezien de bescheiden&#13;
opbrengsten daarvan, hieraan onvoldoende af.&#13;
Verpachtster heeft van haar kant niet aangegeven&#13;
welke baten van het voorgenomen eigen&#13;
gebruik kunnen worden verwacht en reeds&#13;
daarom kunnen deze geen gewicht in de&#13;
schaal leggen. Van de voorgenomen exploitatie,&#13;
die vrijwel geheel met de hulp van loonwerkers&#13;
zal geschieden, zijn naar oordeel van&#13;
het hof ook niet meer dan marginale nettobaten&#13;
te verwachten.&#13;
5.13 Het overwogene brengt mee dat de&#13;
pachtovereenkomst in geschil ten aanzien van&#13;
de pachter G.J. Hagen moet worden verlengd,&#13;
zulks – nu verpachtster meer subsidiair heeft&#13;
verzocht de pachtovereenkomst te verlengen&#13;
tot het einde van het pachtjaar waarin deze&#13;
pachter de leeftijd van 65 jaar zal hebben&#13;
bereikt – tot 15 december 2002.&#13;
De grieven III en IV zijn derhalve ongegrond.&#13;
5.14 Ook grief V is ongegrond. De pachtkamer&#13;
van het kantongerecht heeft ten aanzien&#13;
van de pachter G.J. Hagen de pachtovereenkomst&#13;
terecht met vijf jaar verlengd, terwijl de&#13;
in prima ten aanzien van de pachter K. Hagen&#13;
gegeven beslissing niet door geïntimeerden is&#13;
uitgelokt. Voor een veroordeling van laatstgenoemden&#13;
in de eerste aanleg gevallen proceskosten&#13;
is dan ook geen plaats.&#13;
6 Slotsom&#13;
6.1 De beschikking, waarvan beroep, moet&#13;
worden vernietigd. Het verlengingsverzoek&#13;
van geïntimeerden moet worden afgewezen&#13;
wat betreft de pachter Klaas Hagen, terwijl de&#13;
pachtovereenkomst ten aanzien van de pachter&#13;
Gijsbertus Jacobus Hagen moet worden&#13;
verlengd met een termijn van 5 jaar, eindigende&#13;
op 15 december 2002, met bepaling dat,&#13;
behoudens in het geval van artikel 38a, lid 2,&#13;
van de Pachtwet, te zijnen aanzien geen verdere&#13;
verlenging van de onderhavige pachtovereenkomst&#13;
kan worden verzocht.&#13;
6.2 Verpachtster moet als de in hoger beroep&#13;
hoofdzakelijk in het ongelijk gestelde partij&#13;
worden veroordeeld in de kosten van dat beroep,&#13;
met dien verstande dat het hof, gelet op&#13;
de gedeeltelijke gegrondheid van het hoger beroep,&#13;
die kosten gedeeltelijk zal compenseren.&#13;
Beslissing&#13;
Het hof, beschikkende in hoger beroep:&#13;
vernietigt de door de pachtkamer van het kantongerecht&#13;
te Haarlem tussen partijen gegeven&#13;
beschikking van 14 februari 1997, waarvan&#13;
beroep, behalve voor zover daarbij de tussen&#13;
partijen in eerste aanleg gevallen proceskosten&#13;
zijn gecompenseerd;&#13;
en in zoverre opnieuw beschikkende;&#13;
wijst het pachtverlengingsverzoek van geïntimeerden&#13;
af voor zover dat verzoek betrekking&#13;
heeft op de pachter Klaas Hagen;&#13;
verlengt de onderhavige pachtovereenkomst&#13;
voor wat betreft de pachter Gijsbertus Jacobus&#13;
Hagen met een termijn van 5 jaar, eindigend&#13;
op 15 december 2002, met bepaling dat,&#13;
behoudens in het geval van artikel 38a, lid 2,&#13;
van de Pachtwet, te zijnen aanzien geen verdere&#13;
verlenging van de pachtovereenkomst&#13;
kan worden verzocht;&#13;
wijst af het meer of anders verzochte;&#13;
veroordeelt verpachtster in een gedeelte van&#13;
de kosten van het hoger beroep, aan de zijde&#13;
van geïntimeerden tot heden begroot op&#13;
ƒ 420,– voor verschotten en ƒ 1.400,– voor&#13;
salaris van de procureur, met compensatie van&#13;
bedoelde kosten voor het overige.</content><legacyfootnotes/><footnotes><footnote/></footnotes><auteurs/><published>1999-01-01 00:00:00</published><modified>1997-05-20 00:00:00</modified><editiondate>1999-01-01</editiondate><htmlpath>https://denhollander.info/artikel/4791</htmlpath></article>
</articles></edition>
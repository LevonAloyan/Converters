<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3759</id><udhid>UDH:TvAR/3759</udhid><titel>Uitspraak zaaknr. PH 05-19 en PH 05-20 (TvAR 2007/5379,5380,5381,5382,5383,5384,5385)</titel><searchwords><searchword>TvAR 1/2007</searchword><searchword>TvAR 2007/5379</searchword><searchword>TvAR 2007/5380</searchword><searchword>TvAR 2007/5381</searchword><searchword>TvAR 2007/5382</searchword><searchword>TvAR 2007/5383</searchword><searchword>TvAR 2007/5384</searchword><searchword>TvAR 2007/5385</searchword><searchword>UDH:TvAR/3759</searchword></searchwords><attachments><attachment><name>TvAR_2007_1-jurisprudentie.pdf</name><extention>pdf</extention><url>https://denhollander.info/download/3754/ci</url></attachment></attachments><inleiding>&lt;p&gt;Overtreding van Artikel 4 van de Verordening HPA bestrijding phytophthora infestans bij aardappelen 2003. Uitspraak naar aanleiding van een verzetschrift tegen een bij verstek gegeven uitspraak.&lt;/p&gt;</inleiding><content>&lt;p&gt;1. De procedure Op 23 september 2005 heeft het Tuchtgerecht een schriftelijke verklaring ontvangen van de voorzitter van het Hoofdproductschap Akkerbouw met nummer PH 05-19 en PH 05-20 en bijgevoegd berechtingsrapporten waarmee deze zaken bij het Tuchtgerecht aanhangig zijn gemaakt. Tevens is het verzoek gedaan deze zaken, in verband met hun samenhang, gevoegd te behandelen. Op 13 oktober 2005 heeft het onderzoek ter zitting plaatsgevonden. De maatschap was niet ter zitting vertegenwoordigd. Tegen de maatschap is verstek verleend. Het Tuchtgerecht heeft bij verstek uitspraak gedaan op 21 november 2005 waarbij het Tuchtgerecht het ten laste gelegde bewezen achtte en aan de maatschap een boete is opgelegd van &amp;euro; 1.200. De maatschap heeft bij brief van 25 december 2005 gemotiveerd verzet gedaan. Op 4 april 2006 heeft het onderzoek ter zitting plaatsgevonden. De maatschap heeft schriftelijk laten weten dat er niemand namens de maatschap op de zitting aanwezig zou zijn. Namens de voorzitter van het Hoofdproductschap Akkerbouw heeft mevrouw mr. O.D. van der Vliet de zaak nader toegelicht. 2. Het verzetschrift van 25 december 2005 Het verzetschrift bevat de volgende punten: &amp;bull; De rode kaart van 9 augustus 2005 is nooit ontvangen en de maatschap twijfelt eraan of deze wel is verstuurd omdat het loof van het betreffende perceel (12182-54) volgens de NAK op 5 augustus 2005 was vernietigd. Dit blijkt volgens de maatschap uit een bij het verzetschrift gevoegd keuringsverslag. &amp;bull; Op 3 augustus 2005 is het perceel doodgespoten met Reglona. De rode kaart kwam op 3 of 4 augustus 2005 nadat de maatregelen waren genomen. De rode kaart van 9 augustus blijft een mysterie. Er is slechts &amp;eacute;&amp;eacute;n keer middels een gele kaart gewaarschuwd terwijl de maatschap al met de bestrijding bezig was. &amp;bull; Het gevaar voor de aardappelteelt is zeer betrekkelijk omdat er geen schade is ontstaan. &amp;bull; Als er sprake was geweest van schade bij collega&amp;rsquo;s was dat zeker onderling opgelost. 3. Standpunt Hoofdproductschap Akkerbouw Een rode kaart is de vaststelling van een overtreding. Ook als de maatschap de kaart niet zou hebben ontvangen, wat onwaarschijnlijk is, is de overtreding een feit. 4. De beoordeling &amp;bull; Het Tuchtgerecht gaat ervan uit dat de kaart bij de maatschap is bezorgd op de wijze zoals door een medewerkster van de Plantenziektekundige Dienst is verklaard. Met het keuringsverslag van de NAK wil de maatschap aantonen dat het loof op het perceel, waarvoor de rode kaart is afgegeven, was vernietigd op 5 augustus 2005. Het is voor het Tuchtgerecht op grond van het keuringsverslag niet mogelijk vast te stellen of het loof op het perceel waarvoor de rode kaarten zijn afgegeven op 5 augustus was vernietigd. Ten eerste corresponderen het nummer dat de maatschap opgeeft niet met het nummer op de veldkeuring en ten tweede is voor het Tuchtgerecht niet duidelijk of het perceelnummer overeenkomt met de perceelsaanduiding opgenomen in het berechtingsrapport. &amp;bull; Op 9 augustus 2005 is een phytophtora-aantasting van een strafbaar niveau aangetroffen. Indien er betrijdingsmaatregelen zijn genomen is dat blijkbaar onvoldoende geweest. Daarnaast verwijst het Tuchtgerecht naar het vorige punt betreffende onduidelijkheid aan de kant van de maatschap over de perceelsnummering. &amp;bull; De doelstelling van de Verordening HPA bestrijding phytophthora infestans bij aardappelen is beheersing van de ziekte omdat deze grote schade kan aanbrengen aan de aardappelteelt. Iedere aantasting vormt een gevaarlijke situatie voor de omgeving. Dat de maatschap bereid is om de gevolgen van zijn handelwijze voor collega&amp;rsquo;s te dragen ontneemt daardoor niet het strafbare karakter. Het verzetschrift geeft geen nieuwe feiten of omstandigheden die het Tuchtgerecht tot een andere beslissing doen komen dan de uitspraak van 21 november 2005, zaaknummer PH 05-19 en PH 05-20. De uitspraak van 21 november 2005 maakt deel uit van deze uitspraak. 5. De beslissing Het Tuchtgerecht bevestigt de uitspraak van 21 november 2005 waarbij een geldboete van &amp;euro; 1.200 is opgelegd. 1. De procedure Op 23 september 2005 heeft het Tuchtgerecht een schriftelijke verklaring ontvangen van de voorzitter van het Hoofdproductschap Akkerbouw met nummer PH 05-19 en PH 05-20 en bijgevoegd berechtingsrapporten waarmee deze zaken bij het Tuchtgerecht aanhangig is gemaakt. Tevens is het verzoek gedaan deze zaken, in verband met hun samenhang, gevoegd te behandelen. Op 13 oktober 2005 heeft het onderzoek ter zitting plaatsgevonden. Namens de maatschap was niemand op de zitting aanwezig. Tegen de maatschap is verstek verleend. Namens de voorzitter van het Hoofdproductschap Akkerbouw heeft mevrouw mr. O.D. van der Vliet de zaak nader toegelicht. Het Tuchtgerecht heeft van de maatschap een brief ontvangen op 11 oktober 2005 die onderdeel uitmaakt van deze uitspraak. 2. De schriftelijke verklaring en het berechtingsrapport De maatschap wordt ten laste gelegd: Overtreding van artikel 4 van de Verordening HPA bestrijding phytophthora infestans bij aardappelen 2003. Daarin is opgenomen het verbod om in een perceel waarop een gewas geteeld wordt een aantasting van Phytophthora infes tans van een bepaalde omvang te hebben. De berechtingsrapporten zijn op 2 september opgemaakt door Kees Boons, toezichthouder HPA. De berechtingsrapporten bevatten een verklaring van de heer B, een kopie van de verstrekte rode kaart van 2 augustus 2005, correspondentienummer AARD-Ha-2005-14-46a en een kopie van de gele kaart van 25 juli 2005 correspondentienummer AARDHA- 2005 en een copie van de verstrekte rode kaart van 9 augustus 2005, correspondentienummer AARD-HA. 3. De betrokken regelgeving Het Hoofdproductschap Akkerbouw heeft de Verordening HPA bestrijding phytophthora infestans bij aardappelen 2003 vastgesteld. Doelstelling is de beheersing van de schimmelziekte Phytophthora infestans, die grote schade kan toebrengen aan de aardappelteelt. De verordening bevat regels ter voorkoming van bronnen voor een verdere verspreiding. Op overtreding van het bepaalde bij of krachtens de Verordening worden tuchtrechtelijke maatregelen gesteld. 4. De vaststaande feiten Op grond van de stukken en het onderzoek ter zitting zijn in deze zaak de volgende feiten en omstandigheden voor het Tuchtgerecht vast komen te staan: &amp;bull; Op 25 juli 2005 is door A. Wever van de Plantenziektenkundige Dienst een strafbare Phytophthora-aantasting aangetroffen op perceel/kavel X waarvoor een gele kaart is verstrekt; &amp;bull; op 2 augustus 2005 is door J. Smidts van de Plantenziektenkundige Dienst waargenomen dat de omvang van de aantasting nog steeds op een strafbaar niveau lag waarvoor direct een rode kaart is verstrekt; &amp;bull; op 9 augustus 2005 is door J. Smidts van de Plantenziektenkundige Dienst waargenomen dat de omvang van de aantasting nog steeds op een strafbaar niveau lag waarvoor wederom een rode kaart is verstrekt. 5. Standpunt Hoofdproductschap Akkerbouw Aangezien phytophthora-aantastingen in het veld een gevaarlijke verspreidingsbron vormen, is het van groot belang dat akkerbouwers maatregelen nemen (spuiten of branden) om de bron onschadelijk te maken. Betrokkene heeft nagelaten om aan voornoemde verplichting te voldoen en vormt op deze manier een bedreiging voor andere akkerbouwers in de omgeving in verband met het gevaar voor verspreiding van phytophthora. Betrokkene blijft vervolgens in gebreke om afdoende maatregelen te nemen hetgeen als een strafverzwarende omstandigheid gezien moet worden. Het Hoofdproductschap Akkerbouw verzoekt het Tuchtgerecht aan de maatschap een geldboete op te leggen. 6. Standpunt maatschap Voor 2 augustus is een phytophthorahaard in de aardappelen doodgespoten met Reglonea. Daarnaast is het perceel om de vijf dagen met middelen tegen phytophthora bespoten. Op 3 augustus is een deel van het perceel doodgespoten waaronder de plek met phytopthtorahaard. De rode kaart van 9 augustus 2005 verbaast B omdat in het deel van het perceel dat niet was doodgespoten maar enkele aangetaste blaadjes te zien waren. De maatschap stelt de rode kaart van 9 augustus nooit te hebben ontvangen. De maatschap geeft aan dat een phytophthoraantasting aan het einde van het seizoen niet zo erg is als aan het begin van het groeiseizoen. Het loof moet dan toch vernietigd worden. De maatschap heeft geen enkele aangetaste knol gevonden in de betreffende aardappelen. 7. De beoordeling Het Tuchtgerecht stelt vast dat er, ondanks een schriftelijke waarschuwing van de Plantenziektenkundige Dienst tot tweemaal toe een strafbare phytophthora-aantasting aangetroffen is op het aardappelperceel. De situatie van 2 augustus 2005 vormt op zich al een overtreding maar het Tuchtgerecht is van mening dat er sprake is van recidive nu zelfs na de rode kaart van 2 augustus 2005 de maatschap de strafbare situatie heeft laten voortduren. Het voorgaande in aanmerking genomen acht het Tuchtgerecht het ten laste gelegde bewezen en stelt daarmee de overtreding van artikel 4 van de Verordening HPA bestrijding phytophthora infestans bij aardappelen 2003 vast. 8. De beslissing Het Tuchtgerecht legt, gelet op de ernst van het feit en de omstandigheden van de zaak aan de maatschap een geldboete op van &amp;euro; 1.200.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3759</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1992</searchword><id>5333</id><udhid>UDH:TvAR/5333</udhid><titel>Verstappen / de Minister van Landbouw, Natuurbeheer en Visserij (TvAR 1992/4540)</titel><searchwords><searchword>TvAR 3/1992</searchword><searchword>TvAR 1992/4540</searchword><searchword>UDH:TvAR/5333</searchword></searchwords><attachments><attachment><name>1992_nr 3_Rechtspraak_4540.pdf</name><extention>pdf</extention><url>https://denhollander.info/download/5331/ci</url></attachment></attachments><inleiding>Bijdrageregeling gezamenlijke mestopslag, art. 11&#13;
&#13;
aanvraag begonnen met de bouw van de&#13;
mestsilo 's. Bepalingen aangaande het tijdstip&#13;
waarop eerst met activiteiten ten behoeve&#13;
waarvan subsidie is aangevraagd kan worden&#13;
begonnen, zijn in verschillende vormen in tal&#13;
van subsidieregelingen opgenomen ter verzekering&#13;
van de stimulerende werking van de&#13;
regeling, ter vergroting van de mogelijkheid&#13;
van een goede beoordeling van de aanvraag&#13;
en ter wille van een ordelijke afwikkeling van&#13;
de aanvraag. Gelet op deze motieven kan&#13;
noch de opneming van de bepaling in de Regeling,&#13;
noch een strak beleid bij de handhaving&#13;
van de bepaling als kennelijk onredelijk&#13;
worden aangemerkt. Op basis van een onvolledige&#13;
aanvraag kan niet worden beslist over&#13;
een bijdrage, zodat een dergelijke aanvraag&#13;
niet als relevant kan worden beschouwd.&#13;
&#13;
</inleiding><content>Th.G.J.M. Verstappen te Grathem (appellant),&#13;
vertegenwoordigd door mr. L.J. Rietberg, advocaat&#13;
te Rotterdam&#13;
en&#13;
de Minister van Landbouw, Natuurbeheer en&#13;
Visserij (verweerder), vertegenwoordigd door&#13;
mr. L.C. Mineur, mr. J.C.M. Oudshoorn, beiden&#13;
ambtenaar ten departemente.&#13;
(...)&#13;
In rechte&#13;
Ingevolge artikel 2 van de Bijdrageregeling&#13;
gezamenlijke mestopslag, Bestuursbesluit van&#13;
de Stichting Ontwikkelings- en Saneringsfonds&#13;
voor de Landbouw, verder te noemen&#13;
de 'Stichting', van 17 december 1987, Stcrt.&#13;
1987, 245, gewijzigd bij Bestuursbesluit van&#13;
8 november 1988, Stcrt. 1988, 236, verder te&#13;
noemen de 'Regeling', kan het bestuur van de&#13;
Stichting een bijdrage verlenen voor de bouw&#13;
of de uitbreiding van een gezamenlijke mestopslag.&#13;
Op grond van artikel 9, eerste lid, van de&#13;
Regeling wordt de aanvraag voor een bijdrage&#13;
ingediend bij de directeur Landbouw, Natuur&#13;
en Openluchtrecreatie van het Ministerie van&#13;
Landbouw, Natuurbeheer en Visserij. Krachtens&#13;
artikel 10 is de directeur belast met de&#13;
uitvoering van de Regeling en beslist hij op&#13;
de aanvragen.&#13;
Ingevolge artikel 11 van de Regeling wordt&#13;
geen bijdrage verleend indien met de bouw of de&#13;
uitbreiding van de mestopslag een aanvang is&#13;
gemaakt, voordat de directeur een schriftelijke&#13;
bevestiging van de ontvangst van de aanvraag&#13;
heeft verzonden.&#13;
Bij besluit van 22 juli 1988 heeft de directeur&#13;
het verzoek van appellant om een bijdrage&#13;
voor de bouw van twee mestopslagsilo's&#13;
afgewezen. Op grond van de in dit besluit vermelde&#13;
rechtsmiddelenclausule heeft appellant&#13;
een bezwaarschrift ingediend bij het bestuur&#13;
van de Stichting. Deze rechtsgang ontbeert&#13;
een - duidelijke - grondslag, zowel in de Regeling&#13;
zelf als anderszins. Nu appellant evenwel&#13;
is afgegaan op door de directeur verstrekte&#13;
informatie, heeft dit geen consequenties&#13;
voor de beoordeling van dit geschil.&#13;
Naar aanleiding van het besluit van het bestuur&#13;
van 15 juni 1989 tot niet-ontvankelijkverklaring&#13;
van appellant in zijn bezwaren&#13;
heeft deze op grond van artikel 6, tweede lid,&#13;
onder a, van de Statuten van de Stichting verweerder&#13;
verzocht dit besluit te vernietigen. Bij&#13;
het bestreden besluit heeft verweerder het besluit&#13;
van het bestuur echter gehandhaafd. De&#13;
in geding zijnde afwijzing van het verzoek&#13;
van appellante steunt op de overweging dat&#13;
appellant reeds voor de ontvangstbevestiging&#13;
van zijn aanvraag is begonnen met de bouw&#13;
van de mestsilo's.&#13;
De desbetreffende ontvangstbevestiging&#13;
dateert van 13 juli 1988. Bij een controlebezoek&#13;
aan het bedrijf van appellant op 24 juni&#13;
1988 is blijkens het daarvan opgestelde rapport&#13;
geconstateerd dat het beton voor de fundering&#13;
van de silo's reeds was gestort. De&#13;
stelling van appellant dat de controlerend&#13;
ambtenaar de fundering voor de bij de silo's&#13;
behorende overslagstations per abuis voor de&#13;
fundering van de silo's zelf moet hebben aangezien,&#13;
acht de Afdeling niet aannemelijk,&#13;
omdat de silo's een veel grotere omvang en&#13;
een andere vorm hebben dan de overslagstations.&#13;
Bovendien vermeldt het controlerapport&#13;
de overslagstations afzonderlijk en blijkt uit&#13;
dit rapport dat die stations op 24 juni 1988 al&#13;
gereed waren. Deze bevindingen, neergelegd&#13;
in het controlerapport, kunnen geacht worden&#13;
overeen te stemmen met het gestelde in de&#13;
brief van appellant aan het bestuur van de&#13;
Stichting van 24 november 1988, waarin hij&#13;
meedeelt dat de werkzaamheden eind mei&#13;
1988 zijn gestart en dat de graafwerkzaamheden&#13;
medio juni waren voltooid. Gelet op het&#13;
voorgaande is verweerder er niet ten onrechte&#13;
van uitgegaan dat op 24 juni 1988 de werkzaamheden&#13;
voor de bouw reeds waren begonnen.&#13;
De door appellant overgelegde verklaring&#13;
van het aannemersbedrijf Gebr.&#13;
Dercks, dat de mestsilo's heeft gebouwd, van&#13;
13 augustus 1990 kan hieraan niet afdoen, nu&#13;
daarin slechts wordt vermeld dat het storten&#13;
van het beton voor de vloeren eerst na 24 juni&#13;
1988 plaatsvond. Reeds de hieraan voorafgaande&#13;
werkzaamheden moeten als behorende&#13;
tot de bouw als bedoeld in de Regeling worden&#13;
aangemerkt.&#13;
De Afdeling overweegt dat de bepalingen&#13;
aangaande het tijdstip waarop eerst met activiteiten&#13;
ten behoeve waarvan subsidie is aangevraagd&#13;
kan worden begonnen, in verschillende&#13;
vormen in tal van subsidieregelingen&#13;
zijn opgenomen ter verzekering van de&#13;
stimulerende werking van de regeling, ter vergroting&#13;
van de mogelijkheid van een goede&#13;
beoordeling van de aanvraag en ter wille van&#13;
een ordelijke afwikkeling van de aanvraag.&#13;
Gelet op dez.e motieven die, naar in het bestreden&#13;
besluit is uiteengezet, ook aan het bepaalde&#13;
in artikel 11 van de Regeling ten&#13;
grondslag liggen, is de Afdeling van oordeel&#13;
dat noch de opneming van die bepaling in de&#13;
Regeling, noch een strak beleid bij de handhaving&#13;
van de bepaling als onredelijk kan worden&#13;
aangemerkt.&#13;
Van feiten of omstandigheden die verweerder&#13;
ten gunste van appellant tot afwijking van&#13;
de Regeling - die het rechtskarakter heeft van&#13;
een verzameling beleidsregels - hadden moeten&#13;
nopen, is naar het oordeel van de Afdeling&#13;
niet gebleken.&#13;
Met betrekking tot de eerst ter zitting van&#13;
de zijde van appellant opgeworpen stelling&#13;
dat 31 mei 1988 als datum van de in artikel 11&#13;
van de Regeling bedoelde ontvangstbevestiging&#13;
moet worden beschouwd, merkt de Afdeling&#13;
het volgende op.&#13;
Gebleken is dat appellant op 30 mei 1988&#13;
een aanvraag bij de directeur heeft ingediend,&#13;
die evenwel niet vergezeld ging van alle op&#13;
grond van artikel 9, tweede lid, van de Regeling&#13;
vereiste bijlagen. Vaststaat dat appellant&#13;
op de hoogte was, althans kon zijn, van de&#13;
Regeling, ook van het bepaalde in artikel 9,&#13;
tweede lid.&#13;
Op 31 mei 1988 heeft de directeur appellant&#13;
bericht dat de aanvraag onvolledig was en&#13;
derhalve niet in behandeling kon worden genomen.&#13;
Daarop heeft appellant op 22 juni een&#13;
nieuwe aanvraag ingediend. Verweerder heeft&#13;
naar het oordeel van de Afdeling terecht naar&#13;
voren gebracht dat op basis van een onvolledige&#13;
aanvraag niet kan worden beslist over&#13;
een bijdrage, zodat een dergelijke aanvraag&#13;
niet als relevant kan worden beschouwd. Appellant&#13;
is per ommegaande hierop gewezen.&#13;
Nu hij desondanks, alvorens de bevestiging&#13;
van de ontvangst van zijn volledige aanvraag&#13;
te hebben bekomen, met de werkzaamheden&#13;
is begonnen, ziet de Afdeling geen reden&#13;
waarom het bepaalde in artikel 11 van de Regeling&#13;
niet aan appellant zou kunnen worden&#13;
tegengeworpen.&#13;
Aangezien niet is gebleken dat het bestreden&#13;
besluit in aanmerking komt om te worden&#13;
vernietigd op een der gronden, genoemd in artikel&#13;
8, eerste lid, van de Wet administratieve&#13;
rechtspraak overheidsbeschikkingen, dient het&#13;
beroep te worden verworpen.&#13;
Uitspraak&#13;
De Raad van State, Afdeling rechtspraak; Gezien&#13;
de Wet administratieve rechtspraak overheidsbeschikkingen&#13;
en de Wet op de Raad&#13;
van State;&#13;
Recht doende in naam der Koningin:&#13;
verwerpt het beroep.</content><legacyfootnotes/><footnotes><footnote/></footnotes><auteurs/><published>1992-03-01 00:00:00</published><modified>1989-10-31 00:00:00</modified><editiondate>1992-03-01</editiondate><htmlpath>https://denhollander.info/artikel/5333</htmlpath></article>
</articles></edition>
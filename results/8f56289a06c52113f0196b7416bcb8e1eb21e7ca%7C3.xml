<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1982</searchword><id>6482</id><udhid>UDH:TvAR/6482</udhid><titel>De taxaties voor de Centrale Grondkamer</titel><searchwords><searchword>TvAR 12/1982</searchword><searchword>UDH:TvAR/6482</searchword></searchwords><attachments><attachment><name>1982_nr 12_Artikel_Oggel.pdf</name><extention>pdf</extention><url>https://denhollander.info/download/6257/ci</url></attachment></attachments><inleiding>Op grond van de pachtwet kunnen pachter en/of verpachter in een aantal gevallen aan de Grondkamer of aan de Centrale Grondkamer een verzoek richten. Een voor-beeld daarvan is de herziening van de tegenprestatie (art. 19 lid 1). Wat onder tegen-prestatie moet worden verstaan, staat in art. 13 van de Pachtwet, n.1. een pachtprijs bestaande uit een bedrag in nederlands geld. Van deze mogelijkheid tot herziening van de pachtprijs wordt dikwijls gebruik gemaakt.&#13;
Wanneer een pachtnormenbesluit zowel structureel als substantieel wordt gewij-zigd - zoals in 1977 toen de klassen werden ingevoerd - is er extra reden om de hoogte van de tegenprestatie voor de Grondkamer en (eventueel) de Centrale Grond-kamer uit te vechten. Met name de herziening van het pachtnormenbesluit in 1977 heeft geleid tot een aantal principiële procedures over de indeling in grondklasse en dus over de maximale hoogte van de pachtprijs. Enkele van deze principiële proce-dures heb ik van nabij kunnen volgen n.1. G.P. 9441 (dd. 22 april 1980) inzake de vraag of de branbantse Biesbosch als zeeklei of rivierklei moet worden aangemerkt en G.P. 9799 (28 dec. 1981) waar het ging om de klasse van de grond (zeeklei) in de Hogerwaardpolder onder Rilland.&#13;
In beide procedures ging het om meerdere boeren, die uit hoofde van hetzelfde principe in beroep gingen. Beide zaken hadden voorts gemeen dat de Staat als ver-pachter optrad. In beide procedures tenslotte trokken de pachters aan het kortste eind. </inleiding><content>Bij uitspraken van de Centrale Grondkamer moet men zich uiteraard neerleggen. Toch kunnen de ervaringen, opgedaan tijdens de procedures aanleiding geven tot een nabeschouwing.&#13;
Gebleken is dat de betreffende boeren na afloop inderdaad met een paar vragen zijn blijven zitten.&#13;
De meest dringende daarvan was en is de vraag over de totstandkoming van de taxa-ties ten behoeve van de Centrale Grondkamer. De Pachtwet zegt in art. 93 dat de Grondkamer een onderzoek kan gelasten naar aanleiding van het ingediende ver-zoek. Met dit onderzoek (taxatie) worden door de Grondkamer belast 'een of meer leden of een of meer door haar aan te wijzen deskundigen'. Deze aanwijzing ge- schiedt in het algemeen, dan wel voor een bepaald geval. Voor de Centrale Grondka-mer geldt dezelfde regeling (art. 107 lid 6). De praktijk is nu dat met name de Cen-trale Grondkamer gebruik maakt van (vaste) deskundigen uit eigen kring, soms aan-gevuld met een regionale deskundige. In bovengenoemde beschikkingen had dit tot gevolg dat in het geval van de Biesbosch de Centrale Grondkamer haar uitspraak baseerde op een taxatierapport, dat door (onder anderen) één van haar 3 raadsheren en beide - dus alle - deskundige leden was ondertekend. In het geval van de Ho-gerwaardpolder oordeelden 1 der 3 raadsheren en 1 der 2 deskundige leden over hun eigen rapport. Hoewel hier wettelijk niets tegen is in te brengen, kwam een en ander bij de boeren zeer vreemd over: daar hadden ze nog nooit van gehoord. De betrok-ken boeren hadden er te meer moeite mee, omdat ze zelf in de Biesboschkwestie een zeer deskundige verdediging hadden gevoerd (prof. dr. ir. I.S. Zonneveld en prof. dr. L.J. Pons steunden hen in deze procedure, beiden erkende deskundigen op het gebied van de bodemkunde, waarbij nog aangetekend wordt dat Zonneveld1 op de Biesbosch is gepromoveerd).&#13;
In de Hogerwaardprocedure werden er door de boeren speciaal door het Instituut voor Bodemkartering vervaardigde kaarten overgelegd. De boeren zetten bij de uit-spraak van de Centrale Grondkamer derhalve vraagtekens, en ik vind deze vraagte-kens van de boeren begrijpelijk, terecht of niet terecht. Want het is beter om (voor leken) elke schijn van subjectiviteit te vermijden, zoals dat ook elders in ons recht gebruikelijk is.2&#13;
Elke eventuele gedachte die zou kunnen opkomen 'dat men elkaar toch dekt' dient waar mogelijk - ter bevrediging van het rechtsgevoel - voorkomen te worden. Waar het gaat om taxaties is het zonder meer mogelijk - de wetstekst - van art. 93 geeft daartoe alle ruimte - om externe deskundigen c.q. taxateurs aan te wijzen, zodat de (Centrale) Grondkamer kan oordelen over taxatierapporten, waarmee zij geen enkele persoonlijke bemoeienis heeft gehad, anders dan de benoeming van de opstellers daarvan. Het rechtsgevoel zal daarmee meer gediend zijn. De aanwijzing van externe deskundigen kan natuurlijk nog verder verfijnd worden, bijvoorbeeld door vooral te letten op hun bekendheid ter plaatse.&#13;
Want de praktijk heeft toch wel geleerd dat alleen de wetenschappelijke analyse niet (altijd) voldoende is om de kwaliteit van een bepaald perceel te beoordelen: er zijn percelen die een geheel eigen 'behandeling' vragen.&#13;
Regionale deskundigen zijn als het goed is op de hoogte van bepaalde praktische voor en/of nadelen van bepaalde percelen. Deze wetenschap bij de taxatie te betrek-ken, brengt de uiteindelijke pachtprijs wellicht dichter bij het opbrengend vermogen van het perceel. En dat is toch altijd de bedoeling geweest?</content><legacyfootnotes>1. Zonneveld is van mening dat mede de grondsoortenklasificatie: zand, veen, zee- en rivierklei, tot verwarring leidt, omdat die niet alle gronden in Nederland omvat en ook wat terminologie betreft tot verwarring aanleiding kan geven bij de boeren en zelfs de deskundigen.&#13;
2. De pachtwet kent ook niet de mogelijkheid tot cassatie. Nu de wijziging van de pachtwet aan de orde is zou wellicht op dit punt aanpassing kunnen worden overwogen.</legacyfootnotes><footnotes><footnote/></footnotes><auteurs>Mr J. Oggel</auteurs><published>1982-12-01 00:00:00</published><modified>1982-12-01 00:00:00</modified><editiondate>1982-12-01</editiondate><htmlpath>https://denhollander.info/artikel/6482</htmlpath></article>
</articles></edition>
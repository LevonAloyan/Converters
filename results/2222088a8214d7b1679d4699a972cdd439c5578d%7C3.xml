<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2008</searchword><id>7580</id><udhid>UDH:TvAR/7580</udhid><titel>Tuchtgerecht Akkerbouwproductschappen (TvAR 2008/5467)</titel><searchwords><searchword>TvAR 10/2008</searchword><searchword>TvAR 2008/5467</searchword><searchword>UDH:TvAR/7580</searchword></searchwords><attachments><attachment><name>TAR2008_10Rechtspraak_5467.pdf</name><extention>pdf</extention><url>https://denhollander.info/download/7064/ci</url></attachment></attachments><inleiding>Overtreding van art. 3 lid 1 van de Verordening HPA&#13;
aardappelmoeheid 2003 door aardappelen te telen op een&#13;
zelfde (gedeelte van een) perceel met een oppervlakte van&#13;
15.600 m² waar twee jaar daarvoor ook aardappelen zijn&#13;
geteeld.&#13;
1. De procedure&#13;
Op 16 februari 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer AM 06-9 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 15 maart 2007 heeft het onderzoek ter zitting plaatsgevonden.&#13;
Het Tuchtgerecht heeft van betrokkene een brief&#13;
ontvangen op 6 maart 2006. Betrokkene was niet op de zitting&#13;
aanwezig. Tegen betrokkene is verstek verleend. Namens&#13;
de voorzitter van het Hoofdproductschap Akkerbouw&#13;
heeft mevrouw mr. O.D. van der Vliet de zaak nader toegelicht.</inleiding><content>regels met betrekking tot de verzoekschriftprocedure&#13;
ontwaren. Blijkens de overgelegde stukken en die beschikking&#13;
is de procedure in eerste aanleg ook met&#13;
een verzoekschrift ingeleid, is daarop met een verweerschrift&#13;
gereageerd en heeft een mondelinge behandeling&#13;
plaatsgevonden. De appeldagvaarding is&#13;
betekend op 16 juli 2008 en derhalve op de laatste&#13;
dag van de appeltermijn (ervan uitgaande dat de beschikking&#13;
op de beschikkingsdatum is verzonden),&#13;
bevat niet de gronden van het hoger beroep en de&#13;
aangezegde rechtsdag is ruim één maand gelegen na&#13;
het tijdstip waarop de appeltermijn eindigde en de&#13;
Diaconie derhalve – indien zij de juiste rechtsingang&#13;
zou hebben gekozen – uiterlijk de gronden van haar&#13;
beroep in haar beroepschrift uiteen had moeten zetten.&#13;
Gelet op voornoemde feiten en omstandigheden&#13;
mag van de Diaconie worden verlangd dat zij nauwkeurig&#13;
aangeeft hoe zij ertoe is gekomen om de appelinstantie&#13;
met een dagvaarding in te leiden en ook overigens&#13;
ingaat op de feiten en omstandigheden die van&#13;
belang zijn voor de beoordeling van het beroep op&#13;
misbruik van procesrecht zoals door Stet gedaan, zoals&#13;
de aard van de praktijk van de behandelend advocaat&#13;
van de Diaconie en de duur van diens ervaring als advocaat.&#13;
Daarbij dient de Diaconie zo concreet mogelijk&#13;
aan te geven, zo mogelijk ook met vermelding van&#13;
eerder behandelde zaken, of en in welke mate deze&#13;
advocaat ervaring heeft met het behandelen van&#13;
pachtzaken en meer in het bijzonder met het instellen&#13;
van appel in zulke zaken. De Diaconie heeft tot een&#13;
en ander nog niet de gelegenheid gehad. Het hof zal&#13;
de zaak naar de rol verwijzen voor akte aan de zijde&#13;
van de Diaconie om haar die gelegenheid alsnog te&#13;
bieden. Daarbij zal het hof de Diaconie bevelen om&#13;
reeds nu bij die akte haar gronden aan te vullen in de&#13;
zin van het eerste lid van art. 69 Wetboek van Burgerlijke&#13;
Rechtsvordering, dit voor het geval het beroep&#13;
op misbruik van procesrecht wordt verworpen.&#13;
3.7. Voor het geval de Diaconie gebruik maakt van de&#13;
haar geboden gelegenheid voornoemde akte te vragen,&#13;
kondigt het hof nu reeds aan dat over het beroep op&#13;
misbruik van procesrecht bij arrest zal worden beslist&#13;
en dat in geval van verwerping van dat beroep het&#13;
tweede lid van art. 69 Wetboek van Burgerlijke&#13;
Rechtsvordering zal worden toegepast en Stet de gebruikelijke&#13;
termijn voor het indienen van een verweerschrift&#13;
zal worden verleend.&#13;
3.8. Voor het overige zal iedere beslissing worden aangehouden.&#13;
4. De beslissing&#13;
Het hof, recht doende in hoger beroep:&#13;
verwijst de zaak naar de roldatum van 7 oktober 2008 voor&#13;
akte aan de zijde van de Diaconie als onder 3.6 bedoeld en&#13;
beveelt de Diaconie om bij die akte haar gronden aan te&#13;
vullen in de zin van het eerste lid van art. 69 Wetboek van&#13;
Burgerlijke Rechtsvordering;&#13;
houdt voor het overige iedere beslissing aan.&#13;
Diversen&#13;
5467&#13;
Tuchtgerecht Akkerbouwproductschappen, 23 april 2007,&#13;
zaaknummer AM 06-9&#13;
(mr. H.J. van Abbema, C.F.A van Beek en A. de Jonge, in tegenwoordigheid&#13;
van mr. W.M.A.K. Parmet, als plv. secretaris)&#13;
Overtreding van art. 3 lid 1 van de Verordening HPA&#13;
aardappelmoeheid 2003 door aardappelen te telen op een&#13;
zelfde (gedeelte van een) perceel met een oppervlakte van&#13;
15.600 m² waar twee jaar daarvoor ook aardappelen zijn&#13;
geteeld.&#13;
1. De procedure&#13;
Op 16 februari 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer AM 06-9 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 15 maart 2007 heeft het onderzoek ter zitting plaatsgevonden.&#13;
Het Tuchtgerecht heeft van betrokkene een brief&#13;
ontvangen op 6 maart 2006. Betrokkene was niet op de zitting&#13;
aanwezig. Tegen betrokkene is verstek verleend. Namens&#13;
de voorzitter van het Hoofdproductschap Akkerbouw&#13;
heeft mevrouw mr. O.D. van der Vliet de zaak nader toegelicht.&#13;
2. De schriftelijke verklaring en het berechtingsrapport&#13;
Betrokkene wordt ten laste gelegd:&#13;
Overtreding van art. 3 lid 1 van de Verordening HPA aardappelmoeheid&#13;
2003 door aardappelen te telen op een zelfde&#13;
(gedeelte van een) perceel met een oppervlakte van 15.600&#13;
m² waar twee jaar daarvoor ook aardappelen zijn geteeld.&#13;
Het berechtingsrapport is 11 november 2006 opgemaakt&#13;
door C.C.A. Boons, toezichthouder HPA. Het berechtingsrapport&#13;
bevat een verklaring van betrokkene, een kopie van&#13;
perceelsgegevens en bedrijfskaarten van 2004 en 2006, een&#13;
kopie overzicht gewaspercelen 2006, een kopie gewascode&#13;
2006, een kopie gewascode 2004 en een kopie Google&#13;
Earth locatie perceel.&#13;
3. De betrokken regelgeving&#13;
Het Hoofdproductschap akkerbouw heeft de Verordening&#13;
HPA aardappelmoeheid 2003 vastgesteld. Doelstelling is de&#13;
beheersing van de aardappelziekte aardappelmoeheid. Om&#13;
aardappelmoeheid te voorkomen en verdere verspreiding&#13;
tegen te gaan is het verboden vaker dan één keer in de drie&#13;
jaar aardappelen te telen op hetzelfde perceel. In bepaalde&#13;
situaties is ontheffing van voornoemd verbod mogelijk. De&#13;
voorwaarden voor deze ontheffing zijn neergelegd in het&#13;
Besluit HPA voorschriften ontheffing aardappelmoeheid&#13;
2003 van het Hoofdproductschap Akkerbouw.&#13;
Op overtreding van het bepaalde bij of krachtens de Verordening&#13;
worden tuchtrechtelijke maatregelen gesteld.&#13;
Nr. 10 - oktober 2008 Tijdschrift voor AGRARISCH RECHT 443&#13;
Rechtspraak 5467&#13;
4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– betrokkene heeft in 2006 op onderhavig perceel aardappelen&#13;
geteeld waarop in 2004 ook aardappelen zijn geteeld;&#13;
– op 20 september 2006 is door de toezichthouder HPA&#13;
de overtreding geconstateerd.&#13;
5. Standpunt Hoofdproductschap Akkerbouw&#13;
Op grond van de Verordening HPA aardappelmoeheid&#13;
2003 is het telen van aardappelen op een perceel waar twee&#13;
jaar daarvoor ook aardappelen zijn geteeld verboden. Op 20&#13;
september 2006 is geconstateerd dat betrokkene op eenzelfde&#13;
perceel in 2004 en 2006 aardappelen heeft geteeld en&#13;
het Hoofdproductschap Akkerbouw verzoekt derhalve het&#13;
Tuchtgerecht betrokkene een geldboete op te leggen.&#13;
6. Standpunt betrokkene&#13;
Betrokkene geeft het ten laste gelegde toe en verklaart dat&#13;
het eerst zijn bedoeling was op het perceel maïs te zaaien&#13;
maar omdat hij pootgoed over had het perceel heeft beplant&#13;
met aardappelen. Betrokkene was in de veronderstelling dat&#13;
dit toegestaan was omdat het desbetreffende perceel bemonsterd&#13;
was op aardappelmoeheid en de uitslag aangaf dat&#13;
het perceel AM-vrij was.&#13;
7. De beoordeling&#13;
Het Tuchtgerecht stelt vast dat op het onderhavige perceel&#13;
zowel in 2004 als in 2006 aardappelen zijn geteeld. Betrokkene&#13;
geeft dat ook toe. Hiermee acht Tuchtgerecht het ten&#13;
laste gelegde bewezen en stelt daarmee de overtreding van&#13;
art. 3 lid 1 van de Verordening HPA aardappelmoeheid&#13;
2003 vast. Het Tuchtgerecht is van mening dat het betrokkene&#13;
aangerekend moet worden dat hij er met opzet voor&#13;
gekozen heeft aardappelen in plaats van maïs te telen op een&#13;
perceel waarop dit niet was toegestaan. Met deze keuze&#13;
heeft betrokkene voordeel genoten zijnde de hogere opbrengst&#13;
van aardappelen ten opzichte van de opbrengst van&#13;
maïs. Het Tuchtgerecht berekent dit wederrechtelijk genoten&#13;
voordeel als volgt:&#13;
Opbrengst van 1,56 ha. consumptieaardappelen, berekend&#13;
op grond van de kwingegevens van Praktijkonderzoek Plant&#13;
&amp; Omgeving:&#13;
Opbrengst van 50000 x € 0.09 per ha: € 4.500&#13;
Toegerekende kosten per ha: € 1.884&#13;
Arbeidskosten per ha: € 560&#13;
Netto opbrengst per ha: € 2.056&#13;
Opbrengst van 1,56 ha. snijmais, berekend op grond van de&#13;
kwingegevens van Praktijkonderzoek Plant &amp; Omgeving:&#13;
Opbrengst van 1 ha snijmais: € 524&#13;
Arbeidskosten per ha: € 120&#13;
Netto opbrengst per ha: € 404&#13;
Meeropbrengst consumptieaardappelen:&#13;
€ 2.056 - € 404 = € 1.652 per ha.&#13;
Wederechtelijk genoten voordeel wordt vastgesteld op:&#13;
1,56 x € 1.652 = € 2.577,12&#13;
8. De beslissing&#13;
Het Tuchtgerecht legt, gelet op de ernst van het feit en de&#13;
omstandigheden van de zaak aan betrokkene een geldboete&#13;
op van € 3.327,12.&#13;
5468&#13;
Tuchtgerecht Akkerbouwproductschappen, 21 januari 2008,&#13;
zaaknummer WH 07-19&#13;
(mr. H.J. van Abbema, H.K.C. Roelofsen en T.G. Veenkamp,&#13;
in tegenwoordigheid van mr. W.M.A.K. Parmet, als plv. secretaris)&#13;
Overtreding van art. 2 van de Verordening HPA bestrijding&#13;
wilde haver 2003, houdende de verplichting van een&#13;
ondernemer om op zijn grond voorkomende wilde&#13;
haverplanten te verwijderen en te vernietigen vóór een&#13;
bepaalde datum en voordat het zaad begint uit te vallen.&#13;
1. De procedure&#13;
Op 21 november 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer WH 07-19 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 11 december 2007 heeft het onderzoek ter zitting&#13;
plaatsgevonden. Betrokkene heeft met een schrijven, bij het&#13;
Tuchtgerecht ontvangen op 6 december 2007, naast een inhoudelijk&#13;
verweer tevens laten weten niet op de zitting aanwezig&#13;
te zijn. Tegen betrokkene is verstek verleend. Namens&#13;
de voorzitter van het Hoofdproductschap Akkerbouw heeft&#13;
mevrouw mr. O.D. van der Vliet de zaak nader toegelicht.&#13;
2. De schriftelijke verklaring en het berechtingsrapport&#13;
Betrokkene wordt ten laste gelegd:&#13;
Overtreding van art. 2 van de Verordening HPA bestrijding&#13;
wilde haver 2003. Daarin is opgenomen de verplichting van&#13;
een ondernemer om van op zijn grond voorkomende wilde&#13;
haverplanten, te verwijderen en te vernietigen, vóórdat het&#13;
zaad begint uit te vallen en dit voor een bepaalde datum.&#13;
Het berechtingsrapport is 31 augustus 2007 opgemaakt&#13;
door C.C.A. Boons, toezichthouder HPA. Het berechtingsrapport&#13;
bevat een verklaring van betrokkene alsmede het&#13;
signaleringsrapport van 12 juli 2007 met bijlagen.&#13;
3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA bestrijding wilde haver 2003 vastgesteld. Doelstelling&#13;
is te voorkomen dat wilde haver (als zaad) een schadelijke&#13;
verontreiniging wordt in zaaizaden van graan en grassen.&#13;
Op overtreding van het bepaalde bij of krachtens de Verordening&#13;
worden tuchtrechtelijke maatregelen gesteld.&#13;
Nr. 10 - oktober 2008 Tijdschrift voor AGRARISCH RECHT 444&#13;
5468 Rechtspraak</content><legacyfootnotes/><footnotes><footnote/></footnotes><auteurs>(mr. H.J. van Abbema, C.F.A van Beek en A. de Jonge, in tegenwoordigheid&#13;
van mr. W.M.A.K. Parmet, als plv. secretaris)</auteurs><published>2008-10-01 00:00:00</published><modified>2008-10-01 00:00:00</modified><editiondate>2008-10-01</editiondate><htmlpath>https://denhollander.info/artikel/7580</htmlpath></article>
</articles></edition>
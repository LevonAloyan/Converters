<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1982</searchword><id>6484</id><udhid>UDH:TvAR/6484</udhid><titel>Het erfrecht volgens het ontwerp-Invoeringswet Boek 4 en het landbouwbedrijf</titel><searchwords><searchword>TvAR 7/8/1982</searchword><searchword>UDH:TvAR/6484</searchword></searchwords><attachments><attachment><name>1982_nr 78_Artikel_Mourik.pdf</name><extention>pdf</extention><url>https://denhollander.info/download/6259/ci</url></attachment></attachments><inleiding>1. Inleiding&#13;
Op 17 oktober 1981 werd ons geopenbaard het ontwerp van het derde gedeelte van de Invoeringswet Boeken 3-6 van het nieuwe Burgerlijk Wetboek. Het ontwerp houdt een wijziging in van het reeds in 1969 vastgestelde Boek 4 van het nieuwe BW. Gemakshalve duid ik het ontwerp aan als ontwerp-Invoeringswet Boek 4 nieuw BW.&#13;
In het ontwerp is bijzondere aandacht besteed aan het vraagstuk van de voortzet-ting van een bedrijf dat geheel of ten dele tot de nalatenschap behoort. Naar de Mi-nister mededeelt is daartoe onder meer overleg gepleegd met vertegenwoordigers van het Landbouwschap en de Raad voor het Midden- en Kleinbedrijf.1&#13;
Alvorens te bezien waartoe deze bijzondere aandacht heeft gevoerd, moge in het kort de kern van het ontwerp worden blootgelegd. Deze betreft de regeling van de positie van de langstlevende echtgenoot.2 </inleiding><content>2. Het vruchtgebruik ten behoeve van de echtgenoot&#13;
Het ontwerp-Invoeringswet laat de erfopvolging bij versterf, zoals deze thans ver-loopt in hoofdzaak onaangetast. De wet roept tot een nalatenschap als erfgenamen uit eigen hoofde primair de niet van tafel en bed gescheiden echtgenoot van de erfla-ter tezamen met diens kinderen (art. 4.2.2. lid 1 sub a).3 Nieuw is dat, krachtens een toegevoegde titel 2A, aan de langstlevende echtgenoot bij versterf een vruchtgebruik wordt toegekend. Het recht van de erfgenamen-kinderen wordt van rechtswege be-last met een recht van vruchtgebruik.4&#13;
Het bijzondere van dit vruchtgebruik is gelegen in het feit dat het bevoegdheid in-houdt te beschikken over de aan het vruchtgebruik onderworpen goederen (art. 4.2A.1.2.1id 1).&#13;
Beschikking door de langstlevende leidt in beginsel niet automatisch tot zaaksver-vanging. In principe doet beschikking een vergoedingsvordering ontstaan aan de zij-de van de hoofdgerechtigden.5 Die vordering is pas opeisbaar bij het einde van het vruchtgebruik. Zij wordt vermeerderd met de wettelijke rente voor zover die hoger is dan zes procent. Rente op rente wordt niet berekend.6&#13;
Wat de zaaksvervanging betreft, ten aanzien van aan een beroep of bedrijf dienst-bare goederen - met uitzondering van registergoederen - geldt een inbreuk op de hoofdregel dat geen automatische zaaksvervanging optreedt. Vgl. art. 4.2.A. 1.12 lid 1 sub d juncto lid 4. Ik kom hierop nog terug.&#13;
3. Beroep en bedrijf en de boeken 3 en 47&#13;
Alvorens de vruchtgebruikregeling te beschouwen in het kader van de bedrijfsvoort-zetting, wijs ik er op dat onder het nieuwe BW de hoofdzaken betreffende de boe-delscheiding ('verdeling' genaamd) gezocht moeten worden in titel 7 van Boek 3. Dat betekent bijv. dat ingevolge art. 3.7.1.1 lid 3 op de rechtsbetrekkingen tussen de deelgenoten art. 6.1.1.2 van overeenkomstige toepassing is, zodat (a) de deelgenoten zich jegens elkander hebben te gedragen overeenkomstig de eisen van redelijkheid en billijkheid (objectieve goede trouw) en (b) tussen de deelgenoten krachtens wet, ge-woonte of rechtshandeling geldende regels niet van toepassing zijn 'voor zover dit in de gegeven omstandigheden naar maatstaven van redelijkheid en billijkheid onaan-vaardbaar zou zijn'.&#13;
Verder brengt de toepasselijkheid van genoemde titel met zich dat art. 3.7.1.14 in het oog gehouden moet worden. In dat artikel wordt in lid 1 de rechter de bevoegd-heid gegeven de wijze van verdeling of de verdeling zelve vast te stellen 'rekening houdende naar billijkheid zowel met de belangen van partijen als met het algemeen belang' 8 (curs. van mij, M.J.v.M.). Daarbij kan de rechter bepalen dat degene die overbedeeld wordt, de overwaarde geheel of ten dele in termijnen voldoet, al dan niet onder de voorwaarde dat zekerheid tot een door hem bepaald bedrag en van een door hem bepaalde aard wordt gesteld; vgl. lid 3.&#13;
Dit derde lid kunnen we voor wat de zuiver erfrechtelijke verdeling betreft, laten rusten nu het onderhavige ontwerp art. 4.1.3c introduceert. Daarin wordt de rege-ling van art. 3.7.1.14 lid 1 geconcretiseerd, doordat zij wordt afgestemd op het erf-recht en meer in het bijzonder op de gevolgen van toedeling of overneming van een bepaald bedrijfsvermogen.9 Dat gevolg is immers meestal het ontstaan van vorde-ringen wegens overbedeling, bijv. op grond van uitoefening van het recht van over-neming voor wat betreft aan een beroep of bedrijf dienstbare goederen (zie art. 4.5.8a en hierna par. 5).10 Ten overvloede wellicht herinner ik er voorts nog aan dat in het komend erfrecht de legitieme portie geen aanspraak op goederen meer voorstelt maar een aanspraak op en gedeelte van de waarde van het vermogen van de erflater. 'Das Plichtteil ist ein Geldanspruch', zei mijn leermeester altijd wanneer hij beschouwingen wijdde aan het Duitse erfrecht. Voor het komende Nederlandse recht te dezer zake verwijs ik naar de art. 4.3.3.1. lid 1 en 4.3.3.11.&#13;
Voor de goede orde zij er ook nog op gewezen dat de ouderlijke boedelverdeling in het nieuwe recht niet terugkeert als het aan de Minister ligt. Wie bepaalde vermo-gensbestanddelen aan bepaalde erfgenamen wil doen toekomen zal zich in de toe-komst moeten behelpen met legaten. Ook onder het nieuwe recht verschaft een le-gaat een vorderingsrecht zodat het enkele feit van overlijden moet worden gevolgd door een leveringshandeling;" vgl. art. 4.4.2.1. Het gemak van de automatische eigendomsverkrijging verbonden aan de hedendaagse ouderlijke boedelverdeling kan het legaat niet bieden.12&#13;
Komen wij dan nu toe aan de faciliteiten die de ontwerper in het kader van de be-drijfsvoortzetting biedt indien na het overlijden van de erflater het wettelijk erfrecht - en met name de vruchtgebruikregeling - zich doet gevoelen.&#13;
Naar de mening van de Minister dient onderscheid gemaakt te worden tussen (a) het geval waarin de langstlevende zelf degene is die het bedrijf voortzet, en (b) het geval waarin een ander dan de langstlevende in het bedrijf opvolgt. '13&#13;
4. De langstlevende echtgenoot-vruchtgebruiker zet voort&#13;
4.1. Jaarverslag&#13;
Doet zich dit voor 'dan geeft het nieuwe erfrecht bij versterf een bevredigende oplos-sing en zal veelal aan testamentaire voorzieningen in dit opzicht weinig behoefte bestaan', leert de Toelichting. De beschikkingsbevoegdheid verbonden aan het wet-telijk vruchtgebruik waarborgt 'een erfrechtelijk ongestoorde mogelijkheid van voortzetting'.14&#13;
Art. 3.8.4 lid 4 verplicht de 'normale' vruchtgebruiker jaarlijks aan de hoofdge-rechtigde een ondertekende nauwkeurige opgave te zenden van de goederen die niet meer aanwezig zijn, van de goederen die daarvoor in de plaats gekomen zijn en van de voordelen die de goederen hebben opgeleverd en die geen vruchten zijn. Een der-gelijke opgave moet ook verstrekt worden door de wettelijk vruchtgebruiker waarbij men uiteraard bedenke dat automatische zaaks vervanging in de regel niet optreedt. Men zie art. 4.2A.1.9 leden 4 tot en met 7. Behoort 'een bedrijf' tot een aan het vruchtgebruik onderworpen vermogen, dan legt de echtgenoot jaarlijks aan de hoofdgerechtigde, in plaats van een opgave daaromtrent als bedoeld in artikel 3.8.4 uiterlijk zes maanden na afloop van het boekjaar, een balans met toelichting over. Uit deze stukken moeten blijken het jaarresultaat en het bedrag dat de echtgenoot in het vermogen toekomt. De wijzigingen in dit bedrag gedurende het boekjaar dienen te worden toegelicht. Een en ander geldt mede indien de echtgenoot het bedrijf door een ander laat uitoefenen. Aldus art. 4.2A.1.10.&#13;
4.2. Vruchten&#13;
Een vruchtgebruik ten aanzien van een goed verschaft een recht op gebruik en een recht op vruchten (art. 3.8.1). Vruchtgebruik van 'een bedrijf' kan niet beschouwd worden als vruchtgebruik van een bepaald goed. Een 'bedrijf' is geen goed. Het vruchtgebruik heeft betrekking op een algemeenheid van goederen welke dienstbaar is aan een ondernemingsactiviteit. Deze benadering - die in redelijkheid niet voor betwisting vatbaar is - doet enige interessante vragen rijzen: (er) Is de ondernemingswinst aan te merken als vrucht van de algemeenheid van goederen (het ondernemingsvermogen)? In ieder geval is de winst voor een deel ook 'vrucht' van de arbeid van de ondernemer.&#13;
(b) Voor wiens rekening komt het ondernemingsverlies? Ligt het zo voor de hand dat de vruchtgebruiker de winst opstrijkt terwijl de hoofdgerechtigden het verlies op hun bord krijgen? Een activum als een huis kan strikt genomen geen 'negatieve vruchten' (verlies) opleveren, een (positieve) algemeenheid van goederen eigenlijk ook niet.15 Maar 'een bedrijf - benaderd als geobjectiveerde ondernemingsactiviteit - kan wel tot een negatief resultaat leiden.&#13;
Het antwoord op de gestelde vragen lijkt me niet zo gemakkelijk te geven. In par. 6 zal ik wat dieper op deze problematiek ingaan.&#13;
4.3. Zaaksvervanging&#13;
Zoals reeds bleek, kent het ontwerp in beginsel geen automatische zaaksvervanging. Een uitzondering wordt o.a. gemaakt voor 'goederen die dienstbaar worden aan een beroep of bedrijf dat de echtgenoot als vruchtgebruiker uitoefent of doet uitoefenen, met uitzondering van registergoederen'; art. 4.2A. 1.12 lid 1 sub d. De vraag kan gesteld worden of de regel van art. 4.2A.1.12 lid 1 sub d een werkelijke uitzondering vormt. Ingevolge art. 3.1.1.12 blijft een algemeenheid van goederen ook bij verandering van bestanddelen dezelfde, indien de aard van de algemeenheid en die van de rechtsverhouding dit medebrengen.16 Beschikking over aan het vruchtgebruik onderworpen goederen doet in beginsel een vergoedingsvordering ontstaan voor de hoofdgerechtigden. Art. 4.2A.1.13 lid 5 leert dat de vergoedingsregeling niet geldt voor de goederen die dienstbaar zijn aan een bedrijf dat de echtgenoot als vruchtgebruiker uitoefent of doet uitoefenen, met uitzondering van register goederen. Aldus sluit deze bepaling aan bij de regeling om-trent de zaaksvervanging.&#13;
4.4. Verdeling&#13;
Als erfgenaam bij versterf erft de langstlevende 'een kindsdeel', zodat hij ook bij het ontbreken van een huwelijksvermogensrechtelijke gemeenschap, door het overlijden in een onverdeeldheid belandt. Verdeling van de nalatenschap kan slechts worden gevorderd voor aandelen die niet aan het vruchtgebruik zijn onderworpen (art. 4.2A.1.8 lid 1). Voor het aandeel van de echtgenoot kan slechts verdeling worden gevorderd door hemzelf of door de gezamenlijke erfgenamen wier aandelen aan het vruchtgebruik zijn onderworpen. (Art. 4.2A.1.8 lid 2).&#13;
De langstlevende echtgenoot die het bedrijf voortzet kan derhalve verdeling vor-deren en volgens de Toelichting zullen bij die verdeling de bedrijfsgoederen 'in de re-gel aan hem worden toegekend.'17&#13;
Dit citaat geeft aanleiding tot enkele opmerkingen. Stel dat de agrarische erflater een echtgenoot en drie kinderen achterlaat. Hij was gehuwd in de wettelijke gemeen-schap van goederen. Het ondernemingsvermogen (bedrijfsvermogen) behoort tot de ontbonden gemeenschap. Door het overlijden wordt de langstlevende voor 5/8 deel en ieder der kinderen voor 1/8 deel in de gemeenschap gerechtigd. Even afgezien van wie gerechtigd is voort te zetten - ik neem maar aan dat in casu geen der kinde-ren bezwaar maakt tegen voortzetting door de langstlevende - zal het in een derge-lijk geval 'in de regel' lopen zoals de Minister zich dat voorstelt. Maar indien het on-dernemingsvermogen niet in een huwelijksgemeenschap viel maar volledig tot de na-latenschap behoort, lijkt dat minder waarschijnlijk. Alsdan is de langstlevende im-mers slechts voor ¼ deel gerechtigd tot het ondernemingsvermogen. Verdeling leidt dan in beginsel tot het ontstaan van een verrekenplicht ten bedrage van de waarde van ¼ deel van dat vermogen. Maar nu doemen andere vragen op.&#13;
Het is nl. niet zonder meer duidelijk welke gevolgen de verdeling heeft voor het vruchtgebruik. Het ondernemingsvermogen is uiteraard van het vruchtgebruik be-vrijd. Maar hoe zit het nu met die vorderingen wegens overbedeling? Moet de langstlevende de daarmede corresponderende schulden betalen? Vallen de vorderin-gen c.q. de betaalde bedragen onder het vruchtgebruik?&#13;
Men herinnere zich het bestaan van de regel dat verdeling van de nalatenschap slechts kan worden gevorderd voor aandelen die niet aan het vruchtgebruik zijn on-derworpen. (Art. 4.2A.1.8 lid 1). Volgt daar nu uit dat dat de kinderen gezamenlijk een vordering wegens overbedeling hebben ten bedrage van ¾ deel van de waarde van het ondernemingsvermogen en dat deze vordering onder het vruchtgebruik valt? Kunnen de kinderen verlangen dat hun gezamenlijke vordering daadwerkelijk be-taald wordt, ondanks het feit dat vervolgens het bedrag door het vruchtgebruik wordt bestreken?&#13;
Het antwoord op de eerste vraag ligt enigszins verscholen in art. 4.2A. 1.12 lid sub f. Het gaat hier over zaaksvervanging. Bij wege van uitzondering treedt automati-sche zaaksvervanging op ten aanzien van 'vorderingen tot vergoeding' die in de plaats treden van aan het vruchtgebruik onderworpen goederen'. De toelichting op deze tekst is buitensporig sober maar gelukkig wordt een verbinding gelegd met art. 3.8.11 lid 1, tweede zin, dat eenzelfde tekst bevat voor het normale vruchtgebruik.18 En de Toelichting op deze laatste tekst leert dat hetgeen door verdeling van een ge-meenschap, die voor een onverdeeld aandeel met vruchtgebruik belast is, in de plaats komt van dat onverdeeld aandeel, aan het vruchtgebruik wordt onder-worpen.19&#13;
Maar wat nu met de tweede vraag? Kunnen de kinderen verlangen dat hun geza-menlijke vordering ook daadwerkelijk wordt voldaan? Zo ja, dan zal de langstle-vende weinig trek hebben in toedeling aan hem van het ondernemingsvermogen, aangenomen dat hij vreemd geld moet aantrekken. Een en ander wordt evenwel sterk gerelativeerd door het gegeven dat de vruchtgebruiker na de betaling beschik-kingsbevoegd is ten aanzien van het aan de hoofdgerechtigden toekomende geld. Maakt hij daarvan gebruik - bijv. om het geleende geld terug te betalen - dan ont-staat een vergoedingsplicht jegens ieder van de hoofdgerechtigden en treedt de rente-regeling in werking.20 Al met al heeft het dus weinig zin de schuld ter zake van de over bedeling te betalen.&#13;
Een en ander voert mij tot de stelling dat de langstlevende hetgeen hij wegens overbedeling aan de gezamenlijke kinderen dient te betalen schuldig mag blijven te-gen vergoeding van de wettelijke rente voor zover die hoger is dan zes procent. De verdeling kan in dit opzicht worden behandeld alsof de vruchtgebruiker over het on-dernemingsvermogen beschikte. Zekerheden kunnen door de kinderen niet worden verlangd aangezien ook de normale vergoedingsvorderingen (als bedoeld in art. 4.2A.1.13) niet door zekerheden kunnen worden versterkt.21&#13;
4.5. Recht tot overneming&#13;
Het vorenstaande speelt ook indien de langstlevende echtgenoot gebruik maakt van zijn recht tot overneming als geregeld in art. 4.5.4.8a.22 Op grond van de tekst van dit artikel rijst nog de vraag of de echtgenoot dit overnemingsrecht ook kan uitoe-fenen in indien hij het bedrijf door een ander laat of doet uitoefenen. Laatstbedoel-de mogelijkheid wordt uitdrukkelijk vermeld in de artt. 4.2A.1.10 lid 1, 4.2A.1.12 lid 1 sub d en 4.2A.1.12 lid 5. De vraag moet m.i. bevestigend worden beantwoord. Aanvulling van de tekst kan echter geen kwaad.&#13;
Het overnemingsrecht van art. 4.5.4.8a richt zich op de nalatenschap en kan slechts worden uitgeoefend door een mededeelgenoot. Indien de nalatenschap de helft van een ontbonden huwelijksgemeenschap uitmaakt, dient strik genomen eerst die huwelijksgemeenschap te worden verdeeld teneinde te kunnen vaststellen wat tot de nalatenschap behoort. Op die verdeling zijn van toepassing de regels van titel 7 van Boek 3, in het bijzonder art. 3.7.1.14.23 Men bedenke ook dat het onder-nemingsvermogen een algemeenheid van goederen vormt die deel uitmaakt van een meer omvattende algemeenheid van goederen, zijnde de ontbonden huwelijksge-meenschap. En in die ontbonden huwelijksgemeenschap houdt zich dan ook nog een andere algemeenheid van goedeen schuil, te weten de nalatenschap. Het vergt nade-re studie om de gevolgen van deze samenklontering van algemeenheden te kunnen etaleren.&#13;
5. Een hoofdgerechtigde zet voort&#13;
5.1. Inleiding&#13;
Vooraf de opmerking dat de faciliteiten die de wet in petto heeft voor een hoofdge-rechtigde die het bedrijf voortzet, door diezelfde hoofdgerechtigde ook kunnen wor-den benut indien niet hijzelf maar zijn echtgenoot het bedrijf voortzet.24 Men zie de artt. 4.2A.1.18 lid 3 en 4.5.4.8a. Deze mogelijkheid past bij mijn opvatting dat de invulling van de persoon van de bedrijfsvoortzetter niet bepaald wordt door het erf-recht. Die schoonzoon of schoondochter staat in geen enkele versterferfrechtelijke betrekking tot de erflater.&#13;
Thans is aan de orde de positie van de hoofdgerechtigde-bedrijfsopvolger (c.q. diens echtgenoot), die geconfronteerd wordt met een wettelijk vruchtgebruik. De erflater is zonder testament heengegaan en heeft dus ook nagelaten (bijv.) bij wege van legaat de rechten van de opvolger ten aanzien van (bepaalde) bedrijfsgoederen veilig te stellen. Een legaat houdt in de verplichting tot levering van het goed vrij van vruchtgebruik (art. 2A. 1.17 lid 1 slot). Onze erflater is er ook niet toe gekomen bij uiterste wil aan de langstlevende het vruchtgebruik geheel of ten dele te ontzeggen of de bevoegdheden van die echtgenoot te ontzeggen of te beperken. Art. 4.2A.1.17 lid 1 maakt dat mogelijk waarbij men wel het tweede lid in de gaten moet houden, voor wat de ontzegging of beperking van bevoegdheden betreft, alsmede art. 4.2A.2.3 voor het geval het vruchtgebruik zelve geheel of ten dele is ontzegd.25 In ons geval heeft de erflater echter geen maatregelen getroffen zodat de bedrijfs-opvolger met het vruchtgebruik en dus met de vruchtgebruiker wordt geconfron-teerd. De Minister heeft deze situatie op het oog wanneer hij schrijft: 'Het is moge-lijk dat de bedrijfsopvolger alsdan krachtens rechtsverhouding met de vruchtgebrui-ker het bedrijf voor diens rekening of als huurder of pachter gaat uitoefenen (...) doch vaak zal dit niet de beste oplossing zijn, omdat de bedrijfsopvolger meer armslag nodig heeft, bijvoorbeeld ter verkrijging van het nodige krediet.'26&#13;
Naar mij voorkomt, schept dit citaat enige verwarring. Mij dunkt dat een hoofd-gerechtigde die het bedrijf uitoefent voor rekening van de vruchtgebruiker niet kan worden aangemerkt als bedrijfsopvolger. In een dergelijk geval is m.i. de vruchtge-bruiker de bedrijfsopvolger, zij het dat hij (meestal 'zij') het bedrijf door een ander laat uitoefenen. De onderhavige hoofdgerechtigde is niet anders dan een bedrijfs-leider. (Zie ook par. 6)&#13;
Teneinde een betere oplossing van het opvolgingsprobleem mogelijk te maken, worden de hoofdgerechtigde enige handvatten geboden:&#13;
- een recht op toedeling, voortvloeiend uit art. 3.7.1.1 lid 3 en versterkt door art. 3.7.1.14;&#13;
- een recht tot overneming, rechtstreeks toegespitst op aan beroep of bedrijf van erflater dienstbare goederen, neergelegd in het nieuwe art. 4.5.4.8a;&#13;
- de mogelijkheid de krachtens toedeling of overneming verkregen goederen van het vruchtgebruik te doen bevrijden door tussenkomst van de rechter, voorzien in art. 4.2A.1.18 lid 3.&#13;
5.2. Het recht tot overneming&#13;
Ten aanzien van het recht tot overneming wordt in de Toelichting opgemerkt:&#13;
'In het overleg met vertegenwoordigers van landbouw en middenstand is gebleken dat men zeer hechtte aan een bepaling als deze. Hoewel toepassing van de artikelen 3.7.1.1 lid 3 en 3.7.1.14 veelal tot gelijk resultaat zal leiden, achtte men het van be-lang de bedrijfsopvolger ook een zelfstandig recht tot overneming te verlenen.'27 De bedrijfsopvolger is mitsdien niet afhankelijk van de uitleg van open normen als re-delijkheid en billijkheid maar kan zich rechtstreeks beroepen op art. 4.5.4.8a:&#13;
'Wordt het beroep of bedrijf van de erflater voortgezet door zijn echtgenoot dan wel door een erfgenaam of door diens echtgenoot, dan is deze bevoegd tot overne-ming van de daaraan dienstbare goederen tegen een passende prijs.'28&#13;
Een soortgelijk overnemingsrecht treffen we aan in art. 101 van Boek 1 BW. Na ontbinding van een huwelijksgemeenschap heeft ieder der echtgenoten de bevoegdheid (o.a.) zijn beroeps- en bedrijfsmiddelen tegen 'de geschatte prijs' over te ne-men.29 M.i. kunnen erfgenamen aan dit artikel geen rechten ontlenen. En verder is van belang dat bij 'beroeps- en bedrijfsmiddelen' slechts aan roerende goederen mag worden gedacht.30&#13;
Het overnemingsrecht van art. 4.5.4.8a heeft betrekking op tot de onverdeelde nalatenschap behorende roerende en onroerende goederen.31 Althans, zo begrijp ik het. De ontwerptekst laat echter op zichzelf een ruimere interpretatie toe. Kan het recht tot overneming ook worden uitgeoefend indien de goederen (nog) tot de ont-bonden huwelijksgemeenschap behoren? Zelfs kan men zich, gegeven de tekst, af-vragen of het overnemingsrecht ook betrekking kan hebben op aan het bedrijf dienstbare goederen die niet tot de nalatenschap en dus evenmin tot de eventuele hu-welijksgemeenschap behoren; men denke aan goederen die tot het privévermogen van de langstlevende echtgenoot behoren.&#13;
Mij dunkt dat het overnemingsrecht van art. 4.5.4.8a moet worden beschouwd als een erfrechtelijke aangelegenheid. Derhalve kan het niet toegepast worden zo lang de dienstbare goederen nog tot de ontbonden huwelijksgemeenschap behoren. Bij-gevolg zal het praktisch nut van de bepaling gering zijn. De verdeling van de huwe-lijksgemeenschap, die beheerst wordt door de redelijkheid en de billijkheid van boek 3, valt meestal samen met de verdeling van de nalatenschap. Aan art. 4.5.4.8a ko-men we dan ook niet toe.&#13;
Naar ik meen verdient het aanbeveling een bepaling als die van art. 4.5.4.8a ook op te nemen in het huwelijksvermogenrecht en dan toegesneden op het geval waarin het huwelijk door overlijden werd ontbonden. De regeling houdt dan een beperking in van de rechten die een langstlevende geldend kan maken bij verdeling van de door het overlijden ontbonden huwelijksgemeenschap.&#13;
Uitbreiding van het overnemingsrecht ten aanzien van privégoederen van de langstlevende echtgenoot kan uit een oogpunt van bedrijfsopvolging wenselijk zijn maar dient te worden verworpen omdat daardoor het rechtssysteem te zwaar op de proef zou worden gesteld.32 Een andere vraag luidt of de langstlevende de dienst-baarheid van bedoelde privégoederen na het overlijden eenzijdig mag beëindigen. Ik neig ertoe ontkennend te antwoorden maar ik zou zo gauw niet weten waarop dat antwoord kan steunen. Redelijkheid en billijkheid vormen op zichzelf in ons recht geen bron van verbintenissen. Mogelijk dient de wetgever te dezer zake een voorzie-ning te treffen.33 5.3. 'Passende prijs' en betalingsregeling&#13;
We keren nog even terug naar de tekst van art. 4.5.4.8a, in het bijzonder naar de 'passende prijs'. Welke prijs is 'passend'? De Minister: 'Het ontwerp bevat geen aanduiding van maatstaven ter schatting van de overnemingsprijs, ofschoon hier-omtrent in het bijzonder voor - al dan niet verpachte - landbouwgrond onzeker-heid en onenigheid heerst. Deze is echter een gevolg van factoren als de beheersing van de pachtprijs, de prijsvrijheid bij vervreemding en het voorkeursrecht van de pachter. In het overleg bleek het niet wenselijk voor dit probleem alleen een regeling in het erfrecht te bewerkstelligen'. En even verder: 'Om bevrijding van het vruchtge-bruik te bereiken zal de erfgenaam dan toepassing van art. 4.2A.1.18 lid 3 moeten uitlokken. Daarom is volstaan met het begrip 'passende prijs', te meer omdat deze mede zal afhangen van de vraag of op de goederen reeds het vruchtgebruik van de langstlevende echtgenoot rust en of deze het is, dan wel juist een andere bedrijfsop-volger die de overneming wenst.'&#13;
Naar ik mij meen te herinneren is in bedoeld overleg met landbouw en mid-denstand met veel nadruk gewezen op het feit dat in de praktijk in het kader van ver-delingen en overnemingen tussen familieleden de 'vrije' landbouwgrond in aanmer-king pleegt te worden genomen voor een waarde die men aanduidt met 'verpachte waarde' of 'agrarische waarde.'34 Teneinde deze praktijk wat meer vastigheid onder de voeten te geven, werd namens 'landbouw' verzocht in de Toelichting terzake eni-ge positieve opmerkingen te maken. Helaas is dat niet gebeurd. 'Onzekerheid en on-enigheid' blijven derhalve bestaan.&#13;
Opgemerkt zij nog dat deze onzekerheid en onenigheid ook troef blijven indien het recht op toedeling bestaat in de zin van Boek 3 nieuw BW.&#13;
In par. 3 van dit opstel werd reeds gewezen op art. 4.1.3c. De in dat artikel voor-ziene betalingsregeling is in beginsel zowel van betekenis indien een recht op toede-ling wordt geëffectueerd als in geval gebruik wordt gemaakt van het recht tot over-neming. De regeling houdt in dat op verzoek van de schuldenaar de rechtbank 'we-gens gewichtige redenen' een betalingsregeling kan treffen. De rechtbank bepaalt in de beschikking tevens of en, zo ja, welke rente moet worden voldaan. De rechtbank kan de voorwaarde stellen dat binnen een bepaalde tijd persoonlijke of zakelijke ze-kerheid wordt gesteld.&#13;
Uit hetgeen in par. 4 werd geschreven volgt dat aan deze betalingsregeling geen behoefte bestaat indien de vorderingen van de kinderen, wegens overbedeling van de langstlevende, onder het vruchtgebruik vallen.&#13;
5.4. Casus&#13;
Een erflater-landbouwer laat als zijn erfgenamen achter een vrouw en drie kinderen. Hij was gehuwd in de wettelijke gemeenschap van goederen. Tot de ontbonden huwe-lijksgemeenschap behoort het bedrijfsvermogen.35 De gestorvene heeft geen testament gemaakt. Zoon A treedt aan als bedrijfsopvolger. Hij maakt gebruik van zijn recht tot overneming.&#13;
Onmiddellijk na het overlijden vallen alle tot de ontbonden huwelijksgemeen-schap behorende goederen onder het wettelijk vruchtgebruik van de langstlevende. Het overnemingsrecht betreft noodzakelijk tot de nalatenschap behorende goe-deren.&#13;
Vraag: Dient dus eerst de huwelijksgemeenschap verdeeld te worden teneinde te kunnen vaststellen wat tot de nalatenschap behoort en ten aanzien van welk goede-ren vervolgens het recht tot overneming kan worden uitgeoefend? Het antwoord moet m.i. bevestigend luiden.&#13;
De ontbonden huwelijksgemeenschap wordt vervolgens verdeeld met toepassing van de beginselen van redelijkheid en billijkheid, zoals dat in art. 3.7.1.1 lid 3 wordt voorgeschreven. Het bedrijfsvermogen wordt in de verdeling betrokken voor een waarde ad ƒ 480.000, - . Welke maatstaven daarbij zijn aangelegd is niet duidelijk maar de deelgenoten wensen daarover niet te tobben.&#13;
Aangenomen mag worden dat aan de verdeling alle deelgenoten moeten medewer-ken, ook al is de langstlevende echtgenoot de enige deelgenoot met beschikkingsbe-voegdheid. Het bedrijfsvermogen wordt toegedeeld 'aan de nalatenschap'. Ingevol-ge deze toedeling heeft de langstlevende op grond van het huwelijksvermogensrecht recht op 4/8 x ƒ 480.000, - = ƒ 240.000, - , zulks in contanten. Ten aanzien van deze vordering kan in principe een betalingsregeling worden verzocht, echter niet op grond van art. 4.1.3c maar op basis van art. 3.7.1.14.&#13;
Tot de nalatenschap behoort nu het bedrijfsvermogen. De deelgenoten zijn de langstlevende en de kinderen, ieder voor een/vierde gedeelte. De gezamenlijke erfge-namen hebben een schuld aan de langstlevende echtgenoot ad. ƒ 240.000, -. Het wettelijke vruchtgebruik van de langstlevende bestrijkt alle tot het bedrijfsvermogen behorende goederen. Zoon A maakt nu gebruik van zijn recht tot overneming, het-geen betekent dat hij verdeling vordert. Het resultaat van die verdeling moet zijn dat A enig eigenaar is van het bedrijfsvermogen.&#13;
Naar ik aanneem moeten ook aan deze verdeling alle deelgenoten medewerken ondanks het feit dat alleen de langstlevende echtgenoot beschikkingsbevoegd is. Zo gezegd, zo gedaan. Als 'passende prijs' neemt men ƒ 480.000, -, zodat voor ieder van de deelgenoten wegens overbedeling van A een vordering op A ontstaat ten be-drage van ƒ 120.000, - . De toedeling geschiedde echter onder de verplichting voor A de schuld van de gezamenlijke erfgenamen ter zake van de verdeling van de huwe-lijksgemeenschap (ad. ƒ 240.000, -) voor zijn rekening te nemen. Per saldo dient A dus te betalen, aan de langstlevende ƒ 240.000,- + (1/4 x ƒ 240.000,-) = ƒ 300.000, - en aan ieder van de andere kinderen ¼ x ƒ 240.000, - = ƒ 60.000, - ,36&#13;
Hoe is het nu gesteld met de positie van de voormalige deelgenoten?&#13;
Vragen:&#13;
1. Vallen de tot het bedrijfsvermogen behorende goederen nog altijd onder het vruchtgebruik? Het antwoord luidt 'ja'. Art. 4.2A. 1.18 lid 3 laat geen twijfel.&#13;
2. Waarop moet een verzoek tot het treffen van een betalingsregeling worden ge- grond, voor wat de schuld ad ƒ 300.000, - aan de langstlevende betreft? Voor ƒ 240.000,- op art. 3.7.1.14 en voor ƒ 60.000, - op art. 4.1.3c.&#13;
3. Waarop moet een verzoek tot het treffen van een betalingsregeling ten aanzien van de schuld aan ieder van de medekinderen ad. ƒ 60.000, - worden gebaseerd? Op art. 4.1.3c.&#13;
4. Heeft de langstlevende echtgenoot ook het recht van vruchtgebruik ten aanzien van de vorderingen van laatstbedoelde twee kinderen? Ik aarzel te antwoorden. Is hier sprake van zaaksvervanging als bedoeld in art. 4.2A.1.12 lid 1 sub f? De verdeling had voor het vruchtgebruik geen enkel gevolg. Tegen de opvatting dat die vorderingen niet onder het vruchtgebruik vallen pleit echter dat het niet de be- doeling van de wetgever kan zijn via het recht van overneming mededeelgenoten die niet overnemen, vermogen in handen te spelen dat niet met het vruchtgebruik is bezwaard. Waarbij men nog bedenke dat als de vorderingen er niet onder val- len, ook de betaalde bedragen er niet door worden geraakt. Het lijkt gewenst dat de wetgever op dit punt nader informatie verschaft.37&#13;
5. Moet de effectuering van het recht tot overneming worden aangemerkt als een uitzondering op de regel dat verdeling van de nalatenschap slechts kan worden gevorderd voor aandelen die niet aan het vruchtgebruik zijn onderworpen (art. 4.2A. 1.8 lid 1)? Aan een bevestigend antwoord kan niet worden ontkomen. De tot het bedrijfsvermogen behorende goederen worden immers in hun geheel toegedeeld aan de deelgenoot-bedrijfsopvolger. Aansluitend bij de vorige vraag kan men zich afvragen of men zich de consequenties van deze uitzondering gerealiseerd heeft.&#13;
6. Is de vruchtgebruiker, nadat het recht van overneming door de bedrijfsopvolger is geëffectueerd, nog steeds bevoegd tot beschikking over aan het vruchtgebruik onderworpen, aan het bedrijf dienstbare goederen? Dat kan niet de bedoeling zijn. Het ontwerp sluit het echter niet met zoveel woorden uit. Zou het niet ver- standig zijn te bepalen dat toedeling of overneming van bedrijfsgoederen als hier bedoeld, automatisch het einde van het vruchtgebruik op die goederen betekent?&#13;
7. Indien het vruchtgebruik na de overneming of toedeling blijft bestaan, geeft dit dan recht op alle vruchten die 'het bedrijf' oplevert, daargelaten wat ik hier on- der 'vruchten' dien te begrijpen? Dat zou vreemd zijn. Immers, de langstlevende heeft ook al een vordering ad. ƒ 300.000, - op de bedrijfsopvolger-hoofdgerech- tigde ten aanzien waarvan mogelijk een betalings- en renteregeling geldt. Indien het bedrag van ƒ 300.000, - is betaald, plukt de langstlevende daarvan zonder meer de vruchten. Mag men het nu zo begrijpen dat het vruchtgebruik slechts recht geeft op dat deel van de vruchten dat correspondeert met het breukdeel dat de bedrij fsopvolger als zijn aandeel in de nalatenschap genoot? Dan heb ik het over een waarde van ƒ 60.000, - . Maar dan stel ik vervolgens de vraag waarom het vruchtgebruik dan rust op het totale bedrijfsvermogen. Al met al heeft Uw schrijver thans de neiging tot somberheid te vervallen. Hij ziet dat vruchtgebruik eigenlijk niet meer zo zitten. Maar hij schrijft toch nog even door. Omdat het lente is en er ergere dingen in de wereld gebeuren.&#13;
5.5. Bevrijding van het vruchtgebruik&#13;
De krachtens verdeling of overneming verkregen goederen zijn in beginsel nog belast met het wettelijk vruchtgebruik van de langstlevende. Daarover laat art. 4.2A.1.18 lid 3 geen twijfel bestaan. In de praktijk zal dat vruchtgebruik veelal ter gelegenheid van de toedeling of overneming eindigen doordat de de langstlevende daarvan afstand doet. Zo niet, dan zal onze hoofdgerechtigde zich tot de rechtbank kunnen wenden met het verzoek het vruchtgebruik op de betrokken goederen te beëindigen.&#13;
De rechter mag het verzoek slechts afwijzen indien aan de echtgenoot geen schadeloosstelling wordt geboden die 'gelet op zijn belangen en op de opbrengst van het beroep of bedrijf, redelijk is.' Interessant is dat behalve de belangen van de langstlevende de opbrengst van het bedrijf gewicht in de schaal legt. Naast het omstreden begrip 'agrarische waarde' kan zich nu het begrip 'agrarische schadeloosstelling' ontwikkelen.38 Reeds thans zie ik reikhalzend uit naar jurisprudentie op dat punt. Waarschijnlijk zal deze lang op zich laten wachten om de eenvoudige reden dat een kind hoogst zelden tegen een ouder procedeert. Erfrechtelijke procedures spelen zich meestal af tussen broers en zusters. Maar ik vraag me toch af wat i.c. onder 'belangen' moet worden verstaan (verzorging?) en wat precies met 'opbrengst' bedoeld wordt (winst?).39&#13;
Het lijkt onjuist de bedoelde 'agrarische schadeloosstelling' te verwerken in de 'passende prijs' of het bedrag waarvoor de goederen in de verdeling worden betrokken. De 'passende prijs' c.q. bedoeld bedrag komt immers niet alleen ten goede aan de langstlevende maar aan alle deelgenoten, naar mate van hun deelgerechtigheid (hun aandeel).40&#13;
6. Erfrecht en bedrijfsopvolging&#13;
Een onderneming is geen voorwerp van subjectief recht. Een onderneming is geen zaak of goed. In het vermogensrecht dienen onderneming (bedrijf) en ondernemingsvermogen (bedrijfsvermogen) terdege onderscheiden te worden. Het ondernemingsvermogen vormt een algemeenheid van goederen die dienstbaar is aan een ondernemen, aan een doelgerichte economische activiteit. Zonder die activiteit bestaat geen onderneming. Wanneer men spreekt over een 'bedrijfsopvolger' heeft men het over een persoon die ondernemersactiviteit voortzet. Activiteit leent zich niet voor vererving. Het erf-recht kan zich dan ook niet bezig houden met bedrijfsopvolging in de zin van opvol-ging in ondernemersactiviteit. Het erfrecht richt zich op de aan de activiteit van erf-later dienstbare goederen en de in het kader van het ondernemen ontstane schulden.&#13;
In het algemeen zal voortzetting van de activiteit slechts mogelijk zijn indien de dienstbaarheid van de tot het ondernemingsvermogen behorende goederen kan wor-den gecontinueerd. In zoverre biedt de juridische verkrijging van de dienstbare goe-deren in beginsel slechts de verkrijger de mogelijkheid de ondernemingsactiviteit (de onderneming, het bedrijf) voort te zetten. Het is evenwel niet noodzakelijk dat de juridische verkrijger voortzet. Voorstelbaar is dat de dienstbare goederen vererven op de langstlevende echtgenoot maar dat de zoon als bedrijfsopvolger optreedt. De dienstbare goederen zullen dan niet dienstbaar zijn op grond van juridische eigendom maar bijv. op grond van pacht. Dienstbaarheid van goederen dient primair economisch te worden benaderd. Kortom, een onderneming (bedrijf) kan niet verer-ven. Bedrijfsopvolging is strikt genomen geen erfrechtelijke kwestie.41&#13;
Beziet men thans het wetsontwerp en de bijbehorende toelichting dan kan men zich niet aan de indruk onttrekken dat de ontwerper in het bijzonder de onderne-mingsactiviteit uit het oog is verloren. Zo kan de vraag gesteld worden of het wettelijk vruchtgebruik ten aanzien van de aan de onderneming van erflater dienstbare goederen, het recht inhoudt de ondernemingsactiviteit voort te zetten of deze te doen voortzetten door een ander. Je zult als zoon van dertig jaar maar geconfron-teerd worden met een moeder van zeventig jaar die dat recht van voortzetting aan haar recht van vruchtgebruik wenst te ontlenen! Het voert te ver thans ook nog te onderzoeken hoe het wettelijk vruchtgebruik uitwerkt op een maatschap (tussen vader en zoon of tussen vader en moeder), die door het overlijden van vader (of moeder) wordt ontbonden. Hoofdpijn ligt in het verschiet.&#13;
In par. 4 van dit opstel rees de vraag wat in casu als vrucht moet worden be-schouwd. Het lijkt niet aanvaardbaar dat alle vruchten die de arbeidsinspanning van de opvolger oplevert, moeten worden aangemerkt als vruchten waarop het wettelijk vruchtgebruik een claim legt. De hoofdgerechtigde zal toch tenminste een redelijke vergoeding voor zijn arbeidsprestatie dienen te genieten. Eerst daarna kan in dit ver-band van vrucht gesproken worden, dunkt me.&#13;
In par. 4 werd ook nog de vraag opgeworpen, voor wiens rekening het onderne-mingsverlies komt. Niet voor rekening van de vruchtgebruiker, lijkt me. Maar dan ontstaat wel de rare situatie dat de hoofdgerechtigde het verlies volledig op zijn bord krijgt doch de winst (deels?) dient door te schuiven naar de vruchtgebruiker.&#13;
Het is mij niet gegeven de fiscale consequenties van dit wettelijk vruchtgebruik helder op papier te zetten. Ik vermoed evenwel dat hieromtrent boeiende opmerkingen kunnen worden gemaakt. De ontwerper zou ook op dit punt enige aanvullende informatie kunnen verschaffen. 7. Uitgesteld loon&#13;
Bijna had ik vergeten in dit opstel de aandacht te vestigen op art. 4.2A.2.6., rege-lend het z.g. uitgesteld loon (salaire différé):&#13;
'Een kind, stiefkind, pleegkind, behuwdkind, of kleinkind van de erflater dat in diens huishouding of in het door hem uitgeoefende beroep of bedrijf gedurende zijn meerderjarigheid arbeid heeft verricht zonder een voor die arbeid passende beloning te ontvangen, kan aanspraak maken op een som ineens, strekkend tot een billijke vergoeding.'&#13;
De vergoeding geldt derhalve niet alleen voor de zoon, die vele jaren voor een appel en een ei in het landbouwbedrijf van zijn vader heeft gewerkt. Ook niet-opvolgende zoons en dochters kunnen aan het artikel in beginsel rechten ontlenen.&#13;
Dit laatste feit, gecombineerd met de onvermijdelijke vaagheid van de regeling, smoort bij mij ieder enthousiasme. Daar komt bij dat het, wat de agrarische zoon betreft, verre te prefereren is de zoon in de boeken van de onderneming te crediteren voor het hem toekomende loon. Althans indien daadwerkelijke uitbetaling om be-drijfseconomische redenen ongewenst is. En wat die andere broers en zusters be-treft: niets dwingt hen onbezoldigd in huishouding of bedrijf mede te werken. Het lijkt verstandiger het aan de erflater zelf over te laten of en hoeverre hij alsnog door middel van een testamentaire making tot beloning wenst over te gaan. Zie in dit ver-band ook lid 2 van art. 4.2A.2.6.&#13;
Over de fiscale gevolgen van de uitkering van uitgesteld loon laat ik mij liever niet uit. Dat zal de Inspecteur der Directe belastingen te zijner tijd in ieder geval wél doen.&#13;
8. Tot slot&#13;
Het zou mij niet verbazen indien de lezer het bovenstaande niet met genoegen heeft gelezen. Menigeen heeft misschien wel tijdens de rit afgehaakt in de hoop dat bestu-dering van het ontwerp achteraf als tijdverspilling kan worden aangemerkt. Zo ging het immers ook met de 'voortrein' in 1974.&#13;
Inderdaad, het ontwerp is voor de praktijk niet verteerbaar. Ook juridisch-tech-nisch laat het nogal wat vragen onbeantwoord. De oorzaak van een en ander is sim-pel: vruchtgebruik en onderneming zijn onverenigbaar.</content><legacyfootnotes>1. MvT., p.3. Uit eigen ervaring kan ik mededelen dat het overleg een sober karakter had en dat de in- vloed van het overleg moeilijk meetbaar is.&#13;
2. Uitgebreid hierover M.J.A. van Mourik in NJB 1982, p.l.e.v. en p. 33 e.v.&#13;
3. Nieuw is overigens dat de echtgenoot niet van tafel en bed gescheiden mag zijn, wil hij of zij voor het versterferfrecht interessant zijn.&#13;
4. Vgl. MvT., p. 2 en art. 4.2A.1.1 lid 1.&#13;
5. De 'blote eigenaren keren in het nieuwe BW niet terug. Zij hebben plaats moeten maken voor meer of minder geklede 'hoofdgerechtigden'.&#13;
6. Men zie art. 4.2A.1.13 en 14. De vermeerdering met de rente geschiedt 'vanaf het tijdstip waartegen de waarde (van het vervreemde of uitgewonnen goed, MJvM) is bepaald.' M.i. volgt daaruit dat op het tijdstip van opeisbaar worden van de vordering rekening moet worden gehouden met het feit dat die wettelijke rente een variabele grootheid is, zodat over een bepaalde periode met het percentage X moet worden gerekend en over een andere periode met het percentage Y.&#13;
7. De wetgever gebruikt de termen 'beroep' en 'bedrijf' steeds in combinatie. Ik beperk mij in het navol- gende tot 'bedrijf'.&#13;
8. Over dit 'algemeen belang' zal het laatste woord nog niet gesproken en geschreven zijn.&#13;
9. Zie MvT., p. 9 en vergelijk art. 145 lid 2 Boek 1 BW (afwikkeling wettelijk deelgenootschap). Over art. 4.1.3c zie men ook par. 5 van dit opstel.&#13;
10. Reeds thans stel ik de vraag of de regeling van art. 4.1.3c ook geldt indien een legaat tegen inbreng gemaakt is. Mij dunkt van wel maar de tekst van laatstgenoemd artikel zou in dit opzicht verduidelijkt kunnen worden. Is de in te brengen geldsom verschuldigd 'krachtens dit Boek of, in verband met de verdeling van de nalatenschap, krachtens titel 7 van het Zoek 3'?&#13;
11. Zie echter ook art. 3.7.1.14a dat voor de overgang van het aan ieder der deelgenoten bij een verdeling toegedeelde een levering vereist 'op dezelfde wijze als voor overdracht is voorgeschreven'.&#13;
12. Overigens zal het Overgangsrecht de bestaande ouderlijke boedelverdelingen respecteren; vgl. MvT., p. 6.&#13;
13. MvT., p. 4. Hierna zal nog worden ingegaan op de vraag wie uitmaakt welke persoon het bedrijf voortzet. Dat lijkt geen erfrechtelijke kwestie.&#13;
Houdt het wettelijk vruchtgebruik noodzakelijk de bevoegdheid tot voortzetting in? Zie par. 6.&#13;
14. MvT., p. 4 waar ook nog wordt gewezen op het feit dat de legitimaire vordering in het algemeen niet ten laste van de vruchtgebruiker opeisbaar is (art. 4.3.3.11 lid 4).&#13;
15. Iets anders is dat bijv. het bezit van een huis negatieve invloed op het vermogen kan hebben, bijv. doordat de huuropbrengst laag is, terwijl de zakelijke lasten en de onderhoudskosten hoog zijn.&#13;
16. In zoverre zou men de in lid 4 van art. 4.2A.1.12 neergelegde bepaling dat de art. 3.7.1.1a en 3.8.11 lid 1 van toepassing zijn ten aanzien van de in lid 1 sub d, van art. 4.2A.1.12 bedoelde goederen, enigszins overbodig kunnen achten. Terzijde zij nog opgemerkt dat lid 5 van laatstgenoemd artikel voor mij volstrekt duister is, ook na lezing van de toelichting (pag. 27) daarop.&#13;
17. MvT., p. 4.&#13;
18. Vgl. MvT., p. 27.&#13;
19. Vgl. Pari. Gesch. Boek 3 (Van Zeben c.s.), p. 661.&#13;
20. In NJB 1982, p. 37 heb ik reeds gewezen op de Ietwat merkwaardige consequenties die het wettelijk vruchtgebruik oproept ten aanzien van banktegoeden en contanten.&#13;
21. Soortgelijke problemen als zojuist behandeld, doen zich voor indien de bedrijfsopvolger een der kin- deren is. Zie par. 5.&#13;
22. In par. 6 van dit opstel wordt nader ingegaan op het overnemingsrecht van art. 4.5.4.8a.&#13;
23. Ten aanzien van de ontbonden huwelijksgemeenschap speelt ook nog art. 101 van Boek 1 BW dat ie- der der echtgenoten de bevoegdheid geeft na ontbinding van de huwelijks gemeenschap (o.a.) 'zijn beroeps- en bedrijfsmiddelen' tegen 'de geschatte prijs' over te nemen. Zie hierover nader par. 5.&#13;
24. Zie in verband ook paragraaf 6.&#13;
25. Art. 4.2A.1.17 lid 2 opent de mogelijkheid dat de rechtbank de beperking of ontzegging van de be- voegdheden van de wettelijk vruchtgebruiker opheft in het belang van de verzorging van de langstle- vende echtgenoot. Art. 4.2A.2.3 kan ertoe leiden dat de erfgenamen verplicht zijn mede te werken aan de vestiging van een vruchtgebruik (in de zin van afdeling 1) op goederen der nalatenschap indien de langstlevende daaraan, de omstandigheden in aanmerking genomen, voor zijn verzorging behoefte heeft.&#13;
26. MvT., p. 4.&#13;
27. MvT., p. 73; ook onder het huidige recht kan het beoogde resultaat bereikt worden getuige HR 12 mei 1972, NJ 1973, 53 (Meerzicht). Opneming van een recht tot overneming werd reeds bepleit door Rom- bach in diens preadvies 'Het erfrecht-ontwerp 1974 en de agrarische bedrijfsopvolging', uitgebracht voor de Vereniging voor Agrarisch Recht, opgenomen in De Pacht 1975, p. 131 e.v.&#13;
Het ontwerp volgt Rombach overigens (terecht) niet in diens voorstel het recht alleen toe te kennen aan de erfgenaam die reeds in het bedrijf werkzaam was.&#13;
28. Deze tekst zwijgt over de 'bedrijfsschulden.' Redelijkheid en billijkheid gebieden echter dat de over- nemer deze voor zijn rekening neemt.&#13;
29. Over art. 101 Boek 1 BW uitgebreid Van Mourik, De onderneming in het nieuwe huwelijksvermogensrecht, diss. Nijmegen 1970, p. 131 e.v. Vgl. ook diens 'Huwelijk en Vermogensrecht', studiepocket privaatrecht no. 5, derde druk 1981, p. 101 en 102.&#13;
30. Vgl. Rb Utrecht 10 juli 1974, NJ 1975, 101. Heeft de Minister deze beperking op p. 73 van de MvT over het hoofd gezien?&#13;
31. Het recht tot overneming verschaft derhalve materieel het recht een bepaalde (partiële) verdeling af te dwingen. Medewerking van alle deelgenoten is in beginsel noodzakelijk.&#13;
32. Men kan allicht tegenwerpen dat systemen op zichzelf niet aan de inwilliging van redelijke wensen in de weg behoren te staan. In casu dient echt bedacht te worden het privé-zijn van de betrokken goederen steunt op een overeenkomst van huwelijksevoorwaarden casu quo op de wil van een erflater of schenker (art. 94 lid 1 Boek 1 BW).&#13;
33. Het komt in de praktijk nogal eens voor dat een man boert op grond die zijn vrouw heeft geërfd en die buiten een huwelijksgemeenschap is gebleven. 34. Over deze en vele andere waardebegrippen Van Mourik, WPNR 5494 (1974). Vgl. ook 'Bedrijfsgevol- ging in de landbouw', Werkgroep KNBTB, serie Recht en Praktijk, Deventer 1979, p. 157 e.v.&#13;
35. Gemakshalve ga ik er van uit dat tot het bedrijfsvermogen geen schulden behoren.&#13;
36. Uiteraard weet ik dat in de praktijk huwelijksgemeenschap en nalatenschap in één behandeling plegen te worden verdeeld. Een juiste analyse van de onderhavige problematiek gebiedt evenwel de dogmatiek thans voorrang te verlenen.&#13;
37. Van werkelijke zaaksvervanging kan wel worden gesproken in het geval waarin de langstlevende voortzet en daartoe het bedrijfsvermogen aan zich doet toedelen. De vorderingen wegens overbede-ling treden dan inderdaad in de plaats van voorheen aan het vruchtgebruik onderworpen goederen. Zie par. 4 van dit opstel.&#13;
38. Onder 'agrarische waarde' wordt verstaan de waarde waarbij een nog juist lonende exploitatie moge- lijk is. De waardebepaling wordt dus gerelateerd aan de opbrengst.&#13;
39. Het is niet onwaarschijnlijk dat de ontwerper bij 'belangen' denkt aan méér dan verzorging. Immers, nog in lid 2 van art. 4.2A.1.18 wordt de term 'verzorging' gebezigd ter aanduiding van een concreet belang van de langstlevende echtgenoot.&#13;
40. In de Toelichting, p. 74, wordt de keuze van de term 'passende prijs' in verband gebracht met de be- vrijding van het vruchtgebruik door toepassing van art. 4.2A.1.18 lid 3. Daarbij doet de ontwerper het voorkomen alsof dit verband noodzakelijk moet worden gelegd. Ik zie dat niet.&#13;
41. De hier ontvouwde gedachten worden door mij reeds twaalf jaar lang uitgedragen. In dit verband moge ik verwijzen naar mij oratie 'Onderneming van erfrecht', Leiden 1975. </legacyfootnotes><footnotes><footnote/></footnotes><auteurs>Prof. mr. M.J.A. van Mourik</auteurs><published>1982-07-01 00:00:00</published><modified>1982-07-01 00:00:00</modified><editiondate>1982-07-01</editiondate><htmlpath>https://denhollander.info/artikel/6484</htmlpath></article>
</articles></edition>
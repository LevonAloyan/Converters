<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2013</searchword><id>10511</id><udhid>UDH:TvAR/10511</udhid><titel>Rechtspraak 5723. Ontheffing Sterksel (TvAR 2013/5723)</titel><searchwords><searchword>TvAR 5/2013</searchword><searchword>TvAR 2013/5723</searchword><searchword>UDH:TvAR/10511</searchword></searchwords><attachments><attachment><name>TvAR2013_05_09_5723.pdf</name><extention>pdf</extention><url>https://denhollander.info/download/9021/ci</url></attachment></attachments><inleiding>Provinciale ruimtelijke verordening. Reconstruc­tieplan. Onheffingsregeling. &#13;
Het besluit waarbij het college van gedeputeerde staten heeft geweigerd ontheffing te verlenen van het in artikel 9.4, eerste lid, aanhef en onder a, van de Verordening ruimte Noord-Brabant 2011 vervatte verbod op nieuwvestiging van een intensieve veehouderij in een landbouwontwikkelingsge­bied voor een nieuw bouwblok voor een intensieve veehou­derij aan de [locatie] in Sterksel blijft in stand. Beroep on­gegrond. &#13;
</inleiding><content>Procesverloop &#13;
Bij besluit van 5 juli 2011, kenmerk C2019308, heeft het college van gedeputeerde staten (hierna: het college) gewei­gerd ontheffing te verlenen van het in artikel 9.4, eerste lid, aanhef en onder a, van de Verordening ruimte Noord-Bra­bant 2011 (hierna: Verordening 2011) vervatte verbod op nieuwvestiging van een intensieve veehouderij in een land­bouwontwikkelingsgebied voor een nieuw bouwblok voor een intensieve veehouderij aan de [locatie] in Sterksel. &#13;
Tegen dit besluit hebben Veho en andere bij de rechtbank ‘s- Hertogenbosch tijdig beroep ingesteld. De rechtbank heeft zich bij uitspraak van 3 februari 2012 onbevoegd verklaard om van het beroep kennis te nemen en heeft het beroep doorgezonden naar de Raad van State, waar dit op 20 febru­ari 2012 is binnengekomen. &#13;
Het college heeft een verweerschrift ingediend. &#13;
Veho en andere hebben nadere stukken ingediend. &#13;
De Afdeling heeft de zaak ter zitting behandeld op 29 no­vember 2012, waar Veho en andere, vertegenwoordigd door [gemachtigde], bijgestaan door mr. J.J.J. de Rooij, advocaat te Tilburg, en het college, vertegenwoordigd door E.A.L.J.C. van Lieshout en H.A.J. van Hout, beiden werkzaam bij de provincie, zijn verschenen. Voorts is het college van burge­meester en wethouders van Heeze-Leende (hierna: het ge­meentebestuur), vertegenwoordigd door R. Klaver en R. La­vrijsen, beiden werkzaam bij de gemeente, gehoord. &#13;
Overwegingen &#13;
1. Ter zitting hebben Veho en andere hun beroepsgrond over de belanghebbendheid van de indieners van de tegen het ontwerpbesluit ingediende zienswijzen ingetrokken. &#13;
2. Ten behoeve van de vaststelling van een bestemmingsplan dat voorziet in nieuwvestiging van een intensieve veehoude­rij op het perceel aan de Kerkedijk ong. te Sterksel, heeft het gemeentebestuur bij het college een aanvraag gedaan voor een ontheffing van voormeld verbod. Hiermee is beoogd te voorzien in de verplaatsing van de vergunde, maar niet gere­aliseerde, intensieve veehouderij van Veho en andere aan de Pandijk 15 naar het perceel aan de Kerkedijk ong. in Sterk­sel &#13;
3. Veho en andere betogen dat het college ten onrechte heeft geweigerd de gevraagde ontheffing te verlenen. Hiertoe voe­ren zij aan dat het verbod van artikel 9.4, eerste lid, aan­hef en onder a, en artikel 9.5 van de Verordening 2011 op nieuwvestiging van intensieve veehouderijen in een land­bouwontwikkelingsgebied in strijd is met de Reconstructie­wet concentratiegebieden (hierna: Rwc) en het reconstruc­tieplan Boven-Dommel. Veho en andere betogen voorts dat de verbodsbepaling in strijd is met artikel 4.1, eerste lid, van de Wet ruimtelijke ordening (hierna: Wro), nu niet is geble­ken dat provinciale belangen het met het oog op een goede ruimtelijke ordening noodzakelijk maken dat deze algeme­ne regels moeten worden gesteld. De verbodsbepaling en de ontheffingsregeling zijn volgens Veho en andere onder meer in strijd met het vertrouwens- en het gelijkheidsbeginsel. &#13;
Veho en andere betogen voorts dat de in artikel 9.5 vervat­te ontheffingsregeling in strijd is met het rechtszekerheids­beginsel, nu deze nadelig is gewijzigd tijdens de procedure, namelijk na de door het gemeentebestuur ingediende aan­vraag. &#13;
3.1. Het college stelt zich op het standpunt dat artikel 9.4, eerste lid, onder a, en artikel 9.5 van de Verordening 2011 niet in strijd zijn met de Rwc en het reconstructieplan. Het college wijst er op dat niet bindende beleidsuitspraken uit het reconstructieplan geen planologische doorwerking heb­ben en dat deze gewijzigd kunnen worden zonder dat de wij­zigingsprocedure van de Rwc wordt gevolgd. Voorts stelt het college zich op het standpunt dat het verbod noodzake­lijk is als bedoeld in artikel 4.1, eerste lid, van de Wro, ge­let op het provinciale belang bij het voorkomen van negatie­ve ruimtelijke gevolgen van nieuwvestiging van intensieve veehouderij. Het verbod en de ontheffingsregeling zijn vol­gens het college niet in strijd met de door Veho en andere genoemde beginselen van behoorlijk bestuur. &#13;
3.2. Ingevolge artikel 1 van de Rwc wordt verstaan onder landbouwontwikkelingsgebied: ruimtelijk begrensd gedeel­te van een reconstructiegebied met het primaat landbouw dat geheel of gedeeltelijk voorziet, of in het kader van de recon­structie zal voorzien, in de mogelijkheid tot uitbreiding, her­vestiging of nieuwvestiging van intensieve veehouderij. &#13;
Ingevolge artikel 11, eerste lid, worden voor elk concentra­tiegebied een of meer reconstructieplannen vastgesteld. &#13;
Ingevolge het tweede lid, onder d, bevat een reconstructie­plan een beschrijving van de ruimtelijke indeling van het re­constructiegebied in landbouwontwikkelingsgebieden, ver­wevingsgebieden en extensiveringsgebieden. &#13;
Ingevolge artikel 26, eerste lid, kan het reconstructieplan worden gewijzigd. &#13;
Ingevolge het derde lid, zijn de artikelen 13 tot en met 25, met uitzondering van de termijn, genoemd in artikel 14, eer­ste lid, en van artikel 14, tweede lid, van overeenkomstige toepassing op wijziging van het reconstructieplan. &#13;
3.3. Ingevolge artikel 1.1, onder 37, van de Verordening 2011 wordt onder hervestiging verstaan: het verplaatsen van een bestaand agrarisch bedrijf van het ene agrarisch bouw­blok naar het andere agrarische bouwblok, waar de agrari­sche activiteiten zijn gestaakt. &#13;
Ingevolge artikel 1.1, onder 59, wordt onder nieuwvestiging verstaan: de projectie van een al dan niet gekoppeld agra­risch bouwblok op een locatie die volgens het ter plaatse geldende bestemmingplan niet is voorzien van een zelfstan­dig bouwblok. &#13;
Ingevolge artikel 9.4, eerste lid, aanhef en onder a, bepaalt een bestemmingsplan dat is gelegen in een landbouwont­wikkelingsgebied dat nieuwvestiging van een intensieve veehouderij niet is toegestaan. &#13;
Ingevolge artikel 9.5, eerste lid, aanhef, kan het college van gedeputeerde staten, mits de daartoe strekkende aanvraag voor een ontheffing vóór 1 januari 2011 is ingediend, in het geval van een verplaatsing van een intensieve veehouderij ontheffing verlenen van artikel 9.3, eerste lid, onder d en ar­tikel 9.4, eerste lid, onder a en d, voor een bestemmingsplan dat voorziet in: &#13;
a. uitbreiding van een bouwblok tot ten hoogste 2,5 hectare in een verwevingsgebied; &#13;
b. uitbreiding van een bouwblok tot ten hoogste 3 hectare in een landbouwontwikkelingsgebied; &#13;
c. nieuwvestiging van een intensieve veehouderij in een landbouwontwikkelingsgebied. &#13;
Ingevolge het tweede lid, aanhef en onder a, bevatten de in artikel 13.3, tweede lid, bedoelde stukken behorende bij de aanvraag om ontheffing tevens, indien het bestemmings­plan ertoe strekt verplaatsing van een intensieve veehoude­rij mogelijk te maken, een beschrijving van het feit dat reeds vóór 20 maart 2010 voldoende concrete initiatieven waren ontplooid met het oog op de verplaatsing van een intensie­ve veehouderij. &#13;
Ingevolge artikel 9.5, vierde lid, is van een van vóór 20 maart 2010 daterend concreet initiatief tot verplaatsing van een intensieve veehouderij als bedoeld in het tweede lid, on­der a, sprake, indien vóór 20 maart 2010 het gerechtvaar­digde vertrouwen is gewekt dat planologische medewerking aan deze verplaatsing zal worden verleend. Gerechtvaardigd vertrouwen kan slechts worden aangenomen voor zover: &#13;
a. sprake is van een vóór 20 maart 2010 ingediende schrif­telijke aanvraag tot verplaatsing van een intensieve veehou­derij naar een concrete locatie en waarvan het college van burgemeester en wethouders c.q. de raad dan wel een daar­toe krachtens een vóór 20 maart 2010 genomen mandaatbe­sluit bevoegde ambtenaar schriftelijk te kennen heeft gege­ven hieraan zijn medewerking te verlenen; of &#13;
b. het college van burgemeester en wethouders c.q. de raad vóór 20 maart 2010 een planologische procedure voor de verplaatsing van een intensieve veehouderij naar een con­crete locatie heeft opgestart. &#13;
Bovendien moet voldaan worden aan het bepaalde in artikel 9.4, vijfde lid, onder a en c. &#13;
Ingevolge het vijfde lid is van het opstarten van een pla­nologische procedure als bedoeld in het ierde lid, onder b, slechts sprake, indien: &#13;
a. voor het geval het betreft een bestemmingsplanprocedure, het overleg ex artikel 10 Bro 1985 is gestart of de kennisge­ving ex artikel 1.3.1 Bro is gepubliceerd; of &#13;
b. voor het geval het betreft een artikel 19 WRO (oud)-pro­cedure dan wel een projectbesluit, de procedure ex artikel 19a WRO (oud) is gestart dan wel de kennisgeving ex arti­kel 1.3.1 van het Bro is gepubliceerd; of &#13;
c. het betreft een voorbereidingsbesluit dat in werking is ge­treden vóór 20 maart 2010. &#13;
3.4. Aan algemeen verbindende voorschriften, zoals neer­gelegd in artikel 9.4, eerste lid, aanhef en onder a, en arti­kel 9.5 van de Verordening 2011, kan slechts verbindende kracht worden ontzegd, indien deze in strijd zijn met een ho­ger wettelijk voorschrift, dan wel indien deze in strijd zijn met een algemeen rechtsbeginsel. &#13;
3.5. De Afdeling overweegt dat het verbod op nieuwvesti­ging van een intensieve veehouderij in een landbouwont­wikkelingsgebied betrekking heeft op het grondgebruik binnen de in het reconstructieplan opgenomen zonering in­tensieve veehouderij. Uit de uitspraak van de Afdeling van 16 mei 2007, in zaak nr. 200506839/1, volgt dat beleids­uitspraken uit het reconstructieplan Boven-Dommel over het grondgebruik binnen de verschillende reconstructie­zones geen planologische doorwerking hebben, aangezien deze geen volledige planologische afweging inhielden. Zo­als de Afdeling heeft overwogen in onder meer haar uit­spraak van 22 augustus 2012, in zaak nr. 201203080/1/A1, kan van deze beleidsuitspraken worden afgeweken zonder dat daarvoor de in de Rwc neergelegde procedure moet wor­den gevolgd. Uit de in artikel 1 van de Rwc opgenomen de­finitiebepaling van een landbouwontwikkelingsgebied volgt voorts dat van een dergelijk gebied ook sprake kan zijn in­dien alleen wordt voorzien in de mogelijkheid tot uitbrei­ding of hervestiging van intensieve veehouderij. Hieruit volgt, anders dan het gemeentebestuur heeft betoogd, niet dat uit de Rwc voortvloeit dat in ieder landbouwontwikke­lingsgebied moet worden voorzien in nieuwvestiging van intensieve veehouderijen. Of hierin wordt voorzien is een onderdeel van de nadere planologische afweging over het grondgebruik binnen deze reconstructiezone. Nu artikel 9.4, eerste lid, van de Verordening 2011 niet in de weg staat aan de vaststelling van bestemmingsplannen die voorzien in eni­ge uitbreiding of hervestiging van een intensieve veehou­derij in een landbouwontwikkelingsgebied is het verbod op nieuwvestiging van een intensieve veehouderij in een land­bouwontwikkelingsgebied niet in strijd met artikel 11, gele­zen in samenhang met artikel 1, van de Rwc. Dat het verbod op nieuwvestiging van intensieve veehouderijen in een land­bouwontwikkelingsgebied afwijkt van de niet bindende be­leidsuitspraken uit het reconstructieplan over het grondge­bruik in landbouwontwikkelingsgebieden leidt niet tot het oordeel dat dit verbod in strijd is met de Rwc en de binden­de zonering uit het reconstructieplan. &#13;
Het betoog faalt. &#13;
3.6. Over het betoog dat het vereiste in artikel 9.5, vierde lid, aanhef en onder a, van de Verordening 2011 dat vóór 20 maart 2010 een schriftelijke aanvraag moet zijn ingediend tot verplaatsing van een intensieve veehouderij naar een concrete locatie in strijd is met het beginsel van de rechtsze­kerheid en het vertrouwensbeginsel overweegt de Afdeling als volgt. &#13;
In artikel 9.5, eerste lid, van de Verordening 2011 is een be­voegdheid opgenomen voor het verlenen van een ontheffing van het verbod op nieuwvestiging van een intensieve vee­houderij in een landbouwontwikkelingsgebied voor aanvra­gen die voor 1 januari 2011 zijn ingediend en uit het twee­de lid, onder a, volgt dat bij deze aanvraag stukken moeten worden overgelegd waaruit blijkt dat vóór 20 maart 2010 voldoende concrete initiatieven waren ontplooid met het oog op de verplaatsing van een intensieve veehouderij. In arti­kel 9.5, vierde lid, van de Verordening 2011 is hieraan een nadere invulling gegeven. Provinciale staten hebben met deze nadere invulling in redelijkheid kunnen kiezen voor een concretere algemene regel ten opzichte van artikel 3.3.6, tweede lid, onder a, van de Verordening ruimte fase 1, dat gold ten tijde van de indiening van de aanvraag. Daartoe overweegt de Afdeling dat provinciale staten in het kader van de rechtszekerheid met deze invulling hebben beoogd meer duidelijkheid te bieden over de gevallen die in aanmer­king kunnen komen voor een ontheffing. Het betoog van het gemeentebestuur dat het in artikel 9.5, vierde lid, aanhef en onder a, van de Verordening 2011 opgenomen vereiste van een schriftelijke aanvraag voor verschillende uitleg vatbaar en dus onduidelijk is, volgt de Afdeling niet. Dat bedoel­de schriftelijke aanvraag kan blijken uit verschillende do­cumenten die zijn opgesteld in verband met de verplaatsing van een intensieve veehouderij, betekent niet dat dit vereiste reeds daarom in strijd is met de rechtszekerheid. Voor de be­oordeling of een schriftelijke aanvraag als bedoeld in artikel 9.5, vierde lid, aanhef en onder a, van de Verordening 2011 is gedaan is immers niet de aard van het document door­slaggevend, maar of hieruit blijkt van een van voor 20 maart 2010 daterend concreet initiatief tot verplaatsing van een in­tensieve veehouderij naar een andere concrete locatie. Gelet op het voorgaande ziet de Afdeling geen grond voor het oor­deel dat het vereiste in artikel 9.5, vierde lid, aanhef en on­der a, van de Verordening 2011 in strijd is met het beginsel van de rechtszekerheid. &#13;
Voor het oordeel dat in strijd met het vertrouwensbeginsel is gehandeld ziet de Afdeling evenmin aanleiding, nu, an­ders dan het gemeentebestuur betoogt, uit artikel 3.3.6 van de Verordening ruimte fase 1 niet volgt dat op grond hiervan zonder meer een ontheffing kon worden verleend. Hieraan kon niet het gerechtvaardigd vertrouwen worden ontleend dat een ontheffing zou worden verleend. Niet is gebleken dat provinciale staten in strijd met een algemeen rechtsbegin­sel hebben gehandeld door hangende de aanvraag nadere al­gemene regels ter invulling van de ontheffingsvereisten vast te stellen. &#13;
Het betoog faalt. &#13;
3.7. Voor zover is betoogd dat artikel 9.4, eerste lid, aanhef en onder a, en artikel 9.5 van de Verordening 2011 in strijd zijn met artikel 4.1, eerste lid, van de Wro overweegt de Af­deling dat algemene regels door provinciale staten kunnen worden gesteld indien provinciale belangen dat met het oog op een goede ruimtelijke ordening noodzakelijk maken. Pro­vinciale staten hebben met het verbod op nieuwvestiging van intensieve veehouderij in landbouwontwikkelingsgebie­den en met de daarbij behorende ontheffingsregeling de na­delige ruimtelijke gevolgen van nieuwe intensieve veehou­derijen willen beperken. Nu dit bovendien een ruimtelijk belang is dat zich leent voor behartiging op provinciaal ni­veau vanwege de daaraan klevende bovengemeentelijke as­pecten hebben provinciale staten zich in redelijkheid op het standpunt gesteld dat het met het oog op een goede ruimte­lijke ordening noodzakelijk was om voormelde algemene re­gels te stellen. Gelet hierop ziet de Afdeling geen aanleiding voor het oordeel dat deze algemene regels in strijd zijn met artikel 4.1, eerste lid, van de Wro. &#13;
4. Veho en andere betogen dat vóór 20 maart 2010 een con­creet initiatief tot verplaatsing van de vergunde intensieve veehouderij was ontplooid, als bedoeld in artikel 9.5, tweede en vierde lid, van de Verordening 2011. Hiertoe voeren zij aan dat het college zich ten onrechte op het standpunt heeft gesteld dat er geen schriftelijk stuk van vóór 20 maart 2010 is, waaruit de planologische medewerking van het gemeen­tebestuur blijkt. Veho en andere wijzen in dit verband op de intentieovereenkomst van 9 november 2007 en het door de raad op 26 mei 2008 vastgestelde landbouwontwikkelings­plan “Chijnsgoed”. Voorts is volgens Veho en andere vóór 20 maart 2010 wel een planologische procedure opgestart voor deze verplaatsing. Zij wijzen in dit verband op voor­meld landbouwontwikkelingsplan en het voornemen van het provinciebestuur om een provinciaal inpassingsplan voor het landbouwontwikkelingsgebied vast te gaan stellen. &#13;
4.1. Over de gestelde vóór 20 maart 2010 toegezegde plano­logische medewerking van het gemeentebestuur tot verplaat­sing van de vergunde intensieve veehouderij van Veho en andere aan de Pandijk 15 overweegt de Afdeling dat aan de intentieovereenkomst van 9 november 2007 tussen Veho en andere en het gemeentebestuur niet die betekenis kan wor­den toegekend die Veho en andere daar aan toegekend wil­len hebben, nu deze ziet op de verplaatsing van een inten­sieve veehouderij op het perceel aan de Heggerdijk 1 en hierin niet staat dat de vergunde intensieve veehouderij aan de Pandijk 15 naar het landbouwontwikkelingsgebied zou worden verplaatst. Over de Pandijk 15 staat in deze intentie­overeenkomst juist dat hiervoor geen hervestiging wordt ge­zocht binnen het reconstructiegebied Boven-Dommel. Dat, zoals Veho en andere stellen, deze verplaatsing uiteindelijk wel deel zou zijn gaan uitmaken van afspraken met het ge­meentebestuur doet hier niet aan af. Van belang is immers of Veho en andere voor 20 maart 2010 bij het gemeentebestuur een schriftelijke aanvraag voor de verplaatsing van de inten­sieve veehouderij op het perceel aan de Pandijk 15 hebben ingediend. Daarvan is niet gebleken. &#13;
Het betoog van Veho en andere dat de schriftelijke aan­vraag tot verplaatsing en de planologische medewerking van het gemeentebestuur had moet worden afgeleid uit het door de raad op 26 mei 2008 vastgestelde landbouwontwikke­lingsplan “Chijnsgoed en Oostrikse Heide” slaagt evenmin. Daarbij is van belang dat Veho en andere aan de Heggerdijk 1 en de Kerkedijk 1 een intensieve veehouderij exploite­ren en beschikken over de daartoe vereiste bouw- en milieu­vergunning voor een intensieve veehouderij aan de Pandijk 15. In het reconstructieplan Boven-Dommel ligt het per­ceel Kerkedijk ong. in het landbouwontwikkelingsgebied “Chijnsgoed”. Voor de op basis van het reconstructieplan verplichte uitwerking van onder meer dit landbouwontwik­kelingsgebied heeft de raad op 26 mei 2008 het landbouw­ontwikkelingsplan “Chijnsgoed en Oostrikse Heide” vast­gesteld en ter goedkeuring voorgelegd aan het college. Het college heeft de vereiste goedkeuring echter niet ver­leend. Gelet op het ter zitting getoonde kaartmateriaal van het landbouwontwikkelingsplan, en mede gelet op voormel­de intentieovereenkomst, is niet aannemelijk gemaakt dat de raad met het landbouwontwikkelingsplan en de daarin opge­nomen bouwblokken heeft beoogd te voorzien in een con­crete verplaatsingslocatie voor de vergunde intensieve vee­houderij aan de Pandijk 15. Zo is niet uit te sluiten dat het bedoelde bouwblok was bedoeld voor de verplaatsing van de bestaande intensieve veehouderij aan de Heggerdijk 1. &#13;
Gelet op het voorgaande heeft het college zich derhalve te­recht op het standpunt gesteld dat niet is voldaan aan artikel 9.5, vierde lid, onder a, van de Verordening 2011. &#13;
4.2. Het betoog van Veho en andere over de gestelde op­gestarte planologische procedure als bedoeld in artikel 9.5, vierde lid, onder b, van de Verordening 2011 faalt even­eens. Daarbij is van belang dat uit de stukken blijkt dat bij het provinciebestuur aanvankelijk het voornemen heeft be­staan om voor dit landbouwontwikkelingsgebied een pro­vinciaal inpassingsplan te gaan vaststellen en mede daarom aan voormeld landbouwontwikkelingsplan geen goedkeu­ring heeft verleend. Op basis van gewijzigde planologische inzichten is echter besloten dit inpassingsplan niet in proce­dure te brengen en door middel van het vaststellen van al­gemene regels te voorzien in voormeld verbod en de ont­heffingsregeling. In dat kader is op 20 maart 2010 een voorbereidingsbesluit als bedoeld in artikel 4.1, vijfde lid, van de Wro in werking getreden. Nog daargelaten de vraag of in dit geval artikel 1.3.1 van het Bro van toepassing zou zijn geweest, is niet gebleken dat een dergelijke kennisge­ving heeft plaatsgevonden. Reeds hierom kan het aanvanke­lijke voornemen tot het vaststellen van een inpassingsplan niet worden aangemerkt als opgestarte planologische pro­cedure als bedoeld in artikel 9.5, vijfde lid, onder b, van de Verordening 2011. Dat de vaststelling van een inpassings­plan als bedoeld in artikel 3.26, eerste lid, van de Wro de uitsluiting van de bevoegdheid van de raad om een bestem­mingsplan voor het betreffende gebied vast te stellen tot gevolg heeft, brengt evenmin met zich dat het college ten onrechte aan artikel 9.5, vierde lid, onder a en b, van de Ver­ordening 2011 heeft getoetst. Daarbij is van belang dat het bedoelde inpassingsplan niet is vastgesteld en dat een op­gestarte planologische procedure als bedoeld in artikel 9.5, vijfde lid, van de Verordening 2011 niet uitsluitend de be­stemmingsplanprocedure betreft. Bovendien is van belang dat de ontheffingsvereisten van artikel 9.5, vierde lid, on­der a en b, van de Verordening 2011 alternatieven zijn en dat de onder a bedoelde planologische medewerking van het ge­meentebestuur aan de verplaatsing van een intensieve vee­houderij juist uit diverse documenten kan blijken. &#13;
Het betoog faalt. &#13;
5. Veho en andere betogen tot slot dat het college ten on­rechte hun grote financiële belangen bij de weigering om ontheffing te verlenen niet in zijn belangenafweging heeft betrokken en dat de gevolgen van het besluit onevenredig zijn in verhouding tot het daarmee te dienen doel. &#13;
5.1. De Afdeling is van oordeel dat het college zich in rede­lijkheid op het standpunt heeft kunnen stellen dat de gevol­gen van de weigering om ontheffing te verlenen voor Veho en andere, voor zover het de vergunde intensieve veehou­derij aan de Pandijk 15 betreft, niet onevenredig zijn in ver­houding tot het daarmee te dienen doel van het voorkomen van de nadelige ruimtelijke gevolgen van nieuwvestiging van intensieve veehouderij. Daarbij is in dit geval van be­lang dat niet aannemelijk is gemaakt dat de beoogde locatie aan de Kerkedijk ong. was bedoeld als verplaatsingslocatie voor de vergunde intensieve veehouderij aan de Pandijk 15 en evenmin aannemelijk is gemaakt dat het college aan het belang van Veho en andere bij een ontheffing voor de ver­plaatsing van de vergunde, maar niet gerealiseerde situatie aan de Pandijk 15 onvoldoende gewicht heeft toegekend. &#13;
6. Het beroep is ongegrond. &#13;
6.1. Voor een proceskostenveroordeling bestaat geen aanlei­ding. &#13;
Beslissing &#13;
De Afdeling bestuursrechtspraak van de Raad van State &#13;
Recht doende in naam der Koningin: &#13;
verklaart het beroep ongegrond. &#13;
&#13;
&#13;
</content><legacyfootnotes/><footnotes><footnote/></footnotes><auteurs>mrs. P.J.J. van Buuren, M.A.A. Mondt-Schouten, N.S.J. Koeman</auteurs><published>2013-05-01 00:00:00</published><modified>2013-05-01 00:00:00</modified><editiondate>2013-05-01</editiondate><htmlpath>https://denhollander.info/artikel/10511</htmlpath></article>
</articles></edition>
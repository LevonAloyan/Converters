<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1995</searchword><id>4996</id><udhid>UDH:TvAR/4996</udhid><titel>Wessels Boer-Pol c.s. / Klooster-Klein c.s. (TvAR 1995/4735)</titel><searchwords><searchword>TvAR 2/1995</searchword><searchword>TvAR 1995/4735</searchword><searchword>UDH:TvAR/4996</searchword></searchwords><attachments><attachment><name>1995_nr 2_Rechtspraak_4735.pdf</name><extention>pdf</extention><url>https://denhollander.info/download/4936/ci</url></attachment></attachments><inleiding>Pachtwet, art. 1, 31, 128&#13;
&#13;
Vordering is betrekkelijk tot een pachtovereenkomst.&#13;
Afspraak bij separate overeenkomst&#13;
dat verpachters bij einde pachtovereenkomst&#13;
de door de pachter gestichte opstallen zullen&#13;
overnemen tegen vergoeding van de waarde&#13;
daarvan. Het later aangaan van een nieuwe&#13;
pachtovereenkomst heeft daarin geen wijziging&#13;
gebracht. Vorenbedoelde separate overeenkomst&#13;
kon niet eenzijdig worden&#13;
opgezegd: er was sprake van een afhankelijk&#13;
recht, niet van een duurovereenkomst. De opzegging&#13;
was mitsdien krachteloos en de pachter&#13;
behoefde daarop niet te reageren.&#13;
Beperking tot de destijds al gestichte opstallen. &#13;
Conform afspraak moeten drie deskundigen&#13;
worden benoemd voor de waardebepaling.</inleiding><content>Arrest in de zaak van:&#13;
1. Geessien Wessels Boer-Pol,&#13;
2. Magreta Femmy Moret-Wessels Boer, bei&#13;
den wonende te Ruinerwold, appellanten, te&#13;
vens incidentele geïntimeerden, procureur:&#13;
mr. J.E. Brands,&#13;
tegen&#13;
a. Jentje Klooster-Klein, wonende te&#13;
Zuidwolde,&#13;
b. Roelof Klooster wonende te Zuidwolde&#13;
c. Frederik Klooster, wonende te Almen,&#13;
d. Aaltje Langejans-Klooster, wonende te&#13;
Nieuwleusen,&#13;
e. Grietje Fieten-Klooster, wonende te IJ-&#13;
horst,&#13;
f. Hendrik Klooster, wonende te Nieuwleusen,&#13;
g. Hendrikje Anbergen-Klooster, wonende te&#13;
Zuidwolde, allen te samen optredend als erf-&#13;
genamen van wijlen Hilbert Klooster, geïnti-&#13;
meerden, incidenteel appellanten, procureur:&#13;
mr. P.C. Plochg.&#13;
Het geding in eerste aanleg:&#13;
De pachtkamer van het kantongerecht te Meppel&#13;
heeft op 27 mei 1993 en 22 juli 1993 tussen&#13;
appellanten en Hilbert Klooster, de&#13;
rechtsvoorganger van geïntimeerden, vonnissen&#13;
gewezen, die in fotocopie aan dit arrest&#13;
zijn gehecht en naar de inhoud waarvan wordt&#13;
verwezen.&#13;
Het geding in hoger beroep:&#13;
Appellanten - hierna ook te noemen: Wessels&#13;
Boer-Pol c.s. - zijn bij exploit van 21 augustus&#13;
1993, met gelijktijdige dagvaarding van&#13;
Hilbert Klooster voor dit hof, in hoger beroep&#13;
gekomen van genoemde vonnissen, waarbij&#13;
een comparitie van partijen is gelast (vonnis&#13;
van 27 mei 1993) respectievelijk in conventie&#13;
de beslissing is aangehouden totdat in reconventie&#13;
wordt beslist en in reconventie een deskundige&#13;
is benoemd (vonnis van 22 juli&#13;
1993).&#13;
Bij memorie van grieven hebben Wessels&#13;
Boer-Pol c.s. hun grieven beperkt tot het vonnis&#13;
van 22 juli 1993, zulks uitsluitend tot hetgeen&#13;
daarin in reconventie is overwogen; zij&#13;
hebben na te melden grieven aangevoerd met&#13;
conclusie dat het hof dat vonnis, voorzover in&#13;
reconventie gewezen, zal vernietigen en, opnieuw&#13;
rechtdoende, Klooster alsnog in zijn reconventionele&#13;
vorderingen niet-ontvankelijk&#13;
zal verklaren, althans hem deze zal ontzeggen,&#13;
en hem zal veroordelen in de kosten van beide&#13;
instanties.&#13;
Geïntimeerden - hierna ook te noemen:&#13;
Klooster-Klein c.s. - hebben bij memorie van&#13;
antwoord verweer gevoerd en voorts hunnerzijds,&#13;
zulks onder aanvoering van één grief,&#13;
incidenteel hoger beroep ingesteld tegen het&#13;
vonnis van 22 juli 1993, daarbij de in reconventie&#13;
gedane eis zo wijzigend dat deze thans&#13;
luidt dat het de pachtkamer zal behagen om&#13;
bij vonnis, zoveel mogelijk uitvoerbaar bij&#13;
voorraad:&#13;
a) te verklaren voor recht dat gedaagden&#13;
(Moret) gehouden zijn om de litigieuze op&#13;
stallen van de erven Klooster over te nemen,&#13;
althans door een opvolgend pachter te doen&#13;
overnemen, tegen een vergoeding op basis&#13;
van de bedrij f s waarde (inclusief waarde&#13;
woonfunctie) van de gebouwen per 1 mei&#13;
1993, vast te stellen door drie deskundigen,&#13;
als zodanig te benoemen door de voorzitter&#13;
van de pachtkamer van het kantongerecht te&#13;
Meppel, althans door de kantonrechter aldaar;&#13;
b) een deskundigenbericht te gelasten met&#13;
dien verstande, dat drie door de voorzitter van&#13;
de pachtkamer, althans door de kantonrechter&#13;
te Meppel te benoemen deskundigen een&#13;
schriftelijk bericht aan de pachtkamer zullen&#13;
dienen uit te brengen inzake de bedrijfswaar-&#13;
de (inclusief waardering woonfunctie) per 1&#13;
mei 1993 van de in de overeenkomst van juli&#13;
1955 vermelde opstallen;&#13;
c) gedaagden (Moret) te veroordelen tot&#13;
betaling aan de erven tegen behoorlijk bewijs&#13;
van kwijting van het bedrag, waarop de onder&#13;
b bedoelde deskundigen de waarde van de op&#13;
stallen zullen hebben vastgesteld;&#13;
een en ander met conclusie, akte verzoekend&#13;
van de wijziging/vermeerdering van eis&#13;
en het bewijsaanbod, dat het hof het vonnis&#13;
van 22 juli 1993, in reconventie gewezen, zal&#13;
vernietigen voorzoverre het incidenteel hoger&#13;
beroep van de erven Klooster zich daartegen&#13;
richt en, opnieuw rechtdoende, met een verwijzing&#13;
van de zaak naar de pachtkamer van&#13;
het kantongerecht te Meppel, zal beslissen dat&#13;
die pachtkamer zal overgaan tot het gelasten&#13;
van een deskundigenbericht zoals hiervoor&#13;
bedoeld met zodanige verdere uitspraak als&#13;
naar het oordeel van het hof zal behoren te&#13;
worden gegeven, een en ander met veroordeling&#13;
van partij Moret in de kosten van beide&#13;
instanties.&#13;
Bij memorie van antwoord in het incidenteel&#13;
hoger beroep hebben Wessels Boer-Pol&#13;
c.s. het door Klooster-Klein c.s. aangevoerde&#13;
bestreden, met conclusie dat het hof laatstgenoemden&#13;
niet-ontvankelijk zal verklaren in&#13;
het door hen ingestelde incidentele beroep, althans&#13;
dit beroep aan hun zal ontzeggen, en&#13;
hen zal veroordelen in de kosten van de incidentele&#13;
procedure.&#13;
Ter zitting van het hof van 11 juli 1994 is&#13;
de zaak vervolgens bepleit, voor Wessels&#13;
Boer-Pol c.s. door mr. J.Th.N. van der Voorde,&#13;
advocaat te Assen, en voor Klooster-Klein&#13;
c.s. door hun procureur.&#13;
Daarna hebben partijen de stukken, waaronder&#13;
de pleitnotities van de advocaten, aan&#13;
het hof overgelegd voor het wijzen van arrest.&#13;
De grieven:&#13;
De grieven in het principaal hoger beroep luiden:&#13;
I. Ten onrechte heeft de pachtkamer van&#13;
het kantongerecht overwogen dat de vorde&#13;
ring van Klooster ook in haar primaire vorm&#13;
dermate samenhangt met de pachtovereen-&#13;
komst, dat de pachtkamer zich bevoegd acht&#13;
van deze vordering kennis te nemen.&#13;
II. Ten onrechte heeft de pachtkamer van&#13;
het kantongerecht overwogen dat Moret de&#13;
overeenkomst van 1955 niet eenzijdig kon op&#13;
zeggen.&#13;
III. Ten onrechte heeft de pachtkamer van&#13;
het kantongerecht overwogen dat het stilzwij-&#13;
gen van Klooster na het betekenen van het&#13;
deurwaardersexploit niet als instemming -&#13;
van Klooster - kan worden uitgelegd.&#13;
IV. Ten onrechte heeft de pachtkamer van&#13;
het kantongerecht één deskundige benoemd.&#13;
V. Ten onrechte overweegt de pachtkamer&#13;
van het kantongerecht dat voor bepaling van&#13;
de waarde van de gebouwen, bedoeld in de&#13;
overeenkomst van 1955, uitgegaan dient te&#13;
worden van de waarde voor de exploitatie van&#13;
de veehouderij, en dat de taxatie dient plaats&#13;
te vinden op basis van de bedrijfswaarde van&#13;
de gebouwen.&#13;
De grief in het incidenteel hoger beroep&#13;
luidt:&#13;
Ten onrechte heeft de pachtkamer van het&#13;
kantongerecht bij tussenvonnis van 22 juli&#13;
1993 slechts één deskundige benoemd.&#13;
De ontvankelijkheid van het hoger beroep:&#13;
Wessels Boer-Pol c.s. hebben geen grieven&#13;
aangevoerd tegen het vonnis van 27 mei 1993&#13;
en zij moeten daarom niet-ontvankelijk in hun&#13;
hoger beroep worden verklaard voorzover dat&#13;
tegen dit vonnis is gericht.&#13;
De vaststaande feiten:&#13;
In hoger beroep kan van de volgende, als erkend&#13;
of niet (voldoende) betwist, vaststaande&#13;
feiten worden uitgegaan:&#13;
- bij pachtcontract van 29 juli 1955 is door&#13;
Roelof en Harm Pol aan Hilbert Klooster ver&#13;
pacht van de ontginning in het 'Bazuinerveld'&#13;
te Zuidwolde een complex ter grootte van on-&#13;
geveer 10 ha, met vermelding dat de op deze&#13;
grond staande gebouwen eigendom van de&#13;
pachter zijn;&#13;
- gemelde pachtovereenkomst, die is goed&#13;
gekeurd door de grondkamer voor Drenthe op&#13;
5 september 1955, werd aangegaan voor de&#13;
duur van 12 jaar, ingaande 1 mei 1955;&#13;
- genoemde partijen kwamen bij separate&#13;
overeenkomst van juli 1955, met verwijzing&#13;
naar voormeld pachtcontract en verstaande&#13;
dat door de pachter op de gepachte grond&#13;
voor eigen rekening een woning en verdere&#13;
opstallen zijn gesticht, tevens overeen dat: 1) de verpachters zich verplichten om, in&#13;
dien de pachtovereenkomst tussen partijen&#13;
mocht eindigen, de opvolgende pachter de&#13;
verplichting op te leggen de gemelde opstal&#13;
len van Klooster over te nemen tegen de&#13;
waarde waarop deze zullen worden geschat&#13;
door drie door de kantonrechter te Meppel te&#13;
benoemen deskundigen, of wel de gemelde&#13;
opstallen alsdan zelf over te nemen tegen ge-&#13;
melde getaxeerde waarde;&#13;
2) de eventuele lasten of belastingen, wel-&#13;
ke in verband met de stichting van gemelde&#13;
opstallen ten laste van de verpachters zullen&#13;
worden gebracht, voor rekening van de pach-&#13;
ter zijn en door hem aan de verpachters zullen&#13;
worden vergoed;&#13;
- op 19 mei 1972 is door de toenmalige ei&#13;
genaar Harm Pol een nieuw pachtcontract met&#13;
Hilbert Klooster gesloten ten aanzien van&#13;
voormeld, inmiddels tot ongeveer 18.50 ha&#13;
vergrote pachtobject, daarbij omschreven als&#13;
groenland gelegen te Zuidwolde, kadastraal&#13;
bekend gemeende Zuidwolde, sectie H, num-&#13;
mers 667 ged., 954 ged., 669 ged., 1625 ged.,&#13;
1106 ged. en 1649 ged., met vermelding bij&#13;
het bedrag van de pachtprijs dat daarin begrepen&#13;
zijn 'de lasten die op de opstallen vallen&#13;
en eigendom van de pachter zijn';&#13;
- ook deze pachtovereenkomst, die is&#13;
goedgekeurd door de grondkamer voor Dren&#13;
the op 13 november 1972, werd aangegaan&#13;
voor de duur van 12 jaar, zulks ingaande 1&#13;
mei 1972;&#13;
- Wessels Boer-Pol c.s. zijn de toenmalige&#13;
verpachter(s) als zodanig opgevolgd;&#13;
- bij deurwaardersexploot van 21 juni 1984&#13;
hebben Wessels Boer-Pol c.s. aan Hilbert&#13;
Klooster opgezegd alle rechten die laatstge-&#13;
noemde heeft met betrekking tot de schrifte-&#13;
lijke overeenkomst van juli 1955, zulks tegen&#13;
1 juli 1985;&#13;
- krachtens bij schrijven van 27 april 1992&#13;
door Hilbert Klooster gedane opzegging is de&#13;
onderhavige pachtovereenkomst per 30 april&#13;
1993 geëindigd.&#13;
Beoordeling van het geschil in hoger beroep:&#13;
1. Tijdens de duur van het onderhavige geding&#13;
in hoger beroep is Hilbert Klooster overleden.&#13;
Nu niet is gebleken dat dit overlijden&#13;
als oorzaak van een schorsing van het rechtsgeding&#13;
aan de wederpartij is betekend, is dit&#13;
geding ondanks dat overlijden voortgezet,&#13;
zulks ten name van de erfgenamen van betrokkene&#13;
(zijnde Klooster-Klein c.s.) en kan&#13;
daarin door het hof worden beslist.&#13;
2. Wessels Boer-Pol c.s. hebben zich niet&#13;
verzet tegen de wijziging/vermeerdering van&#13;
eis van de reconventionele eis door Klooster-&#13;
Klein c.s., weshalve het hof op die gewijzigde&#13;
en vermeerderde eis recht zal doen.&#13;
3. De separate schriftelijk aangegane over-&#13;
eenkomst van juli 1955 is, naar zowel uit de&#13;
tekst ervan als uit wijze en tijdstip van tot-&#13;
standkoming volgt, kennelijk gesloten samen&#13;
met en als uitvloeisel van de pachtovereen-&#13;
komst van 29 juli 1955. Beide overeenkom&#13;
sten zijn op hetzelfde notariskantoor&#13;
opgemaakt en (vrijwel) gelijktijdig gesloten,&#13;
gezien het feit dat ze op dezelfde datum (te&#13;
weten: op 2 augustus 1955) zijn geregistreerd.&#13;
Er is, gelet op de verwijzing in de akte van&#13;
juli 1955 naar de pachtovereenkomst, een dui-&#13;
delijke onderlinge samenhang.&#13;
4. Gezien bedoelde omstandigheden, is het&#13;
hof dan ook van oordeel dat de betrokken par-&#13;
tijen destijds als onderdeel van het tussen hen&#13;
sluiten van een pachtovereenkomst met be-&#13;
trekking tot het litigieuze object tevens en ge-&#13;
lijktijdig wilden regelen (en hebben geregeld)&#13;
welke aanspraken de pachter bij het einde van&#13;
de pachtovereenkomst zou hebben ten aanzien&#13;
van de bij de aanvang van die overeenkomst&#13;
reeds door hem gestichte opstallen. Het betrof&#13;
ook een aangelegenheid waaromtrent destijds&#13;
het Pachtbesluit (en thans de Pachtwet, art.&#13;
31) een regeling geeft voor het geval partijen&#13;
terzake niets hebben afgesproken. De aanspraken&#13;
van wijlen Hilbert Klooster, gebaseerd&#13;
op de destijds tussen verpachters en&#13;
pachter gemaakte afspraak, zijn dan ook betrekkelijk&#13;
tot de onderhavige pachtovereenkomst&#13;
en de pachtkamer heeft terecht zich&#13;
bevoegd geacht om van de op die grondslag&#13;
ingediende vordering kennis te nemen.&#13;
Grief I van het principaal hoger beroep is&#13;
dan ook ongegrond.&#13;
5. Wessels Boer-Pol c.s. hebben in hoger&#13;
beroep aangevoerd dat door het aangaan van&#13;
een nieuwe pachtovereenkomst in 1972 de&#13;
pachtovereenkomst van 29 juli 1955 is geëin-&#13;
digd, dat wijlen Hilbert Klooster toen geen&#13;
vergoeding van de waarde van de opstallen&#13;
heeft gevorderd, dat in de nieuwe pachtover-&#13;
eenkomst daaromtrent niets is vermeld en dat&#13;
bij het einde van laatstbedoelde overeenkomst&#13;
geen plaats meer was voor zulk een vorde-&#13;
ring.&#13;
6. Het hof kan hen in die gedachtengang&#13;
evenwel niet volgen. Immers, tekst en strek&#13;
king van de separate overeenkomst van juli&#13;
1955 brengen de kennelijke bedoeling van de&#13;
partijen mede om een afspraak te maken voor&#13;
een afrekening op het moment dat de litigieu-&#13;
ze pachtverhouding zou eindigen, ongeacht&#13;
het op een later moment al dan niet totstand&#13;
komen van een nieuw pachtcontract. Dit volgt&#13;
ook uit de gang van zaken bij het sluiten van&#13;
de nieuwe pachtovereenkomst in 1972. Partij&#13;
en hebben toen kennelijk de in 1955 ter zake&#13;
van de opstallen door hen gemaakte afspraak&#13;
ongewijzigd willen laten en dat ook gedaan.&#13;
Zulks blijkt allereerst uit de tekst van het&#13;
nieuwe pachtcontract. Bij de bepaling van de&#13;
pachtprijs bleven de opstallen - behoudens&#13;
(zoals ook in de overeenkomst van juli 1955&#13;
al opgenomen) wat betreft de daarvoor ver&#13;
schuldigde zakelijke lasten - buiten beschou&#13;
wing. En ook daarna hebben partijen zich&#13;
dienovereenkomstig ten opzichte van elkaar&#13;
gedragen.&#13;
Appellante Moret-Wessels Boer heeft dit&#13;
ter zitting van het hof ook bevestigd door op&#13;
te merken dat bij de vaststelling van de pachtprijs&#13;
de opstallen steeds buiten beschouwing&#13;
zijn gelaten, onder meer ook nog in 1982 toen&#13;
die vaststelling door de grondkamer voor&#13;
Drenthe is geschied. Het vorenstaande wordt&#13;
ook bevestigd door de bij exploit van 21 juni&#13;
1984 door Wessels Boer-Pol c.s. gedane opzegging,&#13;
waaruit immers volgt dat zij toen&#13;
kennelijk ook zelf van oordeel waren dat de&#13;
separate overeenkomst van juli 1955 nog onverminderd&#13;
van kracht was.&#13;
7. Vervolgens komt de vraag aan de orde&#13;
of Wessels Boer-Pol c.s. de separate overeen&#13;
komst van juli 1955, dat is hun verplichting&#13;
tot afrekening als in die overeenkomst neerge-&#13;
legd, eenzijdig konden opzeggen.&#13;
Het hof beantwoordt deze vraag ontkennend.&#13;
Er is sprake van een afhankelijk recht&#13;
op respectievelijk verplichting tot afrekening&#13;
bij het einde van de pachtovereenkomst en&#13;
niet van een duurovereenkomst. Voor de mogelijkheid&#13;
van een eenzijdige tussentijdse opzegging&#13;
van het ter zake overeengekomene is&#13;
mitsdien geen plaats. Ook de aanvullende&#13;
werking van redelijkheid en billijkheid staat,&#13;
mede gelet op het hierboven eerder overwogene,&#13;
aan zulk een mogelijkheid in de weg.&#13;
Grief II van het principaal hoger beroep&#13;
treft derhalve geen doel.&#13;
8. Ook de derde door Wessel Boer-Pol c.s.&#13;
aangevoerde grief is ongegrond. Nu, zoals uit&#13;
het voorgaande volgt, sprake is van een&#13;
krachteloze opzegging, behoefde wijlen Hil&#13;
bert Klooster daarop niet te reageren. Op hem-&#13;
rustte niet de rechtsplicht om aan de weder&#13;
partij kenbaar te maken dat hij de opzegging&#13;
niet geldig achtte, althans bracht het achter&#13;
wege blijven van zulk een reactie niet mede&#13;
dat daardoor de op zichzelf geen effect sorte-&#13;
rende opzegging toch rechtsgevolg had.&#13;
9. Grief V van het principaal hoger beroep&#13;
is door Wessels Boer-Pol c.s. ter zitting van&#13;
het hof ingetrokken behalve voorzover deze&#13;
er mede op gericht is te betogen dat de ver-&#13;
goedingsplicht van laatstgenoemden zich be-&#13;
perkt tot de ten tijde van het sluiten van de&#13;
separate overeenkomst van juli 1955 reeds&#13;
aanwezige opstallen.&#13;
Voorzover de grief is gehandhaafd, berust&#13;
deze naar het oordeel van het hof op een verkeerde&#13;
lezing van het vonnis, waarvan beroep.&#13;
Daarin wordt immers zowel in de betreffende&#13;
rechtsoverweging als in het dictum gesproken&#13;
over de waarde van de in de overeenkomst&#13;
van juli 1955 (juni 1955 is een kennelijke vergissing)&#13;
bedoelde gebouwen. Gelet op de&#13;
tekst van die overeenkomst, zijn dat de op dat&#13;
moment al door wijlen Hilbert Klooster gestichte&#13;
woning en verdere opstallen. Ook het&#13;
hof is van oordeel dat de vergoedingsplicht&#13;
van Wessels Boer-Pol c.s. zich daartoe beperkt.&#13;
Ter zitting van het hof is gebleken dat&#13;
het gaat om een woning, het daaraan gebouwde&#13;
bedrijfsgedeelte voorzover dat in juli 1955&#13;
al aanwezig was, alsmede de toen al bestaande&#13;
vrijstaande schuur.&#13;
Partijen zijn het er thans over eens dat de&#13;
waardering van die opstallen dient te geschieden&#13;
op basis van de bedrijfswaarde daarvan,&#13;
zijnde de waarde voor de exploitatie van de&#13;
veehouderij, ten tijde van het einde van de&#13;
pachtovereenkomst per 30 april 1993.&#13;
10. Grief IV van het principaal hoger be-&#13;
roep en de in het incidenteel hoger beroep&#13;
aangevoerde grief zijn beide gericht tegen het&#13;
in het vonnis, waarvan beroep, benoemen van&#13;
slechts één deskundige in plaats van drie des&#13;
kundigen, terwijl Wessels Boer-Pol c.s. te&#13;
vens aanvoeren dat die benoeming door de&#13;
kantonrechter te Meppel en niet door de&#13;
pachtkamer van het kantongerecht aldaar&#13;
dient te geschieden.&#13;
Het hof acht beide grieven gegrond. De separate&#13;
overeenkomst van juli 1955 houdt in&#13;
dat de door Wessels Boer-Pol c.s. te vergoeden&#13;
waarde zal worden getaxeerd door drie&#13;
door de kantonrechter te Meppel te benoemen&#13;
deskundigen. Nu, zoals hiervoor reeds overwogen,&#13;
die overeenkomst onverminderd van&#13;
kracht is gebleven, dient ook de waardebepaling&#13;
van de opstallen te geschieden als daarin&#13;
vermeld.&#13;
Het komt het hof voorts billijk voor dat&#13;
beide partijen samen de kosten van de te benoemen&#13;
deskundigen betalen, zulks ieder voor&#13;
de helft.&#13;
11. Voor een veroordeling van Wessels&#13;
Boer-Pol c.s. tot betaling aan Klooster-Klein&#13;
c.s. van het bedrag waarop de te benoemen&#13;
deskundigen de waarde van de betreffende&#13;
opstallen zullen vaststellen, acht het hof in dit&#13;
stadium van het geding tussen partijen nog&#13;
geen plaats.&#13;
12. Het door beide partijen nog gedane be-&#13;
wijsaanbod is vaag en ongespecificeerd, wes&#13;
halve het hof daaraan voorbijgaat.&#13;
Slotsom:&#13;
Wessels Boer-Pol c.s. moeten niet-ontvankelijk&#13;
worden verklaard in hun hoger beroep&#13;
voorzover dat is gericht tegen het vonnis van&#13;
27 mei 1993.&#13;
Het vonnis van 22 juli 1993 waarvan beroep&#13;
moet, voorzover in reconventie gewezen,&#13;
worden vernietigd en de vordering van Kloos-&#13;
ter-Kleijn c.s. moet worden toegewezen als na&#13;
te melden, met terugverwijzing van de zaak&#13;
naar de pachtkamer van het kantongerecht te&#13;
Meppel om deze met inachtneming van 's&#13;
hofs arrest verder te behandelen en daarin te&#13;
beslissen.&#13;
Wessels Boer-Pol c.s. dienen als de in hoger&#13;
beroep hoofdzakelijk in het ongelijk gestelde&#13;
partij in de kosten van dat beroep te&#13;
worden veroordeeld.&#13;
Beslissing:&#13;
Het hof, rechtdoende in hoger beroep:&#13;
in het principaal hoger beroep:&#13;
verklaart Wessels Boer-Pol c.s. niet-ontvan-&#13;
kelijk in hun hoger beroep voorzover dat is&#13;
gericht tegen het door de pachtkamer van het&#13;
kantongerecht te Meppel tussen hen en wijlen&#13;
Hilbert Klooster gewezen vonnis van 27 mei&#13;
1993;&#13;
in het principaal en incidenteel hoger beroep:&#13;
vernietigt het door de pachtkamer van het&#13;
kantongerecht te Meppel tussen Wessels&#13;
Boer-Pol c.s. en wijlen Hilbert Klooster op 22&#13;
juli 1993 uitgesproken vonnis, voor zover in&#13;
reconventie gewezen en voorzover daarbij één&#13;
deskundige is benoemd met bepaling als in&#13;
het dictum nader aangegeven,&#13;
en in zoverre opnieuw rechtdoende:&#13;
verklaart voor recht dat Wessels Boer-Pol&#13;
c.s. gehouden zijn om de ten tijde van het&#13;
sluiten van de separate overeenkomst van juli&#13;
1955 reeds gestichte woning en verdere opstallen&#13;
(als hiervoor in rechtsoverweging 9&#13;
nader aangeduid) van Klooster-Klein c.s. over&#13;
te nemen tegen een vergoeding op basis van&#13;
de bedrijfswaarde (inclusief waarde agrarische&#13;
woonfunctie) daarvan per 30 april 1993,&#13;
vast te stellen door drie deskundigen, als zodanig&#13;
te benoemen door de kantonrechter te&#13;
Meppel;&#13;
beveelt een deskundigenbericht met dien&#13;
verstande dat drie door de kantonrechter te&#13;
Meppel te benoemen deskundigen een schriftelijk&#13;
bericht aan de pachtkamer van het kantongerecht&#13;
te Meppel zullen uitbrengen inzake&#13;
de bedrijfswaarde (inclusief waarde agrarische&#13;
woonfunctie) per 30 april 1993 van&#13;
voormelde woning en verdere opstallen;&#13;
verstaat dat partijen bij helfte een door de&#13;
kantonrechter te Meppel te bepalen voorschot&#13;
voor deskundigen zullen deponeren op de&#13;
door die kantonrechter aan te geven wijze;&#13;
wijst af het in reconventionele meer of anders&#13;
gevorderde;&#13;
bekrachtigt voormeld vonnis, voorzover&#13;
aan het oordeel van het hof onderworpen,&#13;
voor het overige, zulks met aanvulling van&#13;
gronden als hiervoor overwogen;&#13;
wijst de zaak terug naar de pachtkamer van&#13;
het kantongerecht te Meppel om deze met inachtneming&#13;
van 's hofs arrest verder te behandelen&#13;
en daarin te beslissen;&#13;
veroordeelt Wessels Boer-Pol c.s. in de&#13;
kosten van het hoger beroep, aan de zijde van&#13;
Klooster-Klein c.s. tot heden begroot op&#13;
f 350,- voor verschotten en f 4200,- voor salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>1995-02-01 00:00:00</published><modified>1994-07-21 00:00:00</modified><editiondate>1995-02-01</editiondate><htmlpath>https://denhollander.info/artikel/4996</htmlpath></article>
</articles></edition>
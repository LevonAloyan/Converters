<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8295</id><udhid>UDH:TvAR/8295</udhid><titel>Wetgeving en literatuur</titel><searchwords><searchword>TvAR 12/2009</searchword><searchword>UDH:TvAR/8295</searchword></searchwords><attachments><attachment><name>TvAR2009_12_04_Wetgeving.pdf</name><extention>pdf</extention><url>https://denhollander.info/download/7484/ci</url></attachment></attachments><inleiding>Algemeen&#13;
Kroniek Agrarisch recht&#13;
In een artikel getiteld ‘Kroniek Agrarisch recht. Mest,&#13;
pluimvee, megastallen en nertsen’, stipt D.W. Bruil in het&#13;
tijdschrift Overheid en Aansprakelijkheid (O&amp;A 2009, 55,&#13;
p. 119-124) vier onderwerpen aan die het nodige stof hebben&#13;
doen opwaaien: (a) de door de Hoge Raad gewezen arresten&#13;
inzake de bemonstering van dierlijke mest (o.a. HR 3 april&#13;
2009, LJN BC2820, Agr.r. 2009, 5572); (b) het door de&#13;
Hoge Raad gewezen arrest inzake pluimveerechten (HR 20&#13;
maart 2009, NJ 2009, 233); (c) de megastallen; en (d) het&#13;
door de Tweede Kamer aangenomen wetsvoorstel inhoudende&#13;
een verbod op de pelsdierhouderij.&#13;
Jurisprudentiewijzer Grondzaken, Pacht en Landelijk&#13;
gebied 2010&#13;
De nieuwe uitgave Jurisprudentiewijzer Grondzaken, Pacht en&#13;
Landelijk gebied 2010 is verschenen (Alphen aan den Rijn:&#13;
Kluwer 2009, ISBN 9789013069396, 321 blz.). De uitgave&#13;
bevat samenvattingen van ruim 1000 uitspraken. Het is uitgegeven&#13;
voor advocaten, juridisch adviseurs, beleidsmedewerkers&#13;
en gemeenteambtenaren. Ten opzichte van de vorige&#13;
editie zijn ruim 150 uitspraken toegevoegd, die zijn gedaan&#13;
vanaf september 2008.</inleiding><content>Ruimtelijke Ordening&#13;
Rechtspraak: vaststelling bestemmingsplan/afstandsnormen&#13;
en open teelt&#13;
Over aan te houden afstandsnormen tussen gronden waarop&#13;
gewassen in de open lucht worden geteeld en nabijgelegen&#13;
(gewasbeschermingsmiddelen) gevoelige objecten gaat: ABRS&#13;
22 juli 2009, nr. 200806481/1/R2, LJNBJ3407.De eigenaar&#13;
van een plantenkwekerij komt daarbij zonder succes op tegen&#13;
het besluit van Gedeputeerde Staten tot goedkeuring van een&#13;
bestemmingsplan. In het bestemmingsplan is een afstand van&#13;
50 meter aangehouden tussen de plantenkwekerij en de nabij&#13;
gelegen gevoelige objecten, vanwege de mogelijke nadelige&#13;
effecten van het gebruik van bestrijdingsmiddelen voor de&#13;
volksgezondheid. In het plan zijn binnen deze 50 meter&#13;
gronden opgenomen met de bestemming Agrarisch. Volgens&#13;
de eigenaar van de plantenkwekerij moeten laatstgenoemde&#13;
gronden worden aangemerkt als gevoelige objecten.De Afdeling&#13;
gaat daarin niet mee. De Afdeling stelt voorop dat er wat&#13;
betreft het gebruik van gewasbeschermingsmiddelen geen&#13;
wettelijke bepalingen zijn inzake de minimaal aan te houden&#13;
afstanden tussen gronden waarop gewassen in de open lucht&#13;
worden geteeld en nabijgelegen gevoelige objecten. Aan het&#13;
oordeel dat de betreffende gronden niet moeten worden&#13;
aangemerkt als voor gewasbeschermingsmiddelen gevoelige&#13;
objecten legt de Afdeling ten grondslag dat de planvoorschriften&#13;
geen ruimte bieden voor demogelijkheid dat er gedurende&#13;
een langere periode van de dag mensen verblijven op deze&#13;
gronden. Daarbij wordt in aanmerking genomen dat:&#13;
– de gronden zijn bestemd om hobbymatig te worden gebruikt&#13;
als grasland en niet ten behoeve van een grondgebonden&#13;
agrarische bedrijfsvoering;&#13;
– er op de gronden geen gebouwen mogen worden gerealiseerd.&#13;
Beheer landelijk gebied&#13;
Verhouding vergunningverlening Natuurbeschermingswet&#13;
en de Wet milieubeheer&#13;
Bekend zijn inmiddels de uitspraken van de Afdeling Bestuursrechtspraak&#13;
Raad van State d.d. 1 april 2009, nrs.&#13;
200802600/1 en 200807857/1 (Agr.r. 2009/5518,met noot&#13;
D.W. Bruil). Samengevat oordeelde de Afdeling dat bij de&#13;
beoordeling van een vergunning op grond van de Natuurbeschermingswet&#13;
niet kan worden uitgegaan van bestaande&#13;
rechten zoals die voortvloeien uit een krachtens de Wet Milieubeheer&#13;
verleende vergunning. In een artikel getiteld: ‘Nederland&#13;
toch op slot; helaas geen aprilgrap’ schetstM. Uittenbosch&#13;
in het tijdschrift Milieu &amp; Recht (M en R 2009/8, p.&#13;
483-488) de (nadelige) gevolgen van deze uitspraken voor de&#13;
vergunningverlening ten behoeve van veehouderijen, infrastructurele&#13;
projecten en de industrie. Ook komt de auteur&#13;
met mogelijke oplossingen.&#13;
Rechtspraak: Natura 2000&#13;
Over de vergunningverlening op grond van deNatuurbeschermingswet&#13;
1998 (Nbw1998) ten behoeve van een bedrijfsverplaatsing&#13;
van een melkveehouderij met minicamping gaat:&#13;
Voorzieningenrechter Rechtbank Assen, 09/248, LJNBJ9317.&#13;
Daarin wordt andermaal bevestigd dat uit art. 19j Nbw 1998&#13;
voortvloeit dat bij de voorbereiding van het bestemmingsplan&#13;
zelfstandig, los van een vergunning op grond van art. 19d&#13;
Nbw 1998, moet worden beoordeeld of realisering van de&#13;
boerderijmetminicamping, waarop het plan ziet, significante&#13;
gevolgen heeft voor het Natura-2000 gebied. Zie voor een&#13;
korte annotatie van deze uitspraak: JurisprudentieMilieurecht&#13;
2009/130, met noot Zijlmans.&#13;
Structuurbeleid&#13;
LNV-subsidies&#13;
De Regeling LNV-subsidies is/wordt op de volgende punten&#13;
gewijzigd:&#13;
– met ingang van 1 januari 2009 wordt een beperkt aantal&#13;
wijzigingen van technische en inhoudelijke aard doorgevoerd&#13;
(Regeling van deMinister van LNV van 16 oktober&#13;
2009, nr. 48088, Stcrt. 2009, 15958). Het gaat om een&#13;
beperkt aantal wijzigingen. Inhoudelijk betreft het onder&#13;
andere: (a) de inperking van het gebruik van de accountantsverklaring;&#13;
(b) de verruiming van de mogelijkheid&#13;
tot subsidie voor investeringen gericht op het aanbrengen&#13;
van diffuus glas; (c) aanpassing van de Marktintroductie energie-innovaties (MEI) als gevolg van de laatste technische&#13;
ontwikkelingen van CO2 en energiereducerende&#13;
energiesystemen; (d) het vervallen van enkele modules&#13;
in hoofdstuk 3 (o.a.: ‘Effect gerichtmaatregelen in bossen&#13;
en natuurterreinen’; ‘Ontwikkeling van het landschap’&#13;
en het onderdeel ‘herstel van buitenplaatsen’ van de module&#13;
‘historische buitenplaatsen’.&#13;
– er is een nieuwe subsidiemogelijkheid aan de Regeling&#13;
LNV-subsidies toegevoegd voor investeringen in technieken&#13;
die leiden tot een vermindering van fijnstof. Deze&#13;
vermindering is nodig omdat de landbouwsector ongeveer&#13;
20% bijdraagt aan de uitstoot van fijnstof in Nederland.&#13;
Opdat de subsidies ook daadwerkelijk kunnen worden&#13;
aangevraagd, is ook hetOpenstellingsbesluit LNV-subsidies&#13;
2009 aangepast. Het subsidieplafond is vastgesteld&#13;
op € 5.000.000, -. Zie: Regeling van de Minister van&#13;
LNV van 20 oktober 2009, nr. 66426, Stcrt. 2009,&#13;
16438.&#13;
– De in de Regeling LNV-subsidies opgenomen subsidieregeling&#13;
ten behoeve van boomkwekers voor sneeuwdrukschade&#13;
is eveneens gewijzigd: Regeling van de Minister&#13;
van LNV van 2 november 2009, nr. 72466, Stcrt. 2009,&#13;
66426. Het gaat om een wijziging van de wijze van&#13;
schadeberekening.De tot nu toe gehanteerde normbedragen&#13;
per hectare leiden tot een irreële en oneerlijke verdeling&#13;
van de tegemoetkomingen. Dat komt doordat er in&#13;
de praktijk grote afwijkingen bestaan in het aantal bomen&#13;
per hectare. In de gewijzigde regeling is daarom gekozen&#13;
voor een nieuwe formule waarbij wordt gewerkt met&#13;
normbedragen per boom. De regeling werkt terug tot en&#13;
met 25 november 2009.&#13;
In Staatscourant 2009, 15953 is gepubliceerd het Openstellingsbesluit&#13;
LNV-subsidies 2010 (Regeling van de Minister&#13;
van LNV van 16 oktober 2009, nr. 49465, Stcrt. 2009,&#13;
15953). Het besluit geeft aan voor welke onderdelen van de&#13;
Regeling LNV-subsidies in 2010 een subsidieaanvraag kan&#13;
worden gedaan, in welke periode dat kan, en wat de subsidieplafonds&#13;
zijn (een Openstellingsbesluit is op grond van art.&#13;
1.3 Regeling LNV-subsidies steeds vereist, alvorens subsidies&#13;
uit hoofde van de Regeling LNV-subsidies kunnen worden&#13;
verstrekt).&#13;
Marktordening&#13;
Regeling GLB-inkomenssteun/toeslagrechten&#13;
In een brief van 19 oktober 2009 informeert de minister de&#13;
Tweede Kamer over (Kamerstukken II 2009/10, 28 625, nr.&#13;
85):&#13;
– de betaalprognose van de bedrijfstoeslagregeling 2009&#13;
(BTR 2009);&#13;
– de op handen zijnde maatregelen die worden getroffen&#13;
ten aanzien van het perceelsregister. Aanleiding daarvoor&#13;
is de door de Europese Commissie aan Nederland opgelegde&#13;
financiële correctie van € 16,6 miljoen met betrekking&#13;
tot de oppervlaktesteun vanwege gebreken in dit&#13;
perceelsregister. Volgens de Europese Commissie zijn de&#13;
subsidiabele oppervlakten hierin vaak incorrecte en te&#13;
groot vastgelegd.Deminister geeft aan dat demaatregelen&#13;
kunnen leiden tot een geringere aanspraak op de bedrijfstoeslag&#13;
2009. Omdat de landbouwers hiermee bij hun&#13;
aanvraag van de BTR 2009 geen rekening konden houden,&#13;
vindt de minster dat de gevolgen daarvan niet door&#13;
de landbouwersmoeten worden gedragen. Voor de teveel&#13;
betaalde bedragen wordt dekking gezocht binnen de&#13;
LNV-begroting. Met ingang van 2010 is het register geactualiseerd.&#13;
Dat betekent dat landbouwers vanaf dat&#13;
moment bij hun verzamelaanvraag kaartmateriaal ontvangen&#13;
dat gebaseerd is op juiste en actuele grensgegevens;&#13;
– de recente uitspraken van het College van Beroep voor&#13;
het bedrijfsleven over de zogeheten ‘kruisjesproblematiek’&#13;
(o.a. CBb 2 oktober 2009, LJN BJ 9445, Agr.r. 5542 en&#13;
LJN BJ9418, BJ 9420, BJ9441. Zie voor een korte beschrijving&#13;
van deze zaken deNieuwsbrief Agrarisch Recht&#13;
van 13 oktober 2009). De minister laat weten dat zij in&#13;
die zaken een nieuw besluit zal nemen. De minister ziet&#13;
onvoldoende grond om deze uitspraken nu al toe te passen&#13;
op de circa 120 zaken waarin het CBb nog uitspraak&#13;
moet doen, nu de uitspraken zijn gedaan op basis van de&#13;
feiten en omstandigheden in het individuele geval.&#13;
Planten&#13;
Rechtspraak: Zaaizaad- en plantgoedwet (Zpw)&#13;
Over de aanspraak op een redelijke vergoeding ingevolge art.&#13;
36a Zpw (nu: art. 71 Zpw 2005) gaat: HR 9 oktober 2009,&#13;
LJN BJ2678. De Hoge Raad oordeelt allereerst dat deze&#13;
aanspraak slechts toekomt aan de aanvrager wiens aanvraag&#13;
uiteindelijk is ingewilligd en dus tot verlening van het kwekersrecht&#13;
heeft geleid. Vervolgens oordeelt de Hoge Raad:&#13;
‘(..) Hangende de aanvraag tot verlening van een kwekersrecht&#13;
kunnen partijen, van wie de ene de aanvraag heeft&#13;
gedaan en de andere handelingen wenst te verrichten als&#13;
bedoeld in art. 40 Zpw - thans art. 57 Zpw 2005 - rechtsgeldig&#13;
overeenkomen dat laatstgenoemde die handelingen&#13;
mag verrichten tegen betaling van een in die overeenkomst&#13;
neergelegde (licentie)vergoeding. Is de eerstgenoemde&#13;
partij eenmaal kwekersrecht verleend, dan berust zijn aanspraak&#13;
op de vergoeding zowel op de wet als op de overeenkomst&#13;
waarin de omvang van die vergoeding is vastgesteld.(..)’&#13;
Producten&#13;
Diergeneesmiddelen&#13;
Op 3 november 2009 heeft de minister de Tweede Kamer&#13;
de Nota diergeneesmiddelen aangeboden (Kamerstukken II&#13;
2008/09, 29 683, nr. 39). In de nota zijn de hoofdlijnen van&#13;
het diergeneesmiddelenbeleid opgenomen.De nota omschrijft&#13;
de maatregelen die de minister treft op het gebied van: registratie,&#13;
beschikbaarheid en kanalisatie van diergeneesmiddelen;&#13;
administratieve lasten; residuen in voedingsmiddelen; antibioticagebruik&#13;
en resistentieproblematiek; afbakening van&#13;
diergeneesmiddelen; toezicht op regelgeving en handhaving.&#13;
Ook gaat de minister nader in op de volgende - volgens de&#13;
minister belangrijkste - aandachtspunten:&#13;
– de beschikbaarheid van diergeneesmiddelen; deze is niet&#13;
altijd voldoende;&#13;
– de wijze waarop diergeneesmiddelen worden voorgeschreven&#13;
en toegepast; dat geschiedt niet altijd volgens de weten&#13;
regelgeving;&#13;
– de huidige wijze van kanalisatie van diergeneesmiddelen;&#13;
deze bemoeilijkt het leveren van maatwerk;&#13;
– de hoge administratieve lasten voor producenten, afnemers,&#13;
dierenartsen en veehouders.&#13;
Milieurecht&#13;
Wetsvoorstel tot wijziging van de Meststoffenwet&#13;
De behandeling van het wetsvoorstel tot wijziging van de&#13;
Meststoffenwet (differentiatie fosfaatgebruiksnormen) vordert&#13;
gestaag; op 19 oktober 2009 ontving de Eerste Kamer de&#13;
memorie van antwoord van deMinister van LNV (Kamerstukken&#13;
I 2009/10, 31 945, nr. C herdruk). Het wetsvoorstel&#13;
verschaft ten dele de basis voor de implementatie van de&#13;
maatregelen in het vierde actieprogramma Nitraatrichtlijn.&#13;
Een snelle afronding van het wetsvoorstel vergroot de kans&#13;
dat de benodigde regelgeving voor de implementatie van deze&#13;
maatregelen tijdig kan worden vastgesteld en kan worden&#13;
voorgelegd aan de Europese Commissie. De minister vertrouwt&#13;
op een snelle afronding van het wetsvoorstel. De&#13;
mogelijkheid dat de alsdan door de Europese Commissie te&#13;
verlenen derogatiebeschikking nog vóór 1 januari 2010 kan&#13;
worden geïmplementeerd, ligt nog steeds binnen handbereik.&#13;
Activiteitenbesluit&#13;
In een artikel getiteld: ‘Algemene regels en het begrip inrichting’&#13;
bespreekt C.R. van den Berg in het tijdschrift Milieu&#13;
&amp; Recht (M en R 2009/8, p. 497-500) de gevolgen van de&#13;
inwerkingtreding van het Actualiteitenbesluit voor de gestelde&#13;
eisen aan: (a) kleinschalige of hobbymatige activiteiten binnen&#13;
inrichtingen (zoals onder meer: het houden van een klein&#13;
aantal landbouwhuisdieren en de opslag van agrarische stoffen);&#13;
(b) kortdurende of tijdelijke activiteiten; (c) activiteiten&#13;
binnen en buiten inrichtingen. Naast de extra kansen die de&#13;
invoering van het Actualiteitsbesluit biedt, signaleert de auteur&#13;
ook minder wenselijke gevolgen. De auteur noemt onder&#13;
andere de onevenredig zware eisen voor kleinschalige activiteiten&#13;
en de grotendeels gehandhaafde verschillen in eisen die&#13;
worden gesteld aan (vergelijkbare) activiteiten binnen en&#13;
buiten de inrichting. Deze verschillen leveren volgens de auteur&#13;
vooral voor agrarische ondernemingen de nodige problemen&#13;
op. De auteur onderschrijft de eerder in de literatuur&#13;
voorgestelde oplossing ter voorkoming van al te grote verschillen:&#13;
een wijziging van de Wet milieubeheer.&#13;
Rechtspraak: Wet geurhinder en veehouderij (Wgv)&#13;
In ABRS 29 juli 2009, nr. 200805926/1/M2, LJN BJ4082&#13;
ligt de vraag voor of een woning dient te worden aangemerkt&#13;
als ‘een van de inrichting onderdeel uitmakend geurgevoelig&#13;
object’, nu het gebruik van deze woning als bedrijfswoning&#13;
in strijd is met het bestemmingsplan en er nog een andere&#13;
bedrijfswoning binnen de inrichting aanwezig is.De Afdeling&#13;
beantwoordt deze vraag bevestigend:&#13;
‘Zoals de Afdeling eerder heeft overwogen (uitspraak van&#13;
28 januari 2009 in zaak nr. 200800903/1 kunnen alleen&#13;
geurgevoelige objecten die geen onderdeel uitmaken van&#13;
de inrichting waarvoor vergunning wordt aangevraagd,&#13;
voor bescherming in aanmerking komen.DeWet geurhinder&#13;
(en veehouderij, toevoeging red.) beoogt immers uitsluitend&#13;
de gevolgen van een inrichting voor haar omgeving&#13;
te reguleren, zodat de eigen geurgevoelige objecten niet&#13;
worden beschermd tegen geurhinder van de eigen dierenverblijven.&#13;
Ter zitting is gebleken dat [vennoot a], één van&#13;
de vennoten van vergunninghoudster en één van de drijvers&#13;
van de inrichting, de woning aan de [locatie a] bewoont.&#13;
Het college heeft de woning aan de [locatie a] dan ook als&#13;
een van de inrichting onderdeel uitmakend geurgevoelig&#13;
object mogen aanmerken. Dat er nog een andere bedrijfswoning&#13;
is en dat het gebruik als bedrijfswoning van de&#13;
woning aan de [locatie a] in strijd zou zijn met het bestemmingsplan,&#13;
maken niet dat deze woning niet als zodanig&#13;
zou mogen worden aangemerkt.´&#13;
ABRS 29 juli 2009, 200805209/1/M2, LJN BJ4067 gaat&#13;
over de toepasselijkheid van het in art. 14 lid 1 Wgv neergelegde&#13;
overgangsrecht. In deze zaak is vóór de inwerkingtreding&#13;
van de Wgv (1 januari 2007) een revisievergunning aangevraagd&#13;
voor het vervangen van één nieuwe stal binnen de inrichting.&#13;
Dit kwam neer op een uitbreiding van het aantal&#13;
vleeskuikens van 25.000 naar 52.800 stuks. Deze aanvraag&#13;
is vervolgens na de inwerkingtreding van de Wgv omgezet in&#13;
een revisievergunning voor de gehele inrichting. Daardoor&#13;
werd de aanvraag uitgebreidmet twee stallen voor het houden&#13;
van in totaal nog eens 46.000 vleeskuikens. De Afdeling&#13;
oordeelt - anders dan het college van burgemeester en wethouders&#13;
- dat een redelijke uitleg van art. 14 lid 1Wgvmeebrengt&#13;
dat op een zodanig gewijzigde aanvraag de Wgv van toepassing&#13;
is. Zie voor een vergelijkbaar oordeel inzake een gewijzigde&#13;
aanvraag voor een revisievergunning ten behoeve van een&#13;
fokzeugen- en vleesvarkenshouderij: ABRS 19 augustus 2009,&#13;
nr. 200805520/1/M2, LJN BJ5500. Deze laatste uitspraak&#13;
is geannoteerd door Bokelaar in Jurisprudentie Milieurecht&#13;
2009/128.&#13;
Rechtspraak: revisievergunning art. 8.4 Wet milieubeheer/&#13;
Wet stankemissie&#13;
Over de gevolgen van een vernietiging van een (deel van een)&#13;
reconstructieplan op de wijze waarop de door een veehouderij&#13;
veroorzaakte stankhinder moet worden beoordeeld bij de&#13;
verlening van eenmilieuvergunning gaat: ABRS 29 juli 2009,&#13;
nr. 200809260/1/M2, LJN BJ4085. Zie ook: Jurisprudentie&#13;
Milieurecht 2009/129, met noot Bokelaar.&#13;
Rechtspraak: revisievergunning art. 8.4 Wet milieubeheer/&#13;
handhaving&#13;
Een voorbeeld van een zaak waarin een varkenshouder met&#13;
succes opkomt tegen het handhavend optreden van het college&#13;
van burgemeester en wethouders ten aanzien van een niet&#13;
vergund biologisch luchtwassysteem is: ABRS 5 augustus&#13;
2009, nr. 200809336/, LJNBJ4597.De Afdeling overweegt:&#13;
‘Tussen partijen is niet in geschil dat de voor stal 6 aangevraagde&#13;
combiwasser op 29 augustus 2008 in gebruik is&#13;
genomen. Blijkens de stukken, waaronder het genoemde&#13;
ontwerpbesluit, brengt deze combiwasser een aanmerkelijk&#13;
grotere ammoniakemissiereductiemet zich dan het in 2007&#13;
vergunde biologische luchtwassysteem. Niet valt in te zien&#13;
welk redelijk doel nog is gediend met handhaving van&#13;
vergunningvoorschrift 5.9.10 vanaf het moment dat de&#13;
combiwasser in gebruik is genomen. Het handhavend optreden&#13;
is vanaf dat moment - 29 augustus 2008 - dan ook&#13;
zodanig onevenredig dat daarvan verder behoorde te worden&#13;
afgezien. Daarom is het bestreden besluit, voor zover&#13;
daarbij het primaire besluit van 7 juli 2008 niet vanaf 29 augustus 2008 is herroepen, in strijd met artikel 3:4,&#13;
tweede lid, van de Algemene wet bestuursrecht.´&#13;
Rechtspraak: revisievergunning art. 8.4 Wet milieubeheer/&#13;
Wet stankemissie/IPPC-richtlijn&#13;
De enkele omstandigheid dat de Wet stankemissie niet&#13;
voorziet in een afzonderlijke beoordeling van de cumulatie&#13;
van stank, maakt niet dat deze wet zich niet verdraagt met&#13;
de IPPC-richtlijn, aldus de Afdeling in: ABRS 16 september&#13;
2009, nr. 200806875/1/M2, LJN BJ7762.&#13;
Rechtspraak: revisievergunning art. 8.4 Wet milieubeheer&#13;
/best beschikbare technieken/IPPC-richtlijn&#13;
In ABRS 7 oktober 2009, zaaknummer 200808068/1/M2,&#13;
LJN BJ9493 oordeelt de Afdeling dat art. 9 lid 3, 4 en 8 van&#13;
de IPPC-richtlijn niet op incorrecte wijze is geïmplementeerd&#13;
in deWetmilieubeheer: De vraag of in het onderhavige geval&#13;
de daarvoor in aanmerking komende beste beschikbare technieken&#13;
correct in de inrichting zijn toegepast, beantwoordt&#13;
de Afdeling vervolgens bevestigend.Deze uitspraak is integraal&#13;
opgenomen in de novemberuitgave van dit tijdschrift (Agr.r.&#13;
2009/5546).&#13;
Fiscaal recht&#13;
Wetsvoorstel tot wijziging van de Successiewet&#13;
Het wetsvoorstel tot wijziging van de Successiewet 1956 en&#13;
enige andere belastingwetten (nr. 31 930) is op 3 november&#13;
2009 door de Tweede Kamer aangenomen (Handelingen II&#13;
2009/10, 31 930, nr. 19, p. 1514-1517). Het wetsvoorstel&#13;
bestaat uit zes hoofdonderwerpen:&#13;
a. de vereenvoudiging van de tariefstructuur en vrijstellingen;&#13;
b. de aanscherping van het regime voor ‘algemeen nut beogende&#13;
instellingen’ (ANBIregime) en de introductie van&#13;
de ‘sociaal belang behartigende instelling’ (SBBI);&#13;
c. de aanpassing van het partnerbegrip;&#13;
d. vereenvoudiging, uitbreiding en inperking van de bedrijfsopvolgingsfaciliteit;&#13;
e. aanpassing van de fictiebepalingen;&#13;
f. een regeling voor het afgezonderd particuliere vermogen.&#13;
Het wetsvoorstel is sinds zijn oorspronkelijke indiening op&#13;
20 april 2009 (Kamerstukken II 2008/09, 31 930, nr. 1-4)&#13;
gewijzigd door middel van drie nota´s van wijziging (Kamerstukken&#13;
II 2008/09, 31 930, nr. 8, 16 en 48) en door de&#13;
aanvaarding van tien amendementen (Handelingen II&#13;
2009/10, 31 930, nr. 19, p. 1514-1517). In een brief van 13&#13;
november 2009 aan de Tweede Kamer zet de Minister van&#13;
Financiën de belangrijkste wijzigingen uiteen zoals die&#13;
voortvloeien uit de drie nota´s van wijziging. Het gaat onder&#13;
meer om wijzigingen met betrekking tot: het partnerbegrip;&#13;
de waardering van verhuurde woningen; de bedrijfsopvolgingsregeling&#13;
(uitbreiding naar fictief algemeen belanghouders /&#13;
verwaterde aanmerkelijkbelangpakketten); het ANBIregime&#13;
(de integriteittoets); een toevoeging aan art. 10met betrekking&#13;
tot legaten tegen inbreng, de uitoefening van ‘blooteigendomswilsrechten’en&#13;
een ‘ik-opa lastbevoordeling’; overgangsrecht&#13;
voor bestaande schulderkenningen uit vrijgevigheid. In het&#13;
Tijdschrift voor Agrarisch Recht schreef T.J. Mellema-Kranenburg&#13;
in januari 2009 al een artikel over het belang van&#13;
het wetsvoorstel voor de agrarische sector (Agr.r. 2009, p. 8-&#13;
11).Op datmoment was het wetsvoorstel nog niet ingediend,&#13;
maar de eerste plannen voor het wetsvoorstel had staatssecretaris&#13;
De Jager wel al aan de Tweede Kamer kenbaar gemaakt.&#13;
Begin 2010 verschijnt er in het tijdschrift een vervolgartikel;&#13;
daarin zal het wetsvoorstel, zoals het thans is aangenomen,&#13;
centraal staan.&#13;
Europees agrarisch recht&#13;
Landbouw- en Visserijraad&#13;
Op 5 oktober 2009 is op een informele bijeenkomst van EUlandbouwministers&#13;
gesproken over de situatie in de zuivelsector.&#13;
Door inzet van het bestaandemarktinstrumentariumzijn&#13;
de dalende prijzen tot stilstand gebracht en is de weg omhoog&#13;
weer ingeslagen. Er liggen nog enkele aanvullende wetgevingsvoorstellen&#13;
in het verschiet, o.a. demogelijkheid voor lidstaten&#13;
om de nu reeds toegestane nationale opkoop van melkquota&#13;
voor herstructurering te financieren via een extra superheffing&#13;
in die lidstaten en de opname van zuivel in art. 186 van de&#13;
Gemeenschappelijke Marktordening (Verordening&#13;
1234/2007). Ook wordt een tijdelijke ‘High level Expert&#13;
Group’ ingesteld onder voorzitterschap van de directeur-generaal&#13;
van de Europese Commissie. Deze zal zich richten op&#13;
de toekomst van de zuivelsector op(middel)lange termijn.&#13;
Dat volgt uit een brief van de minister aan de Tweede Kamer&#13;
van 7 oktober 2009 (Kamerstukken II 2009/10, 21501-32,&#13;
nr. 359).&#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8295</htmlpath></article>
</articles></edition>
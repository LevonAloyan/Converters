<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4171</id><udhid>UDH:TvAR/4171</udhid><titel>Plugge / Gemeente Valkenburg (TvAR 2005/5257)</titel><searchwords><searchword>TvAR 1/2005</searchword><searchword>TvAR 2005/5257</searchword><searchword>UDH:TvAR/4171</searchword></searchwords><attachments><attachment><name>2005_nr 1_Rechtspraak_5257.pdf</name><extention>pdf</extention><url>https://denhollander.info/download/4130/ci</url></attachment></attachments><inleiding>[Pachtwet art. 9, 58]&#13;
&#13;
Partijen en de pachtkamer in eerste aanleg&#13;
zijn er terecht vanuit gegaan dat voor de&#13;
vraag of in het onderhavige geval sprake is&#13;
van een of meer pachtovereenkomsten voor&#13;
onbepaalde tijd dan wel van pachtovereenkomsten&#13;
voor bepaalde tijd, beslissend is of&#13;
sprake is van de verpachting van los land,&#13;
dan wel van een gebouw. Het gepachte is&#13;
immers niet groter dan één hectare als&#13;
bedoeld in artikel 58 lid 1 Pw. Daaruit volgt&#13;
dat indien sprake is van los land het in&#13;
artikel 9 lid 1 Pw omtrent de duur van de&#13;
pachtovereenkomst bepaalde, toepassing&#13;
mist.&#13;
De Pachtwet definieert het begrip gebouw&#13;
niet. Het komt derhalve aan op een redelijke&#13;
en op de praktijk afgestemde uitleg, in overeenstemming&#13;
met doel en strekking van de&#13;
bepalingen van de Pachtwet, waarbij het&#13;
gewone spraakgebruik niet beslissend is.&#13;
Wat betreft artikel 58 Pachtwet staat het&#13;
onderscheid tussen de verpachting van los&#13;
land en de verpachting van een gebouw in&#13;
verband met de omstandigheid dat bij de&#13;
verpachting van een gebouwde opstal, het&#13;
profijt dat de pachter van het gepachte&#13;
heeft, niet gerelateerd behoeft te zijn aan&#13;
het opbrengend vermogen van de grond,&#13;
zodat de oppervlakte van die opstal geen&#13;
indicatie biedt voor de mate waarin de&#13;
pachter voor zijn inkomen van het gepachte&#13;
afhankelijk is en in verband daarmee de&#13;
bescherming van de bepalingen van de&#13;
Pachtwet behoeft.&#13;
In ieder geval wat betreft de toepassing van&#13;
artikel 58 Pachtwet dient voor de vraag of&#13;
sprake is van de verpachting van een&#13;
gebouw dan wel van los land, behalve op&#13;
andere omstandigheden (waaronder bouwaard,&#13;
bouwkundige constructie en alle&#13;
functies van de gebouwde opstal), te worden&#13;
gelet op de mate waarin het profijt dat&#13;
de pachter van het gepachte heeft, gerelateerd&#13;
is aan het opbrengend vermogen van&#13;
de grond. In het onderhavige geval is&#13;
sprake van de verpachting van een “koude&#13;
kas”, zodat klaarblijkelijk een directe relatie&#13;
bestaat tussen het profijt dat de pachter van&#13;
het gepachte heeft en het opbrengend&#13;
vermogen van de grond. Een dergelijke kas&#13;
is immers een hulpmiddel om het voortbrengend&#13;
vermogen van de erdoor over-&#13;
dekte grond te verbeteren. Dat vermogen&#13;
staat centraal en niet de functie van de&#13;
grond als drager van de gebouwde opstal.&#13;
Een en ander wijst op verpachting van los&#13;
land in de zin van artikel 58 Pw.&#13;
De consequentie van een en ander voor de&#13;
glastuinbouw, namelijk dat de verpachting&#13;
van kassen, zo niet doorgaans, in ieder&#13;
geval veelal als de verpachting van losse&#13;
grond moet worden aangemerkt, is ook in&#13;
overeenstemming met de wetsgeschiedenis&#13;
van het tweede lid van artikel 58 Pachtwet,&#13;
in die zin dat in de Memorie van Toelichting&#13;
op wetsvoorstel 22705, p. 9-10, is vermeld&#13;
dat de grens van 1 hectare van het eerste&#13;
lid van artikel 58 te hoog kan zijn in geval&#13;
van “(glas)tuinbouw”, wat veronderstelt dat&#13;
bij glastuinbouw van verpachting van losse&#13;
grond sprake kan zijn.&#13;
De gestelde verpachting van mede een&#13;
kantine en een schuur (hoewel niet in de&#13;
pachtovereenkomst vermeld) is voor de&#13;
kwalificatie van het gepachte niet van overwegend&#13;
belang, nu de pachter niets heeft&#13;
gesteld omtrent met name de omvang van&#13;
bedoelde kantine en schuur, zodat geen&#13;
aanleiding bestaat voor de aanname dat&#13;
sprake is van meer dan bijkomstige&#13;
opstallen of gedeelten van opstallen.&#13;
</inleiding><content>ARREST IN DE ZAAK VAN:&#13;
Jacob Plugge, wonende te Noordwijk,&#13;
appellant,&#13;
procureur: mr. J.M.J. Huver,&#13;
tegen&#13;
de publiekrechtelijke rechtspersoon Gemeente&#13;
Valkenburg, zetelende te Valkenburg,&#13;
geïntimeerde,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
7 maart 2002 en 6 juni 2002, die de pachtkamer&#13;
te Leiden tussen appellant (hierna te&#13;
noemen: Plugge) als gedaagde en geïntimeerde&#13;
(hierna te noemen: de Gemeente) als eiseres&#13;
heeft gewezen. Van het vonnis van 6 juni 2002&#13;
is een foto-kopie aan dit arrest gehecht.&#13;
2 Het geding in hoger beroep&#13;
2.1 Plugge heeft bij exploot van 5 juli 2002&#13;
aangezegd van genoemd vonnis van 6 juni&#13;
2002 in hoger beroep te komen, met dagvaarding&#13;
van de Gemeente voor dit hof.&#13;
2.2 Bij memorie van grieven heeft Plugge vier&#13;
grieven tegen het bestreden vonnis aangevoerd&#13;
en toegelicht, heeft hij bewijs aangeboden, en&#13;
heeft hij geconcludeerd dat het hof het bestreden&#13;
vonnis zal vernietigen, en opnieuw rechtdoende&#13;
de vorderingen van de Gemeente alsnog&#13;
af zal wijzen, met veroordeling van de&#13;
Gemeente in de kosten van de procedure in&#13;
beide instantiën.&#13;
2.3 Bij memorie van antwoord heeft de Gemeente&#13;
de grieven bestreden, heeft zij bewijs&#13;
aangeboden en een aantal nieuwe producties&#13;
in het geding gebracht, en heeft zij geconcludeerd&#13;
dat het hof bij arrest, voorzover wettelijk&#13;
mogelijk uitvoerbaar bij voorraad, Plugge&#13;
in zijn hoger beroep niet-ontvankelijk zal verklaren,&#13;
althans zijn grieven ongegrond zal&#13;
verklaren, en het bestreden vonnis, zo nodig&#13;
onder aanvulling en/of verbetering van de&#13;
gronden, zal bekrachtigen, met veroordeling&#13;
van Plugge in de kosten van (bedoeld zal zijn:)&#13;
het hoger beroep.&#13;
2.4 Vervolgens hebben partijen arrest gevraagd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van de rechtbank&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Joh. van der Mey &amp; Zn B.V. (hierna: Van&#13;
der Mey) heeft met Plugge in 1998, 1999 en&#13;
2000 overeenkomsten gesloten strekkende tot&#13;
de “verhuur van 2.950 m2 koude kas”, gelegen&#13;
aan de Achterweg 22 te Valkenburg (hierna:&#13;
het gepachte). In 1998 liep die overeenkomst&#13;
van 1 augustus tot en met 31 december&#13;
tegen een prijs van ƒ 5,– per m2, in 1999 van&#13;
1 januari tot en met 15 november tegen een&#13;
prijs van ƒ 8,– per m2 en in 2000 van 1 januari&#13;
tot en met 31 december eveneens tegen een&#13;
prijs van ƒ 8,– per m2.&#13;
3.3 Bij overeenkomst van 14 oktober 2000&#13;
heeft de Gemeente van Van der Mey onder&#13;
meer het stuk tuinland met kassen gekocht&#13;
waarvan de onder 3.2 bedoelde koude kas deel&#13;
uitmaakt. De transportakte is verleden op&#13;
23 november 2000 en ingeschreven in de openbare&#13;
registers op 27 november 2000.&#13;
3.4 Bij brief van 5 februari 2001 heeft de&#13;
Gemeente Plugge opnieuw een “huurovereenkomst”&#13;
aangeboden en wel voor het komend&#13;
teeltseizoen tot 1 september 2001, tegen&#13;
opnieuw ƒ 8,– per m2. Dit aanbod heeft de&#13;
Gemeente enkele malen herhaald, laatstelijk&#13;
bij brief van haar gemachtigde van 10 juli&#13;
2001. Op bedoeld aanbod is Plugge niet ingegaan.&#13;
Bij brief van zijn gemachtigde van&#13;
3 augustus 2001 heeft Plugge zich op het standpunt&#13;
gesteld dat sprake is van een overeenkomst&#13;
voor onbepaalde tijd.&#13;
3.5 Over het jaar 2001 heeft Plugge aan de&#13;
Gemeente een bedrag van ƒ 14.750,– voldaan,&#13;
met als omschrijving “pacht”; Plugge is in dat&#13;
verband uitgegaan van een “redelijke pachtprijs”&#13;
van ƒ 5,– per m2. Bedoeld bedrag is&#13;
door de Gemeente teruggestort.&#13;
4 Beoordeling van het geschil in&#13;
hoger beroep&#13;
4.1 In dit geding heeft de Gemeente ontruiming&#13;
van het gepachte gevorderd, alsmede&#13;
betaling van onbetaald gebleven pacht respectievelijk&#13;
van een gebruiksvergoeding en van&#13;
energiekosten. De pachtkamer in eerste aanleg&#13;
heeft de vordering wat betreft de energiekosten&#13;
afgewezen en voor het overige het gevorderde&#13;
toegewezen. Daartegen richt zich het&#13;
hoger beroep van Plugge.&#13;
4.2 Partijen en de pachtkamer in eerste aanleg&#13;
zijn er terecht vanuit gegaan dat voor de vraag&#13;
of in het onderhavige geval sprake is van een&#13;
of meer pachtovereenkomsten voor onbepaalde&#13;
tijd dan wel van pachtovereenkomsten voor&#13;
bepaalde tijd, beslissend is of sprake is van de&#13;
verpachting van los land, dan wel van een&#13;
gebouw. Het gepachte is immers niet groter&#13;
dan één hectare als bedoeld in artikel 58 lid 1&#13;
Pachtwet en – zo voegt het hof daaraan toe –&#13;
evenmin groter dan 50 are als bedoeld in het&#13;
door de Minister van Landbouw, Natuurbeheer&#13;
en Visserij bij besluit van 19 februari&#13;
1996, Staatscourant 1996, 41, met toepassing&#13;
van artikel 58 lid 2 Pachtwet goedgekeurde&#13;
besluit van de Grondkamer voor Zuid-Holland&#13;
van 3 november 1995. Daaruit volgt dat&#13;
indien sprake is van los land het in artikel 9 lid 1&#13;
Pachtwet omtrent de duur van de pachtovereenkomst&#13;
bepaalde, toepassing mist.&#13;
4.3 Met “grief III” wijst Plugge erop dat hij&#13;
inmiddels de overeenkomst van 12 augustus&#13;
1998 ter goedkeuring naar de grondkamer&#13;
heeft gezonden. Plugge suggereert dat het hof&#13;
een beslissing in de onderhavige zaak zal aanhouden&#13;
totdat door de grondkamer is beslist.&#13;
Het hof ziet geen aanleiding tot aanhouding&#13;
omdat een beslissing op de rechtsvragen die in&#13;
dit geding aan de orde zijn aan de pachtrechter&#13;
is opgedragen en een eventuele beantwoording&#13;
van die vragen door de grondkamer&#13;
– bij wijze van voorvragen – de pachtrechter&#13;
derhalve niet kunnen binden. Ten overvloede&#13;
merkt het hof op dat de Gemeente bij memorie&#13;
van antwoord een brief van de grondkamer&#13;
Zuid-west heeft overgelegd, volgens&#13;
welke de grondkamer de behandeling van de&#13;
zaak heeft aangehouden totdat het hof heeft&#13;
beslist.&#13;
4.4 De grieven I en II hebben betrekking op&#13;
de kwalificatie door de pachtkamer in eerste&#13;
aanleg van het gepachte als los land. Het hof&#13;
zal deze grieven gezamenlijk bespreken.&#13;
4.5 De Pachtwet definieert het begrip gebouw&#13;
niet. Het komt derhalve aan op een redelijke&#13;
en op de praktijk afgestemde uitleg, in overeenstemming&#13;
met doel en strekking van de&#13;
bepalingen van de Pachtwet. De betekenis van&#13;
het begrip “gebouw” in het gewone spraakgebruik,&#13;
zoals die uit een woordenboek kan&#13;
blijken, of in bijvoorbeeld artikel 1, lid 1 aanhef&#13;
en onder c Woningwet, is in dat verband&#13;
niet doorslaggevend.&#13;
4.6 Afgezien van – naar tussen partijen niet in&#13;
geschil is – het hier zich niet voordoende&#13;
geval dat sprake is van een hoeve, bij welk&#13;
begrip de samenhang tussen gebouwen en&#13;
land centraal staat, is het onderscheid tussen&#13;
de verpachting van een gebouw en van los&#13;
land alleen van belang voor de toepassing van&#13;
de artikelen 58 en 70f Pachtwet; voor het overige&#13;
stelt het tweede lid van artikel 1 Pachtwet&#13;
de verpachting van een of meer gebouwen of&#13;
gedeelten daarvan, welke dienen tot uitoefening&#13;
van de landbouw, voor de toepassing van&#13;
de bepalingen van de Pachtwet gelijk met de&#13;
verpachting van los land.&#13;
4.7 Artikelen 58 en 70f Pachtwet betreffen&#13;
beide beperkingen in de bescherming die de&#13;
Pachtwet aan de pachter biedt. In het geval&#13;
van artikel 58 staat die beperking in verband&#13;
met de geringe omvang van het gepachte en in&#13;
artikel 70f met hetzij de bijzondere aard van&#13;
de teelt (lid 1), hetzij het eenmalige karakter&#13;
van de pacht (lid 5). Beide beperkingen in de&#13;
door de Pachtwet aan de pachter geboden&#13;
bescherming, gelden alleen voor los land.&#13;
4.8 Wat betreft artikel 58 Pachtwet staat het&#13;
gemaakte onderscheid tussen de verpachting&#13;
van los land en de verpachting van een gebouw&#13;
in verband met de omstandigheid dat&#13;
bij de verpachting van een gebouwde opstal,&#13;
het profijt dat de pachter van het gepachte&#13;
heeft, niet gerelateerd behoeft te zijn aan het&#13;
opbrengend vermogen van de grond, zodat de&#13;
oppervlakte van die opstal geen indicatie biedt&#13;
voor de mate waarin de pachter voor zijn&#13;
inkomen van het gepachte afhankelijk is en in&#13;
verband daarmee de bescherming van de&#13;
bepalingen van de Pachtwet behoeft.&#13;
4.9 Tegen de achtergrond van hetgeen hiervoor&#13;
is overwogen, dient – in ieder geval wat&#13;
betreft de toepassing van artikel 58 Pachtwet&#13;
– voor de vraag of sprake is van de verpachting&#13;
van een gebouw dan wel van los land,&#13;
behalve op andere omstandigheden (waaronder&#13;
bouwaard, bouwkundige constructie en&#13;
alle functies van de gebouwde opstal), te worden&#13;
gelet op de mate waarin het profijt dat de&#13;
pachter van het gepachte heeft, gerelateerd is&#13;
aan het opbrengend vermogen van de grond.&#13;
4.10 In het onderhavige geval is sprake van de&#13;
verpachting van een “koude kas”, zodat klaarblijkelijk&#13;
een directe relatie bestaat tussen het&#13;
profijt dat Plugge als pachter van het gepachte&#13;
heeft en het opbrengend vermogen van de&#13;
grond. Een dergelijke kas is immers een hulpmiddel&#13;
om het voortbrengend vermogen van&#13;
de erdoor overdekte grond te verbeteren. Dat&#13;
vermogen staat centraal en niet de functie van&#13;
de grond als drager van de gebouwde opstal.&#13;
Een en ander wijst op verpachting van los&#13;
land in de zin van artikel 58 Pachtwet.&#13;
4.11 Zoals de pachtkamer in eerste aanleg&#13;
terecht mede in aanmerking heeft genomen, is&#13;
de consequentie van een en ander voor de&#13;
glastuinbouw, namelijk dat de verpachting&#13;
van kassen, zo niet doorgaans, in ieder geval&#13;
veelal als de verpachting van losse grond moet&#13;
worden aangemerkt, ook in overeenstemming&#13;
met de wetsgeschiedenis van het tweede lid&#13;
van artikel 58 Pachtwet, in die zin dat in de&#13;
Memorie van Toelichting op wetsvoorstel&#13;
22705, p. 9-10, is vermeld dat de grens van&#13;
1 hectare van het eerste lid van artikel 58 te&#13;
hoog kan zijn in geval van “(glas)tuinbouw”,&#13;
wat veronderstelt dat bij glastuinbouw van&#13;
verpachting van losse grond sprake kan zijn.&#13;
4.12 Plugge heeft zich er tevens op beroepen&#13;
dat hij “op basis van de afspraken met de&#13;
rechtsvoorganger van de gemeente” ook gebruik&#13;
maakt van de kantine in de kas en van&#13;
een schuur.&#13;
4.13 Het hof oordeelt daarover als volgt. Veronderstellenderwijs&#13;
ervan uitgaande dat het&#13;
gebruik van de kantine en de schuur tussen&#13;
Plugge en Van der Mey en/of de Gemeente is&#13;
overeengekomen – de Gemeente heeft dat bij&#13;
memorie van antwoord betwist – geldt dat&#13;
Plugge zowel in eerste aanleg als ook in hoger&#13;
beroep – ondanks rechtsoverweging 16 van&#13;
het bestreden vonnis – niets concreets heeft&#13;
gesteld omtrent met name de omvang van&#13;
bedoelde kantine en schuur, zodat geen aanleiding&#13;
bestaat voor de aanname dat hier sprake&#13;
is van meer dan bijkomstige opstallen of&#13;
gedeelten van opstallen. In dit verband is van&#13;
belang dat niet alleen de pachtovereenkomst&#13;
maar ook de transportakte bedoelde (gedeelten&#13;
van) opstallen ook niet afzonderlijk vermeldt.&#13;
Gelet op een en ander is het gebruik van de&#13;
kantine en schuur voor de kwalificatie van het&#13;
gepachte niet van overwegend belang.&#13;
4.14 De grieven I en II falen derhalve.&#13;
4.15 Grief IV, die betrekking heeft op de&#13;
beslissing van de pachtkamer in eerste aanleg&#13;
omtrent de proceskosten, bouwt op de overige&#13;
grieven voort en moet in hun lot delen.&#13;
4.16 Het bewijsaanbod van Plugge dient te&#13;
worden gepasseerd, omdat het niet betrekking&#13;
heeft op feiten die – indien bewezen – tot een&#13;
andere beslissing zouden kunnen leiden dan&#13;
hiervoor is gegeven.&#13;
4.17 De slotsom is dat de grieven falen en dat&#13;
het bestreden vonnis dient te worden bekrachtigd.&#13;
Het hof zal Plugge, als de in het ongelijk&#13;
gestelde partij, in de proceskosten veroordelen.&#13;
Bij de door haar gevraagde uitvoerbaar-&#13;
bijvoorraadverklaring heeft de Gemeente geen&#13;
belang, omdat in pachtzaken geen cassatie&#13;
mogelijk is en derhalve dit arrest met het uitspreken&#13;
ervan kracht van gewijsde verkrijgt.&#13;
5 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
de rechtbank te ’s-Gravenhage, sector kanton,&#13;
locatie Leiden, van 6 juni 2002;&#13;
veroordeelt Plugge in de kosten van het hoger&#13;
beroep, tot aan deze uitspraak aan de zijde&#13;
van de Gemeente begroot op € 771,– voor&#13;
salaris procureur en op € 193,– voor verschotten.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4171</htmlpath></article>
</articles></edition>
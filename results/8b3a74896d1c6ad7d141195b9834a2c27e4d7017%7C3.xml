<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1999</searchword><id>4795</id><udhid>UDH:TvAR/4795</udhid><titel>NVV / Staat (TvAR 1999/4947)</titel><searchwords><searchword>TvAR 2/1999</searchword><searchword>TvAR 1999/4947</searchword><searchword>UDH:TvAR/4795</searchword></searchwords><attachments><attachment><name>1999_nr 2_Rechtspraak_4947.pdf</name><extention>pdf</extention><url>https://denhollander.info/download/4737/ci</url></attachment></attachments><inleiding>Wet herstructurering varkenshouderij&#13;
art. 4 e.v.&#13;
&#13;
Vordering in kort geding tot buiten werking&#13;
stellen Whv. President acht strijd met Europese&#13;
marktordening en inbreuk op recht van&#13;
vrije vestiging niet aannemelijk. Niet uitgesloten&#13;
moet worden geacht dat het ontnemen van&#13;
rechten in strijd is met art. 1 Eerste Protocol&#13;
EVRM. Gezien spoedig te verwachten uitspraak&#13;
in bodemprocedure in kort geding geen&#13;
verbod tot uitvoering Whv.</inleiding><content>Vonnis in kort geding in de zaak van:&#13;
1. de vereniging Nederlandse Vakbond Varkenshouders,&#13;
gevestigd te Barneveld,&#13;
2. Hendrikus Schutte, wonende te Bathmen,&#13;
3. Josephus Martinus Maria van Gerwe, wonende&#13;
te Erp,&#13;
4a. Henricus Willibrordus van den Heuvel,&#13;
wonende te Heusden (gemeente Asten),&#13;
4b. Jaquelina Maria van den Heuvel-Vlemmix,&#13;
wonende te Heusden (gemeente Asten),&#13;
4c. Richardus Henricus Jacobus van den Heuvel,&#13;
wonende te Heusden (gemeente Asten),&#13;
4d. de vennootschap onder firma Bleekerheide&#13;
V.O.F., gevestigd te Heusden (gemeente&#13;
Asten),&#13;
5. Johannes Franciscus Maria van den Heuvel,&#13;
wonende te Ommel (gemeente Asten),&#13;
6a. Hermanus Gerardus Jozef Lohuis, wonende&#13;
te Hellendoorn,&#13;
6b. Wilhelmina Gertrudis Lohuis-Voshaar,&#13;
wonende te Hellendoorn,&#13;
7a. Gerhardus Hendrikus Rodijk, wonende te&#13;
Nieuw Heeten,&#13;
7b. Maria Anna Josephina Barbara Cleber,&#13;
wonende te Nieuw Heeten,&#13;
7c. Johannus Gerardus Hendrika Rodijk,&#13;
wonende te Nieuw Heeten,&#13;
7d. Petrus Maria Mathilda Rodijk, wonende&#13;
te Nieuw Heeten,&#13;
8. de vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH, gevestigd te Holdenstedt&#13;
(Bondsrepubliek Duitsland),&#13;
eisers,&#13;
procureur mr. H.J.A. Knijff,&#13;
tegen&#13;
De Staat der Nederlanden, (Ministerie van&#13;
Landbouw, Natuurbeheer en Visserij), zetelende&#13;
te ’s-Gravenhage,&#13;
gedaagde,&#13;
procureur mr. R.J.M. van den Tweel.&#13;
1. De feiten&#13;
Op grond van de stukken en het verhandelde&#13;
ter zitting van 1 september 1998 wordt van&#13;
het volgende uitgegaan.&#13;
– Bij brief van 6 oktober 1995 heeft de Minister&#13;
van Landbouw, Natuurbeheer en Visserij&#13;
(hierna: de Minister) aan de Tweede Kamer&#13;
der Staten Generaal aangeboden de Integrale&#13;
Notitie mest- en ammoniakbeleid.&#13;
– Bij brief van 10 juli 1997 heeft de Minister&#13;
aan de Tweede Kamer, onder verwijzing naar&#13;
de op 25 april 1997 toegezonden discussienota&#13;
over de toekomst van de varkenssector, het&#13;
beleidsvoornemen doen toekomen over de&#13;
herstructurering van de varkenssector.&#13;
– Op 15 november 1997 heeft de Minister aan&#13;
de Tweede Kamer aangeboden een voorstel&#13;
van Wet houdende regels inzake een stelsel&#13;
van varkensrechten en een heffing terzake van&#13;
het houden van varkens (Wet herstructurering&#13;
varkenshouderij); dit voorstel is op 18 december&#13;
1997 gewijzigd aangenomen.&#13;
– Voormeld gewijzigd voorstel is op 18&#13;
december 1997 aan de Eerste Kamer der Staten&#13;
Generaal aangeboden en op 7 april 1998&#13;
door de Eerste Kamer aangenomen.&#13;
– Op 1 januari 1998 is in werking getreden de&#13;
gewijzigde Wet ter invoering van het heffingensysteem&#13;
inzake mineralen (Minas).&#13;
– Voormelde Wet herstructurering varkenshouderij&#13;
(Whv) is op 1 september 1998 in&#13;
werking getreden.&#13;
– De Whv regelt onder meer de invoering van&#13;
een stelsel van varkensrechten (en fokzeugenrechten)&#13;
en de voorwaarden waaronder deze&#13;
vatbaar zijn voor overdracht; de overdracht&#13;
van varkensrechten is bijvoorbeeld aan beperkingen&#13;
gebonden en bij de overdracht vindt&#13;
een afroming van varkensrechten plaats.&#13;
– Het stelsel van varkensrechten houdt in dat&#13;
elke varkenshouderij een maximum aantal&#13;
varkens mag houden; ingevolge artikel 6 lid 1&#13;
van de Whv komt het varkensrecht overeen&#13;
met het in 1996 gemiddeld op het bedrijf&#13;
gehouden aantal varkens, verminderd met&#13;
10%; artikel 7 van de wet bepaalt, dat, bij&#13;
melding binnen 6 weken na inwerkingtreding&#13;
van de Wet, 1995 als referentiejaar zal gelden;&#13;
voor fokzeugen geldt eenzelfde regeling.&#13;
– Op voormeld varkensrecht wordt vervolgens&#13;
ingevolge de bepalingen van de Whv per&#13;
1 januari 2000 een korting van (maximaal)&#13;
15% toegepast.&#13;
– Het Besluit hardheidsgevallen herstructurering&#13;
varkenshouderij van 18 juni 1998 regelt&#13;
onder meer dat het verval van niet benutte,&#13;
maar in 1995 en 1996 bestaande mestproductierechten&#13;
in een aantal gevallen wordt&#13;
gemaximeerd tot 11%.&#13;
– Eisers hebben terzake van de door hen&#13;
gestelde onverbindendheid van voormelde&#13;
Whv alsmede terzake van door hen gesteld&#13;
onrechtmatig handelen van gedaagde bij dagvaarding&#13;
van 26 juni 1998 bij deze rechtbank&#13;
een bodemprocedure op verkorte termijn tegen&#13;
gedaagde aanhangig gemaakt, waarin op 8&#13;
september 1998 pleidooi wordt gevraagd.&#13;
– Gedaagde heeft geweigerd af te zien van de&#13;
invoering van het stelsel van varkensrechten&#13;
per 1 september 1998.&#13;
2. De vorderingen, de gronden&#13;
daarvoor en het verweer&#13;
Eisers vorderen:&#13;
primair gedaagde te verbieden na betekening&#13;
van dit vonnis de Whv en de daarop gebaseerde&#13;
nadere regels in werking te doen treden,&#13;
althans te gebieden deze buiten werking te&#13;
(doen) stellen wegens strijdigheid met hogere&#13;
regelgeving,&#13;
subsidiair gedaagde te gebieden de Whv en de&#13;
daarop gebaseerde nadere regels, althans de&#13;
hoofdstukken II tot en met V, na betekening&#13;
van dit vonnis, buiten toepassing te laten of&#13;
gedaagde te bevelen deze, althans de genoemde&#13;
hoofdstukken, te schorsen en/of niet uit te&#13;
voeren en door zijn ambtenaren te doen uitvoeren,&#13;
in het bijzonder met betrekking tot de&#13;
handhaving en vervolging ter zake van overtreding&#13;
van de Whv, althans zulks te bepalen&#13;
totdat zal zijn voorzien in een volledige,&#13;
althans adequate, schadevergoedingsregeling&#13;
voor individuele gevallen, althans zulks te&#13;
bevelen totdat vonnis zal zijn gewezen in de&#13;
bodemprocedure op verkorte termijn;&#13;
meer subsidiair gedaagde te gebieden de Whv&#13;
en de daarop gebaseerde nadere regels, althans&#13;
de hoofdstukken II tot en met V, na betekening&#13;
van dit vonnis, buiten toepassing te laten&#13;
voor gevallen als die van eisers sub 2 tot en&#13;
met 8, althans ten aanzien van eisers sub 2 tot&#13;
en met 8, althans tot zal zijn voorzien voor&#13;
die gevallen, althans wat betreft eisers sub 2&#13;
tot en met 8, in een volledige, althans adequate,&#13;
schadevergoedingsregeling, althans zulks te&#13;
bevelen totdat vonnis zal zijn gewezen in de&#13;
bodemprocedure op verkorte termijn,&#13;
dit alles op straffe van een dwangsom.&#13;
Daartoe hebben eisers – kort samengevat –&#13;
het volgende aangevoerd:&#13;
Door de invoering van de Whv vindt er&#13;
– zonder enige overgangsmaatregel – een dubbele&#13;
ontneming van vermogensrechten plaats,&#13;
namelijk een generieke korting van 25% te&#13;
vermeerderen met de ontneming van het&#13;
latente productierecht (omdat in een referentiejaar&#13;
op een gemiddeld aantal varkens wordt&#13;
teruggegrepen en niet op de op dat moment&#13;
daadwerkelijk bestaande mestproductierechten),&#13;
zonder dat tegenover deze omvangrijke&#13;
ontneming van vermogensrechten enige vorm&#13;
van schadeloosstelling in de Whv is opgenomen.&#13;
Niet gebleken is dat deze regeling geen uitstel&#13;
kon lijden.&#13;
Gedaagde handelt onrechtmatig jegens eisers&#13;
door de totstandbrenging, instandhouding en&#13;
inwerkingtreding van de Whv en de invoering&#13;
van het stelsel van varkensrechten zonder een&#13;
adequate schadeloosstelling.&#13;
Deze onrechtmatigheid van de Whv vloeit&#13;
voort uit de strijdigheid met artikel 14 lid 1 en&#13;
3 van de Grondwet, dat het eigendomsrecht&#13;
beoogt te beschermen. Weliswaar is het de&#13;
rechter verboden de Whv aan de Grondwet te&#13;
toetsen, maar het staat hem vrij de bepalingen&#13;
van de Whv te toetsen aan fundamentele&#13;
rechtsbeginselen. Die rechtsbeginselen worden&#13;
hier geschonden. Er is bijvoorbeeld sprake&#13;
van herhaalde en onvoorwaardelijke toezeggingen&#13;
van de kant van gedaagde om kortingsmaatregelen&#13;
als hier aan de orde in ieder&#13;
geval vóór het jaar 2000 nog niet te nemen.&#13;
De in de Whv vervatte maatregelen behoren&#13;
niet tot de normale bedrijfsrisico’s die voor&#13;
rekening van de betrokken ondernemer dienen&#13;
te blijven en kunnen slechts genomen&#13;
worden tegen vergoeding van de daardoor aan&#13;
de getroffen ondernemers veroorzaakte schade.&#13;
De maatregelen zijn bovendien in strijd met&#13;
artikel 1 van het Eerste Protocol bij het&#13;
EVRM en met het EEG-recht, in het bijzonder&#13;
de artikelen 39 en 40 e.v. van het EG-Verdrag&#13;
en de regels betreffende de gemeenschappelijke&#13;
marktordening in de sector varkensvlees&#13;
en met artikel 52 van het EG-Verdrag,&#13;
alsmede met de fundamentele rechtsbeginselen/&#13;
algemene rechtsbeginselen van de communautaire&#13;
rechtsorde.&#13;
Nu gedaagde weigerachtig is gebleken af te&#13;
zien van invoering van het stelsel van varkensrechten&#13;
op 1 september 1998 hebben eisers&#13;
recht en spoedeisend belang bij de door hen&#13;
gevraagde voorzieningen.&#13;
Gedaagde heeft gemotiveerd verweer gevoerd,&#13;
dat hierna voorzover nodig sprake zal worden&#13;
besproken.&#13;
3. Beoordeling van het geschil&#13;
3.1. Doelstelling van de Whv is volgens&#13;
gedaagde primair het realiseren van nationale&#13;
milieudoelstellingen, in het bijzonder om een&#13;
landelijk niet-plaatsbaar mestoverschot met&#13;
14 miljoen kg fosfaat te laten afnemen, en&#13;
daarnaast om de EG-Nitraatrichtlijn uit te&#13;
voeren.&#13;
Het op 1 januari 1998 in werking getreden&#13;
mineralenaangiftesysteem (Minas) kan, aldus&#13;
gedaagde, het ontstaan van dit overschot niet&#13;
voorkomen en vanuit de bedrijfstak zijn geen&#13;
uitvoerbare alternatieven voorgesteld waardoor&#13;
voormelde doelstellingen kunnen worden&#13;
bereikt anders dan door reductie van de&#13;
varkensstapel.&#13;
Dit betekent dat er voorshands van moet&#13;
worden uitgegaan dat de in de wet voorziene&#13;
reductie in het algemeen belang noodzakelijk&#13;
en gerechtvaardigd is.&#13;
Gelet op hetgeen door eisers is aangevoerd&#13;
richt het voornaamste bezwaar van eisers zich&#13;
tegen het ontbreken van iedere vorm van&#13;
schadeloosstelling bij de invoering van het&#13;
stelsel van varkensrechten dat tot die reductie&#13;
leidt.&#13;
3.2. Eisers leggen onder meer aan hun vordering&#13;
ten grondslag dat de invoering van voormeld&#13;
stelsel onrechtmatig is wegens strijd met&#13;
artikel 14 lid 1 en 3 van de Grondwet.&#13;
Zoals eisers zelf ook erkennen verzet artikel&#13;
120 van de Grondwet zich echter tegen toetsing&#13;
van de Whv aan de Grondwet.&#13;
De stelling van eisers dat zich in casu een in&#13;
de jurisprudentie aanvaarde uitzondering&#13;
voordoet op het verbod van toetsing van een&#13;
wet (in formele zin) aan fundamentele rechtsbeginselen&#13;
wordt niet gevolgd. De bezwaren&#13;
van eisers betreffen immers de inhoud van de&#13;
wet zelf (de invoering van het stelsel van varkensrechten)&#13;
en niet de toepassing daarvan in&#13;
bepaalde (groepen van) gevallen. Die bezwaren&#13;
richten zich bovendien op een aspect van&#13;
de regeling – het ontbreken van nadeelcompensatie&#13;
– dat bij de parlementaire behandeling&#13;
expliciet aan de orde is geweest en dus bij&#13;
de besluitvorming in de afweging is betrokken.&#13;
Een geval waarin ruimte is voor een dergelijke&#13;
toets doet zich dus hier niet voor.&#13;
Eisers hebben zich voorts nog beroepen op&#13;
het feit dat door gedaagde onvoorwaardelijke&#13;
toezeggingen zijn gedaan om vóór het jaar&#13;
2000 nog geen kortingsmaatregelen te nemen.&#13;
Gedaagde heeft dit uitdrukkelijk betwist. Een&#13;
en ander zal, voorzover gezien het voorgaande&#13;
al van belang, in de bodemprocedure nader&#13;
moeten worden onderzocht en/of aangetoond.&#13;
3.3. Eisers hebben voorts aangevoerd, dat de&#13;
in de Whv neergelegde reductie van de varkensstapel&#13;
in strijd is met de artikelen 39 e.v.&#13;
van het EG-Verdrag en de regels betreffende&#13;
de gemeenschappelijke marktordening.&#13;
Gelet op het gestelde in de brief van 25 juni&#13;
1998 van de Directeur-Generaal van de DG&#13;
VI van de Europese Commissie aan de advocaat&#13;
van eisers is voor deze stelling – die door&#13;
gedaagde gemotiveerd is betwist – echter geen&#13;
steun te vinden. Niet aannemelijk is gewor-&#13;
den, dat met de invoering van het stelsel van&#13;
varkensrechten niet wordt voldaan aan het&#13;
door de Directeur-Generaal in zijn brief verwoorde&#13;
criterium dat de reductie geïntegreerd&#13;
moet zijn in een coherent plan dat een effectieve&#13;
implementatie vormt van de Nitraatrichtlijn.&#13;
3.4. De gestelde inbreuk op het recht van vrije&#13;
vestiging in de zin van artikel 52 van het EGVerdrag&#13;
is voorshands evenmin aannemelijk&#13;
geworden. Niet valt in te zien dat eiser sub 8,&#13;
indien hij zich in Nederland als varkenshouder&#13;
zou willen vestigen, in een andere positie&#13;
zou verkeren dan een Nederlander die hier te&#13;
lande in de varkenshouderij wil starten. Voor&#13;
beiden geldt immers dat dan varkensrechten&#13;
moeten worden aangekocht.&#13;
3.5. Eisers beroepen zich tenslotte op strijdigheid&#13;
van de Whv met het EVRM en de fundamentele&#13;
rechten van het gemeenschapsrecht&#13;
die het ongestoorde genot van eigendom&#13;
(“possession”) beschermen.&#13;
Zij voeren aan dat de generieke korting van de&#13;
varkensrechten en de ontneming van de latente&#13;
ruimte in de mestproductierechten inbreuk&#13;
maken op het eigendomsrecht van de individuele&#13;
varkenshouders. Nu de wet niet voorziet&#13;
in een adequate financiële compensatie&#13;
wordt de bescherming van het eigendomsrecht&#13;
op ontoelaatbare wijze ondermijnd,&#13;
aldus eisers. Gedaagde betwist dat sprake is&#13;
van onteigening of vernietiging van eigendom&#13;
en dat het EVRM en/of het gemeenschapsrecht&#13;
in dit geval tot schadevergoeding verplichten.&#13;
Dienaangaande wordt het volgende&#13;
overwogen:&#13;
De argumenten van gedaagde dat het hier niet&#13;
zou gaan om “te onteigenen rechten” danwel&#13;
om “possession” overtuigen naar voorlopig&#13;
oordeel niet. Plausibel lijkt voorshands de&#13;
redenering dat gedaagde via de kortingsregeling,&#13;
de afroming bij overdracht van varkensrechten&#13;
en het verval van mestproductierechten&#13;
indirect varkens en dus eigendom aan de&#13;
varkenshouders ontneemt en de daardoor&#13;
vrijkomende ruimte (de reductie) zelf verwerft,&#13;
waaraan niet afdoet dat gedaagde die&#13;
ruimte vervolgens laat vervallen en aldus aan&#13;
het economisch verkeer onttrekt.&#13;
Ervan uitgaande dat mestproductie-/varkensrechten&#13;
voorshands moeten worden gezien als&#13;
vermogensrechten moet – gelet op de desbetreffende&#13;
regelgeving en jurisprudentie – niet&#13;
zonder meer uitgesloten worden geacht dat de&#13;
ontneming van deze vermogensrechten zonder&#13;
enige vorm van schadeloosstelling in strijd&#13;
zal worden geacht met het Europese recht.&#13;
Gelet op het voorgaande is bovenvermeld&#13;
beroep van eisers derhalve niet bij voorbaat&#13;
kansloos te achten.&#13;
Daarbij is van belang dat vaststaat dat het gaat&#13;
om een grote ingreep in de omvang van de&#13;
varkensbedrijven, die volgens de cijfers waarop&#13;
gedaagde zich beroept zal leiden tot&#13;
een inkomensachteruitgang van ƒ 12.000,– à&#13;
ƒ 18.000,– per gezin per jaar (en volgens eisers&#13;
tot een nog veel hogere schade).&#13;
Voorts is van belang dat het wetgevingsadvies&#13;
van de Raad van State althans voor het verval&#13;
van de latente ruimte een schadeloosstellingsregeling&#13;
bepleitte, terwijl inmiddels in de vakpers&#13;
verschenen commentaren het ontbreken&#13;
van de nadeelcompensatie als een ernstig&#13;
manco van de wet bekritiseren.&#13;
3.6. Op zichzelf staat het feit dat het onder&#13;
3.5. besproken beroep van eisers niet kansloos&#13;
wordt geacht er niet aan in de weg staat dat&#13;
– in afwachting van de uitspraak in de bodemprocedure&#13;
– met de uitvoering van de Whv&#13;
een aanvang wordt gemaakt. De bodemprocedure&#13;
zal er immers hooguit toe kunnen leiden&#13;
dat gedaagde wordt verplicht in schadevergoeding&#13;
te voorzien en kan niet leiden tot het&#13;
ongedaan maken van de reductie.&#13;
Bij de behandeling ter zitting is echter aan de&#13;
orde gekomen dat de varkenshouders bij&#13;
onverkorte uitvoering van de Whv per 1 september&#13;
1998 mogelijk een aantal risico’s lopen.&#13;
Indien zij 1995 als een referentiejaar willen&#13;
opgeven dienen zij dit overeenkomstig artikel&#13;
7 van de Whv binnen zes weken kenbaar te&#13;
maken. Eisers stelden te vrezen dat inzending&#13;
van het daarvoor bestemde formulier zal worden&#13;
opgevat als instemming met de omzetting&#13;
van mestproductierechten in varkensrechten&#13;
en dat die instemming geïnterpreteerd kan&#13;
worden als een afstand van iedere aanspraak&#13;
op schadevergoeding. Indien zij echter voormeld&#13;
formulier niet binnen de termijn van zes&#13;
weken insturen zal 1996 als referentiejaar&#13;
worden aangehouden en vervalt derhalve de&#13;
keuzemogelijkheid.&#13;
Voorts is ter zitting desgevraagd door gedaagde&#13;
verklaard, dat – anders dan bij pleidooi&#13;
betoogd – de varkensboeren niet de nodige&#13;
tijd hebben om de productie aan de reductie&#13;
aan te passen, maar dat bij onverkorte uitvoering&#13;
van de Whv al per 1 januari 1999 de door&#13;
de wet beoogde situatie moet zijn bereikt en&#13;
dat bij gebreke daarvan strafrechtelijke vervolging&#13;
mogelijk is.&#13;
3.7. Over voormelde punten heeft gedaagde&#13;
zich bij schrijven van 8 september 1998 nader&#13;
uitgelaten.&#13;
Op grond van die brief staat thans vast dat&#13;
gedaagde de varkenshouders niet zal tegenwerpen&#13;
dat zij louter door inzending van enig&#13;
bij of krachtens de Whv voorgeschreven formulier&#13;
afstand hebben gedaan van aanspraken&#13;
op schadevergoeding. Gedaagde heeft voorts&#13;
in die brief te kennen gegeven dat het niet in&#13;
de rede ligt te verwachten dat al in de eerste&#13;
helft van 1999 van strafrechtelijke vervolging&#13;
sprake zal zijn.&#13;
3.8. Het is de president ambtshalve bekend,&#13;
dat inmiddels in de bodemprocedure een&#13;
datum voor pleidooi is bepaald in de tweede&#13;
helft van november a.s. Het valt derhalve te&#13;
verwachten dat de uitspraak in de bodemprocedure&#13;
omstreeks de jaarwisseling bekend zal&#13;
zijn. Dit betekent, gezien voormelde mededeling&#13;
van gedaagde terzake, dat niet aannemelijk&#13;
is dat varkenshouders het risico lopen&#13;
strafrechtelijk vervolgd te worden voordat de&#13;
bodemrechter zich over de gestelde onrechtmatigheid&#13;
van de wet heeft uitgesproken.&#13;
3.9. Een en ander leidt tot de conclusie dat op&#13;
afzienbare termijn een beslissing ten gronde&#13;
van de bodemrechter valt te verwachten en&#13;
dat er geen aanleiding is thans bij wege van&#13;
voorlopige voorziening te verbieden dat met&#13;
de uitvoering van de Whv een aanvang wordt&#13;
gemaakt.&#13;
De vorderingen zullen dus worden afgewezen.&#13;
In de omstandigheid dat pas na het uitbrengen&#13;
van de dagvaarding is komen vast te staan dat&#13;
eisers in afwachting van de uitspraak in de&#13;
bodemprocedure niet de risico’s lopen als&#13;
onder 3.6. vermeld, wordt aanleiding gevonden&#13;
de proceskosten te compenseren als na te&#13;
melden.&#13;
4. Beslissing&#13;
De President:&#13;
Wijst het gevorderde af.&#13;
Bepaalt dat iedere partij de eigen proceskosten&#13;
draagt.</content><legacyfootnotes/><footnotes><footnote/></footnotes><auteurs/><published>1999-02-01 00:00:00</published><modified>1998-09-11 00:00:00</modified><editiondate>1999-02-01</editiondate><htmlpath>https://denhollander.info/artikel/4795</htmlpath></article>
</articles></edition>
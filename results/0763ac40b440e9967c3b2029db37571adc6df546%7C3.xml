<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1981</searchword><id>6512</id><udhid>UDH:TvAR/6512</udhid><titel>SIGNALEMENT</titel><searchwords><searchword>TvAR 3/1981</searchword><searchword>UDH:TvAR/6512</searchword></searchwords><attachments><attachment><name>1981_nr 3_Artikel_Meijer.pdf</name><extention>pdf</extention><url>https://denhollander.info/download/6285/ci</url></attachment></attachments><inleiding>Ontwerp van Wet Voorkeursrecht Gemeenten&#13;
De Tweede Kamer heeft eind november de behandeling van het wetsont-werp Voorkeursrecht Gemeenten afgerond. Bedoeling van dit wetsvoorstel is de gemeenten in een voorrangspositie te brengen bij de verwerving van onroerend goed ten behoeve van de realisering van gemeentelijke ruimtelijke plannen. In gebieden waar het voorkeursrecht geldt kan een verkoper eerst tot vervreemding overgaan, nadat de gemeente in de gelegenheid gesteld is het desbetreffende onroerend goed te kopen.&#13;
In het oorspronkelijke wetsvoorstel, dat nog ingediend werd door het vo-rige kabinet, werd een voorkeursrecht alleen mogelijk gemaakt op basis van een (ontwerp-) bestemmingsplan en - maar dan slechts tijdelijk - op basis van een (ontwerp-) structuurplan. Verder was er een koppeling met het wetsontwerp tot wijziging van de Onteigeningswet (gebruikswaarde).&#13;
Bij de waardebepaling bij uitoefening van het voorkeursrecht zou van de gebruikswaarde moeten worden uitgegaan. Door het huidige kabinet werd de koppeling met de Onteigeningswet losgelaten. De grondslag voor het voorkeursrecht werd verbreed door ook een (tijdelijk) voorkeursrecht mo-gelijk te maken in door de Minister van Volkshuisvesting en Ruimtelijke Ordening aan te wijzen gebieden. Verder werd een beperkte koopplicht voor de gemeente geïntroduceerd in gevallen dat de gemeente in een laat stadium van de onderhandeling alsnog van aankoop af zou willen zien.&#13;
Bij de behandeling van het Wetsontwerp Voorkeursrecht Gemeenten heeft de Tweede Kamer een aantal amendementen aanvaard. Zo nam de Kamer een amendement aan om het voorkeursrecht op basis van een struc-tuur splan te beperken tot het gebied binnen de bebouwde kom. Daarbuiten kan het voorkeursrecht uitsluitend uitgeoefend worden op basis van een bestemmingsplan, met uitzondering van de mogelijkheid van het tijdelijke voorkeursrecht in door het Rijk aangewezen gebieden. Bij amendement be-perkte de Kamer de mogelijkheid voor een dergelijke gebiedsaanwijzing tot groeikernen en groeisteden.&#13;
Een amendement om de vergoeding bij aankoop door de gemeente krachtens het voorkeursrecht toch te baseren op de waarderingsgrondslag van de Onteigeningswet werd verworpen. Dit houdt in dat de verkeerswaar-de van het onroerende goed als basis dient voor de vaststelling van de prijs die de gemeente moet betalen.&#13;
De regering kwam tijdens de behandeling met een wijziging, die voorziet in een voorkeursrecht voor gemeenten voor het verwerven van huurrwonin-gen in stadsvernieuwingsgebieden. De gemeenten hebben de plicht deze wo-ningen allereerst ter verkoop aan te bieden aan de zittende huurder.</inleiding><content>Jaarverslag Stichting Beheer Landbouwgronden over 1979&#13;
In 1979 trad een kentering in op de grondmarkt. De sterke stijging van de grondprijzen van de voorgaande jaren kwam ten einde. De prijzen van landbouwgronden stabiliseren zich op een hoog niveau. Dit onder meer blijkt uit het jaarverslag van de Stichting Beheer Landbouwgronden (SBL) over 1979.&#13;
Wat de aankoopactiviteiten van het SBL betreft wordt in het jaarverslag opgemerkt dat in 1979 ruim 4.400 hectare is aangekocht voor het Ministerie van Landbouw en Visserij. Dit is ruim 1.500 hectare minder dan in 1978. Een en ander is het gevolg van de hoge grondprijzen en van de bezuinigin-gen die binnen de rijksoverheid de laatste jaren zijn doorgevoerd.&#13;
Voor het Ministerie van Volkshuisvesting en Ruimtelijke Ordening en Ministerie van Cultuur, Recreatie en Maatschappelijk werk is in totaal 272 hectare verworven ten behoeve van bufferzones en recreatiegebieden.&#13;
In 1979 heeft de SBL 6.586 hectare van haar bezit afgestoten, waarvan 4.155 hectare in ruilverkavelingen is gelegen en 2.431 hectare daarbuiten. Eind 1979 bedroeg de oppervlakte grond, in bezit van de SBL, 49911 hecta-re.&#13;
Wat de uitvoering van de beheersregelingen betreft, zijn vorderingen ge-maakt met het opstellen van (voor)ontwerp-beheersplannen voor de zoge-naamde Relatienotagebieden. De voorbereiding van dergelijke plannen is nu in alle provincies op gang gekomen. Daarmee is een nieuwe stap gezet naar een volledige werking van deze regeling. Verheugend feit daarbij is dat aan het einde van het jaar de mogelijkheid is geopend tot het afsluiten van de eerste beheersovereenkomsten.&#13;
Van belang is eveneens dat in 1979 is begonnen met de uitvoering van de zogenaamde EEG-bergboerenregeling. Bij deze regeling gaat het om het ge-ven van een compenserende vergoeding aan boeren, die bij hun bedrijfs-voering gehinderd worden door permanente natuurlijke handicaps, zoals regelmatige wateroverlast.&#13;
Het aantal goedgekeurde grondbankaanvragen is wederom toegenomen. In totaal werden 84 aanvragen goedgekeurd tegen 78 in 1978 en 37 in 1977. De grond is in erfpacht uitgegeven voor bedrijfsovername (ouder/kind en verpachter/pachter) en voor bedrijfsvergroting.&#13;
Het jaarverslag 1979 is tegen betaling van ƒ5,- te verkrijgen bij de Stichting Beheer Landbouwgronden, Postbus 20022, 3502 LA Utrecht, te-lefoon 030-852519.&#13;
Achtergrond van prijsstijging en -daling van agrarisch onroerend goed&#13;
Onder bovenstaande titel is onlangs een studie verschenen van ir. J. S. Knipscheer en Drs. C. P. Veerman, beiden verbonden aan de Interuniversitaire Interfaculteit Bedrijfskunde te Delft. Door middel van een reeks van vraaggesprekken met agrariërs, onroerend goed makelaars, financieringsadviseurs en bankiers, voorlichters en adviseurs van agrarische boekhouden accountantskantoren hebben de onderzoekers getracht om inzicht te verkrijgen, welke krachten en mechanismen er op de grondmarkt werkzaam zijn, ten gevolge waarvan vooral de laatste jaren turbelente ontwikkelingen in het prijsniveau waar te nemen zijn geweest.&#13;
Geconcludeerd wordt dat zowel voor de akkerbouw als voor de melkveehouderij geldt dat structule factoren (technologische ontwikkeling, schaalvergroting) voortdurend een vraag naar grond bewerkstelligen. Een drastische prijsstijging zoals de grondmarkt de afgelopen vijf jaar heeft meegemaakt wordt echter veroorzaakt door conjucturele factoren zoals goede inkomensverwachtingen.&#13;
Er is onderzocht of meer factoren een rol hebben gespeeld bij de stijging van de grondprijzen.&#13;
De psychologische en sociaal-psychologische factoren hebben in de ,,race om de grond" in het door de bovengenoemde ontwikkelingen ontstane gunstige klimaat belangrijke invloed gehad. Geconcludeerd wordt dat het beleid van de vermogensverschaffers niet als oorzaak van de geweldige grondprijsstijging kan worden gezien. De stimuleringsmaatregelen zoals de rentesubsidieregelingen en de premies in het kader van de Wet op de Investeringsregeling hebben volgens de deskundigen bijgedragen tot de doorvoering van de moderne technologie en het toenemen van het aanschaffen van machines en daardoor tot de versterking van de vraag naar grond. Ook de rol die bedrijfsvoorlichters spelen is belangrijk. Opgemerkt wordt dat de bedrijfsadvisering vanuit de accountantskantoren nogal eens plaatsvindt nadat de belangrijke beslissingen zijn gevallen, vooral als er bedrijfseconomische problemen komen.&#13;
De onderzoekers merken tenslotte op dat ervan uitgaande dat de extreem hoge grondprijzen van het recente verleden te wijten zijn aan een zeer gunstige constellatie van conjuncturele factoren stoelend op in kracht groeiende structurele factoren, het toekomstig niveau van de grondprijs is af te leiden uit de te verwachten ontwikkeling van de diverse conjuncturele factoren. De inkomensperspectieven zijn niet gunstig, door bittere ervarin-gen van een aantal ondernemers in de landbouw zullen de sociaal-psychologische factoren niet meer zo'n belangrijke rol spelen, de vermo-gensverschaffers zullen voorzichtiger te werk gaan en door de economische problemen zullen de ondernemers gedwongen zijn meer te luisteren naar de adviseurs van de accountantskantoren. Geconcludeerd wordt dat het prij-zenniveau van agrarische grond in de voorbije jaren voorlopig wel een historisch record zal blijken te zijn. Het is niet ondenkbaar dat het prijsni-veau van agrarische grond in de eerstkomende tijd tot zelfs onder het ni-veau van de periode voor de grote hausse zal komen als gevolg van zowel een toenemend aanbod, veroorzaakt door negatieve effecten die voort-vloeien uit fouten die in het verleden zijn gemaakt, als van een afnemende vraag ten gevolge van de zich manifesterende daling van de koopkracht op langere termijn. (Achtergronden van prijsstijging en -daling van agrarisch onroerend goed, ir. J. S. Knipscheer en drs. C. P. Veerman, Delft 1980).&#13;
Verhoging pachtnormen beter dan Wet Vervreemding Landbouwgronden&#13;
In een artikel in het Financieel Dagblad is ir. J. K. Hylkema, voorzitter van de Nederlandse Vereniging van de Landelijke Eigendom, ingegaan op de vraag of het Wetsontwerp Vervreemding Landbouwgronden de beoogde doeleinden realiseert en of er neveneffecten zullen optreden.&#13;
Met het wetsontwerp wordt ten eerste een verlagende invloed op de grondprijzen tot een niveau van ca ƒ 25.000, - per ha en ten tweede een be-vordering van de produktiestructuur beoogd. Beide doeleinden hoopt men te bereiken door aan potentiële kopers twee soorten eisen te stellen. De eerste soort zijn persoonsgebonden criteria, zoals opleiding en hoofdbe-roep. De tweede soort zijn criteria met betrekking tot het (toekomstige)be-drijf van een aspirantkoper, zoals bedrijfsgrootte en verkaveling.&#13;
Schrijver meent dat het voorgestelde toetsingssysteem, dat bureaucra-tisch en vertragend werkt en de vrijheid belemmert, niet opweegt tegen an-dere mogelijkheden van de overheid om het marktmechanisme te beïnvloe-den, te weten aan de vraagkant zelf veel terughoudender optreden, zowel in de vraag naar de hoeveelheden grond als met betrekking tot de geboden prijzen, en aan de aanbodskant versnelde uitgifte van overheidsgronden, inpoldering Markerwaard en dergelijke. Deze maatregelen zullen in elk ge-val minder schadelijke bij-effecten hebben dan het voorgestane ingrijpen in het handelen van eigenaren en toekomstige eigenaren.&#13;
De toepassing van bedrijfsgronden criteria zullen volgens schrijver grote praktische problemen geven. De hoeveelheid werk zal enorm toenemen, terwijl ook zeer veel beroepszaken zijn te verwachten. De toepassing van deze criteria zal tot een chaos op de grondmarkt leiden die wel eens tot ge-volg kan hebben dat de grondprijs verder daalt dan de voorgestane ca ƒ 25.000,- per ha. In dat geval wordt de bodem onder de totale finan-cieringsopbouw van landbouw, namelijk de onderpandswaarde van het on-roerend goed aangetast, met niet te overziene gevolgen.&#13;
Schrijver constateert dat het verpachte areaal per jaar met ca 1% ( = 20.000 ha) terugloopt. Dit komt door het zeer geringe rendement dat het verpachten oplevert.&#13;
De aangewezen weg om de gehele onderhavige problematiek op te van-gen, is een geleidelijke realisering van een structurele aanpassing van de pachtnormen. In principe is op middellange termijn daarvoor de ruimte aanwezig, gezien de verschillen in grondlasten tussen pachter en eigenaar-grondgebruiker (ca ƒ 800, - per ha ten gunste van de pachters). De pach-ters zullen alleen wat tijd nodig hebben hun bedrijven zodanig aan te pas-sen, dat zij ook in staat zijn pachten van rond ƒ 300, - per ha meer te beta-len dan thans. Een dergelijke structurele aanpassing in bijvoorbeeld 5 jaar, naast de normale aanpassingen van de pacht te realiseren zal voldoende zijn om beleggers voor verpachten te interesseren. Per saldo zal dit de financiering van de Nederlandse landbouw verbeteren. Na ongeveer 15 jaar zou een break-even punt tussen de extra financieringslasten als gevolg van de structureel verhoogde pachtnormen en die als gevolg van de terugloop van de pacht bereikt worden, waarbij dan aangenomen is, dat het verpachte areaal constant blijft. Als dit echter zou toenemen, wat bij een structurele verhoging van de pachtnormen te verwachten valt, is dit punt heel wat eerder bereikt. Na het bereiken van het break-even punt wordt voor de Nederlandse landbouw de financieringslast relatief lichter.&#13;
Er zal grote moed voor nodig zijn om in een tijd van dalende rendemen-ten in de landbouw over te gaan tot een (zij het geleidelijk te realiseren) structurele verhoging van de pachtnormen, maar voor wie de consequenties van zo'n beleid of de weg van de Wet Vervreemding Landbouwgronden overziet, is de keuze niet erg moeilijk. (Verhoging pachtnorm beter dan Wet Vervreemding Landbouwgronden, ir. J. K. Hylkema, Financieel Dag-blad 20 november 1980).&#13;
Standpunt van het Landbouwschap over het eindadvies van de Commissie Verhoeve over de Nationale Landschappen.&#13;
Het Landbouwschap heeft op 16 oktober jl. zijn standpunt over het ein-dadvies van de Commissie Verhoeve over de Nationale Landschappen (voorheen Nationale Landschapsparken) aan de vaste Commissie van Landbouw en Visserij van de Tweede Kamer aangeboden. Het Landbouw-schap concludeert, dat de vraag of nationale landschappen gewenst en re-delijkerwijze uitvoerbaar zijn, thans negatief moet worden beantwoord. Een landschappenbeleid op de wijze en op schaal als in het eindadvies wordt voorgesteld, acht het Landbouwschap in geen geval verantwoord.&#13;
Opgemerkt wordt dat de pkb-procedures rond de Structuurschema's voor Natuur- en Landschapsbehoud en voor Openluchtrecreatie niet het aangewezen kader zijn om tot een integrale afweging van alle belangen te komen. Hieruit moet dan ook slechts een voorlopige indicatieve aanwijzing kunnen voortvloeien. Een integrale afweging van alle belangen zal moeten plaatsvinden in het kader van de normale planologische procedures van streek-en bestemmingsplannen. Mocht hierbij voor de Nationale Landschappenconceptie worden gekozen, dan zal de definitieve aanwijzing moeten geschieden via een wettelijke procedure, die onderdeel uitmaakt van een speciale Wet Nationale Landschappen. Zo'n Wet is onontbeerlijk om te kunnen waarborgen, dat een zekere prioriteit voor natuur, cultuur-historie en landschap niet ten koste gaat van de andere belangen.&#13;
In deze wet zouden ondermeer regelen moeten worden opgenomen ten aanzien van:&#13;
- de aanwijzingsprocedure&#13;
- de bestuurlijke organisatie&#13;
- eisen, waaraan het ontwikkelings- en beheersplan zal moeten voldoen&#13;
- de inspraak- en beroepsmogelijkheden&#13;
- een kader ter afweging van cumultatieve gevolgen&#13;
- de financiële voorzieningen.&#13;
Particuliere natuurbescherming trekt zich terug uit overleg&#13;
De Vereniging tot Behoud van Natuurmonumenten en de elf Provinciale Landschappen zijn uiterst verontrust over de halvering van het bedrag op de C.R.M.-begroting ten behoeve van de instandhouding van voor natuur en landschap waardevolle landelijke gebieden. In verband hiermede heb-ben deze organisaties Staatssecretaris Wallis de Vries meegedeeld zich tijde-lijk terug te trekken uit alle rijks- en provinciale commissies die betrokken zijn bij de uitvoering van de zogenaamde Relatienota, die de verhouding landbouw/natuurbescherming regelt. Het gaat hier om de Centraal Cul-tuurtechnische Commissie, het bestuur van de Stichting Beheer Landbouw-gronden, alle ruilverkavelingscommissies en alle Provinciale Adviescom-missies van de Stichting Beheer Landbouwgronden.&#13;
De natuurbeschermingsorganisaties stellen dat terwijl voor de uitvoering van de Relatienota juist een ieder jaar grotere begrotingspost noodzakelijk is, blijkt dat het in de CRM-begroting van 1979 opgevoerde startbedrag van ƒ 35 miljoen op jaarbasis binnen twee jaar is teruggelopen tot ƒ 17,5 miljoen. Eén en ander is geschied ondanks het feit dat het aanvankelijke bedrag van ƒ 35 miljoen reeds absoluut onvoldoende was om de beoogde doelstelling, het aankopen van 4000 a 5000 ha reservaatsgebied per jaar, te realiseren.&#13;
Naar de mening van de natuurbescherming wordt door de zeer geringe financiële mogelijkheden het hele idee van de Relatienota onuitvoerbaar en wordt in feite het hele bouwwerk van wetten en maatregelen ten aanzien van het landelijk gebied bedreigd. Een goed werkende Relatienota vormt immers de hoeksteen van de Nota landelijke gebieden, de daarop te baseren 'groene structuurschema's ten behoeve van de inrichting en het beheer van het landelijk gebied en de ontworpen Landinrichtingswet, enz. Ook het hele idee van de in te stellen Nationale Landschapsgebieden komt in gevaar.&#13;
De natuurbescherming wijst er bij dit alles op dat de voor natuur en landschap vaak zo ingrijpende ruilverkavelingswerken gewoon doorgaan. Het door de regering uitgetrokken bedrag voor onder meer ruilverkavelin-gen is dit jaar zelfs met ƒ 35 miljoen gulden verhoogd. (Ontleend aan pers-bericht van de Vereniging tot Behoud van Natuurmonumenten en de elf Provinciale landschappen).&#13;
Themanummer 'Milieu en Recht' over Bio-industrie&#13;
Het oktobernummer van het tijdschrift Milieu en Recht is geheel gewijd aan het verschijnsel bio-industrie. Verschillende auteurs belichten het on-derwerp ieder vanuit een bepaalde gezichtshoek.&#13;
Mr. B. Verwayen (medewerker bij het Ministerie van Landbouw en Vis-serij)bespreekt de relatie tussen het landbouwbeleid en de bio-industrie. In-grijpende veranderingen in de zin van minder intensieve produktiemetho-den lijken volgens schrijver vooralsnog niet te verwachten. De milieupro-blemen voor de bio-industrie zijn van minder ernstige aard dan die van vele andere 'verworvenheden' van de welvaartmaatschappij. Wetten als de Wet op de Ruimtelijke Ordening, de Hinderwet en de (gewijzigde) Meststoffen-wet bieden goede mogelijkheden om de negatieve effecten van bio-industrie tegen te gaan.&#13;
Ir. J. van Henselmans (Stichting Natuur en Milieu) gaat vooral in op de milieu-effecten van de mestoverschotten. Schrijver meent dat de uit land-bouwkundig oogpunt aan bemesting te stellen normen in strijd met milieu-normen zijn. De landbouwkundige normen zullen dan ook niet anders dan na overeenstemming met de Minister van Volksgezondheid en Milieuhygiëne tot stand mogen komen. De Meststoffenwet dient voor wat betreft de nor-mering van bemesting aan de Wet Bodembescherming ondergeschikt te zijn.&#13;
Mr. G. P. M. van den Dungen en mr. W. J. Kooy bekijken vooral wat er met behulp van het ruimtelijke ordeningsinstrumentarium gedaan kan wor-den om de nadelige effecten van bio-industrie tegen te gaan. Regulering van de - ruimtelijk gezien - meest kwalijke vormen van bio-industrie is te bereiken door uitbreiding van of omschakeling op niet grondgebonden be-drijfstakken in landschappelijk gevoelige gebieden en nabij woonkernen in beginsel uit te sluiten. Aan de behoefte om nieuwe niet-grondgebonden bio-industriële bedrijven op te richten kan tegemoet gekomen worden door op een beperkt aantal plaatsen toch mogelijkheden te bieden voor het oprichten van deze bedrijven. Dat betekent het verlaten van het standpunt dat concentratie ongewenst is.&#13;
De laatste auteur in dit themanummer, mr. D. Boon, gaat ten slotte in op het dierenwelzijn in de bio-industrie. (Tijdschrift voor Milieu en Recht, themanummer bio-industrie, 1980/8 oktober).&#13;
Ontwerp van Gezondheidswet voor dieren&#13;
Het ontwerp van een Gezondheidswet voor dieren is bij de Tweede Ka-mer ingediend. De wet zal tot intrekking leiden van de Veewet (met uitzon-dering van enige artikelen die op de uitvoer van vlees en vleesprodukten be-trekking hebben), de Vogelziektenwet, de Nertsen-Ziektenwet, de Bijenwet 1947, de Wet tot wering van besmettelijke ziekten van knaagdieren, alsme-de Runderhorzelwet.&#13;
De nieuwe wet heeft het karakter van een kaderwet. Dit houdt in, dat on-der meer bij algemene maatregel van bestuur op grond van de wet nadere regelen kunnen worden getroffen. Met de Gezondheidswet voor dieren zal het mogelijk worden regelen te treffen ten behoeve van de algemene ge-zondheidstoestand en het welzijn der dieren. De mogelijkheid tot het tref-fen van maatregelen beperkt zich niet tot dieren die bedrijfsmatig worden gehouden, maar omvat ook regels voor huisdieren. Er kan onder meer wor-den bepaald hoe een bedrijf moet zijn ingericht om overbrenging van besmetting te voorkomen en, wat betreft het welzijn der dieren, de hok-grootte en de behandeling van dieren. Een wijze van houden van dieren die kwellend is, kan worden verboden.&#13;
In de Gezondheidswet voor dieren wordt voorts de financiële mede-verantwoordelijkheid van het bedrijfsleven bij het voorkomen en bestrij-den van dierziekten geregeld. De hoogte van de schadeloosstelling ingeval van overname van met name pluimvee kan afhankelijk worden gesteld van het voldaan zijn aan bepaalde voorwaarden die betrekking kunnen hebben op onder meer inrichting en hygiëne van het bedrijf en de door de eigenaar te nemen preventieve maatregelen.&#13;
Jaarvergadering Vereniging voor Agrarisch Recht&#13;
De Nederlandse Vereniging voor Agrarisch Recht houdt op 15 mei 1981 zijn jaarlijkse algemene vergadering te Utrecht. Aan de hand van pre-adviezen van Mr. J. M. Polak en Mr. J. N. A. Schuurs zal gedicussieerd worden over het thema: „Landbouw en AROB".&#13;
Inlichtingen over deze vergadering en over de vereniging in het algemeen: Dr. ir. P. de Visser, Hollandseweg 1 te Wageningen 08370-83483.</content><legacyfootnotes/><footnotes><footnote/></footnotes><auteurs>drs. H. J. Meijer</auteurs><published>1981-03-01 00:00:00</published><modified>1981-03-01 00:00:00</modified><editiondate>1981-03-01</editiondate><htmlpath>https://denhollander.info/artikel/6512</htmlpath></article>
</articles></edition>
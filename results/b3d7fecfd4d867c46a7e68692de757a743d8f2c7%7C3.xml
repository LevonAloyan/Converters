<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2004</searchword><id>3689</id><udhid>UDH:TvAR/3689</udhid><titel>Zuidlaren BV c.s. / Wilting (TvAR 2004/5246)</titel><searchwords><searchword>TvAR 11/2004</searchword><searchword>TvAR 2004/5246</searchword><searchword>UDH:TvAR/3689</searchword></searchwords><attachments><attachment><name>2004_nr 11_Rechtspraak_5246.pdf</name><extention>pdf</extention><url>https://denhollander.info/download/3685/ci</url></attachment></attachments><inleiding>[Pachtwet art. 1, 2, 11; BW art. 3:44 lid 4;&#13;
Rv art. 238 lid 1]&#13;
&#13;
Uit stellingen van partijen volgt niet dat in&#13;
1991 gesloten overeenkomst voor één jaar&#13;
is vervangen door een andere overeenkomst.&#13;
Uitgangspunt dat sprake is geweest&#13;
van stilzwijgende voortzetting op dezelfde&#13;
voorwaarden. Nu duur van een jaar door&#13;
grondkamer is goedgekeurd, is het gebruik&#13;
per 1 november 2002 geëindigd. Volledige&#13;
gebruik voor één jaar van twee aardappelboxen&#13;
in schuur tegen tegenprestatie voor&#13;
opslag van zelf geteelde gewassen in&#13;
omstandigheden als hier aan de orde is&#13;
pacht. Kennelijk ook hier sprake geweest&#13;
van stilzwijgende verlenging. Gestelde&#13;
beëindigingsovereenkomst betwist en daaromtrent&#13;
is te weinig gesteld. Enkele staken&#13;
van gebruik brengt zo’n overeenkomst niet&#13;
met zich. Stelling dat overeenkomst is totstandgekomen&#13;
onder invloed van misbruik&#13;
van omstandigheden verworpen; in het licht&#13;
van in het arrest opgesomde feiten en&#13;
omstandigheden onvoldoende onderbouwd.&#13;
In eerste aanleg grotendeels zonder&#13;
gemachtigde geprocedeerd; in zoverre&#13;
alleen plaats voor vergoeding van reis- en&#13;
verblijfkosten.</inleiding><content>ARREST IN DE ZAAK VAN:&#13;
1. de besloten vennootschap met beperkte&#13;
aansprakelijkheid Bewindvoering Zuidlaren&#13;
B.V., gevestigd te Zuidlaren, gemeente Tynaarlo,&#13;
in haar hoedanigheid van bewindvoerder&#13;
over de goederen van Henriëtte Johanna Detmers-&#13;
Van den Bergh, wonende te Soest,&#13;
2. Johanna Elisabeth Menger-Detmers,&#13;
wonende te Amsterdam,&#13;
3. Sebo Hendrik Tjapko Detmers, wonende te&#13;
Emmen,&#13;
principaal appellanten,&#13;
incidenteel geïntimeerden,&#13;
procureur: mr. J.M. Bosnak,&#13;
tegen&#13;
Jan Wilting, wonende te Emmen,&#13;
principaal geïntimeerde,&#13;
incidenteel appellant,&#13;
procureur: mr. P.C. Plochg.&#13;
1 De procedure in eerste aanleg&#13;
De pachtkamer van het kantongerecht te&#13;
Emmen respectievelijk de pachtkamer van de&#13;
sector kanton, locatie Emmen, van de rechtbank&#13;
te Assen hebben op 3 juli 2001 en 18&#13;
december 2001 en 9 april 2002 vonnissen&#13;
gewezen tussen appellanten in principaal appèl&#13;
(verder te noemen: Detmers c.s.) als gedaagden&#13;
in conventie/eisers in (voorwaardelijke)&#13;
reconventie enerzijds en geïntimeerde in principaal&#13;
appèl (verder te noemen: Wilting) als&#13;
eiser in conventie/verweerder in (voorwaardelijke)&#13;
reconventie anderzijds. Van de vonnissen&#13;
van 3 juli 2001 en 9 april 2002 is afschrift&#13;
aan dit arrest gehecht. Naar die vonnissen&#13;
wordt verwezen voor de procesgang in eerste&#13;
aanleg, de in die instantie genomen beslissing&#13;
en de gronden daarvoor.&#13;
2 De procedure in hoger beroep&#13;
2.1 Bij exploot van 2 mei 2002 zijn Detmers&#13;
c.s. in hoger beroep gekomen van de vonnissen&#13;
van 3 juli 2001, 18 december 2001 en&#13;
9 april 2002 met dagvaarding van Wilting voor&#13;
dit hof.&#13;
2.2 Bij memorie van grieven hebben Detmers&#13;
c.s. aangegeven het hoger beroep tegen het&#13;
vonnis van 18 december 2001 in te trekken,&#13;
hebben zij op één specifiek punt bewijs aangeboden,&#13;
hebben zij vier grieven aangevoerd&#13;
en toegelicht, hebben zij producties overge-&#13;
legd en hebben zij geconcludeerd dat het hof&#13;
dat vonnis zal vernietigen en opnieuw rechtdoende&#13;
bij arrest uitvoerbaar bij voorraad&#13;
Wilting alsnog niet-ontvankelijk zal verklaren&#13;
in de door hem ingestelde vordering in conventie,&#13;
althans deze vordering zal afwijzen en&#13;
in reconventie de litigieuze pachtovereenkomst&#13;
zal vernietigen met veroordeling van&#13;
Wilting in de kosten van deze procedure in&#13;
beide instanties.&#13;
2.3 Wilting heeft bij memorie van antwoord&#13;
verweer gevoerd, onder aanvoering van twee&#13;
grieven tegen het vonnis van 9 april 2002 incidenteel&#13;
appèl ingesteld, met conclusie dat het&#13;
hof dat vonnis&#13;
I. in het principaal appèl, zonodig onder aanvulling&#13;
of verbetering van de gronden, zal&#13;
bekrachtigen, met veroordeling van Detmers&#13;
c.s. in de kosten van beide instanties;&#13;
II. in het incidenteel appèl zal vernietigen en&#13;
opnieuw rechtdoende, bij arrest, schriftelijk&#13;
zal vastleggen de tussen partijen gesloten&#13;
mondelinge pachtovereenkomst met betrekking&#13;
tot een schuurgedeelte van het pand Wilhemsweg&#13;
28 te Emmen en wel vanaf 1 november&#13;
1992 voor onbepaalde tijd.&#13;
Met veroordeling van Detmers c.s. in de kosten.&#13;
2.4 Detmers c.s. hebben bij memorie van antwoord&#13;
in incidenteel appèl verweer gevoerd&#13;
en geconcludeerd dat het hof Wilting nietontvankelijk&#13;
zal verklaren in het door hem&#13;
ingestelde hoger beroep, althans dat beroep&#13;
zal afwijzen en het vonnis van de pachtkamer&#13;
op dat punt zal bekrachtigen met veroordeling&#13;
van Wilting in de kosten van de procedure&#13;
in hoger beroep.&#13;
2.5 Hierna hebben partijen arrest gevraagd.&#13;
3 De grieven&#13;
De grieven in principaal appèl luiden:&#13;
I. Ten onrechte heeft de pachtkamer Wilting&#13;
in zijn vordering ontvangen en met ingang&#13;
van 1 november 1992 een pachtovereenkomst&#13;
vastgelegd met betrekking tot het perceel&#13;
bouwland kadastraal bekend gemeente Emmen&#13;
sectie V nummer 648 gedeeltelijk ter grootte&#13;
van ca. 0,75 ha (vonnissen d.d. – het hof leest&#13;
in verband met de rectificatie bij akte van&#13;
3 december 2002: – 3 juli 2001 en 9 april 2002).&#13;
II. Ten onrechte heeft de pachtkamer de&#13;
reconventionele vordering tot vernietiging op&#13;
grond van misbruik van omstandigheden&#13;
afgewezen.&#13;
III. (subsidiair)&#13;
Ten onrechte heeft de pachtkamer de overeenkomst&#13;
vastgelegd voor een grootte van ongeveer&#13;
0,75 ha (vonnis d.d. 9 april 2002).&#13;
IV. Ten onrechte heeft de pachtkamer Detmers&#13;
c.s. veroordeeld in de kosten van de procedure&#13;
voor salaris van de gemachtigde van Wilting&#13;
(vonnis d.d. 9 april 2002).&#13;
De grieven in incidenteel appèl richten zich&#13;
tegen rechtsoverweging 2.3 van het vonnis&#13;
van 9 april 2002 en wel tegen de volgende&#13;
overwegingen:&#13;
I. “De Pachtkamer vat de wijziging van eis&#13;
aldus op dat Wilting kennelijk geen vastlegging&#13;
meer vraagt waar het de opslag van aardappelen&#13;
betreft”.&#13;
II. “Het zou gaan om 20 m2 voor opslag van&#13;
aardappelen in een schuur van Detmers. Als&#13;
tegenprestatie heeft Wilting voldaan een&#13;
bedrag van ƒ 500,– per jaar. Naar het oordeel&#13;
van de Pachtkamer valt een dergelijke overeenkomst&#13;
niet onder de pachtovereenkomst”.&#13;
4 De vaststaande feiten&#13;
4.1 Op grond van hetgeen in eerste aanleg als&#13;
vaststaand is aangemerkt zonder dat daartegen&#13;
grieven zijn gericht of bezwaren zijn&#13;
geuit alsmede op grond van hetgeen overigens&#13;
is gesteld en niet dan wel onvoldoende is&#13;
betwist staat het navolgende vast.&#13;
4.2 Bij schriftelijke overeenkomst gedagtekend&#13;
26 februari 1990 hebben Henriëtte en&#13;
Sebo Detmers (sr.) voor het oogstjaar 1990&#13;
– tot 8 november 1990 – aan Wilting verpacht&#13;
een perceel land groot 0,67 ha, gelegen aan de&#13;
Wilhelmsweg 28 te Wilhelmsoord, tegen een&#13;
pachtprijs van ƒ 500,–. De overeenkomst is&#13;
ondertekend door alle partijen alsmede door&#13;
Sebo Detmers jr. (principaal appellant nr. 3).&#13;
4.3 Op twee afschriften van de onder 4.2&#13;
bedoelde overeenkomst zijn aantekeningen&#13;
van respectievelijk 22 en 23 november 1990&#13;
geplaatst. Deze aantekeningen, ondertekend&#13;
door Henriëtte Detmers en Wilting, vermelden&#13;
dat de pachtovereenkomst voor een jaar&#13;
wordt voortgezet tegen een pachtprijs van&#13;
ƒ 400,–. Op het exemplaar van 23 november&#13;
1990 staat nog vermeld dat het gedeelte voor&#13;
de drie bomen niet meer wordt verpacht en&#13;
dat in verband daarmee de prijs ƒ 400,– wordt.&#13;
4.4 Bij schriftelijke overeenkomst gedagtekend&#13;
27 november 1991 heeft Henriëtte&#13;
Detmers aan Wilting voor één jaar, ingaande&#13;
1 november 1991, verpacht 0,50 ha bouwland&#13;
(sectie 11 nr. 325) tegen een pachtprijs van&#13;
ƒ 400,–.&#13;
4.5 Wilting heeft vanaf 1990 aardappelen&#13;
opgeslagen in aardappelboxen in een gedeelte&#13;
van een schuur gelegen aan de Wilhelmsweg 28&#13;
en daarvoor jaarlijks een bedrag van ƒ 500,–&#13;
overgemaakt op de bankrekening van Henriëtte&#13;
Detmers. Blijkens een door Henriëtte&#13;
Detmers en Wilting ondertekende overeenkomst&#13;
gedagtekend 22 november 1990 is de&#13;
helft van het bovengenoemde bedrag bestemd&#13;
voor stroomkosten, met de aantekening dat&#13;
indien de stroomkosten meer dan ƒ 250,–&#13;
bedragen, Wilting de meerkosten bijbetaalt.&#13;
4.6 Sebo Detmers sr. is overleden op 23 oktober&#13;
1994. In 1992 heeft hij een beroerte gehad&#13;
en hij heeft sindsdien tot zijn overlijden in een&#13;
verpleeghuis verbleven. Zijn enige erfgenamen&#13;
zijn principaal appellanten nrs. 2 en 3.&#13;
4.7 Henriëtte Detmers is bij beschikking van&#13;
de kantonrechter te Emmen van 14 juni 2000&#13;
onder bewind gesteld. Bij beschikking van de&#13;
rechtbank te Assen van 28 november 2000 is&#13;
principaal appellant nr. 1 tot bewindvoerder&#13;
benoemd.&#13;
4.8 Wilting is ook na november 1992 de grond&#13;
blijven gebruiken. Over de jaren 1993 t/m&#13;
1996 is de pachtprijs verlaagd naar ƒ 250,– per&#13;
jaar omdat Sebo Detmers jr. een gedeelte van&#13;
de grond heeft gebruikt voor de aanplant van&#13;
appelbomen. In verband met het mislukken&#13;
van de aanplant heeft Wilting daarna het gehele&#13;
stuk grond weer in gebruik gekregen en heeft&#13;
hij daarvoor weer ƒ 400,– per jaar betaald. De&#13;
laatste door Wilting gedane betaling is van&#13;
15 februari 2000 (ƒ 400,– voor het land en&#13;
ƒ 500,– voor het schuurgedeelte).&#13;
4.9 Bij brief van 27 oktober 2000 heeft Wilting&#13;
de erven Detmers verzocht de toestand van&#13;
eind 1998 te herstellen.&#13;
4.10 Bij beschikking van 3 september 2001&#13;
heeft de Grondkamer Noord de onder 4.4&#13;
bedoelde overeenkomst goedgekeurd onder&#13;
wijziging van de pachtprijs in ƒ 280,– per jaar&#13;
met ingang van 1 november 1991, ƒ 322,– per&#13;
jaar met ingang van 1 november 1992, ƒ 279,50&#13;
per jaar met ingang van 1 november 1995 en&#13;
ƒ 295,– per jaar met ingang van 1 november&#13;
1998. Daarbij is de overeengekomen duur van&#13;
één jaar goedgekeurd en een verzoek tot toepassing&#13;
van art. 9, lid 2 van de Pachtwet afgewezen&#13;
met constatering dat de duur van één&#13;
jaar zal ingaan op 1 november 2001 indien er&#13;
na deze overeenkomst geen nieuwe overeenkomsten&#13;
zijn gesloten.&#13;
5 Beoordeling van het geschil in&#13;
hoger beroep&#13;
5.1 Nu Detmers c.s. hun hoger beroep tegen&#13;
het vonnis van 18 december 2001 hebben ingetrokken,&#13;
zullen zij in zoverre in hun hoger&#13;
beroep niet-ontvankelijk worden verklaard.&#13;
5.2 De pachtkamer in eerste aanleg heeft haar&#13;
vastlegging van een tussen partijen gesloten&#13;
pachtovereenkomst met ingangsdatum 1 november&#13;
1992 gegrond op een daarmee overeenstemmend&#13;
standpunt van beide partijen.&#13;
Grief I is tegen dat oordeel gericht. In de toelichting&#13;
betogen Detmers c.s. dat zij in hoger&#13;
beroep hun standpunt in zoverre wijzigen, dat&#13;
zij thans stellen dat het gebruik van de grond&#13;
door Wilting vanaf 1 november 1992 zijn&#13;
grondslag vindt in de schriftelijke overeenkomst&#13;
van 1991. Het hof zal de grief op die&#13;
grondslag beoordelen.&#13;
5.3 Het hof begrijpt uit het standpunt van&#13;
Detmers c.s. in hoger beroep, dat zij thans&#13;
niet meer betogen dat Wilting een telkens wisselend&#13;
stuk grond in gebruik heeft gehad,&#13;
maar dat ook zij thans erkennen dat Wilting&#13;
vanaf november 1991 steeds hetzelfde object&#13;
heeft gebruikt (zij het dat Detmers c.s. de&#13;
door de pachtkamer vastgelegde oppervlakte&#13;
betwisten). Uit de wederzijdse standpunten in&#13;
hoger beroep volgt voorts, dat Wilting de&#13;
gebruikte grond onafgebroken ter beschikking&#13;
heeft gehad, met dien verstande dat wellicht&#13;
gedurende enige jaren sprake is geweest&#13;
van een verkleining van het object, die later&#13;
weer ongedaan is gemaakt. Een en ander betekent,&#13;
dat geen sprake kan zijn geweest van een&#13;
beëindiging van het gebruik uit hoofde van de&#13;
overeenkomst van 1991 anders dan door het&#13;
sluiten van een nieuwe overeenkomst, zoals&#13;
ook de grondkamer heeft overwogen. Dit is&#13;
ook het uitgangspunt van de wet, aangezien&#13;
art. 9 Pw ervan uitgaat dat een niet goedgekeurde&#13;
pachtovereenkomst, ook indien&#13;
deze voor één jaar is gesloten zoals de overeenkomst&#13;
van 1991, voor onbepaalde tijd&#13;
voortduurt zolang deze niet ter goedkeuring&#13;
is ingezonden.&#13;
5.4 Wat betreft een mogelijke nieuwe overeenkomst&#13;
met ingang van 1 november 1992 of&#13;
enige datum nadien volgt uit de stellingen van&#13;
partijen in eerste aanleg – ondanks hun overeenstemmend&#13;
standpunt op dit punt – niet,&#13;
dat die is gesloten. Geen van partijen heeft iets&#13;
gesteld omtrent een nadrukkelijk uitgesproken&#13;
wilsovereenstemming ter zake van een&#13;
nieuwe overeenkomst voor de periode na&#13;
1 november 1991, laat staan dat iets is gesteld&#13;
over het tijdstip waarop of de omstandigheden&#13;
waaronder zo’n nieuwe overeenkomst&#13;
zou zijn gesloten. Ook is geen sprake geweest&#13;
van een wijziging in de tegenprestatie per&#13;
1 november 1991; de latere wijziging in&#13;
ƒ 250,– gevolgd door de wijziging in opnieuw&#13;
ƒ 400,– berust blijkens de vaststaande feiten&#13;
op een tijdelijke wijziging in het pachtobject,&#13;
hetgeen duidt op wijzigingsovereenkomsten&#13;
en niet op nieuwe overeenkomsten. Het&#13;
bestaan van een nieuwe – mondelinge – overeenkomst&#13;
is door Wilting alleen gemotiveerd&#13;
aan de hand van zijn telkens voortgezette&#13;
gebruik van de grond. Ook in hoger beroep&#13;
stelt Wilting niets, althans niets voldoende&#13;
concreets, waaruit kan volgen dat het gebruik&#13;
van de grond na 1 november 1992 berustte op&#13;
een andere overeenkomst dan die van 1991.&#13;
Gelet op een en ander dient voor het vervolg&#13;
tot uitgangspunt dat het uit de overeenkomst&#13;
van 1991 voortvloeiende gebruik op in beginsel&#13;
dezelfde voorwaarden stilzwijgend is&#13;
voortgezet oftewel die overeenkomst is verlengd.&#13;
5.5 Een en ander brengt met zich dat de onder&#13;
4.10 bedoelde goedkeuring van de overeengekomen&#13;
korte duur van één jaar door de&#13;
grondkamer, in samenhang met art. 9, lid 1&#13;
van de Pachtwet, tot gevolg heeft gehad dat de&#13;
overeengekomen gebruiksduur per 1 november&#13;
2002 is geëindigd. Grief I van Detmers c.s.&#13;
is dus gegrond.&#13;
5.6 Schriftelijke vastlegging van de onder 4.2&#13;
en/of 4.4 bedoelde overeenkomsten is niet aan&#13;
de orde, nu deze overeenkomsten reeds door&#13;
partijen op schrift zijn gesteld en in deze procedure&#13;
ook zijn overgelegd. In zoverre moet&#13;
de vordering van Wilting dan ook worden&#13;
afgewezen.&#13;
5.7 Grief III van Detmers c.s. is opgeworpen&#13;
onder de voorwaarde dat hun grieven I en/of&#13;
II niet tot vernietiging van de vonnissen leiden.&#13;
Gelet op het slagen van grief I kan grief&#13;
III buiten beoordeling blijven.&#13;
5.8 De grieven in incidenteel appèl betreffen&#13;
het gebruik van de schuur voor de opslag van&#13;
aardappelen en machines. De vraag of Wiltings&#13;
eiswijziging in eerste aanleg het vervallen&#13;
van zijn vordering tot vastlegging van een&#13;
pachtovereenkomst ter zake van de schuur tot&#13;
gevolg heeft gehad kan onbeantwoord blijven,&#13;
nu, zelfs indien van een bevestigende beantwoording&#13;
zou worden uitgegaan, Wiltings&#13;
standpunt in hoger beroep aldus kan worden&#13;
opgevat dat hij de pacht van de schuur alsnog&#13;
aan zijn eis ten grondslag wenst te leggen. Hij&#13;
heeft hiertoe ook geconcludeerd. Wat het&#13;
gebruik van die schuur betreft overweegt het&#13;
hof het volgende. Wilting heeft vastlegging&#13;
van een pachtovereenkomst gevorderd ter&#13;
zake van “een schuurgedeelte van het pand&#13;
Wilhelmsweg 28 voor opslag van aardappelen”.&#13;
Zoals Detmers c.s. in hun memorie van&#13;
antwoord in incidenteel appèl stellen geeft dit&#13;
geen nauwkeurige omschrijving van het pachtobject,&#13;
maar uit het vervolg van de procedure&#13;
in eerste aanleg volgt met voldoende duidelijkheid&#13;
dat beide partijen ervan uitgaan dat&#13;
aan Wilting voor de opslag van aardappelen&#13;
het volledige gebruik van twee aardappelboxen&#13;
(ca 20 m2) is verschaft tegen een tegenprestatie&#13;
van ƒ 250,– (alsmede ƒ 250,–, eventueel&#13;
vermeerderd met meerkosten, wegens&#13;
bijdrage in de energiekosten) voor de periode&#13;
1 mei 1990-1 mei 1991 en dat deze overeenkomst&#13;
eind 1990 is verlengd tot 1 mei 1992.&#13;
Kennelijk is vervolgens van stilzwijgende&#13;
voortzetting van het gebruik sprake geweest&#13;
conform hetgeen onder 5.4 ter zake van de&#13;
grond is overwogen. Dit geeft op zichzelf voldoende&#13;
informatie voor vastlegging van een&#13;
pachtovereenkomst. Anders dan Detmers c.s.&#13;
betogen beschouwt het hof het ter beschikking&#13;
stellen van een kennelijk daarvoor ingericht&#13;
gedeelte van een gebouw voor de opslag&#13;
van zelf geteelde gewassen in omstandigheden&#13;
als hier aan de orde als een ter beschikking&#13;
stellen ter uitoefening van de landbouw. Waar&#13;
Detmers c.s. zich erop beroepen dat sprake is&#13;
van een uitgevoerde beëindigingovereenkomst&#13;
overweegt het hof dat deze door Wilting&#13;
gemotiveerd is betwist en dat Detmers c.s.&#13;
niets hebben gesteld omtrent het precieze&#13;
moment waarop en de omstandigheden waaronder&#13;
partijen beëindiging van het gebruik&#13;
van de aardappelboxen zijn overeengekomen.&#13;
Het enkele staken van dat gebruik door Wilting&#13;
– wat daarvan de oorzaak ook zij – brengt&#13;
nog geen beëindigingovereenkomst met zich.&#13;
Bovendien hebben Detmers c.s. geen bewijs&#13;
van de gestelde beëindigingsovereenkomst&#13;
aangeboden. Een en ander betekent, dat de&#13;
grieven in incidenteel appèl gegrond zijn en&#13;
dat alsnog een pachtovereenkomst ter zake&#13;
van de aardappelboxen voor de periode 1 mei&#13;
1990-1 mei 1991 zal worden vastgelegd. Het&#13;
hof overweegt daarbij dat de overeengekomen&#13;
verlenging in verband met art. 9, lid 1 Pw&#13;
geen zelfstandige betekenis heeft.&#13;
5.9 Grief II in principaal appèl stelt de vraag&#13;
aan de orde, of de overeenkomst ter zake van&#13;
de grond wegens misbruik van omstandigheden&#13;
moet worden vernietigd. Blijkens de&#13;
conclusie van eis in reconventie, blz. 6 boven,&#13;
is de vordering tot vernietiging ingesteld&#13;
onder de voorwaarde dat de rechter oordeelt&#13;
dat “thans met betrekking tot het land en/of&#13;
een gedeelte van de schuur nog een pachtovereenkomst&#13;
bestaat (..)”. Aangezien die&#13;
pachtovereenkomst ter zake van het land ten&#13;
tijde van het instellen van de vordering in&#13;
reconventie nog bestond en Detmers c.s.&#13;
mogelijkerwijze nog een belang bij vernietiging&#13;
daarvan kunnen hebben, zal het hof de&#13;
grief beoordelen. De grief heeft geen betrekking&#13;
op de pachtovereenkomst ter zake van&#13;
de aardappelboxen, maar het hof dient niettemin&#13;
te onderzoeken of ook hier een grond&#13;
voor vernietiging wegens misbruik van omstandigheden&#13;
bestaat, aangezien dit voortvloeit&#13;
uit een in hoger beroep niet prijsgegeven&#13;
verweer van Detmers c.s. uit de eerste&#13;
aanleg.&#13;
5.10 Detmers c.s. hebben in hoger beroep een&#13;
verklaring van een arts gedagtekend 2 juli&#13;
2002 in het geding gebracht. Die verklaring&#13;
luidt: “Mw. H.J. Detmers-v.d. Berg gb 9-10-22.&#13;
Sinds ’83 bekend met psychotisch beeld.&#13;
Patiënte is al die jaren niet volledig toerekeningsvatbaar.&#13;
Heeft weinig ziekte inzicht en is&#13;
zelden gemotiveerd voor behandeling (...).”&#13;
Hieruit volgt nog niet voldoende dat in het&#13;
begin van de jaren ‘90 bij Henriëtte Detmers&#13;
sprake was van een toestand van dien aard dat&#13;
deze haar zakelijk inzicht wat betreft het&#13;
beheer van de onroerende zaken in geschil&#13;
vertroebelde, laat staan dat hieruit volgt dat&#13;
Wilting – ervan uitgaande dat hem indertijd&#13;
enig ziektebeeld van Henriëtte Detmers kenbaar&#13;
was – had moeten begrijpen dat hij haar&#13;
van verpachting had moeten weerhouden. Het&#13;
hof merkt daarbij op, dat de verklaringen van&#13;
psychologen die in de procedure tot onderbewindstelling&#13;
van Henriëtte Detmers in het&#13;
jaar 2000 zijn overgelegd niet in het geding&#13;
zijn gebracht en uit niets blijkt dat de bevindingen&#13;
van die psychologen zich uitstrekken&#13;
tot het begin van de jaren ‘90. Uit het feit dat&#13;
niet vóór 2000 onderbewindstelling is verzocht&#13;
kan zelfs een aanwijzing worden geput&#13;
dat sprake is geweest van een verergering van&#13;
de ziekteverschijnelen voor zover die het vermogensbeheer&#13;
betreffen, hetgeen het zeer wel&#13;
mogelijk maakt dat Henriëtte Detmers ten&#13;
tijde van de verpachtingen alleszins in staat&#13;
was haar vermogensrechtelijke belangen&#13;
afdoende te behartigen. Een mogelijke aan&#13;
Wilting kenbare verslechtering van haar toestand&#13;
ná het sluiten van de overeenkomsten –&#13;
en een daarmee samenhangend mogelijk misbruik&#13;
maken van een kwetsbare positie van&#13;
Henriëtte Detmers bij het laten voortduren&#13;
van de pacht in een later stadium – kan niet&#13;
met zich brengen dat die overeenkomsten&#13;
kunnen worden vernietigd. Overigens hebben&#13;
Detmers c.s. ook over zo’n verslechtering&#13;
geen voldoende concrete feiten en omstandigheden&#13;
gesteld.&#13;
5.11 Het hof wijst in dit verband nog op de&#13;
volgende omstandigheden die ten tijde van het&#13;
sluiten van de overeenkomsten aan de orde&#13;
waren:&#13;
a. De pachtovereenkomst ter zake van het land&#13;
is aangegaan onder dezelfde voorwaarden als&#13;
de onder 4.2 bedoelde eerdere overeenkomst&#13;
van 1990, die was mede-ondertekend door&#13;
Sebo Detmers sr. en jr. Er is onvoldoende&#13;
gesteld om daaruit af te leiden dat Sebo Det-&#13;
mers sr., die toen nog thuis woonde en van&#13;
wie niet is gesteld dat hij in omstandigheden&#13;
verkeerde waarvan misbruik kon worden&#13;
gemaakt, niet ook van de overeenkomst van&#13;
1991 op de hoogte is geweest.&#13;
b. Uit hetgeen Detmers c.s. hebben gesteld in&#13;
hun conclusie van antwoord/eis, nr. 5, volgt&#13;
dat degenen die de onder a bedoelde overeenkomst&#13;
van 1990 hebben ondertekend allen&#13;
instemden met de verpachting van de grond&#13;
aan Wilting en dat Sebo Detmers sr. en Henriëtte&#13;
Detmers bij die verpachting ook een&#13;
zeker belang hadden, zodat de verpachtingen&#13;
– ook die van 1992 en die van het schuurgedeelte&#13;
– niet zonder meer op initiatief van&#13;
Wilting behoeven te zijn geschied.&#13;
c. Uit het feit dat de grondkamer bij toetsing&#13;
de overeengekomen pachtprijs voor de grond&#13;
heeft verlaagd volgt, dat de tegenprestatie&#13;
zoals aanvankelijk overeengekomen een zakelijke&#13;
pachtprijs belichaamde. Er is geen aanleiding&#13;
om aan te nemen dat de.pachtprijs voor&#13;
de twee aardappelboxen geen reële tegenprestatie&#13;
vormde. Dat Henriëtte Detmers nooit&#13;
meerkosten boven de vaste prijs van ƒ 250,–&#13;
voor stroomgebruik in rekening heeft gebracht,&#13;
zoals Detmers c.s. in eerste aanleg bij nadere&#13;
conclusie in conventie en reconventie hebben&#13;
gesteld, leidt reeds hierom niet tot een ander&#13;
oordeel omdat niet is gesteld dat er daadwerkelijk&#13;
meerkosten zijn geweest.&#13;
d. Alle overeenkomsten zijn aangegaan voor&#13;
de duur van één jaar, een korte duur derhalve&#13;
welke binnen afzienbare tijd eindigde. De&#13;
overeengekomen duur duidt dus evenmin op&#13;
gebrekkig vermogensbeheer.&#13;
De boven weergegeven omstandigheden behoeven&#13;
als zodanig niet aan een geslaagd&#13;
beroep op misbruik van omstandigheden in&#13;
de weg te staan, maar zij dragen wel bij tot het&#13;
oordeel, dat Detmers c.s. hun beroep op dit&#13;
wilsgebrek (zeker voor zover dat betreft het&#13;
vereiste dat Wilting had moeten beseffen dat&#13;
hij Henriëtte Detmers van verpachting had&#13;
behoren te weerhouden) onvoldoende hebben&#13;
onderbouwd. Hun bewijsaanbod ter zake van&#13;
de wetenschap van Wilting van de psychische&#13;
toestand van Henriëtte Detmers wordt gepasseerd,&#13;
nu onder 5.10 reeds is overwogen dat&#13;
zij onvoldoende omtrent die toestand hebben&#13;
gesteld ter onderbouwing van een beroep op&#13;
misbruik van omstandigheden.&#13;
5.12 Grief II in principaal appèl faalt mitsdien&#13;
en ook wat betreft de pachtovereenkomst&#13;
voor het schuurgedeelte wordt het beroep van&#13;
Detmers c.s. op misbruik van omstandigheden&#13;
verworpen.&#13;
5.13 Wat betreft grief IV in principaal appèl&#13;
stelt het hof voorop dat Detmers c.s. in eerste&#13;
aanleg terecht in de proceskosten zijn veroordeeld.&#13;
Enerzijds betreft het enige punt waarin&#13;
zij na hoger beroep in het gelijk zijn gesteld&#13;
een gehonoreerde correctie van hun in eerste&#13;
aanleg opgeworpen verweer, terwijl anderzijds&#13;
het incidenteel appèl van Wilting goeddeels&#13;
gegrond is geoordeeld. De grief is echter&#13;
terecht voorgesteld voor zover daarmee wordt&#13;
betoogd dat Wilting zonder gemachtigde heeft&#13;
geprocedeerd. Art. 238, lid 1, Rv bepaalt dat in&#13;
zo’n geval alleen de noodzakelijke reis- en verbijfkosten&#13;
van de zelf procederende partij alsmede&#13;
diens eventuele noodzakelijk verletkosten&#13;
worden vergoed. Wilting woonde ten tijde&#13;
van de procedure te Emmen, waar ook de procedure&#13;
plaatsvond, en heeft geen opgave van&#13;
kosten gedaan. Gelet hierop is er alleen plaats&#13;
voor vergoeding van de brief van G. Plat van&#13;
28 september 2001. Het hof begroot die kosten&#13;
– alleen in conventie – op € 50,–.&#13;
5.14 Gelet op hetgeen in de eerdere rechtsoverwegingen&#13;
is beslist zal het vonnis van&#13;
3 juli 2001 worden bekrachtigd. Het vonnis&#13;
van 9 april 2002 zal in reconventie worden&#13;
bekrachtigd behoudens wat betreft de proceskosten&#13;
en zal in conventie worden vernietigd.&#13;
In conventie zal een pachtovereenkomst ter&#13;
zake van het schuurgedeelte worden vastgelegd&#13;
als in het dictum te vermelden onder&#13;
afwijzing van hetgeen meer of anders is&#13;
gevorderd. Detmers c.s. zullen worden veroordeeld&#13;
in de proceskosten van de eerste&#13;
aanleg als in het dictum te vermelden. Wat&#13;
betreft de proceskosten in hoger beroep ziet&#13;
het hof aanleiding in het principaal appèl Wilting&#13;
te veroordelen in de eigen proceskosten&#13;
alsmede in de helft van die van Detmers c.s.&#13;
en in het incidenteel appèl Detmers c.s. in de&#13;
kosten te veroordelen.&#13;
6 De beslissing&#13;
Het hof, rechtdoende in principaal en incidenteel&#13;
appèl:&#13;
verklaart Detmers c.s. niet-ontvankelijk in&#13;
hun hoger beroep van het vonnis van de&#13;
pachtkamer van het kantongerecht te Emmen&#13;
van 18 december 2001;&#13;
bekrachtigt het vonnis van die pachtkamer&#13;
van 3 juli 2001;&#13;
vernietigt het vonnis van de pachtkamer van&#13;
de sector kanton van de rechtbank te Assen&#13;
van 9 april 2002 in conventie alsmede wat&#13;
betreft de proceskosten in reconventie, en, in&#13;
zoverre opnieuw rechtdoende:&#13;
In conventie:&#13;
legt schriftelijk vast een pachtovereenkomst&#13;
tussen Henriëtte Detmers als verpachtster en&#13;
Wilting als pachter ter zake van twee aardappelboxen&#13;
(met totale oppervlakte ca 20 m2) in&#13;
de schuur aan de Wilhelmsweg 28 te Wilhelmsoord&#13;
voor de duur van één jaar, ingaande&#13;
1 mei 1990, tegen een pachtprijs van ƒ 250,–&#13;
per jaar, zulks onverminderd de werking van&#13;
artikel 9, lid 1 van de Pachtwet en mogelijke&#13;
toepassing van artikel 9, lid 2 van die wet;&#13;
wijst af hetgeen meer of anders is gevorderd;&#13;
veroordeelt Detmers c.s. in de kosten van de&#13;
procedure in conventie, aan de zijde van Wilting&#13;
begroot op € 82,– wegens verschotten en&#13;
€ 50,– wegens salaris gemachtigde;&#13;
In reconventie:&#13;
veroordeelt Detmers c.s. in de kosten van de&#13;
procedure in reconventie, aan de zijde van&#13;
Wilting begroot op nihil;&#13;
bekrachtigt het vonnis in reconventie voor het&#13;
overige;&#13;
veroordeelt Wilting in principaal appèl in de&#13;
eigen kosten alsmede in de helft van die van&#13;
Detmers c.s., welke helft tot op heden wordt&#13;
begroot op € 32,59 wegens kosten exploot,&#13;
€ 96,50 wegens griffierecht en € 771,–&#13;
wegens salaris;&#13;
veroordeelt Detmers c.s. in de kosten van het&#13;
incidenteel appèl, aan de zijde van Wilting tot&#13;
op heden begroot op € 385,50 wegens salaris.</content><legacyfootnotes/><footnotes><footnote/></footnotes><auteurs/><published>2004-11-01 00:00:00</published><modified>2004-11-01 00:00:00</modified><editiondate>2004-11-01</editiondate><htmlpath>https://denhollander.info/artikel/3689</htmlpath></article>
</articles></edition>
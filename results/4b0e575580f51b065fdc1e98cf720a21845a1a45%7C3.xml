<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>4884</id><udhid>UDH:TvAR/4884</udhid><titel>Van der Sluis / Benedictus (TvAR 1997/4860)</titel><searchwords><searchword>TvAR 2/1997</searchword><searchword>TvAR 1997/4860</searchword><searchword>UDH:TvAR/4884</searchword></searchwords><attachments><attachment><name>1997_nr 2_Rechtspraak_4860.pdf</name><extention>pdf</extention><url>https://denhollander.info/download/4826/ci</url></attachment></attachments><inleiding>Pachtwet, art. 25; Beschikking superheffing 1988, art. 19; BW, art. 6:212&#13;
&#13;
De pachtkamer van het kantongerecht heeft indertijd bij vonnis geoordeeld dat B (ex-pachter) per maart 1991 verplicht was tot medewerking aan overgang op VdS (ex-verpachter) van zijn melkquotum. B heeft zijn melkquotum gedurende het referentiejaar 1991/1992 tijdelijk verhuurd aan een derde. Met deze 'lease-opbrengst' is B ongerechtvaardigd verrijkt. VdS heeft het melkquotum in dat jaar niet kunnen benutten en heeft daardoor nadeel geleden. Tussen de verrijking en het nadeel bestaat rechtstreeks verband. Voor de berekening van de verrijking is uitsluitend van belang welke opbrengst B van de tijdelijke verhuur werkelijk heeft genoten. Het is redelijk dat het rentevoordeel voor VdS wordt afgetrokken bij de bepaling van de schade.</inleiding><content>Arrest in de zaak van:&#13;
Hille van der Sluis,&#13;
wonende te Lippenhuizen, gemeente Opster-&#13;
land, appellant, procureur: mr. P.C. Plochg,&#13;
tegen Dictus Benedictus,&#13;
wonende te Oosterwolde, gemeente Ooststel-lingwerf, geïntimeerde, procureur: mr. J. van Dijkhuizen.&#13;
Het geding in hoger beroep Appellant is bij exploit van 7 januari 1994, met gelijktijdige dagvaarding van geïntimeerde voor dit hof, in hoger beroep gekomen van een op 15 december 1993 tussen appellant als eiser en geïntimeerde als gedaagde door de pachtkamer van het kantongerecht te Beet-sterzwaag gewezen vonnis, dat in fotokopie aan dit arrest is gehecht en naar de inhoud waarvan wordt verwezen. Bij dit vonnis is geïntimeerde bij voorraad veroordeeld om tegen kwijting aan appellant ƒ 3500,- te beta-len, vermeerderd met de wettelijke rente. Bij memorie van grieven heeft appellant na te melden vijf grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, geïnti-meerde alsnog zal veroordelen om aan appel-lant tegen behoorlijk bewijs van kwijting te betalen de somma van ƒ 11.317,- met de wet-telijke rente, zulks met veroordeling van geïn-timeerde in de kosten van beide instanties. Geïntimeerde heeft bij memorie van antwoord de aangevoerde grieven bestreden met conclu-sie dat het hof het vonnis waarvan beroep zal bekrachtigen, met veroordeling van appellant in de proceskosten.&#13;
Vervolgens hebben partijen elk nog akte ver-zocht.&#13;
Ter uitvoering van het daarop tussen partijen in deze zaak door het hof gewezen tussen-arrest, heeft appellant bij akte een tussen appellant als eiser en geïntimeerde als gedaag-de op 30 juni 1992 door de pachtkamer van het kantongerecht te Beetsterzwaag in de zaak onder rolnummer 1/90 gewezen vonnis in het geding gebracht.&#13;
Tenslotte hebben partijen de stukken ander-maal doen overleggen voor het wijzen van arrest.&#13;
De grieven&#13;
De door appellant tegen het vonnis van 15 december 1993 aangevoerde grieven luiden als volgt:&#13;
I. Ten onrechte is de pachtkamer van het kan-tongerecht van oordeel dat het risico van de&#13;
duur van de door partijen bedoelde procedure, door partijen gelijkelijk moet worden verdeeld.&#13;
II. Ten onrechte is de pachtkamer van het kantongerecht voorbijgegaan aan het feit dat appellant ter gelegenheid van de comparitie van partijen heeft aangeboden maximaal 50% van de waarde van het melkquotum aan (thans) geïntimeerde te vergoeden.&#13;
III. Ten onrechte heeft de pachtkamer van het kantongerecht de door appellant te bedingen huurprijs vastgesteld op ƒ 11.117,-.&#13;
IV. Ten onrechte heeft de pachtkamer van het kantongerecht van het door haar vastgestelde bedrag van ƒ 11.117,- een bedrag van ƒ 3617,- afgetrokken terzake van bespaarde rente.&#13;
V. Ten onrechte is de pachtkamer van het kan tongerecht bij de vaststelling van het door geïntimeerde te betalen bedrag uitgegaan van een bedrag van ƒ 7000,-.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- Tussen appellant - Van der Sluis - als ver pachter en geïntimeerde - Benedictus - als pachter heeft een pachtovereenkomst bestaan met betrekking tot drie percelen weiland onder Lippenhuizen, samen groot 3.13.40 ha.&#13;
- Benedictus had geen ander land dan alleen het gepachte voor zijn melkveehouderijbedrijf in gebruik. Zijn melkquotum bedroeg voor het referentiejaar 1991/1992 26.320 kg.&#13;
In het in kracht van gewijsde gegane vonnis van 30 juni 1992 van de pachtkamer van het kantongerecht te Beetsterzwaag is, voor zover hier van belang, in conventie en in reconventie voor recht verklaard dat de bovenbedoelde pachtovereenkomst is geëindigd in maart 1991 en dat Benedictus verplicht is tot medewer-king aan de overgang op Van der Sluis, per maart 1991, van laatstvermeld melkquotum, terwijl Van der Sluis werd veroordeeld om de helft van de waarde van dat melkquotum (ƒ 51.060,80) aan Benedictus te betalen (als vergoeding voor het door Benedictus aan Van der Sluis over te dragen melkquotum).&#13;
- In dat vonnis heeft de pachtkamer van het kantongerecht onder meer overwogen dat Benedictus in de procedure enerzijds heeft&#13;
erkend dat het melkquotum aan Van der Sluis moest worden overgedragen maar anderzijds heeft gevorderd dat Van der Sluis hem de volle marktwaarde van dat melkquotum a ƒ 5,- per kg zou vergoeden. Tevens overwoog de pachtkamer van het kantongerecht dat Van der Sluis zich primair op het standpunt heeft gesteld dat aan Benedictus geen vergoeding voor het melkquotum toekwam en dat Van der Sluis vervolgens bij de mondelinge behan-deling heeft verklaard desnoods 50% van de waarde van het melkquotum aan Benedictus te willen vergoeden.&#13;
- Benedictus heeft zijn melkquotum geduren- de het referentiejaar 1991/1992 tijdelijk aan S.S. van der Let, wonende te Lippenhuizen, verhuurd.&#13;
- Het bedrag ad ƒ 51.060,80 had Van der Sluis op 16 mei 1995 slechts gedeeltelijk aan Be- nedictus betaald, te weten ƒ 38.682,80 op 16 februari 1993 en ƒ 3817,- op 7 januari 1994.&#13;
De beoordeling van het geschil in hoger beroep&#13;
1. Aan zijn grieven I en II, zoals toegelicht mede in onderdeel 1 van zijn akte in hoger beroep van 7 februari 1995, heeft Van der Sluis uitdrukkelijk ter grondslag gelegd dat Benedictus ongerechtvaardigd is verrijkt om dat hij:&#13;
a. enerzijds in strijd met de in het vonnis van 30 juni 1992 vastgestelde verplichting, het met het voorheen gepachte weiland samenhangen de melkquotum niet per maart 1991 aan Van der Sluis heeft overgedragen en&#13;
b. anderzijds wel dat melkquotum in het refe- rentiejaar 1991/1992 aan een ander tijdelijk heeft verhuurd en daarvan de opbrengst ten koste van Van der Sluis heeft genoten.&#13;
Een en ander in afwijking van de grondslag van zijn vordering in eerste aanleg.&#13;
2. Anders dan Benedictus heeft doen aanvoe- ren, kan Van der Sluis in zijn vordering wegens ongerechtvaardigde verrijking wel worden ontvangen omdat een dergelijke vor- dering in de procedure, die heeft geleid tot het vonnis van 30 juni 1992, niet was ingesteld. In dat vonnis werd alleen beslist over de gehou- denheid van Benedictus om aan de overgang van het melkquotum naar Van der Sluis mede te werken, over enkele daarmee samenhan-&#13;
gende nevenverplichtingen van Benedictus en over de verplichting van Van der Sluis om voor dat melkquotum een vergoeding te beta-len. Terzake van een door Benedictus na de beëindiging van de pachtovereenkomst onge-rechtvaardigd genoten voordeel, werd het oordeel van de pachtkamer van het kantonge-recht niet ingeroepen en werd er door die pachtkamer in het vonnis van 30 juni 1992 ook niets beslist.&#13;
3. Benedictus heeft tegen de vordering van Van der Sluis als onder 1 vermeld, aangevoerd dat als gevolg van de processuele houding van Van der Sluis, die niet bereid was een vergoe ding voor het melkquotum te betalen, de afdoening van het geschil over het melkquo tum, dat leidde tot het vonnis van 30 juni 1992, is vertraagd zodat eerst toen bij dat von nis kon worden beslist als bovenvermeld.&#13;
4. Voor het hof is voor het thans voorliggende geschil echter beslissend dat de pachtkamer van het kantongerecht in de hierboven onder de vaststaande feiten weergegeven, tenslotte onherroepelijk heeft geoordeeld dat Benedic tus (per maart 1991) verplicht was aan de over gang van het melkquotum mede te werken. Daarmee heeft de pachtkamer van het kanton gerecht impliciet beslist dat het Benedictus niet vrijstond zijn verplichtingen tot mede werking aan overgang van het melkquotum op te schorten totdat de daartegenover door Van der Sluis verschuldigde vergoeding zou zijn vastgesteld (art. 6:52 BW).&#13;
Met de leaseopbrengst in het referentiejaar 1991/1992 van het melkquotum, waarop hij na maart 1991 blijkens het vonnis van 30 juni 1992 geen aanspraak meer kon maken, is Benedictus zonder grond — en mitsdien onge-rechtvaardigd — verrijkt. Nu Benedictus aan zijn verplichting tot medewerking aan de overgang naar Van der Sluis van het melkquo-tum per maart 1991 niet heeft voldaan, heeft Van der Sluis het melkquotum in het referen-tiejaar 1991/1992 niet kunnen benutten en heeft hij nadeel geleden. Tussen de verrijking en het nadeel voor Van der Sluis bestaat recht-streeks verband. Het is redelijk dat Benedic-tus de schade vergoedt tot het bedrag van zijn verrijking behoudens de beperking die hier-onder wordt aangegeven.&#13;
5. Voor de beantwoording van de vraag tot&#13;
welk bedrag Benedictus is verrijkt, is uitslui-tend van belang welke opbrengst van de tijde-lijke verhuur van het melkquotum Benedictus werkelijk heeft genoten.&#13;
Bij memorie van antwoord heeft Benedictus dienaangaande de navolgende verklaring van S.S. van der Let, wonende te Lippenhuizen, gedateerd 10 augustus 1994, in het geding gebracht:&#13;
'Ondergetekende S.S. v/d Let verklaart bij dezen, dat in het leasecontract met D. Bene-dictus omtrent de 26.320 kg melk was afge-sproken, dat bij een eventuele overeenkomst tussen H. v/d Sluis en D. Benedictus het con-tract als ontbonden zou worden beschouwd. Hetgeen bij het laatste contract ook is gebeurd. Vanwege contractontbinding op elk moment werd een lease prijs van 20 cent p/kg vast-gesteld.'&#13;
Bij akte heeft Van der Sluis betwist dat Bene-dictus een dergelijke leaseprijs van Van der Let heeft ontvangen. Daarbij heeft Van der Sluis zich op het standpunt gesteld dat de leaseprijs van 20 cent per kg melk door Bene-dictus moet worden onderbouwd met beta-lingsbewijzen. Benedictus heeft vervolgens bij antwoordakte van 16 mei 1995 een bankaf-schrift, gedateerd 30 januari 1992, in het geding gebracht waaruit blijkt dat hij per 31 januari 1992 ƒ 5264,- (derhalve op basis van 20 cent per kg melk) aan (maatschap) Van der Let te Lippenhuizen wegens 'lease melk' heeft overgemaakt. Gelet op dit laatste bank-afschrift - op de overlegging van een dergelijk stuk heeft Van der Sluis aangedrongen - acht het hof aannemelijk dat de verklaring van Van der Let op waarheid berust. Tegen deze ver-klaring is geen concreet bewijs aangeboden en het hof zal van de juistheid daarvan uitgaan. De verrijking van Benedictus moet derhalve worden gesteld op ƒ 5264,-. 6. Vaststaat dat Van der Sluis rente heeft bespaard in verband met de gang van zaken met betrekking tot de overgang van het melk-quotum. De hoogte van dit bedrag- ƒ 3617,— is in hoger beroep niet voldoende bestreden bijvoorbeeld aan de hand van renteoverzich-ten van Van der Sluis. Gelet op de toentertijd geldende rentevoet is het bedrag ad ƒ 3617,-pachtkamer van het kantongerecht zeker niet te hoog begroot. Het is redelijk dat dit rente-&#13;
voordeel wordt afgetrokken bij de bepaling van de schade die Benedictus op de voet van art. 6:212, lid 1, BW aan Van der Sluis moet vergoeden.&#13;
7. Slotsom&#13;
De grieven I en V zijn op zichzelf gegrond maar kunnen blijkens het bovenstaande niet leiden tot vernietiging van het vonnis waarvan beroep. Bij de grief II heeft Van der Sluis geen belang nu de grief I om andere redenen al gegrond is bevonden. Grieven III en IV zijn ongegrond. Alhoewel het hof blijkens het bovenstaande van oordeel is dat Van der Sluis slechts aan-spraak kan maken op een lager bedrag dan de pachtkamer van het kantongerecht aan hem heeft toegewezen, zal het hof het vonnis, waarvan beroep, bekrachtigen nu Benedictus daarom heeft gevraagd. Wel zal Van der Sluis de kosten van het hoger beroep hebben te dragen als daarin in het ongelijk gestelde partij.&#13;
Beslissing&#13;
Het hof, rechtdoende in hoger beroep: Bekrachtigt het vonnis van de pachtkamer van het kantongerecht d.d. 15 december 1993, waarvan beroep;&#13;
Veroordeelt Van der Sluis in de kosten van het hoger beroep aan de zijde van Benedictus tot heden begroot op ƒ 2565,-.</content><legacyfootnotes/><footnotes><footnote/></footnotes><auteurs/><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/4884</htmlpath></article>
</articles></edition>
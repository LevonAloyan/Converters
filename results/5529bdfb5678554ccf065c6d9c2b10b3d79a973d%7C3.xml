<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8900</id><udhid>UDH:TvAR/8900</udhid><titel>Dient de bedrijfsopvolgingsregeling in de Successiewet een</titel><searchwords><searchword>TvAR 12/2010</searchword><searchword>UDH:TvAR/8900</searchword></searchwords><attachments><attachment><name>TvAR2010_12_01_Dient_de_bedrijfsopvolgingsregeling.pdf</name><extention>pdf</extention><url>https://denhollander.info/download/7869/ci</url></attachment></attachments><inleiding>Bij de ingrijpende wijzigingen van de Successiewet per januari 2010 zijn, zoals eerder in dit&#13;
blad beschreven, ook de bedrijfsopvolgingsfaciliteiten gewijzigd. Wat daarbij gehandhaafd is,&#13;
is dat de bedrijfsopvolgingsfaciliteiten alleen ten goede komen aan de bedrijfsopvolger zelf&#13;
en niet ten voordele strekken van de niet-bedrijfsopvolgende erfgenamen. De staatssecretaris&#13;
had echter in het vooruitzicht gesteld om op dit punt nader in te zullen gaan.&#13;
Bij brief van 14 september 2010 (DB 2010/1764) is de Minister van Financiën zijn destijds&#13;
als staatssecretaris gedane toezegging nagekomen.&#13;
Naast andere in de brief behandelde onderwerpen, komt in de brief het kopje voor: ‘BOR als&#13;
boedelfaciliteit en Kamer informeren over de uitkomst’.&#13;
Het gaat daarbij over de bedrijfsopvolgingsregeling en de vraag of deze niet slechts aan de&#13;
bedrijfsopvolger, maar aan de boedel als zodanig (dus alle erfgenamen) ten goede zou dienen&#13;
te komen.&#13;
Een geluid dat al eerder is gehoord en waar soms in de testamentenpraktijk getracht wordt invulling&#13;
aan te geven. Dit laatste omdat veel ouders hun kinderen zo gelijk mogelijk willen&#13;
behandelen.&#13;
De minister heeft in zijn vorige bestaan als staatssecretaris een reeks argumenten genoemd&#13;
om de bedrijfsopvolgingsfaciliteit als boedelfaciliteit af te wijzen. Zie hierover Kamerstukken&#13;
II 2009/10, 31 930, nr. 81, p. 61:&#13;
1. een boedelfaciliteit verhoudt zich niet met een verkrijgersbelasting zoals de schenk- en&#13;
erfbelasting;&#13;
2. op de opvolger drukt ter zake van de verkrijging van het ondernemingsvermogen alleen&#13;
de erfbelasting die hij zelf verschuldigd is; er is geen andere voorziening voor het&#13;
voortbestaan van de onderneming nodig dan voor de door hem verschuldigde erfbelasting;&#13;
3. bij een boedelfaciliteit wordt een vrijstelling gegeven aan verkrijgers die geen opvolgers&#13;
zijn: dit brengt de mogelijke strijd met het gelijkheidbeginsel voor de verkrijgers&#13;
van niet-ondernemingsvermogen naar voren.&#13;
</inleiding><content>Maar het is maar net hoe deze argumenten gebruikt worden. De werkgroep Moltmaker kwam&#13;
op 13 maart 2000 met een rapport waarin vóór de boedelfaciliteit gepleit werd.2&#13;
Als belangrijkste argument vóór de boedelfaciliteit wordt daarin de continuïteit, maar vooral&#13;
ook het gelijkheidsbeginsel gebruikt.&#13;
En wat zegt de minister in zijn brief van 14 september? Eigenlijk draait hij om de principiële&#13;
brij van al dan niet boedelfaciliteit heen.&#13;
De minister stelt dat de vrijstellingsberekening nieuwe stijl (met in beginsel een voetvrijstelling&#13;
van 1 miljoen) bij de uitvoering tot zodanige administratieve lastenverzwaring heeft geleid&#13;
dat, alvorens nader op de materie van de boedelfaciliteit in te gaan, eerst ervaring met de&#13;
nieuwe opzet moet zijn verkregen.&#13;
Gesuggereerd is dat de minister de huidige faciliteit die qua omvang afhangt van het objectieve&#13;
ondernemingsvermogen (meer of minder dan 1 miljoen) al als een soort boedelfaciliteit&#13;
ziet, hetgeen niet zo is (het is immers een voetvrijstelling). En dat de ingewikkeldheid van&#13;
deze berekening ertoe zal leiden dat de voetvrijstelling in de toekomst weer zal sneuvelen en&#13;
- zo de minister deze verbindt met een boedelfaciliteit - ook de mogelijkheid van de invoering&#13;
daarvan.&#13;
Moeten we daar rouwig om zijn? Mijns inziens niet. De bedrijfsopvolgingsfaciliteit is bedoeld&#13;
voor de bedrijfsopvolger. Deze heeft geen gelijke positie als die van de overige erfgenamen.&#13;
Hij loopt een bedrijfsrisico waarvan de wetgever het kennelijk gerechtvaardigd acht&#13;
dat fiscaal te faciliteren om op die manier een rendabele exploitatie mogelijk te maken. Zijn&#13;
bestaan is daarvan afhankelijk. Soms komt hij daar goed vanaf, maar ook heel vaak niet.&#13;
Dat geldt voor hem persoonlijk, maar ook voor alle betrokkenen bij zijn onderneming. Voor&#13;
hen allen zijn de bedrijfsopvolgingsfaciliteiten van (maatschappelijk) belang. Na bedrijfsopvolgingsfaciliteit&#13;
is gelijkheid een contradictio in terminis.&#13;
</content><legacyfootnotes>1. Estate Tip, afl. 2010, nr. 37.&#13;
2. Zie voor een opsomming van deze argumenten, weergegeven in voormelde Estate Tip.&#13;
</legacyfootnotes><footnotes><footnote/></footnotes><auteurs>prof. mr. T.J. Mellema-Kranenburg&#13;
</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8900</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2018</searchword><id>14979</id><udhid>UDH:TvAR/14979</udhid><titel>De sanctie op het te laat inzenden van een  geliberaliseerde pachtovereenkomst</titel><searchwords><searchword>TvAR 6/2018</searchword><searchword>UDH:TvAR/14979</searchword></searchwords><attachments><attachment><name>19822.pdf</name><extention>pdf</extention><url>https://denhollander.info/download/19822/ci</url></attachment></attachments><inleiding>&lt;p&gt;Uit louter de wettekst van art. 7:397 BW is niet goed op te maken in hoeverre de sanctie op te late inzending van een pachtovereenkomst ook geldt voor geliberaliseerde pachtovereenkomsten. Het voor geliberaliseerde pacht geldende art. 7:322 BW verwijst namelijk naar art. 7:325 BW dat voor geliberaliseerde pacht is uitgesloten. De pachtkamer van het Hof Arnhem-Leeuwarden oordeelde in de uitspraak Meijerink/Ommen[2] dat de duur van de geliberaliseerde overeenkomst op een later tijdstip is aangevangen vanwege de te late inzending van de pachtovereenkomst. In dit artikel ga ik in op de vraag hoe deze uitspraak zich verhoudt tot de Memorie van toelichting bij de invoering van de titel 7.5 (pacht) in het Burgerlijk Wetboek.[3]&lt;/p&gt;</inleiding><content>&lt;h3&gt;1. De uitspraak Meijerink/Ommen&lt;/h3&gt;&#13;
&lt;p&gt;In deze zaak was aan de orde dat partijen een geliberaliseerde pachtovereenkomst waren aangegaan, die niet binnen twee maanden na het aangaan daarvan ter goedkeuring was ingezonden aan de grondkamer. Het Hof oordeelde dat de niet tijdige inzending van de geliberaliseerde pachtovereenkomst er toe leidt dat de overeengekomen duur van de pachtovereenkomst in het eerstvolgende pachtjaar na inzending is aangevangen. Harbers verwijst in de noot bij de uitspraak Meijerink/Ommen naar hetgeen onder de pachtwet in de literatuur, onder andere door Heisterkamp, ten aanzien van art. 70f lid 5 en 9 Pw, is verdedigd en stelt dat de uitspraak van het Hof hiermee in overeenstemming is. Aangezien de wetgever echter sindsdien bij de invoering van de titel 7.5 pacht in het Burgerlijk Wetboek een nadere toelichting heeft gegeven op de toepasselijkheid van 7:322 BW bij geliberaliseerde pacht, kan deze toelichting mijn inziens niet buiten beschouwing blijven.&lt;/p&gt;&#13;
&lt;h3&gt;2. Memorie van toelichting bij de invoering van titel 7.5 in het Burgerlijk Wetboek&lt;/h3&gt;&#13;
&lt;p&gt;In art. 7:397 BW worden de artikelen opgesomd die niet van toepassing zijn op de geliberaliseerde pacht. In de memorie van toelichting bij de invoering van titel 7.5 in het Burgerlijk Wetboek heeft de wetgever in de toelichting op art. 7:397 BW onderkend dat in de opsomming van de niet toepasselijke artikelen, wel art. 7:325 BW is vermeld, maar niet ook art. 7:322 BW, hoewel dit art. naar 7:325 BW verwijst. In de artikelsgewijze toelichting op 7:397 BW wordt vervolgens door de wetgever aangegeven hoe dit gezien dient te worden:&lt;/p&gt;&#13;
&lt;blockquote&gt;&amp;lsquo;In de opsomming van niet toepasselijke artikelen in de leden 1 en 2 is wel artikel 325 vermeld, maar niet ook artikel 322, hoewel dit naar artikel 325 verwijst. Het spreekt vanzelf dat artikel 322 slechts van toepassing is, voor zover dat met de uitsluiting van artikel 325 te verenigen is. Met name het eerste zinsdeel van artikel 322 lid 1, geldt ook voor de onderhavige pachtvormen. Deze uitleg stemt overeen met die van het huidige artikel 70f lid 5 pachtwet. Het daar niet uitgesloten artikel 9 Pw is toepasselijk, voor zover de buitentoepassingverklaring van artikel 12 Pw, waarnaar artikel 9 verwijst, zulks toelaat.&amp;rsquo;&lt;/blockquote&gt;&#13;
&lt;h3&gt;3. Art. 7:322 lid 1 BW, de sanctie op de niet tijdige inzending&lt;/h3&gt;&#13;
&lt;p&gt;De sanctie op het niet tijdig inzenden van een pachtovereenkomst is geregeld in 7:322 lid 1 dat luidt als volgt:&lt;/p&gt;&#13;
&lt;blockquote&gt;&amp;lsquo;Wanneer niet is voldaan aan het bepaalde in artikel 7:321 lid 1 kan de verpachter, zolang de pachtovereenkomst door de grondkamer niet is goedgekeurd, niet een rechtsvordering tot betaling van de pachtprijs tegen de pachter instellen en geldt de pachtovereenkomst voor onbepaalde tijd, zonder dat zij kan worden opgezegd; wordt de goedkeuring verleend, dan gaat de in artikel 325 bedoelde duur in bij de aanvang van het pachtjaar, volgende op dat, waarin de overeenkomst is ingezonden.&amp;rsquo;&lt;/blockquote&gt;&#13;
&lt;h3&gt;4. Toepassing van de memorie van toelichting op art. 7:322 lid 1 BW&lt;/h3&gt;&#13;
&lt;p&gt;Art. 7:322 lid 1 bestaat uit twee zinsdelen gescheiden door een puntkomma. Het eerste zinsdeel bevat de sanctie dat geen rechtsvordering tot betaling van de pachtprijs kan worden ingesteld en de sanctie dat de pachtovereenkomst geldt voor onbepaalde tijd zonder dat zij kan worden opgezegd (totdat de overeenkomst wordt goedgekeurd). Het tweede zinsdeel bevat de sanctie dat de duur ingaat in het pachtjaar volgende op dat waarin de overeenkomst is ingezonden. Uit de memorie van toelichting is af te leiden, dat aan de uitsluiting van 7:325 BW een hogere rangorde wordt toegekend dan aan het van toepassing zijnde 7:322 BW. Bij onverenigbaarheid tussen de artikelen geldt 7:322 BW slechts gedeeltelijk en blijven die onderdelen van 7:322 BW die strijdig zijn met art. 7:325 BW blijkens de toelichting buiten toepassing. De sanctie van het tweede zinsdeel van 7:322 lid 1 BW ziet op de in art. 7:325 BW bedoelde duur. Dit betreft de wettelijke duur. Aangezien geliberaliseerde pacht geen wettelijke duur kent, is het tweede zinsdeel van 7:322 lid 1 BW onverenigbaar met de uitsluiting van 7:325 BW. Hieruit volgt dat enkel de sancties die genoemd zijn in het eerste zinsdeel van 7:322 lid 1 BW van toepassing zijn op geliberaliseerde pacht. De wetgever zegt ook met zoveel woorden in de toelichting dat met name het eerste zinsdeel van toepassing is op de geliberaliseerde pacht. De uitdrukking &amp;lsquo;met name&amp;rsquo; wordt hier gebruikt in de oorspronkelijke betekenis om een onderdeel (eerste zinsdeel) bij naam aan te duiden en om een onderdeel als onderscheiden van andere onderdelen aan te wijzen.[4]&lt;/p&gt;&#13;
&lt;h3&gt;5. Flexibel grondgebruik en rechtszekerheid&lt;/h3&gt;&#13;
&lt;p&gt;Naar mijn mening heeft de wetgever ten aanzien van geliberaliseerde pacht, mede gelet op de memorie van toelichting, beoogd om voor de geliberaliseerde pacht uitsluitend de sanctie toe te passen van het niet in kunnen stellen van een rechtsvordering tot betaling van de pachtprijs en de sanctie dat de overeenkomst geldt voor onbepaalde tijd zonder dat zij kan worden opgezegd, totdat de overeenkomst is goedgekeurd. Het niet van toepassing zijn van de sanctie van het later ingaan van de geliberaliseerde pachtovereenkomst, is in lijn met de beoogde doelen van de wetgever bij de invoering van de geliberaliseerde pacht: een meer flexibel grondgebruik en stimulering van verpachting door verlaging van de pachtdruk middels het buiten toepassing verklaren van een groot aantal dwingendrechtelijke bepalingen. Ook vanuit het oogpunt van rechtszekerheid is het bij geliberaliseerde pacht, waarbij grond kan worden uitgegeven voor een korte duur, mijns inziens onwenselijk dat de pachtovereenkomst bij een te late inzending ingaat in het pachtjaar na inzending. Stel dat een perceel grond in jaar 1 aan pachter A is verpacht en vervolgens in jaar 2 aan pachter B wordt verpacht. Dan kan de situatie ontstaan dat Pachter B de grond in het voorjaar al in gebruik heeft genomen en bemest, waarna pachter A alsnog de grond claimt omdat de pachtovereenkomst met pachter A te laat was ingezonden en een pachtjaar later is ingegaan.&lt;/p&gt;&#13;
&lt;h3&gt;6. Tot slot&lt;/h3&gt;&#13;
&lt;p&gt;Uit de uitspraak van het Hof blijkt niet in hoeverre het Hof de memorie van toelichting bij het oordeel heeft betrokken. Dat is jammer want wij kunnen nu geen kennis nemen van de wijze waarop het Hof tot haar oordeel is gekomen. Wellicht dat dit nog duidelijk wordt uit toekomstige uitspraken.&lt;/p&gt;</content><legacyfootnotes/><footnotes><footnote>1 Ing. K.A.C. Hunneman is rentmeester NVR bij Eelerwoude te Goor.</footnote><footnote>2 Meijerink/Ommen, ECLI:NL:GHARL:2016:9549 Gerechtshof Arnhem-Leeuwarden 29 november 2016, &lt;span class="italic"&gt;TvAR&lt;/span&gt; 2017 met noot van E.H.M. Harbers.</footnote><footnote>3 &lt;span class="italic"&gt;Kamerstuk&lt;/span&gt; 30 448 ‘vaststelling en invoering van titel 7.5 (pacht) van het Burgerlijk Wetboek, nr. 3, artikelgewijze toelichting artikel 397 onder punt 4’.</footnote><footnote>4 &lt;span class="italic"&gt;Met name&lt;/span&gt;, 1&lt;span class="superscript"&gt;o &lt;/span&gt;geheten…; 2&lt;span class="superscript"&gt;o &lt;/span&gt;bepaaldelijk…; &lt;span class="italic"&gt;heten&lt;/span&gt;, een naam geven aan iets. &lt;span class="italic"&gt;bepaaldelijk&lt;/span&gt;, meer bepaald. &lt;span class="italic"&gt;bepaald&lt;/span&gt;, nauwkeurig aangewezen als onderscheiden van andere zaken. Groot woordenboek der Nederlandse taal, van Dale, tiende druk, 1976.</footnote></footnotes><auteurs>ing. K.A.C. Hunneman</auteurs><published>2018-06-22 12:46:52</published><modified>2018-07-31 18:56:46</modified><editiondate>2018-06-22</editiondate><htmlpath>https://denhollander.info/artikel/14979</htmlpath></article>
</articles></edition>
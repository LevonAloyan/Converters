<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1988</searchword><id>6279</id><udhid>UDH:TvAR/6279</udhid><titel>Pacht in veranderend landbouwbeleid</titel><searchwords><searchword>TvAR 5/1988</searchword><searchword>UDH:TvAR/6279</searchword></searchwords><attachments><attachment><name>1988_nr 5_Artikel_vanNoord.pdf</name><extention>pdf</extention><url>https://denhollander.info/download/6073/ci</url></attachment></attachments><inleiding>ALGEMEEN&#13;
De huidige Pachtwet, voor het laatst gewijzigd in het jaar 1984, is wat betreft de&#13;
inhoud met veel zorgvuldigheid omgeven. Wellicht is het beter te zeggen dat regering&#13;
en parlement veel aarzeling moesten overwinnen voordat de huidige Pachtwet met&#13;
als belangrijkste kenmerken het continuatierecht en de pachtprijsbescherming tot&#13;
stand kwam.&#13;
De aanvankelijk zeer bescheiden pachtregeling wordt voor het eerst aangetroffen&#13;
in het BW van 1838. Een daartoe in het jaar 1886 ingestelde staatscommissie komt&#13;
tot de conclusie dat wettelijke maatregelen tot verbetering van de pacht niet goed&#13;
mogelijk zijn. Een volgende staatscommissie ingesteld in het jaar 1906 signaleert wel&#13;
een te korte en onzekere pachtduur, wettelijke maatregelen komen echter niet tot&#13;
stand. Eerst een derde staatscommissie, ingesteld in het jaar 1919, komt tot een&#13;
voorstel tot een nieuwe volledige wettelijke regeling van de pachtovereenkomst.&#13;
Toch duurt het nog tot het jaar 1929 dat een wetsontwerp bij het parlement in behandeling&#13;
komt. Het ontwerp ligt volledig op privaatrechtelijk terrein. Het behelst&#13;
een continuatierecht tot maximaal tien jaar. Het ontwerp passeert de Tweede Kamer.&#13;
De Eerste Kamer verwerpt het.&#13;
Daarna komt de Pachtwet van 1937. De pachtovereenkomst geldt van rechtswege&#13;
voor onbepaalde duur. De pachter kan nietigverklaring van de rechten vorderen van&#13;
een door de verpachter gedane opzegging. Telkens na tien jaar kan de verpachter&#13;
opzeggen zonder mogelijkheid van nietigverklaring. De overeenkomst eindigt niet&#13;
met de dood van de pachter.&#13;
Bij het Pachtbesluit van 1941 kan de overeenkomst een onbepaald aantal keren&#13;
met termijnen van twaalf, respectievelijk zes jaar verlengd worden op vordering&#13;
van de pachter. De rechter beslist naar billijkheid. De verlenging kan geweigerd worden.&#13;
Eerst in de Pachtwet van 1958 wordt de overeenkomst automatisch verlengd, zonder&#13;
inmenging van de rechter. Tenzij een van de partijen zich daartegen verzet. De&#13;
voornaamste wijziging in het jaar 1984 betreft de inperking van het continuatierecht&#13;
tot de 65-jarige leeftijd van de pachter.&#13;
Gelet op deze lange voorgeschiedenis van de Pachtwet kan vastgesteld worden&#13;
dat de marge voor wijzigingen gering is. Het evenwicht van de belangen van de&#13;
pachter enerzijds en die van de verpachter anderzijds laten grote wijzigingen niet&#13;
toe. Voorzichtigheid is dus geboden bij het zoeken naar wetswijzigingen die het belangrijke&#13;
instituut van pacht aan een breder maatschappelijk draagvlak kunnen helpen. </inleiding><content>VERMINDERD AREAAL&#13;
De bijgevoegde tabel geeft duidelijk aan dat het pachtareaal vergeleken met&#13;
het jaar 1950 belangrijk verminderd is.&#13;
Oppervlakte pacht in % van de oppervlakte cultuurgrond per provincie.&#13;
Inclusief NOP en Zuid. IJsselmeerpolders&#13;
(Bron: Agrarisch recht, 47e jaargang, nr. 12, december 1987)&#13;
Gelet op deze vermindering dringen de landbouworganisaties steeds weer aan op zodanige&#13;
wijziging van de Pachtwet dat het pachtareaal weer gaat toenemen. Wel mag&#13;
aangenomen worden dat de wijzigingen van 1984 de grondmobiliteit enigermate in&#13;
positieve zin heeft beïnvloed, een vergroting van het pachtareaal heeft het niet tot&#13;
gevolg. Op suggesties van de woordvoerders van een aantal politieke partijen in de&#13;
Tweede Kamer om tot verdergaande wetswijziging over te gaan antwoordde de toenmalige&#13;
staatssecretaris daartoe hoegenaamd geen kans te zien. Hij vreesde bij verdergaande&#13;
wetswijziging een te grote uitholling van de bestaande rechtszekerheid&#13;
van de pachter.&#13;
De staatssecretaris beschikte op dat moment ook over een rapport van het&#13;
Landbouw-Economisch Instituut waaruit bleek dat het pachtareaal weliswaar belangrijk&#13;
was verminderd doch dat dat ook weer niet gedramatiseerd moest worden.&#13;
Uit nader onderzoek bleek namelijk dat de vermindering voornamelijk werd aangetroffen&#13;
bij familie- en particuliere verpachtingen. Van belang daarbij is dat de familieverpachting&#13;
voor een belangrijk deel heeft plaatsgemaakt voor het aantrekkelijker&#13;
instrument van de maatschap tussen vader en zoon.&#13;
Wat betreft de overige particuliere verpachtingen is ook toen de veronderstelling&#13;
uitgesproken dat een deel van de teruggang in deze categorie te verklaren zou zijn&#13;
in het voorkomen van mondelinge jaarlijkse overeenkomsten dan wel schriftelijke&#13;
overeenkomsten van vormen van grasverkoop.&#13;
Nu de Staat der Nederlanden besloten heeft tot het geleidelijk aan afstoten van  de landbouwgronden is er opnieuw reden tot de vraag hoe dramatisch het is dat het&#13;
pachtareaal terugloopt. Niemand zal ontkennen dat pacht een - vooral voor de beginnende boer - voordelig&#13;
financieringsinstituut is. Doorgaans komt het pas beginnende jonge boeren goed&#13;
uit de kosten van het grondgebruik middels pacht te financieren. Voldoende argument&#13;
om het belang van het instituut mee aan te tonen. Het wordt moeilijker met&#13;
dit argument aan te tonen hoe groot de omvang van het pachtareaal moet zijn om&#13;
een gewenste functie te kunnen vervullen. Want voor die beoordeling is een ander&#13;
aspect ook van belang. Dat is het verband van de omvang van het pachtareaal met&#13;
de inkomenssituatie in de agrarische sector. Het valt op dat het grootste pachtareaal&#13;
van omstreeks 60% wordt aangetroffen in de crisisjaren '30. Naarmate na de Tweede&#13;
Wereldoorlog de inkomenssituatie verbetert, neemt het pachtareaal af. Bij een&#13;
mogelijk oorzakelijk verband is de afname van het pachtareaal als minder dramatisch aan te merken. Interessant blijft de vraag of een omgekeerde situatie van structureel&#13;
slechtere inkomenssituatie oorzaak kan zijn van een opnieuw toenemen van het&#13;
pachtareaal. Hopelijk laat zich zulk een veronderstelling in de praktijk niet bewijzen.&#13;
EENMALIGE OVEREENKOMST&#13;
Met erkenning van de geringe marge blijft de vraag dringen of binnen die marge versoepeling&#13;
van de pachtwetgeving door te voeren is. De suggestie van een of andere&#13;
vorm van eenmalige verpachting is meer dan eens bestudeerd. Tot nu toe is het daarbij&#13;
gebleven. Staatssecretaris Ploeg deed deze suggestie in 1984 af met te verwijzen naar&#13;
de mogelijkheid van de pachtovereenkomst van korte duur zoals in de huidige&#13;
Pachtwet is geregeld.&#13;
Dit brengt echter niet het gewenste resultaat. Het recht op continuatie blijft immers&#13;
onaangetast. Om dit recht op continuatie te vermijden is een afzonderlijk model&#13;
noodzakelijk. Gedacht zou kunnen worden aan een pachtovereenkomst telkens voor&#13;
een termijn van minimaal drie jaar tot maximaal zes jaar. Dit zonder recht op&#13;
continuatie en voorkeursrecht en tegen een door partijen overeengekomen prijs. Om&#13;
ongewenste uitholling van de Pachtwet te voorkomen zou dit model beperkt moeten&#13;
blijven tot los land en niet verder mogen gaan dan bijvoorbeeld 40% van de totale&#13;
oppervlakte grond bij een bedrijf in gebruik. Een soortgelijk voorstel is al eerder&#13;
gedaan door de werkgroep Pacht van het Landbouwschap.&#13;
Met deze eenmalige overeenkomst kan bereikt worden dat verreweg het grootste&#13;
deel van wat nu op een of andere vorm in mondeling gebruik is onder de controle&#13;
van de pacht wordt gebracht. Daarmee zou meer dan een knelpunt in de regelgeving&#13;
op grond van de Wet Bodembescherming en de Meststoffenwet tot oplossing zijn gebracht.&#13;
Daarnaast wordt het gebruik van deze gronden toegankelijk gemaakt voor&#13;
nog komende landbouwmaatregelen als bijvoorbeeld extensieve vormen van grondgebruik.&#13;
VERSOEPELING&#13;
Er wordt wel beweerd dat een verdergaande inperking van het continuatierecht mee&#13;
zal werken aan vergroting van het pachtareaal. Indien het evenwicht tussen belang&#13;
van pachter enerzijds en verpachter anderzijds inderdaad verstoord is — waar het&#13;
veel van weg heeft - dan kan inperking van het continuatierecht inderdaad bijdragen&#13;
in het voordeel van de verpachter. Verwacht mag immers worden dat dit leidt&#13;
tot stijging van de waarde in verpachte staat. Dit zou bereikt kunnen worden door&#13;
bijvoorbeeld de wachttermijn van zes jaar bij het afzien van het voorkeursrecht door&#13;
de pachter, in te perken of geheel af te schaffen.&#13;
Langs deze weg wordt het voor derden immers aantrekkelijker verpachte boerderijen&#13;
aan te kopen. De termijn waarop het bedrijf in die situatie wellicht in eigen&#13;
gebruik kan worden genomen beperkt zich dan immers tot de nog resterende pachtjaren.&#13;
Het hanteren van een minimum periode van bijvoorbeeld drie jaar zou een redelijke tussenoplossing bieden. Ook indien voor deze variant gekozen wordt moet&#13;
wel meegewogen worden dat een hogere prijs voor grond in verpachte staat negatieve&#13;
gevolgen heeft voor de grondprijs bij bedrijfsovername. En - het kan&#13;
niet vaak genoeg herhaald worden - verreweg het grootste aantal transacties inzake&#13;
grondoverdracht vindt plaats in de vorm van bedrijfsovername van vader op&#13;
zoon!&#13;
Een ernstig probleem vormt ook het feit dat de verpachte waarde geldt als&#13;
grondslag voor de waarde van de landbouwgrond bij vaststelling van de vermogensen&#13;
successiebelasting voor de eigenaar-gebruiker. Deze zou door een wijziging van&#13;
de Pachtwet voor een aanzienlijke lastenverzwaring komen te staan.&#13;
De vraag moet worden gesteld of de nadelen zwaarder wegen dan het voordeel&#13;
van het meer afstemmen van het instituut pacht op een veranderend landbouwbeleid.&#13;
Er rekening mee houdend dat de hoogte van de grondprijs - ook in verpachte&#13;
staat - van meer factoren afhankelijk is komt het mij verantwoord voor deze kortere&#13;
wachttijd in de wet op te nemen.&#13;
Het moment dat de kosten voor de waterbeheersing rechtstreeks aan de pachter&#13;
zal worden opgelegd, komt dichterbij. Mede in aanmerking nemend de toenemende&#13;
regionale verschillen in de hoogte van de waterschapslasten valt deze wijziging als&#13;
een verbetering aan te merken. Uiteraard zal een aanpassing van het stelsel van de&#13;
maximaal toelaatbare normen inclusief de toeslagen en aftrekken uitgedokterd moeten&#13;
worden. Dit brengt sommigen op de gedachte de maximaal toelaatbare normen&#13;
mede afhankelijk te stellen van de prijs van de pachtvrije grond in de verschillende&#13;
regio's van het land. Hoewel op het eerste gezicht daar wel wat voor lijkt te zeggen,&#13;
moet wel bedacht worden dat het doorvoeren van deze suggestie verstrekkende gevolgen&#13;
zal hebben. Waar de grenzen van de regio liggen zal een moeilijk te beantwoorden&#13;
vraag blijken. Er ontstaan grote verschillen in pachtprijzen op dezelfde&#13;
grondsoort.&#13;
Ten slotte wordt het met veel moeite en inspanning bereikte politieke resultaat dat&#13;
grond in familieverband overgedragen kan worden tegen de waarde in verpachte&#13;
staat sterk aangetast. Het is dit indirect belang dat in zijn betekenis ver uitreikt boven&#13;
een uitbreiding van het pachtareaal met een aantal procenten!&#13;
VERANDEREND LANDBOUWBELEID&#13;
Van de zijde van de regering wordt al jarenlang een aanpassing van de Pachtwet toegezegd,&#13;
zodat duurzaam gebruik van reservaats- en natuurgronden door agrariërs&#13;
mogelijk wordt. Nu na veel voorwerk de Beheers wet niet doorgaat, wil de regering&#13;
dit regelen door een wijziging van de Pachtwet. Aanwijzing van die gebieden die&#13;
voor dit nieuwe instrument in aanmerking kunnen komen dient dan bij AMvB te geschieden.&#13;
Naar verluidt denkt de minister deze AMvB een wettelijke basis te geven&#13;
in de Natuurbeschermingswet. Daar zijn inderdaad argumenten voor te bedenken.&#13;
Behoud en versterking van natuurwetenschappelijke en/of cultuurhistorische waarden&#13;
vormen immers de doelstelling van het beoogde beheer. Het zijn zaken die dicht&#13;
tegen de Natuurbeschermingswet aan liggen. Er valt echter ook een andere weg te volgen. Met de voorgestelde wijziging van de Pachtwet wordt beoogd het beheer van&#13;
de bedoelde gebieden bij agrariërs onder te brengen. Uit oogmerk van eenvoud in&#13;
de wetgeving zou de aanwijzingsbeschikking beter opgehangen kunnen worden aan&#13;
de Pachtwet zelve. Waarom dan dat niet te doen?&#13;
De laatste jaren is het aantal landbouwmaatregelen met directe gevolgen voor het&#13;
grondgebruik sterk toegenomen. Daarbij komt de positie van de verpachter steeds&#13;
vaker in beeld. De positie van de verpachter lijkt steeds vaker een optimaal effect&#13;
van landbouwmaatregelen in de weg te staan. Als voorbeelden waar dit in meer of&#13;
mindere mate een rol speelt zijn te noemen: de opkoopregeling voor melk en het&#13;
aangaan van beheersovereenkomsten in beheersgebieden. Binnenkort kunnen daar&#13;
waarschijnlijk nog aan toegevoegd worden: het braak liggen van grond, al of niet&#13;
opgenomen in het bouwplan, het overschakelen naar andere produkties als snelgroeiend&#13;
hout en wellicht ook het verplaatsen van mestquota uit verpachte gebouwen.&#13;
De vraag die zich bij deze materie opdringt is of het belang van de verpachter in&#13;
deze situaties niet wordt overgewaardeerd. Als oorzaak van deze overwaardering&#13;
kan worden genoemd de veronderstelling als zou de verpachter aan de Pachtwet&#13;
rechten kunnen ontlenen betreffende de tot nu toe toegepaste betrokkenheid. De&#13;
verpachter zou bij toepassing van de genoemde landbouwmaatregelen op de pachtgrond&#13;
schade kunnen ondervinden. De grond zou in waarde kunnen dalen, zo wordt&#13;
wel geredeneerd.&#13;
Toegegeven moet worden dat de uitwerking van het verdwijnen van een melkquotum&#13;
als gevolg van het gebruik maken door de pachter van de opkoopregeling&#13;
anders van aard is dan het tijdelijk braak leggen - al of geen weidebraak -&#13;
van grond. In beide gevallen echter is en blijft de pachtprijs op basis van de&#13;
maximaal toelaatbare pachtnormen en het stelsel van toeslagen en aftrekken gelijk.&#13;
Het geheel van dit vraagstuk overziende komt het mij zeer wenselijk voor dat juristen&#13;
nagaan of een betrokkenheid van de verpachter ten principale niet gezien moet&#13;
worden als een buitensporig beding, dan wel of een wetswijziging noodzakelijk is&#13;
om op dit onderdeel duidelijkheid te verschaffen in dier voege dat bereikt wordt dat&#13;
de pachter zonder tussenkomst van de verpachter volledige toegang heeft tot getroffen&#13;
en ook nog te treffen landbouwmaatregelen gericht op alternatief grondgebruik,&#13;
vormen van extensiever grondgebruik en het tijdelijk uit produktie nemen van&#13;
grond. Wellicht is het even wennen, maar indien in het landbouwbeleid het groeimodel&#13;
geleidelijk aan moet wijken voor het beheersmodel — zie daarvoor de toelichting&#13;
op de landbouwbegroting 1988 en ook de lezing van de D.G. Van Zutphen op&#13;
22 februari 1988 te Baarn - dan zal dit gewijzigde beleidsdoel niet voorbij kunnen&#13;
gaan aan de Pachtwet.&#13;
Sterker nog, nu het parlement deze gewijzigde doelstelling van de landbouwpolitiek&#13;
bevestigd heeft kan het niet anders dan dat de Pachtwet op deze gewijzigde&#13;
doelstelling wordt afgestemd!&#13;
Ten slotte koersen wij met hoge snelheid af op het tot stand komen van de Europese&#13;
interne markt in het jaar 1992. Evenmin als andere wetgeving ontkomt de&#13;
Pachtwet aan toetsing, gericht op harmonisatie in het verband van de Europese Gemeenschappen. Voorkomen moet worden dat de richtlijn voor gelijke behandeling&#13;
zich herhaalt op de pachtwetgeving.&#13;
Er valt voor de juristen van het Departement van Landbouw en Visserij nog veel&#13;
te doen. En dit op korte termijn!</content><legacyfootnotes/><footnotes><footnote/></footnotes><auteurs>J. van Noord</auteurs><published>1988-05-01 00:00:00</published><modified>1988-05-01 00:00:00</modified><editiondate>1988-05-01</editiondate><htmlpath>https://denhollander.info/artikel/6279</htmlpath></article>
</articles></edition>
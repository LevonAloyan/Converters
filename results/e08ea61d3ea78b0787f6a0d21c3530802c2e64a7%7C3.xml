<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>5225</id><udhid>UDH:TvAR/5225</udhid><titel>Hermsen / Minister van Landbouw, Natuurbeheer en Visserij (TvAR 1994/4725)</titel><searchwords><searchword>TvAR 12/1994</searchword><searchword>TvAR 1994/4725</searchword><searchword>UDH:TvAR/5225</searchword></searchwords><attachments><attachment><name>1994_nr 12_Rechtspraak_4725.pdf</name><extention>pdf</extention><url>https://denhollander.info/download/5160/ci</url></attachment></attachments><inleiding>Verordening (EEG) nr. 1078/77, art. 4, lid 1; Verordening (EEG)&#13;
nr. 857/84, art. 3bis lid 2; Beschikking superheffing SLOM-deelnemers, art. 2, lid 3&#13;
&#13;
Specifieke referentiehoeveelheid (melk) gewijzigd vastgesteld o.b.v. de hoeveelheid melk, waarvoor verzoeker SLOM-premie ontving.&#13;
1. Verzoeker voert aan dat ingevolge art. 2 lid 3 van de Beschikking superheffing SLOM- deelnemers (BSD) bij de berekening van de specifieke referentiehoeveelheid dient te wor den uitgegaan van de door hem in de twaalf maanden voorafgaande aan de indiening van de aanvraag daadwerkelijk geleverde hoe veelheid melk. Naar het oordeel van het Col lege berust deze mening op verkeerde lezing van deze bepaling nu daarin de afgeleverde hoeveelheid juist nader wordt gespecificeerd door de verdere verwijzing naar de vaststel ling van de hoeveelheid in de overeenkomst als bedoeld in art. 6 van het bestuursbesluit, de SLOM-overeenkomst. De zgn. 'koeienkorting' ingevolge het bepaalde in art. 4, lid 1 van Vo (EEG) nr. 1078/77 dient derhalve te worden toegepast.&#13;
2. Uit het arrest van het HvJ in de gevoeg de zaken C-104/89 en C-37/90 leidt het College af dat het in art. 2 lid 3 van de BSD gekozen uitgangspunt voor de berekening, te weten de premiabele hoeveelheid ingevolge de SLOM-overeenkomst, niet in strijd is met het in het communautaire recht verankerde vertrouwensbeginsel.&#13;
3. Het College laat voorts daar of, zoals verzoeker stelt, op grond van de BSD specifieke referentiehoeveelheden zijn berekend met als uitgangspunt de geleverde hoeveelheid melk in plaats van de aanvankelijk geldende maximum premiabele hoeveelheid melk van 120 000 kg omdat, ook indien zulks het geval zou zijn, naar het oordeel van het College geen sprake is van rechtens met het geval van verzoeker vergelijkbare gevallen.&#13;
4. Verweerder was bevoegd verzoekers re ferentiehoeveelheid gewijzigd (verlaagd) vast te stellen.&#13;
5. In afwachting van het door het HvJ te wijzen arrest in de zaak nr. C-21/92 (Kamp), waarin onder meer de vraag aan de orde is met welk percentage de voor SLOM-deelne mers vastgestelde uitgangshoeveelheid verminderd mag worden, is de eindbeslissing aangehouden.</inleiding><content>Uitspraak in de zaak van:&#13;
W. Hermsen, wonende te Azewijn, verzoeker, gemachtigden: mr. D. Teeuwsen te Doetin-chem en W. Kleinlangevelsloo te Laag Zuthem,&#13;
tegen&#13;
de Minister van Landbouw, Natuurbeheer en Visserij, zetelend te 's-Gravenhage, verweer-der, gemachtigden: mrs. H. van Ommeren en R.P. Huizer, ambtenaren ten departemente.&#13;
1. Het verloop van de procedure&#13;
Bij besluit van 9 november 1992, met ken-merk J 9213477, heeft verweerder het door verzoeker ingediende bezwaarschrift tegen de beslissing d.d. 17 oktober 1991 van de Direc-teur Landbouw, Natuurbeheer en Openlucht-recreatie in de provincie Gelderland (hierna: de directeur LNO) waarbij aan verzoeker een specifieke referentiehoeveelheid van 145 838 kg op grond van de Beschikking superheffing SLOM-deelnemers (hierna: de BSD) werd toegewezen, ongegrond verklaard. Verweer-der heeft hierbij tevens besloten dat aan ver-zoeker een specifieke referentiehoeveelheid op grond van de BSD toekomt van 138 258&#13;
kg-&#13;
Tegen dit besluit heeft verzoeker bij een op 2 december 1992 ter griffie ontvangen ver-zoekschrift beroep ingesteld bij het College. Verzoeker heeft zijn beroep nader toegelicht bij schrijven van 7 januari 1993. Hij heeft hierbij kennelijk beoogd te vorderen dat het College het bestreden besluit vernietigt en dat het bepaalt dat verweerder alsnog overgaat tot toekenning van een specifieke referentiehoe-veelheid als gevraagd.&#13;
Verweerder heeft op 24 augustus 1993 on-der overlegging van de betrekkelijke stukken een verweerschrift ingediend strekkende tot verwerping van het beroep.&#13;
Het College heeft de zaak behandeld ter te-rechtzitting van 19 januari 1994, waar de ge-machtigde W. Kleinlangevelsloo namens verzoeker en de gemachtigden van verweerder de respectieve standpunten hebben toege-licht.&#13;
2. De vaststaande feiten&#13;
Op grond van de gedingstukken en het ver-handelde ter terechtzitting staan de volgende feiten en omstandigheden vast.&#13;
- Verzoeker heeft met de Stichting Ont- wikkelings- en Saneringsfonds voor de Land bouw (hierna: de Stichting) een zogenoemde SLOM-overeenkomst gesloten.&#13;
- Een brief van de stichting van 30 maart 1981 vermeldt dat de hoeveelheid melk die in aanmerking komt voor premie, rekening hou dend met het aantal melkkoeien, is vastgesteld op 171 600 kg, zijnde 33 maal een normpro- duktie ad 5200 kg. Verzoeker heeft volgens deze brief recht op een totale premie van f 90 565 kg. Verzoeker heeft blijkens voor melde brief in de twaalf maanden vooraf gaand aan de indiening van de SLOM- aanvraag 181 008 kg melk geleverd.&#13;
- Ten tijde van de goedkeuring van de aan vraag waren op het bedrijf van verzoeker 33 voor de berekening van de hoogte van de pre mie relevante dieren aanwezig.&#13;
- Aan verzoeker is 17 oktober 1991 op grond van de BSD door de directeur LNO een specifieke referentiehoeveelheid toegekend van 145 838 kg. Bij de berekening van de hoogte van deze referentiehoeveelheid is uit gegaan van de door verzoeker in de twaalf ka lendermaanden voorafgaande aan de SLOM-aanvrage geleverde hoeveelheid melk van 181 008 kg.&#13;
- Bij besluit van 9 november 1992 is door verweerder vastgesteld dat verzoeker op grond van de BSD een definitieve specifieke referentiehoeveelheid toekomt van 138 258 kg. Bij de berekening van de hoogte van deze referentiehoeveelheid is uitgegaan van de hoeveelheid melk die in aanmerking kwam voor premiëring overeenkomstig de SLOM- overeenkomst, zijnde 171 600 kg.&#13;
- Verzoeker is in de periode van 17 okto ber 1991 tot 9 november 1992 overeenkom sten tot overgang van referentiehoeveelheden melk aangegaan met twee derden, waarbij in totaal een hoeveelheid van 135 800 kg betrok ken was.&#13;
- Een mededeling van de directeur LNO aan verzoeker d.d. 12 januari 1993 houdt in dat aan verzoeker voor het melkprijsjaar 1994/1995 een referentiehoeveelheid toekomt van 2485 kg. In deze hoeveelheid is het be sluit van 9 november 1992 verwerkt.&#13;
3. Het bestreden besluit en het standpunt van verweerder&#13;
Bij het bestreden besluit heeft verweerder on-der meer het volgende overwogen, waarbij aantekening verdient dat met 'de Beschik-king' de BSD wordt aangeduid.&#13;
'De kortingspercentages zijn tot stand ge-komen na vergelijking met de totale kortingen die voor de overige melkveehouders vanaf de invoering van het superheffingsstelsel zijn toegepast op de fabrieksquota, respectievelijk de consumentenquota. Het totale kortingsper-centage voor leveringen aan een koper (zui-velfabriek) beloopt tot en met het heffingsjaar 1991/1992 19,43%.&#13;
Voor rechtstreekse leveringen aan de con-sument is het totale kortingspercentage tot en met deze heffingsperiode 2,39%. Door bij de vaststelling van de hoogte van de referentie-hoeveelheden voor Slom-deelnemers aan te sluiten bij de kortingen die tot op heden heb-ben gegolden voor de overige melkveehou-ders is op juiste wijze uitvoering gegeven aan het gestelde in artikel 3 bis, lid 2 van Veror-dening (EEG) nr. 857/84.&#13;
Als gevolg van de omstandigheid dat Slom-deelnemers in het algemeen geldende referentiejaar voor de superheffing op grond van hun Slom-overeenkomst geen melk mochten leveren, kan voor hen bij de vaststel-ling van de specifieke referentiehoeveelheid niet aangesloten worden bij een in het desbe-treffende referentiejaar geproduceerde hoe-veelheid, zoals is gebeurd bij andere melkveehouders.&#13;
Nu dat algemene referentiejaar voor Slom-deelnemers niet van toepassing kan zijn om-dat in dat jaar niet is geleverd, is gekozen voor het laatste jaar waarin wel leveringen hebben plaatsgevonden. Dat jaar is voor Slom-deelnemers het jaar voorafgaand aan het indienen van de Slompremie-aanvraag. Op de produktie in dit referentiejaar is een korting toegepast die overeenkomt met het totale kor-tingspercentage voor 'gewone' producenten. Door deze wijze van tot stand komen van de referentiehoeveelheid voor Slom-deelnemers heeft de vaststelling van de specifieke refe-rentiehoeveelheid derhalve plaatsgevonden op grond van objectieve criteria en is er sprake van een vermindering van de hoeveelheid waarvoor de Slom-deelnemer het recht op premie heeft behouden met een representatief kortingspercentage.&#13;
(...) &#13;
De door de Stichting Ontwikkelings- en Saneringsfonds voor de Landbouw (de be-voegde instantie) vastgestelde hoeveelheid melk, waarvoor U recht op premie hebt ver-kregen uit hoofde van Verordening (EEG) nr. 1078/77 bedraagt volgens het bericht van goedkeuring van de aanvraag tot deelname aan de Slom-regeling 171 600 kg. Voor deze hoeveelheid is aan U een premie toegekend van f 90 565.&#13;
Overeenkomstig de bovenstaande bepalin-gen en rekening houdend met het aantal melk-koeien is de hoeveelheid melk die in aanmerking kwam voor premie in Uw geval vastgesteld op 171 600 kg, zijnde de uitkomst van de vermenigvuldiging van het aantal aan-wezige melkkoeien (+ drachtige vaarzen) ten tijde van de goedkeuring van de aanvraag (33) met de toen geldende normproduktie (5 200 kg).&#13;
Indien en voorzover U het recht op premie niet geheel of gedeeltelijk hebt verloren be-draagt de specifieke referentiehoeveelheid voor de periode 1991/1992 derhalve 80,57% van 171 600 kg = 138 258 kg.&#13;
De Lid-Staten hebben niet de mogelijkheid een andere referentiehoeveelheid toe te ken-nen dan door Verordening (EEG) nr. 857/84 wordt bepaald. Nu deze Verordening in arti-kel 3 bis, tweede lid, bindend vaststelt dat voor de bepaling van de hoogte van de toe te kennen referentiehoeveelheid uitgegaan dient te worden van de hoeveelheid waarvoor het recht op premie uit hoofde van Verordening (EEG) nr. 1078/77 is verkregen, en de Be-schikking slechts uitvoering geeft aan het in de Verordening bepaalde, dient Uw referen-tiehoeveelheid verminderd te worden van 145 838 tot 138 258 kg voor de heffingsperio-de 1991/1992. Daarbij heb ik overwogen dat deze beslissing eerst twaalf maanden na he-den effect krijgt.&#13;
Met betrekking tot Uw stelling dat een der-gelijke beslissing in strijd zou zijn met het vertrouwens dan wel het rechtszekerheidbe-ginsel, merk ik het volgende op. Bij een be-slissing op bezwaar vindt een volledige heroverweging plaats van de beslissing van de Directeur LNO. Ik onderschrijf Uw stelling dat bij het nemen van een dergelijke beslis-sing slechts Uw grieven kunnen worden mee-genomen, dan ook niet. mede gelet op het feit dat ik in deze zaak een overgangsmaatregel heb getroffen, is dan ook geen sprake van strijd met de door U genoemde beginselen.'&#13;
Ter terechtzitting heeft verweerder nog opge-merkt dat hem geen gevallen bekend zijn waarbij de specifieke referentiehoeveelheid op grond van de BSD werd berekend op grond van de geleverde hoeveelheid melk in de twaalf maanden voorafgaande aan de SLOM-aanvrage indien een andere premiabe-le hoeveelheid dan de geleverde hoeveelheid was vastgesteld.&#13;
4. De grieven van verzoeker&#13;
Verzoeker heeft, in de woorden van het Colle-ge samengevat, het volgende aangevoerd.&#13;
I. Bij de berekening van de specifieke refe rentiehoeveelheid dient te worden uitgegaan van de hoeveelheid melk die in de twaalf maanden voorafgaande aan de indiening van de SLOM-aanvraag is geleverd. Zulks valt zo wel te lezen uit artikel 2, lid 3, van de BSD als uit artikel 3 bis, lid 2, van Vo (EEG) no. 857/84.&#13;
II. Ook indien zulks niet het geval zou zijn moet in voorkomend geval worden uitgegaan van de afgeleverde hoeveelheid in de twaalf maanden voorafgaande aan de SLOM-aanvra ge en niet van een vastgestelde premiabele hoeveelheid. Het in het communautaire recht verankerde vertrouwensbeginsel brengt dit met zich mee. Uit de jurisprudentie van het Hof van Justitie voor de Europese Gemeen schappen (hierna: het Hof) valt af te leiden dat SLOM-deelnemers als verzoeker er op mochten vertrouwen dat hen een specifieke referentiehoeveelheid zou worden toegekend op basis van de laatst bekende afleveringen. Door toepassing van een normproduktie bij de berekening van de SLOM-premie welke door werkt in de toe te kennen specifieke referen tiehoeveelheid worden SLOM-deelnemers als verzoeker in het bijzonder in hun belangen getroffen als gevolg van de omstandigheid dat zij hebben deelgenomen aan de communautai re regeling, vervat in Vo (EEG) no. 1078/77.&#13;
III. Het bestreden besluit is in strijd met het gelijkheidsbeginsel. SLOM-bedrijven waarvan het contract afliep in het begin van 1983 en die overeenkomstig Vo (EEG) no. 1078/77 een SLOM-premie uitgekeerd had den gekregen op basis van een maximum van 120 000 kg hebben wel een melkquotum toe gekend gekregen op basis van 80,57% van de daadwerkelijke afleveringen in de laatste twaalf maanden voorafgaande aan de SLOM- aanvrage.&#13;
IV. De vermindering van de specifieke re ferentiehoeveelheid van verzoeker bij het besluit van 9 november 1992 is in strijd met het rechtszekerheids- en het vertrouwensbeginsel. Verzoeker heeft als gevolg van deze vermin-dering schade geleden. Verzoeker is met be-trekking tot de hem eerder toegekende referentiehoeveelheid onomkeerbare verplich-tingen aangegaan. Hij wordt door de beslissing van verweerder onderhevig aan schadeclaims van de contractuele wederpartij.&#13;
V. Voorts is verzoeker van mening dat het toegepaste kortingspercentage niet juist is.&#13;
5. De relevante wettelijke voorschriften&#13;
Voor de beoordeling van het geschil zijn de volgende communautaire en nationale wette-lijke bepalingen van belang.&#13;
Artikel 3bis, lid 2, eerste zinsnede van Vo (EEG) nr. 857/84, zoals deze luidde voor de wijziging bij Vo (EEG) nr. 1639/91:&#13;
'-2. De specifieke referentiehoeveelheid is gelijk aan 60% van de hoeveelheid melk, res-pectievelijk melkequivalent die door de pro-ducent is geleverd, respectievelijk verkocht in de periode van twaalf kalendermaanden voor-afgaande aan de maand van indiening van de aanvraag voor de premie voor niet-levering of omschakeling zoals die door de betrokken be-voegde instantie krachtens artikel 5, lid 1, on-der e van Verordening (EEG) nr. 1391/78, laatstelijk gewijzigd bij Verordening (EEG) nr. 84/83, is vastgesteld en waarvoor de pro-ducent het recht op premie niet heeft verlo-ren.'&#13;
Artikel 3bis, lid 2, eerste zinsnede van Vo (EEG) nr. 857/84, zoals deze luidt na de wij-ziging bij Vo (EEG) nr. 1639/91:&#13;
'-2, De specifieke referentiehoeveelheid wordt door de Lid-Staat op grond van objec-tieve criteria vastgesteld en de hoeveelheid waarvoor het recht op de premie uit hoofde van Verordening (EEG) nr. 107'8/77 is behou-den of verkregen, wordt verminderd met een percentage dat representatief is voor alle ver-minderingen toegepast op de referentiehoe-veelheden die zijn vastgesteld overeenkomstig artikel 2, waarbij dan in ieder geval een basis vermindering met 4,5% is in-begrepen, of overeenkomstig artikel 6.'&#13;
Artikel 2, lid 2 van de BSD, zoals dit luid-de voor de wijziging bij Beschikking van de Minister van Landbouw, Natuurbeheer en Visserij van 11 september 1991, nr. J. 9112391, Stort. 176:&#13;
'—2. De specifieke referentiehoeveelheid is gelijk aan 60% van de hoeveelheid melk of melkequivalent die door de producent is gele-&#13;
verd of verkocht in de periode van twaalf ka-lendermaanden voorafgaande aan de maand van indiening van de aanvraag op grond van het bestuursbesluit zoals die is vastgesteld in de overeenkomst als bedoeld in artikel 6 van het bestuursbesluit en waarvoor de producent het recht op premie niet heeft verloren.'&#13;
Artikel 2, lid 3, van de BSD, zoals dit luidt na de wijziging bij Beschikking van de Minis-ter van Landbouw, Natuurbeheer en Visserij van 11 september 1991, nr. J. 9112391. Stort. 176:&#13;
'-3. De specifieke referentiehoeveelheid is, in geval van toewijzing van een referentie-hoeveelheid, gelijk aan 80,57% en, in geval van toewijzing van een heffingvrije hoeveel-heid als bedoeld in artikel 7 van de Beschik-king superheffing 1988, gelijk aan 97,61% van de hoeveelheid melk die door de produ-cent is geleverd of verkocht in de periode van twaalf kalendermaanden voorafgaande aan de maand van indiening van de aanvraag op grond van het bestuursbesluit zoals die is vastgesteld in de overeenkomst als bedoeld in artikel 6 van het bestuursbesluit en waarvoor de producent het recht op premie niet heeft verloren.'&#13;
Artikel 4, lid 1 en lid 3, van Vo (EEG) 1078/77, zoals deze luidden voor de wijziging bij Vo (EEG) 1041/78 op 22 mei 1978:&#13;
'1. De premie voor het niet in de handel brengen wordt berekend in verhouding tot de door de producent in het kalenderjaar 1976 geleverde hoeveelheid melk of het equivalent ervan in zuivelprodukten.&#13;
Per 100 kg is de premie gelijk aan het vol-gende percentage van de melkrichtprijs die van toepassing is op de datum waarop de aan-vraag wordt goedgekeurd:&#13;
- 95% voor hoeveelheden van 30 000 kg of minder;&#13;
- 90% voor hoeveelheden van meer dan 30 000 kg, maar niet meer dan 50 000 kg;&#13;
- 75% voor hoeveelheden van meer dan 50 000 kg, maar niet meer dan 120 000 kg.&#13;
Een bedrag van 50% van de premie wordt betaald in de loop van de eerste drie maanden van de periode waarin geen melk of zuivel-produkten in de handel mogen worden ge-bracht.&#13;
Het resterende gedeelte wordt in twee ge-lijke betalingen van elk 25% van de premie uitgekeerd in de loop van het derde en het vijfde jaar, op voorwaarde dat de begunstigde aan de bevoegde instanties bewijst dat hij de in artikel 2 bedoelde verbintenissen is nage-komen.&#13;
(...)&#13;
3. De producenten die gedurende het ka-lenderjaar 1976 meer dan 120 000 kg melk of het equivalent ervan in melkprodukten heb-ben geleverd, ontvangen de premie voor het niet in de handel brengen of de omschake-lingspremie voor 120 000 kg.'&#13;
Artikel 4, lid 1, van Vo (EEG) no. 1078/77, zoals dit luidt na de wijziging bij Vo (EEG)no. 1041/78:&#13;
'1. De premie voor het niet in de handel brengen wordt berekend in verhouding tot de door de producent in de twaalf kalendermaan-den voorafgaande aan de maand van de aan-vraag geleverde hoeveelheid melk of het equivalent ervan in zuivelprodukten.&#13;
Per 100 kg van bovengenoemde hoeveel-heid bedraagt de premie:&#13;
- 20 rekeneenheden voor hoeveelheden van 30 000 kg of minder,&#13;
- 18 rekeneenheden voor hoeveelheden van meer dan 30 000 kg maar niet meer dan 50 000 kg,&#13;
- 13,5 rekeneenheden voor hoeveelheden van meer dan 50 000 kg maar niet meer dan 120 000 kg,&#13;
- 11 rekeneenheden voor hoeveelheden van meer dan 120 000 kg.&#13;
Een bedrag van 50% van de premie wordt betaald in de loop van de eerste drie maanden van de periode waarin geen melk of zuivel-produkten in de handel worden gebracht.&#13;
Het resterende gedeelte wordt in twee ge-lijke betalingen van elk 25% van de premie uitgekeerd in de loop van het derde en het vijfde jaar, op voorwaarde dat de begunstigde ten genoegen van de bevoegde instanties aan-toont dat de in artikel 2 bedoelde verbintenis-sen zijn nagekomen.'&#13;
6. Beoordeling van het geschil&#13;
Met ingang van 1 januari 1994 is de Algeme-ne wet bestuursrecht in werking getreden en de Wet administratieve rechtspraak bedrijfs-organisatie gewijzigd. De in dit kader gege-ven wettelijke regels van overgangsrecht brengen echter mee dat op het onderhavige beroep moet worden beslist met toepassing van het recht zoals dit gold voor 1 januari 1994.&#13;
I. Overeenkomstig artikel 2, lid 3, van de BSD is bij bepaling van de hoogte van de spe-cifieke referentiehoeveelheden in het besluit van 9 november 1992 uitgegaan van de hoe-&#13;
veelheid geleverde melk zoals vastgesteld bij de in dit lid bedoelde overeenkomst als be-doeld in artikel 6 van het bestuursbesluit, de SLOM-overeenkomst. Derhalve dient te wor-den uitgegaan van een hoeveelheid van 171 600 kg, op grond van welke hoeveelheid de aan verzoeker toekomende premie is bere-kend. Verzoeker voert aan dat ingevolge arti-kel 2, lid 3, van de BSD bij de berekening van de specifieke referentiehoeveelheid dient te worden uitgegaan van de door hem in de twaalf maanden voorafgaande aan de indie-ning van de aanvraag daadwerkelijk geleverde hoeveelheid melk. Deze mening berust echter op verkeerde lezing van deze bepaling nu daarin de afgeleverde hoeveelheid juist nader wordt gespecificeerd door de verdere verwij-zing naar de vaststelling van de hoeveelheid in de overeenkomst als bedoeld in artikel 6 van het bestuursbesluit, de SLOM-overeen-komst. Nu de BSD niet de mogelijkheid kent in voorkomende gevallen bij de berekening van de specifieke referentiehoeveelheid uit te gaan van een andere dan de in boven bedoel-de overeenkomst vastgestelde hoeveelheid, was verweerder hiertoe gehouden.&#13;
Anders dan verzoeker in wezen subsidiair stelt is de BSD in dit opzicht niet onverbin-dend wegens strijd met artikel 3bis, lid 2, van Vo (EEG) nr. 857/84, aangezien volgens deze bepaling uitgangspunt voor de berekening dient te zijn de hoeveelheid melk waarvoor het recht op premie uit hoofde van Vo (EEG) nr. 1078/77 is behouden of verkregen. De zg. 'koeienkorting ingevolge het bepaalde in arti-kel 4, lid 1, van deze Vo (EEG) nr. 1078/77 dient derhalve te worden toegepast. De me-ning van verzoeker dat zulks anders zou zijn berust op verkeerde lezing van boven vermel-de bepaling.&#13;
II. Het Hof overwoog in rechtsoverweging 28 van zijn arrest van 19 mei 1992 in de ge-voegde zaken C-104/89 en C-37/90 van de SLOM-deelnemers J.M. Mulder, W.H. Brink-hof, J.J.M. Muskens en T. Twijnstra resp. van de Duitse 'SLOM-deelnemer' O. Heinemann tegen de Raad van de Europese Gemeen-schappen en tegen de Commissie van de Eu-ropese Gemeenschappen als volgt:&#13;
'Voor de referentiehoeveelheden waarop verzoekers recht hadden gedurende het be-trokken tijdvak, dient, daar zij in de loop van het referentiejaar geen melk hebben geleverd, te worden uitgegaan van de hoeveelheid melk die door hen gedurende een representatief tijdvak voor hun periode van niet-levering is &#13;
geleverd, zoals de hoeveelheid die als grond-slag heeft gediend voor de berekening van de premie voor niet levering.'&#13;
Het College leidt uit deze rechtsoverwe-ging af dat het in artikel 2, lid 3 van de BSD gekozen uitgangspunt voor de berekening, te weten de premiabele hoeveelheid ingevolge de SLOM-overeenkomst, niet in strijd is met het in het communautaire recht verankerde vertrouwensbeginsel.&#13;
III. Het College laat daar of, zoals verzoe ker stelt, op grond van de BSD specifieke re ferentiehoeveelheden zijn berekend met als uitgangspunt de geleverde hoeveelheid melk in plaats van de aanvankelijk geldende maxi mum premiabele hoeveelheid melk van 120 000 kg omdat, ook indien zulks het geval zou zijn, naar het oordeel van het College geen sprake is van rechtens met het geval van verzoeker vergelijkbare gevallen. Dit is reeds zo omdat voormelde maximum premiabele hoeveelheid reeds na korte tijd uit Vo (EEG) nr. 1078/77 is gehaald, terwijl de korting in gevolge 4, lid 1, van Vo (EEG) nr. 1078/77, de zgn. 'koeienkorting', onverkort is blijven bestaan.&#13;
Hierbij komt nog dat de zgn. 'koeienkor-ting' als achtergrond had dat vanuit de Ge-meenschap compensatie werd geboden voor het niet-produceren van melk. In dit kader werd de geleverde hoeveelheid voor de bere-kening van de premie aangepast aan de pro-duktie-capaciteit op het moment van goedkeuring van de aanvraag. Die capaciteit was immers representatief voor het missen van inkomen uit de melkproduktie en die ca-paciteit werd in het kader van de SLOM-over-eenkomst ook uit de produktie gehaald. Zodanige achtergrond miste de aanvankelijk gestelde maximale premiabele hoeveelheid. Deze had slechts ten doel de regeling in de eerste plaats aantrekkelijk te maken voor klei-nere melkveehouders.&#13;
IV. Wanneer verweerder tot het oordeel komt dat door of namens hem rechten zijn toegekend hoewel hierop gezien de aan de toekenning ten grondslag liggende algemeen verbindende regeling geen aanspraak bestond, valt niet in te zien waarom hij niet bevoegd zou zijn - indien hij hiertoe, mede vanuit het oogpunt van gelijke gevallen van melkvee houders in gelijke omstandigheden, al niet verplicht zou zijn - op het aanvankelijk (te ruim) begunstigende besluit terug te komen, tenzij rechtens te respecteren belangen of an derszins gerechtvaardigde verwachtingen van&#13;
de betrokkene, waaraan niet op andere wijze tegemoet gekomen kan worden, zich hierte-gen verzetten.&#13;
Dit laatste doet zich hier niet voor nu ver-weerder heeft beslist dat het besluit van 9 no-vember 1992 eerst na twaalf maanden effect krijgt.&#13;
Verzoeker heeft nog gesteld schade te zul-len leiden als gevolg van de omstandigheid dat hij reeds voor 9 november 1992 onom-keerbare verplichtingen ten opzichte van der-den had aangegaan tot vervreemding van referentiehoeveelheden, welke hij als gevolg van dit besluit niet kon nakomen. Hij heeft dit echter niet aangetoond zodat reeds hierom in dit opzicht geen sprake is van rechtens te res-pecteren belangen of anderszins gerechtvaar-digde verwachtingen van betrokkene, waaraan tegemoet gekomen zou behoren te worden.&#13;
V. Naar het College ambtshalve bekend is, is in de zaak nr. C 21/92 (Kamp), welke thans dient voor het Hof onder meer de vraag aan de orde met welk percentage de voor SLOM-deelnemers vastgestelde uitgangshoeveelheid verminderd mag worden. Het is niet onmoge-lijk dat deze uitspraak tot consequentie heeft dat verweerder een ander kortingspercentage dient te hanteren dan 19.43%. In afwachting van het te wijzen arrest zal de eindbeslissing derhalve worden aangehouden.&#13;
7. Beslissing Het College&#13;
- verwerpt de grieven I, II, III en IV van verzoeker;&#13;
- houdt overigens iedere beslissing aan.</content><legacyfootnotes/><footnotes><footnote/></footnotes><auteurs/><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/5225</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2012</searchword><id>9663</id><udhid>UDH:TvAR/9663</udhid><titel>Rechtspraak 5674. Moerdijk/Waterschap Zuiderzeeland (TvAR 2012/5674)</titel><searchwords><searchword>TvAR 1/2012</searchword><searchword>TvAR 2012/5674</searchword><searchword>UDH:TvAR/9663</searchword></searchwords><attachments><attachment><name>TvAR2012_01_05_5674.pdf</name><extention>pdf</extention><url>https://denhollander.info/download/8421/ci</url></attachment></attachments><inleiding>Vervolg op Pachtkamer Hof Arnhem 9 november 2010, Agr.r. 2011/5633 (met noot Bruil). Begroting van door pach­ter geleden schade doordat hij het gepachte door dijkver­zwaringswerkzaamheden enige tijd niet heeft kunnen ge­bruiken. &#13;
</inleiding><content>1 Het verloop van het geding&#13;
1.1 Voor het verloop van het geding tot aan het arrest van 9 november 2010 (hierna: het tussenarrest), verwijst het hof naar dat arrest.&#13;
1.2 Ingevolge het tussenarrest heeft het deskundig lid mr. ing. J.A. Jansens van Gellicum een onderzoek ingesteld en proces-verbaal van zijn bevindingen en overwegingen opge­maakt.&#13;
Dit proces-verbaal behoort tot de stukken van het geding.&#13;
1.3 Eveneens ingevolge het tussenarrest heeft het hof ver­volgens op 31 oktober 2011 met partijen gecompareerd, waarvan proces-verbaal is opgemaakt. Ook dit proces-ver­baal behoort tot de gedingstukken.&#13;
1.4 Met goedvinden van partijen heeft het hof bij gelegen­heid van de comparitie van partijen opnieuw arrest bepaald.&#13;
2 De motivering van de beslissing in hoger beroep&#13;
2.1 Het hof roept in herinnering dat het Waterschap bij brief van 23 juni 2005 aan Moerdijk heeft laten weten dat het ge­bruik van de verpachte dijkgronden voor beweiding met schapen geheel beëindigd diende te worden en dat Moerdijk vervolgens vanaf juli 2005 het gebruik van de dijkgronden daadwerkelijk heeft beëindigd. In reconventie vordert Moer­dijk schadevergoeding. Bij tussenarrest is beslist dat die schadevergoeding dient te worden vastgesteld op grond van een op de individuele omstandigheden gegronde berekening van de door Moerdijk geleden schade. In verband daarmee heeft het hof een onderzoek door het onder 1.2 bedoelde deskundige lid bevolen. Over de resultaten van dat onder­zoek hebben partijen zich vervolgens bij gelegenheid van de onder 1.3 bedoelde comparitie van partijen kunnen uitlaten.&#13;
2.2 Als eerste is aan de orde de vraag tot welke moment Moerdijk schade heeft geleden. Het Waterschap heeft zich erop beroepen dat Moerdijk bij brief van 19 februari 2009 het verpachte is aangeboden met ingang van 1 april 2009 (productie 22 bij antwoordakte na tussenvonnis). Het hof heeft in het tussenarrest onder 3.33 daarop gewezen en Moerdijk tot een reactie uitgenodigd. Die reactie is in de schriftelijke stukken uitgebleven. Weliswaar heeft Moer­dijk bij gelegenheid van de comparitie van partijen naar aan­leiding van vragen van het hof mondeling alsnog een sum­miere reactie gegeven (die uiteindelijk erop neerkomt dat de grond niet veilig was in verband met een te hoog koperge­halte), maar van het Waterschap kon in dat stadium van het geding in redelijkheid niet worden verwacht dat het daar­op nog zou ingaan, zodat die mondelinge reactie van Moer­dijk in verband met de eisen van een goede procesorde bui­ten beschouwing moet blijven. Het hof gaat er dan ook vanuit dat de periode waarin Moerdijk de gepachte dijkper­celen niet heeft kunnen gebruiken eindigde met ingang van het weideseizoen 2009. De schadevergoeding zal het hof ge­let op een en ander berekenen over een periode van drieën­half jaar.&#13;
2.3 Met betrekking tot de hoogte van de geleden schade overweegt het hof nader als volgt. Vanwege de onderlinge verwevenheid van de verschillende onderdelen van het be­drijf van Moerdijk (namelijk akkerbouw en schapenhoude­rij) en het ontbreken van meer gedetailleerde bedrijfsgege­vens, waaruit zich een saldo per bedrijfstak laat afleiden, is het redelijkerwijs niet mogelijk om de schade in alle opzich­ten concreet te begroten. Het deskundig lid heeft een scha­debegroting opgesteld waarmee beide partijen zich, om ver­schillende redenen, niet (geheel) kunnen verenigen. Mede in verband daarmee zal het hof aansluiting zoeken bij de sal­doberekeningen zoals die voorkomen in de Kwantitatie­ve Informatie Veehouderij 2007- 2008 van Animal Scien­ces Group, Wageningen UR, welke saldoberekeningen het hof aan partijen heeft voorgehouden bij gelegenheid van de comparitiezitting. Die saldoberekeningen vermelden voor een schapenhouderijbedrijf met Flevolanders (uitgaande van driemaal per twee jaar aflammeren) een saldo van € 94,52 per ooi per jaar en voor een bedrijf met Texelaars een sal­do van € 69,05 per ooi per jaar. Op grond van de door Moer­dijk gegeven inlichtingen gaat het hof uit van het midden tussen beide bedragen. Op basis van de bevindingen van het deskundig lid zal het hof verder uitgaan van een gemiddel­de bezetting van het bedrijf van Moerdijk met 220 ooien. Vervolgens dient rekening te worden gehouden met te ver­rekenen voordelen in verband met besparingen op vaste las­ten en met niet betaalde pacht (op basis van de niet gespro­ken berekening van het Waterschap te stellen op niet meer dan € 250,- per jaar), evenals met het voordeel dat Moerdijk de dijkpercelen niet meer behoefde te maaien. Anders dan het Waterschap veronderstelt, zijn de door het Waterschap na de beëindiging van het gebruik door Moerdijk gemaak­te kosten van het maaien van de dijkpercelen (door het Wa­terschap berekend op € 70.202,75), niet maatgevend voor de door Moerdijk bespaarde kosten, omdat Moerdijk het maai­werk met eigen trekker en in eigen tijd uitvoerde. Het hof neemt geen voordeel in aanmerking voor nuttig aan te wen­den vrijkomende arbeid. Het staat onvoldoende vast dat Moerdijk een zodanig voordeel heeft gehad, mede gelet op zijn leeftijd, opleiding en ervaring. Een en ander overziende stelt het hof de door Moerdijk geleden schade schattender­wijs vast op € 50.000,- per 1 april 2009, inclusief de tot die datum verschenen rente. &#13;
2.4 De slotsom is dat het principaal beroep in zoverre slaagt dat in reconventie een bedrag ad € 50.000,- toewijsbaar is, te vermeerderen met de wettelijke rente vanaf 1 april 2009. Wat betreft de ingangsdatum van het verzuim verwijst het hof naar art. 6:83 onder b Burgerlijk Wetboek. Overeenkom­stig hetgeen bij het tussenarrest onder 3.38 is overwogen, zal het hof de kosten van het principaal beroep voor reke­ning van Moerdijk brengen. De kosten van de eerste aanleg in reconventie zal het hof compenseren omdat partijen ieder deels in het ongelijk zijn gesteld. &#13;
2.5 Bij gelegenheid van de comparitie is door beide partijen bevestigd dat de pachtovereenkomst inmiddels is geëindigd, zodat het Waterschap geen belang meer heeft bij toewijzing van zijn vordering tot ontbinding (die volgens het tussenar­rest onder 3.37 voor toewijzing gereed lag). Op die grond komt het hof alsnog tot een bekrachtiging van het bestreden vonnis in conventie. Dit laat onverlet dat partijen in het in­cidenteel beroep ieder deels in het ongelijk zijn gesteld, in verband waarmee het hof de kosten van dat beroep zal com­penseren. &#13;
3 De beslissing &#13;
Het hof, recht doende in het principaal en het incidenteel be­roep: &#13;
bekrachtigt het vonnis van de pachtkamer van de rechtbank Zwolle-Lelystad van 22 oktober 2008; &#13;
vernietigt het vonnis van de pachtkamer van de rechtbank Zwolle-Lelystad van 5 augustus 2009 voor zover in recon­ventie gewezen en doet in zoverre opnieuw recht; &#13;
veroordeelt het Waterschap tot betaling aan Moerdijk van een bedrag ad € 50.000,- ten titel van schadevergoeding, te vermeerderen met de wettelijke rente over dat bedrag, te re­kenen vanaf 1 april 2009 tot de dag der algehele voldoening; &#13;
compenseert de kosten van de eerste aanleg in reconventie aldus dat ieder van partijen de eigen kosten draagt; &#13;
wijst af het meer of anders gevorderde; &#13;
bekrachtigt het vonnis van de pachtkamer van de rechtbank Zwolle-Lelystad van 5 augustus 2009 voor het overige; &#13;
veroordeelt Moerdijk in de kosten van het principaal beroep, tot op deze uitspraak aan de zijde van het Waterschap be­groot op € 2.682,- voor salaris overeenkomstig het liquida­tietarief en op € 262,- voor griffierecht; &#13;
compenseert de kosten van het incidenteel beroep, aldus dat ieder van partijen de eigen kosten draagt. &#13;
&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en P.H. Veling en de deskundige leden ing. L.L.M. de Lorijn en ir. H.B.M. Duenk</auteurs><published>2012-01-01 00:00:00</published><modified>2012-01-01 00:00:00</modified><editiondate>2012-01-01</editiondate><htmlpath>https://denhollander.info/artikel/9663</htmlpath></article>
</articles></edition>
<edition><articles><article><jaar>1982</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1982</searchword><id>6486</id><udhid>UDH:TvAR/6486</udhid><titel>Bedrijfsopvolging van vader op zoon in de landbouw fiscaal bezien</titel><searchwords><searchword>TvAR 7/8/1982</searchword><searchword>UDH:TvAR/6486</searchword></searchwords><attachments><attachment><name>1982_nr 78_Artikel_Poppel.pdf</name><extention>pdf</extention><url>https://denhollander.info/download/6261/ci</url></attachment></attachments><inleiding>Het begrip landbouwbedrijf en de landbouwvrijstelling&#13;
Alvorens in te gaan op de problemen en mogelijkheden, die zich voordoen bij de overdracht van een agrarisch bedrijf in Nederland, lijkt het dienstig in te gaan op het begrip landbouwbedrijf en de landbouwvrijstelling. Artikel 8 van de Wet op de Inkomstenbelasting 1964 (hierna: Wet I.B.) onder letter b zegt het volgende: 'Tot de winst behoren niet voordelen uit landbouwbedrijf terzake van waarde-veranderingen van gronden - daaronder begrepen de ondergrond van gebouwen - behoudens voorzover de waardeverandering in de uitoefening van het bedrijf is ontstaan.'&#13;
Een uitwerking van het begrip landbouwbedrijf vinden wij niet in de Wet I.B. Een definitie daarvan is te vinden in artikel 18 van het Besluit op de inkomstenbelasting 1941. Dit artikel luidt als volgt:&#13;
1. 'Landbouwbedrijf in den zin van dit besluit is elk bedrijf, dat gericht is op het met behulp van natuurkrachten winnen van planten of plantendeelen, dan wel op het fokken, telen of houden van dieren, indien daarbij hoofdzakelijk voort-brengselen van het eigen landbouwbedrijf worden verbruikt, zoals: 1° akkerbouw, tuinbouw, fruitteelt, bloembollenteelt en boomkwekerij; 2° veehouderij, vetweiderij en pluimveehouderij.&#13;
2..........(Voor ons thans niet van belang)'.&#13;
Bij arrest van 5 maart 1969, gepubliceerd in BNB 1969/83, oordeelde de Hoge Raad dat het Gerechtshof te 's-Hertogenbosch op goede gronden had geoordeeld, dat voor de toepassing van artikel 8 letter b van de Wet I.B. alleen dan van een land-bouwbedrijf sprake is, indien wordt voldaan aan de definitie, welke daaraan in arti-kel 18 van het Besluit wordt gegeven.&#13;
Enige verduidelijking behoeft nog het hiervoor genoemde begrip 'hoofdzakelijk'. Zoals uit de hiervoor vermelde definitie blijkt, is ten aanzien van bijvoorbeeld de rundveehouderij alleen sprake van een landbouwbedrijf indien daarbij 'hoofd-zakelijk voortbrengselen van het eigen landbouwbedrijf worden verbruikt'. De rechtspraak heeft in het verleden uitgemaakt, dat van 'hoofdzakelijk' sprake is, in-dien de waarde van het voer van eigen bedrijf ongeveer 60% vormt van de waarde der voeding van de dieren in zijn totaliteit.</inleiding><content>Geleidelijke bedrijfsoverdracht&#13;
Een vorm van geleidelijke bedrijfsoverdracht is de verkoop en overdracht van de roerende bedrijfsmiddelen en verpachting van de onroerende goederen. Wanneer later de verpachte onroerende goederen worden overgedragen, dan ontstaan fiscale problemen. Het voordeel voor de pachter, ontstaan op het moment van de verkrij-ging van de gronden en bestaande uit het verschil tussen de waarde in verpachte en vrije waarde, valt in beginsel niet onder de landbouwvrijstelling. (Hoge Raad 11 mei 1966 BNB 1966/174).&#13;
De waarde in verpachte staat is aanmerkelijk lager dan de vrije waarde. Dit vindt zijn oorzaak in de pachtbeheersing (Pachtwet) in Nederland. De vraag doet zich voor of het ontstaan van de hiervoor aangeduide pachtersclaims wel juist is in het kader van de hier aan de orde zijn de bedrijfsopvolging. J.H. de Wit1 verdedigt dat de verpachting in het kader van de bedrijfsopvolging geschiedt op grond van de familiebetrekkingen. Naar Nederlands fiscaal recht ontstaat er in dat geval geen pachtersclaim.2&#13;
Een probleem doet zich voor wanneer de vader als pachter kocht van een derde en nu voor de bedrijfsoverdracht staat. Realisatie van de pachtersclaim komt dan aan de orde3. Artikel 17 Wet I.B. kan dan uitstekende diensten bewijzen. Dit artikel komt later aan de orde.&#13;
Een andere vorm van geleidelijke bedrijfsoverdracht is het aangaan van een maat-schap of van een vennootschap onder firma. Civielrechtelijk is men algemeen van opvatting, dat inbreng in maatschap of firma overdracht meebrengt, zodat in begin-sel sprake is van realisatie van stille reserves. De liquidatievrijstelling (artikel 8 letter d Wet I.B.) en het bijzondere (proportionele) tarief (artikel 57 Wet I.B.) zijn dan van toepassing.&#13;
Om van overdracht te kunnen spreken is niet noodzakelijk, dat de juridische eigendom wordt ingebracht. Inbreng van de economische eigendom (belang) volstaat ook. Economische eigendom houdt in, dat, hoezeer iemand zakelijk gerech-tigd is tot enig goed, dit niet uitsluit, dat de waardeveranderingen aan een ander toe-komen. Bij inbreng in gebruik en genot behoudt de juridische eigenaar zich het risi-co van waardeveranderingen voor. Van overdracht is bij inbreng van gebruik en ge-not in het geheel geen sprake.&#13;
De vennoot kan zich voor zijn inbreng in de boeken der maatschap laten credite-ren voor de boekwaarde, dan wel voor de werkelijke waarde. Een en ander kan aan-leiding geven tot belastingheffing, hetgeen voorlopig voorkomen kan worden door het voorbehouden van stille reserves. Wanneer de inbrenger zich doet crediteren voor de boekwaarde (en de werkelijke waarde is hoger), dan kunnen aan de bevoor-deling die hieruit voortvloeit, zakelijke dan wel persoonlijke motieven ten grondslag liggen. Heeft de bevoordeling een zakelijk karakter, doordat bijvoorbeeld de onder-handelingspositie van de oude ondernemer niet sterk genoeg is of die van de toe-tredende vennoot zo sterk, dat er geen vergoeding bedongen kan worden, dan kan fiscaal geen overdrachtswinst geconstateerd worden. De toetredende vennoot moet zijn aandeel in de maatschap waarderen tegen de door hem opgeofferde prijs, nihil derhalve. Hetgeen hij minder bepaalt dan de waarde van zijn aandeel, zal dan te zij-ner tijd bij vervreemding belaste winst voor hem vormen. Geeft daarentegen de bevoordeling door inbreng een persoonlijk karakter dan zal bij die inbreng over-drachtswinst geconstateerd dienen te worden. Overdracht is dan immers een hande-ling, welke een bevoordeling inhoudt van de andere partij. Dit brengt fiscaal met zich mee, dat ten bedrage van die bevoordeling een zogenaamde onttrekking moet worden geconstateerd, welke de winst verhoogt. Er is dan sprake van overdrachts-winst.&#13;
Bij creditering van de inbrenger voor de werkelijke waarde ligt de zaak fiscaal niet gunstig. Belangrijk met betrekking tot deze materie is het arrest van de Hoge Raad van 16 december 1959, BNB 1960/34. In dit arrest besliste de Hoge Raad, dat bij creditering van de inbrenger voor de werkelijke waarde sprake is van én over-drachtswinst én - progressief belaste - herwaarderingswinst. Op het moment van inbreng tegen werkelijke waarde bij bijvoorbeeld een fifty-fifty-winstverdeling, dient 50% van de stille reserves als overdrachtswinst beschouwd te worden, terwijl de andere 50% als herwaarderingswinst genoten wordt. Wil men voorkomen, dat herwaarderingswinst geconstateerd wordt terwijl men de mede-vennoot niet wenst te bevoordelen, dan dient men dit volgens de Hoge Raad 'buiten de maatschap' om te regelen. Hier zij overigens nog gewezen op het arrest van de Hoge Raad van 20 januari 1954, BNB 1955/154. De Hoge Raad besliste in dat arrest dat de inbrenger nooit verplicht is tot herwaardering van zijn eigen aandeel over te gaan. Terecht, iedere vennoot heeft fiscaal zijn eigen onderneming.&#13;
In de praktijk zal men er als regel de voorkeur aan geven belastingheffing over de stille reserves bij inbreng te voorkomen. Alsdan loopt men op tegen het begrip 'cre-ditering voor de boekwaarde met voorbehoud van stille reserves'. Het is namelijk mogelijk de belastingheffing bij het aangaan van de maatschap te voorkomen door zich de stille reserves voor te behouden. De toetredende vennoot kan alsdan niet meedelen in de stille reserves, welke op het moment van aangaan der maatschap aanwezig zijn. Er wordt dan gewerkt met 2 winstverdelingen, namelijk één met be-trekking tot de gewone jaarwinsten en één met betrekking tot de winsten, welke worden behaald met of bij vervreemding van de ingebrachte zaken. Over deze materie is een aanschrijving uitgevaardigd door het Ministerie van Financiën. Het betreft hier de resolutie van 31 mei 1955.&#13;
Verblijvens- en overnemingsbedingen&#13;
Verblijvens- of overnemingsbedingen worden gemaakt met betrekking tot het aandeel van een vennoot in het vennootschapsvermogen. Hierbij moet een onderscheid worden gemaakt naar gelang het bedrijf in juridische mede-eigendom, dan wel alleen de economische eigendom, of slechts het gebruik en genot daarvan is ingebracht. Voor de goederen die reeds door inbreng in eigendom mede-eigendom van de vennoten zijn, dient men in dit verband een verblijvensbeding te maken, waardoor de gehele eigendom - na uittreden van een vennoot - verblijft aan de andere vennoot. Aangezien het verblijvensbeding een scheiding en verdeling van medeeigendom inhoudt, kan het ook alleen gelden voor goederen, die reeds in medeeigendom tussen de vennoten zijn. Het grote voordeel van deze constructie is, dat juridische levering niet meer behoeft te geschieden, omdat door het vervullen van de voorwaarde - het uittreden van de vennoot - het verblijvensbeding als scheiding tegelijk zakelijkrechtelijke werking heeft met en door de uittreding of het overlij-den. Dit heeft bijzonder grote voordelen, omdat de medewerking tot de levering voor de uitgetreden vennoot of zijn erfgenamen niet meer nodig is.&#13;
Betreft het goederen, die wél tot het bedrijf behoren, maar geen mede-eigendom van de vennoten zijn, zoals slechts in economische eigendom en in gebruik en genot ingebrachte bedrijfsmiddelen, dan kan men een overnemingsbeding maken, dat wil zeggen door uittreden van de ene vennoot (bijv. vader) kan de zoon zich economisch als eigenaar beschouwen van deze door de vader niet-ingebrachte bedrijfsmiddelen, maar er zal hier nog (juridische) levering moeten plaatsvinden, dat wil zeggen bij on-roerende goederen zal nog levering door overschrijving van een notariële transpor-takte moeten geschieden.&#13;
Wanneer de overledene vennoot was en in het maatschapscontract sprake is van een overnemingsbeding dan kan bij de fiscale afrekening het zogenaamde 'sterfte-winst'-tarief van 20% toegepast worden. Is daarentegen sprake van een verblijvens-beding bij overlijden, dan wordt aangenomen, dat de vennoot zijn aandeel reeds bij leven heeft overgedragen, zodat in de boedel van de overledene slechts de vergoe-ding voor het verblevene valt. Alsdan is geen sprake van sterftewinst, doch van over-drachtswinst, welke winst belast wordt met het tarief 20-54%. De Hoge Raad heeft dit nog eens bevestigd in zijn arrest van 7 maart 1973, BNB 1974/53. Om deze nare gevolgen te ontkomen heeft zich in de praktijk het 'verblijvensbeding met vertraag-de werking' ontwikkeld. Het verblijvensbeding met vertraagde werking is een ver-blijvensbeding met tijdsbepaling, bijvoorbeeld in deze zin, dat het verblijven wordt uitgesteld tot het einde van het lopende boekjaar. Gelet op de parlementaire geschie-denis, waarbij de regering het beding heeft genoemd als mogelijkheid om het 20%-tarief te bereiken, zal ook in dit geval sprake zijn van 'sterftewinst'.&#13;
Direkte bedrijfsoverdracht&#13;
De problematiek op dit terrein wordt op dit moment overheerst door de vraag of de zogenaamde agrarische waarde (een waarde welke lonende exploitatie mogelijk maakt) als een zakelijke dan wel als een onzakelijk bepaalde waarde gezien moet worden. Jolink4 en Tuinte5 verdedigen het zakelijke karakter, de Wit6 het onzakelijke karakter. De rechtspraak heeft de tendens agrarische waarde als onzakelijk te be-schouwen. Met name de resolutie van 25 augustus 1965 spreekt duidelijke taal. In die resolutie draagt de Staatssecretaris van Financiën de inspecteurs van Registratie en Successie op, bij overdrachten van land- en tuinbouwbedrijven door ouders aan kinderen tegen een lagere waarde dan de vrije verkeerswaarde met terughoudend-heid gebruik te maken van de mogelijkheid tot het vorderen van een schenkingsaangifte. Uit de resolutie valt af te leiden, dat de Staatssecretaris bij deze overdrach-ten in een aantal gevallen zeker schenkingen aanwezig acht, doch niettemin vanwege de door hem genoemde redenen afziet van de heffing van schenkingsrecht.&#13;
Wat is het belang van het onderscheid zakelijk - onzakelijk? Indien men de agra-rische waarde als een zakelijke waarde wil beschouwen, dan duikt het begrip 'ge-bruikersclaim' op (dit is het verschil tussen de vrije en de agrarische waarde op het moment van aankoop door de zoon). Vorenbedoeld verschil (gebruikersclaim) wordt in elk geval belast, omdat dit verschil in zakelijke verhoudingen is ontstaan. Wanneer belastingheffing aan de orde komt is een andere zaak.&#13;
Wanneer we op de 'onzakelijk toer' gaan, dan kan deze gebruikersclaim niet ont-staan, ook al wordt gekocht tegen de agrarische waarde. Het verschil tussen de agra-rische en de vrije waarde dient dan als een (onbelaste: resolutie 25 augustus 1965) schenking gezien te worden, welke niet in de winst valt. Bij het einde der bedrijfs-uitoefening dient fiscale afrekening over het verschil tussen de waarde in het econo-mische verkeer en de boekwaarde plaats te vinden. Wanneer de agrarische waarde als een 'zakelijk' bepaalde waarde bezien moet worden, dan vindt ook slechts afre-kening over die waarde plaats. De zoon dient ook met dezelfde waarde in zijn admi-nistratie te beginnen. Stelt men zich daarentegen op het standpunt, dat de agrarische waarde een 'onzakelijke' waarde is, dan zal afrekening met de fiscus dienen te ge-schieden over de vrije waarde, hoezeer ook tegen de agrarische waarde is overgedra-gen. De zoon kan in zijn administratie ook met deze vrije waarde starten, hoezeer hij ook slechts de agrarische waarde heeft opgeofferd.&#13;
Fiscale faciliteiten bij overdracht van het bedrijf&#13;
Bij verkoop van het totale bedrijf (of het aandeel in de maatschap) eist de fiscus uiteraard zijn deel. Inkomstenbelasting zal betaald moeten worden over de door de vader gemaakte overdrachtswinst (na eliminering van de winst, welke onder de land-bouwvrijstelling valt), derhalve in zijn algemeenheid de opbrengst bij verkoop minus de boekwaarde van het overgedragene. De onmiddellijke belastingheffing bij overdracht is te voorkomen door gebruik te maken van artikel 17 Wet I.B. Artikel 17 maakt de overdracht mogelijk, wanneer de ouder 65 jaar of ouder is of 45 % of meer arbeidsongeschikt is. Het doel van een en ander is, dat de overdracht van vader op zoon op een meer passend tijdstip dan het overlijden van de vader wordt bevor-derd. Het artikel kan niet worden toegepast bij opname van een zoon in een maat-schap met vader, omdat de faciliteit uitsluitend geldt wanneer de onderneming volle-dig overgedragen wordt. De overdracht als bedoeld in artikel 17 kan ook fiscaal ge-ruisloos gebeuren, wanneer voor de waarde in het economische verkeer wordt over-gedragen. De zoon-overnemer dient fiscaal de boekwaarde van de vader aan te hou-den; doet hij dit niet, dan volgt belastingheffing bij de vader. Het is duidelijk, dat de zoon, door uit te gaan van de fiscale boekwaarde, een vaak belangrijke belasting-claim overneemt van zijn vader. Hij zal deze latente belastingschuld bij het vast-stellen van de overnameprijs in aanmerking nemen. Een volgende faciliteit, welke bij het staken van de onderneming 'gebruikt' kan worden, is de zogenaamde stamrechtvrijstelling. De stakingswinst wordt dan als het ware omgezet in een recht op lijfrente. De stakingswinst wordt op het moment van staken niet belast, doch wel de later volgende termijnen van lijfrente. De stamrecht-vrijstelling is opgenomen in artikel 19 Wet I.B. De stamrechtvrijstelling is van toe-passing ter gelegenheid van het staken van de onderneming. Van staken van een on-derneming in de zin van artikel 19 is pas sprake, ingeval de ondernemer definitief ophoudt de onderneming te drijven. Zo vindt staken plaats door het overlijden van de ondernemer, doordat de ondernemer de gehele onderneming overdoet aan een ander of deze gewoon voor het geheel liquideert.&#13;
Tenslotte zijn er dan nog de reeds eerder genoemde faciliteiten van artikel 8 letter d en artikel 57 lid 1 letter a Wet I.B. '64. Artikel 8 letter d zegt dat voordelen be-haald met of bij het geheel of gedeeltelijk staken van een onderneming tot een be-drag van ƒ 20.000,- niet tot de winst behoren (liquidatie-vrijstelling). Artikel 57 lid 1 letter a zegt, dat belast is met het bijzondere (proportionele) tarief de winst behaald met of bij het staken van een onderneming dan wel met of bij de overdracht of liqui-datie van een gedeelte van de onderneming (stakingsvrijstelling).&#13;
Wet op Belastingen van Rechtsverkeer&#13;
Krachtens bovengenoemde Wet (artikel 1) worden de volgende belastingen geheven: a. Een overdrachtsbelasting&#13;
b........................................&#13;
c.........................................&#13;
d........................................&#13;
Ingevolge artikel 2 wordt onder de naam 'overdrachtsbelasting' een belasting ge-heven terzake van de verkrijging van onroerende goederen. De belasting bedraagt 6% van de waarde. In artikel 15 lid 1 letter b is een in het kader van de bedrijfs-opvolging belangrijke vrijstelling opgenomen. Vrijgesteld is namelijk de verkrijging door een of meer eigen of aangehuwde kinderen of pleegkinderen van zaken die be-horen tot en dienstbaar zijn aan een onderneming van de ouder, welke voor wat de bedrijfsvoering betreft in haar geheel door dat kind of die kinderen wordt voort-gezet. De ratio van de vrijstelling is het voorkomen van versnippering van de onder-neming.&#13;
De toevoeging van de woorden 'voor wat de bedrijfsvoering betreft' heeft tot doel om ook vrijstelling te verlenen, ingeval de ouder het bedrijf geheel staakt en het kind het bedrijf geheel voortzet, maar niet al het tot de onderneming behorende onroe-rend goed in eigendom overgaat, doch de door de ouder in eigendom gehouden per-celen van hem worden gehuurd of gepacht op langlopende contracten. Voorkoming van versnippering van de onderneming is, gelet op het karakter van de pachtwet-geving, voldoende gewaarborgd, indien naast de bedrijfsoverneming de onroerende goederen gedeeltelijk worden overgedragen en voor het andere gedeelte worden ge-pacht.&#13;
Een ouder die samen met zijn zoon A in maatschapsverband een landbouwbedrijf uitoefende beëindigde zijn deelname aan de bedrijfsvoering en droeg zijn aandeel in de maatschap - waaronder zijn aandeel in de tot het bedrijf behorende hofstede met land - over aan zijn zoon B, waarna de onderneming door A en B gezamenlijk werd voortgezet. Aangezien de ouder zijn gehele onderneming overdroeg was de Staatssecretaris van Financiën van oordeel, dat de vrijstelling van artikel 15 eerste lid, letter b, van de Wet toepassing kon vinden.&#13;
Het is niet altijd nodig dat de ouder zijn onderneming in haar geheel aan de kinde-ren overdraagt. De vrijstelling kan ook toepasselijk worden geacht, ingeval van een onderneming, die kan worden gesplitst in gedeelten die zelfstandige ondernemingen vormen, zodanig gedeelte wordt overgedragen aan kinderen die de afgesplitste on-derneming voortzetten. In zijn arrest van 21 april 1976, BNB 1976/133, besliste de Hoge Raad, dat de vrijstelling geen toepassing vindt, indien het overgedragen ge-deelte van de onderneming wel een zelfstandig karakter heeft, doch dit niet het geval is met betrekking tot hetgeen de ouder heeft behouden.&#13;
Bij overdracht van de onderneming onder voorbehoud van het vruchtgebruik zal de vrijstelling slechts toepasselijk kunnen zijn, indien het onroerend goed aan de kinderen voor gebruik ter beschikking wordt gesteld, bijvoorbeeld door verpachting en de kinderen het onroerend goed gebruiken ter voortzetting van de onderneming. Tenslotte kan de vrijstelling mede toepassing vinden, indien een onderneming of het daartoe behorende onroerend goed eerst wordt overgedragen aan alle kinderen en door deze vervolgens wordt toegescheiden aan een of meer van de kinderen, die de onderneming in zijn geheel voortzetten.&#13;
De Wet investeringsrekening (W.I.R.) in het kader van de bedrijfsopvolging&#13;
Op 24 mei 1978 is de Wet investeringsrekening, de WIR, in werking getreden. Deze Wet vervangt twee overbekende fiscale faciliteiten, te weten de investeringsaftrek en de vervroegde afschrijving. Het doel van de Wet is de investeringen in ons land te stimuleren en wel naar de gewenste richting. Het Rijk stelt voor dit doel middelen beschikbaar. Deze middelen ontvangt het via de inkomsten- en de vennootschaps-belasting. Een gedeelte van deze belastingopbrengsten wordt gestort in een speciaal fonds, de investeringsrekening. Uit dit fonds worden de subsidies aan ondernemin-gen gegeven die investeren. Men dient de WIR niet te zien als een eenvoudige aan-passing van de investeringsaftrek en vervroegde afschrijving. Vooral in verband met de maatregelen ter voorkoming van misbruik en met het hoe en wanneer de premie wordt verkregen, heeft de WIR bepaald toch wel een eigen gezicht. Hoe dan ook, er wordt wel vaak voortgebouwd op het begrippenarsenaal uit de regelingen met be-trekking tot de investeringsaftrek en vervroegde afschrijving. In beginsel blijven voor de toepassing van de bepalingen inzake investeringsbijdragen buiten aanmer-king verplichtingen aangegaan tussen bloed- en aanverwanten in de rechte linie en in de tweede graad van de zijlinie. De Wet geeft echter de Minister de bevoegdheid hiervan af te wijken. Hij heeft dat ook gedaan. Wanneer omtrent het normale zake-lijke karakter van de transactie generlei twijfel bestaat, wordt door de fiscus WIR-premie verleend. Bepaald gecompliceerd ligt de zaak bij de maatschap of firma. Wij moeten hierbij onderscheiden tussen de gebruik- en genotsinbreng en de juridische (en economische) eigendom van de maatschap. Eerst de gebruik- en genotsinbreng. Artikel 61a lid 5 letter j Wet I.B. zegt dat niet tot bedrijfsmiddelen waarvoor een investeringsbijdrage kan worden verkregen worden gerekend gebouwen en installaties van een natuurlijk persoon, welke bestemd zijn om - direct of indirect - hoofdzakelijk (dit is 70%) ter beschikking te worden gesteld aan derden. Onder het begrip 'ter beschikking stellen' moet begrepen worden het geval waarbij een firmant in een vennoot-schap onder firma of maatschap onroerend goed verwerft, dat ten behoeve van de gemeenschappelijke bedrijfsuitoefening wordt gebruikt. In hoeverre sprake is van hoofdzakelijk (70%) zal dienen te worden afgeleid uit de winstverdeling. Het zal duidelijk zijn, dat, ingeval men in beginsel in de termen voor een investeringsbijdrage valt, deze WIR-premie in zijn totaliteit aan de gebruik- en genotsinbrenger toevalt.&#13;
Wanneer voor rekening en risico van de maatschap wordt geïnvesteerd, dan doet zich de vraag voor bij wie de WIR-premie terecht komt. Het Ministerie van Financiën stelt bij resolutie van 22 augustus 1978 dat in beginsel bij het standpunt van belanghebbenden kan worden aangesloten, mits dat standpunt redelijk is. In het algemeen kan een consequente verdeling volgens de kapitaalsverhouding, de aandelen in de winst, de aandelen in de stille reserves of zelfs gelijke delen worden aanvaard. De verdeling volgens de aandelen in de stille reserves lijkt de voorkeur te verdienen.&#13;
Het behoeft geen betoog, dat het vorenstaande in de praktijk tot enorme keuzeproblemen leidt. Deze keuze-problemen worden nog vergroot door het feit, dat ook andere belastingwetten 'meespelen', (omzetbelasting; belastingen van rechtsverkeer) alsmede door het feit, dat later desinvesteringsbetalingen (terugbetaling van WIR-premie bij verkoop van een bedrijfsmiddel) bij de overdragende ouder voorkomen kunnen worden door gebruikmaking van artikel 17 Wet I.B. (geruisloze overdracht; reeds hiervoor behandeld).&#13;
Besloten Vennootschap7 in de landbouw&#13;
De vraag doet zich voor, of er in zijn algemeenheid in de landbouw plaats is voor de B.V. Het lijkt daartoe zinnig om de motieven tot oprichting van een B.V. af te wegen.&#13;
a. Beperking van de aansprakelijkheid&#13;
Zoals bekend is, loopt de aandeelhouder slechts risico tot het bedrag van zijn deelneming in het vennootschapskapitaal. Praktisch is het zo, dat voor de schulden, welke voortvloeien uit opgenomen leningen ten behoeve van de B.V., de financier zekerheidsstelling verlangt, welke vaak ook rust op het privévermogen van de aandeelhouder.&#13;
Tegen deze achtergrond is de mogelijkheid tot beperking van de aansprakelijkheid als motief voor de oprichting ernstig verminderd. b. Sociale wetgeving&#13;
In de eerste plaats is van belang te vermelden, dat sinds de invoering van de Alge-mene Arbeidsongeschiktheids Wet (A.A.W.), welke Wet ook geldt voor zelfstan-digen, het sociale aspect enigszins op de achtergrond is geraakt. Voegt men daar-bij nog de mogelijkheid om een arbeidsongeschiktheidsverzekering te sluiten als aanvulling op de A.A.W., dan is duidelijk dat men om het sociale aspect op zich de omzetting in een B.V. niet behoeft te propageren.&#13;
Opmerking verdient nog, dat, ingeval men om sociale redenen een B.V. opricht, de winst vóór omzetting toch dermate van omvang dient te zijn, dat een redelijk salaris vanuit de B.V. genoten kan worden. Indien namelijk een salaris uit de B.V. genoten wordt, dat de winst van de B.V. overtreft, dan creëert men bij de B.V. compensabele verliezen (welke wellicht nooit gecompenseerd worden) ter-wijl het salaris ed uiteraard gewoon wordt belast. Het sociale pakket wordt dan wel erg duur.&#13;
c. Belastingheffing&#13;
Wanneer we de inkomens in de landbouw gedurende de laatste jaren en de ver-wachtingen voor de nabije toekomst zien, dan zal duidelijk zijn, dat het om fiscale redenen omzetten in een B.V. niet snel aan de orde zal komen. Overigens zal de gemiddelde winst toch wel minimaal ƒ 100.000, - moeten bedragen, wil om fiscale redenen omzetten enigszins aantrekkelijk zijn.&#13;
d. Pensioenen&#13;
Het is van algemene bekendheid, dat pensioenvoorzieningen voor loontrekken-den (dus ook voor de directeur-grootaandeelhouder) fiscaal gunstig behandeld worden. Het is dan echter wel nodig, dat er na aftrek van salaris en sociale lasten nog een restant winst is voor de B.V. Gezien het opgemerkte bij punt c hiervoor, zal die situatie zich niet snel voordoen.&#13;
Het voorgaande overziende zal in de landbouw niet te snel tot oprichting van een B.V. overgegaan moeten worden. Rest nog de vraag of de oprichting aan te bevelen is in het kader van de bedrijfsopvolging. Dezerzijds wordt gemeend, dat de bedrijfsopvolging als zodanig geen reden behoeft te zijn om een B.V. op te richten. Zonder B.V. is de bedrijfsoverdracht ook goed, zo niet beter, te regelen.8</content><legacyfootnotes>1. MBB juni 1981 blz. 128.&#13;
2. Zie in dit verband de op 9/9-1981 uitgevaardigde 'pachters voordeelresolutie' (min. res. nr. 281- 13818, BNB 1981/ 288).&#13;
3. Zie in die verband FED I.B. 64: artikel 7: 345 met aantekening van G. Tuinte.&#13;
4. Weekblad voor Fiscaal Recht 18 december 1980.&#13;
5. FED I.B. 4: art. 7: 345.&#13;
6. MBB juni 1981.&#13;
7. Zie ook 'de Pacht' van juni/juli 1978, mei 1980 en december 1980.&#13;
8. Zie in die verband: Misset land- en tuinbouwreeks; 'Van vader op zoon in het boerenbedrijf' door Mr. P. Bongaarts, Mr. D. Smit en Mr. A. Stollenwerk, blz. 123 e.v.</legacyfootnotes><footnotes><footnote/></footnotes><auteurs>Mr. A.J.M, van Poppel</auteurs><published>1982-07-01 00:00:00</published><modified>1982-07-01 00:00:00</modified><editiondate>1982-07-01</editiondate><htmlpath>https://denhollander.info/artikel/6486</htmlpath></article>
</articles></edition>
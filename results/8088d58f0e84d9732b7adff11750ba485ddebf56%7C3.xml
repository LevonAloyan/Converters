<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1992</searchword><id>6616</id><udhid>UDH:TvAR/6616</udhid><titel>'Anneke Schukking / Ruurd Kiestra' (TvAR 1992/4577)</titel><searchwords><searchword>TvAR 10/1992</searchword><searchword>TvAR 1992/4577</searchword><searchword>UDH:TvAR/6616</searchword></searchwords><attachments><attachment><name>1992_nr 10_Rechtspraak_4577.pdf</name><extention>pdf</extention><url>https://denhollander.info/download/6381/ci</url></attachment></attachments><inleiding>Pachtwet, art. 36, 38, 41, 44&#13;
Pachter exploiteert een melkveebedrijf van&#13;
ongeveer 51 ha. Verlies van het gepachte, met&#13;
een oppervlakte van 5.88.10 ha, maakt minder&#13;
uit dan 12% van de grond, in gebruik bij&#13;
het bedrijf van de pachter. Pachter houdt in&#13;
geval van verlies van het gepachte nog een&#13;
bedrijf over van 45 ha. Het verlies van het&#13;
melkquotum samenhangend met het verlies&#13;
van de grond zal gedeeltelijk worden gecompenseerd&#13;
door een zijdens de verpachter aan&#13;
de pachter te betalen vergoeding daarvoor.&#13;
Het verlies van het land in geschil en het&#13;
daarmee samenhangende melkquotum is weliswaar&#13;
aan te merken als een aantasting van&#13;
het maatschappelijk bestaan, doch niet als&#13;
een ernstige aantasting. Niet aan de orde&#13;
komt derhalve of het voorgenomen eigen gebruik&#13;
van overwegende betekenis is. Appellante&#13;
zal aan geïntimeerde een bedrag hebben&#13;
te betalen van f 2 000 000, indien later mocht&#13;
blijken dat de wil van appellante om het verpachte&#13;
persoonlijk in gebruik te nemen, in&#13;
werkelijkheid niet aanwezig is geweest. Volgt&#13;
afwijzing van het verzoek tot verlenging van&#13;
de pachtovereenkomst. </inleiding><content>Pachtkamer Gerechtshof Arnhem, besch.&#13;
van 4 oktober 1991&#13;
(Mrs. Bierman, Heida en Brunner, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer:&#13;
Gezien het op 14 mei 1991 ter griffie van&#13;
het hof ingekomen beroepschrift van Anneke&#13;
Schukking, wonende te Raerd, procureur: mr.&#13;
Ir. A.F. van Dam, tegen een beschikking van&#13;
de pachtkamer van het kantongerecht te&#13;
Leeuwarden van 9 april 1991, waarbij met&#13;
zes jaren is verlengd de tussen appellante als&#13;
verpachtster&#13;
en&#13;
Ruurd Kiestra, wonende te Tersoal, procureur:&#13;
mr. J.M.J. Huver, als pachter, bestaande&#13;
en behoudens verlenging op 1 november 1991&#13;
eindigende pachtovereenkomst met betrekking&#13;
tot het perceel wei- en hooiland onder&#13;
Tersoal, kadastraal bekend Gemeente Rauwerd,&#13;
sectie K, nrs. 151 en 154, groot 5.88.10&#13;
hectare;&#13;
Mede gezien de overige stukken, waaronder&#13;
een afschrift van die beschikking en het&#13;
namens geïntimeerde door de procureur mr.&#13;
J.M.J. Huver op 23 juli 1991 ter griffie van&#13;
het hof ingediende verweerschrift;&#13;
Gelet op de behandeling van het hoger beroep&#13;
ter zitting van het hof op 26 augustus&#13;
1991, waarbij aanwezig waren appellante,&#13;
vergezeld van haar schoonzoon H.A. Haringsma,&#13;
bijgestaan door mr. Y.B. Kuiper, advocaat&#13;
te Leeuwarden, en geïntimeerde,&#13;
vergezeld van zijn broer, bijgestaan door mr.&#13;
J.H. van Vliet, directeur van A &amp; S Partners&#13;
in Juridische Dienstverlening te Wageningen;&#13;
Overweegt:&#13;
De beschikking van de pachtkamer van het&#13;
kantongerecht te Leeuwarden is gegeven uit&#13;
overweging in hoofdzaak, dat het behoud van&#13;
het onderhavige land voor appellant van zodanige&#13;
betekenis is, dat verlies daarvan voor&#13;
hem een ernstige aantasting van het maatschappelijk&#13;
bestaan zal betekenen en dat het&#13;
persoonlijk gebruik daarvan voor geïntimeerde&#13;
niet van overwegende betekenis is, zodat&#13;
de billijkheid medebrengt dat het verlengingsverzoek&#13;
van pachter wordt gehonoreerd.&#13;
Appellante heeft de volgende grief aangevoerd:&#13;
Ten onrechte heeft de pachtkamer geoordeeld&#13;
dat het eigen gebruik van het&#13;
gepachte voor appellante niet van overwegende&#13;
betekenis is;&#13;
De mondelinge behandeling: Ter zitting voor&#13;
het hof is niet of onvoldoende weersproken&#13;
verklaard (zakelijk weergegeven):&#13;
door appellante: dat haar echtgenoot P.R.&#13;
van der Velde en de schoonzoon H.A. Haringsma&#13;
sedert mei 1990 in maatschapsverband&#13;
een bedrijf exploiteren met 38 hectare&#13;
grond in gebruik; dat zij 90 melkkoeien hebben,&#13;
26 pinken en 16 vaarzen; dat zij een&#13;
melkquotum van ca. 232 000 kg hebben; dat&#13;
het gemiddeld bedrijfsresultaat de afgelopen&#13;
jaren ca. f 70 000 bedraagt; dat Van der Velde&#13;
een AAW-uitkering van ca. f 5000 per jaar&#13;
ontvangt; dat de grond in geschil nodig is&#13;
voor het weiden van jongvee en schapen en&#13;
voor hooi winning; dat verwerving van het&#13;
met de grond in geschil samenhangende&#13;
melkquotum een positieve uitwerking heeft op het bedrijfsresultaat; dat de grond in geschil&#13;
een behoorlijke kwaliteit heeft;&#13;
door geïntimeerde: dat hij een bedrijf heeft&#13;
van ca. 50,75 hectare, dat hij daarvan ca.&#13;
26,50 hectare in eigendom heeft, 18 hectare in&#13;
erfpacht en 5.88.10 hectare in pacht van appellante;&#13;
dat het veebestand thans bestaat uit&#13;
73 melkkoeien, 32 stuks jongvee, 3 stieren, 11&#13;
fokpaarden, 32 schapen en 38 lammeren; dat&#13;
het toegekende melkquotum ca. 410 000 kg&#13;
bedraagt; dat hij een schuldenlast heeft van&#13;
ca. f 541 000; dat hij investeringen wil doen&#13;
in de aanleg van een mestsilo en in renovatie&#13;
van de bestaande ligboxenstal; dat ten gevolge&#13;
van een ernstig ongeval van zijn echtgenote&#13;
rekening moet worden gehouden met extra&#13;
kosten in de huishouding en in de bedrijfsvoering;&#13;
De raadslieden hebben de standpunten van&#13;
partijen nader toegelicht onder het overleggen&#13;
van pleitnotities; de raadsman van geïntimeerde&#13;
heeft verzocht om toepassing van art. 44&#13;
lid 3 Pachtwet.&#13;
Het oordeel van het hof: 1. Gelet op hetgeen&#13;
daaromtrent uit de stukken en het ter zitting&#13;
van het hof verhandelde is gebleken, is het&#13;
hof van oordeel dat het voornemen tot eigen&#13;
gebruik van de grond in geschil voor&#13;
landbouwkundige doeleinden aannemelijk en&#13;
uitvoerbaar is.&#13;
2. Vervolgens komt de vraag aan de orde&#13;
of door het verlies van het gepachte de grondslag&#13;
van het maatschappelijk bestaan van de&#13;
pachter ernstig zal worden aangetast.&#13;
De pachter exploiteert thans een melkveebedrijf&#13;
van ongeveer 51 hectare. Verlies van&#13;
de onderhavige 5.88.10 hectare maakt minder&#13;
dan 12% uit van de grond, in gebruik bij het&#13;
bedrijf van de pachter. Betrokkene houdt in&#13;
geval van verlies van het gepachte nog een&#13;
bedrijf van ongeveer 45 hectare over. Het verlies&#13;
van het melkquotum samenhangend met&#13;
het verlies van de grond zal gedeeltelijk worden&#13;
gecompenseerd door een zijdens de verpachter&#13;
aan de pachter te betalen vergoeding&#13;
daarvoor. Naar het oordeel van het hof is verlies&#13;
van het land in geschil en het daarmee samenhangende&#13;
melkquotum weliswaar aan te&#13;
merken als een aantasting van zijn maatschappelijk&#13;
bestaan, doch niet als een ernstige aantasting.&#13;
Niet aan de orde komt derhalve of het&#13;
voorgenomen eigen gebruik van de echtgenoot&#13;
en de schoonzoon van appellante van&#13;
overwegende betekenis is. Het verzoek tot&#13;
verlenging moet dus op grond van het bepaalde&#13;
in art. 41 lid 1 Pachtwet worden afgewezen.&#13;
De door appellante aangevoerde grief moet&#13;
derhalve gegrond worden verklaard;&#13;
3. Het hof acht termen aanwezig te bepalen,&#13;
dat appellante aan geïntimeerde een bedrag&#13;
van f 200 000 zal hebben te betalen,&#13;
indien later mocht blijken dat de wil van appellante&#13;
om het verpachte persoonlijk in gebruik&#13;
te nemen, in werkelijkheid niet&#13;
aanwezig is geweest.&#13;
Slotsom:&#13;
De beschikking, waarvan beroep, kan niet in&#13;
stand blijven en beslist moet worden als na te&#13;
melden.&#13;
Beschikkende in hoger beroep: Vernietigt de&#13;
tussen partijen door de pachtka-mer van het&#13;
kantongerecht te Leeuwarden gegeven&#13;
beschikking van 9 april 1991, waarvan&#13;
beroep,&#13;
en opnieuw beschikkende:&#13;
Wijst het verzoek tot verlenging van de&#13;
pachtovereenkomst met betrekking tot het&#13;
perceel wei- en hooiland, kadastraal bekend&#13;
Gemeente Rauwerd, sectie K, nrs. 151 en 154,&#13;
groot 5.88.10 hectare af;&#13;
Bepaalt dat appellant aan geïntimeerde een&#13;
bedrag van f 200 000 zal hebben te betalen,&#13;
indien later mocht komen vast te staan, dat de&#13;
wil om het verpachte persoonlijk in gebruik te&#13;
nemen, in werkelijkheid niet aanwezig is geweest.</content><legacyfootnotes/><footnotes><footnote/></footnotes><auteurs>Mrs. Bierman, Heida en Brunner, mr. ing.&#13;
Jansens van Gellicum en Wentink</auteurs><published>1992-10-01 00:00:00</published><modified>1991-10-04 00:00:00</modified><editiondate>1992-10-01</editiondate><htmlpath>https://denhollander.info/artikel/6616</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>6243</id><udhid>UDH:TvAR/6243</udhid><titel>Kluiten en duiten, een korte beschouwing over de rentabiliteit van het verpachten van landbouwgrond in Nederland, 1868-1986</titel><searchwords><searchword>TvAR 1/1989</searchword><searchword>UDH:TvAR/6243</searchword></searchwords><attachments><attachment><name>1989_nr 1_Artikel_Noort.pdf</name><extention>pdf</extention><url>https://denhollander.info/download/6037/ci</url></attachment></attachments><inleiding>De financiële kant van het beleggen in landbouwgrond voor verpachting is altijd een&#13;
omstreden zaak geweest. De eerste Staatscommissie voor de landbouw sprak er in&#13;
haar rapport' al op diverse plaatsen over, bijvoorbeeld: 'De landbouwers trachten&#13;
hun bedrijf aan de kapitalisten te betwisten, zij hebben liever kluiten dan duiten en&#13;
hopen op kentering van het getij. Zij, die wat hebben, concurreren bij den aankoop.&#13;
Zij, die niets hebben of althans weinig om te kopen, concurreren om te pachten.&#13;
Voor de kapitalisten geven daarom de nog te hoge koopprijzen zeer bevredigende&#13;
rente".&#13;
'De netto inkomsten uit verpachten grond zijn weliswaar niet met zekerheid vast&#13;
te stellen', zo vervolgde de staatscommissie, 'doch met de beschikbare gegevens is&#13;
het desalniettemin mogelijk bij benadering tot uitkomsten te geraken die voldoende&#13;
betrouwbaar worden geacht.' De schattingswijze die de staatscommissie daarbij toepaste&#13;
houdt het volgende in: 'Vergelijkt men nu de opgegeven pacht- en koopprijssommen&#13;
en vermindert men de pacht met (...) de lasten, dan komt men tot een nettoinkomen&#13;
van:&#13;
minder dan 2,5 pet............ 4 malen&#13;
van 2,5 tot 3 pet ........... 13&#13;
" 3 tot 3,5 pet............ 14 "&#13;
" 3,5 tot 4 pet............ 17 "&#13;
" 4 tot 4,5 pet ........... 13 "&#13;
" 4,5 tot 5 pet ........... 6 "&#13;
meer dan 5 pet............ 9 " .'&#13;
Deze frequentieverdeling had een gemiddelde van 3,5 a 4% met een vrij grote spreiding.&#13;
Deze percentages kan men aanduiden als het 'directe rendement' van een verpachting.&#13;
Het gaat nl. om het netto-inkomen dat men direct uit de pacht (of 'cash')&#13;
ontvangt. Deze netto-opbrengst is vervolgens in verhouding gebracht tot de actuele&#13;
marktwaarde. Dit rendementscijfer speelt nog steeds een grote rol2, hoewel de&#13;
staatscommissie al uitdrukkelijk stelde dat het een benadering betrof. Het uiteindelijk&#13;
gevonden gemiddelde werd vergeleken met het rendement van leningen, zoals&#13;
van staatsobligaties; dat is vrij voor de hand liggend, omdat het zekere beleggingen&#13;
betreft, echter met minder risico en kosten dan bij de verpachting van grond. Een&#13;
tekortkoming van dit rentabiliteitscijfer valt onmiddellijk op: het schijnt te gaan om een momentopname3, terwijl een verpachting een bij uitstek lange termijnaffaire&#13;
is. Dit houdt in dat er zich grote kansen op verandering van de marktwaarde of de&#13;
opbrengsten zullen voordoen (zie fig. 1).</inleiding><content>Deze veranderingen zijn van grote invloed op het renderen van de belegging en moeten&#13;
dus eigenlijk worden verdisconteerd, maar hoe? Men kan dit het beste doen door&#13;
berekening van de interne rentevoet (IRV) van het beleggingsproject. Dit is eigenlijk&#13;
een welbekend begrip uit de bedrijfseconomie of de economie van projecten, maar&#13;
verdwijnt toch wel eens uit de aandacht. Laten we daarom dit paardje eens van stal&#13;
halen. Het is, formeel gesproken die rentevoet waarbij de contante waarde van de&#13;
opbrengsten juist gelijk is aan de contante waarde van de kosten (beide uiteraard gerekend over de gehele levensduur van het project). Om hiervan een concrete voorstelling&#13;
te krijgen kan een rekenvoorbeeld, slaand op de jaren 1868-1888, dienen.&#13;
We moeten daartoe beschikken over: alle opbrengstgegevens en alle kostengegevens.&#13;
Bij een 'verpachtingsproject' bestaan de opbrengsten uit 'de som' van de jaarlijkse&#13;
pachtbedragen en de opbrengst bij verkoop; de kosten bestaan uit de jaarlijkse eigenaarslasten&#13;
(excl. afschrijvingen) en de 'aanschafkosten', dat is de aankoopprijs of&#13;
de begininvestering. Er zijn dus nogal wat gegevens nodig, die in feite niet altijd beschikbaar&#13;
zijn. In het toch uitgebreide rapport van de Staatscommissie waren er&#13;
maar weinig complete relevante series gegevens over koopprijzen en de nettopacht.&#13;
Van deze complete series geeft tabel 1 een overzicht.&#13;
Tabel 1. Pacht- en Koopprijzen, 1868-1888 (gid/ha)&#13;
Gemeente Koopprijzen Pachtprijzen Direct&#13;
rendement&#13;
1868 / ' 1878&#13;
/&#13;
' 1888 1868 / 1878 / 1888&#13;
7. Voorst 2000 2000 2000 120 120 90 3,5 a4&#13;
22. Bierum 1450 2400 1600 70 120 70 3,5 a 4&#13;
24. Achtkarspelen&#13;
950 1550 1000 60 100 60 3,5 a 4&#13;
27. Texel 950 2300 800 40 85 45 3,5 a 4&#13;
37. Ilpendam 1750 2200 1750 90 130 100 3,5 a 4&#13;
38. Wormer 700 1500 1050 45 75 65 3,5 a4&#13;
39. Beverwijk 2000 4250 2600 80 175 110 3,5 a4&#13;
92. Beek 1750 1850 1250 50 65 40 3 a 3,5&#13;
Gemiddelde 1443 2256 1506 69 108 75 3 a4&#13;
Als we nu verder werken met het gemiddelde van tabel 1, dan krijgen we het geval&#13;
waarin begin 1868 een boerderij werd gekocht voor 1443 gld/ha en verpacht werd&#13;
voor 69 gld/ha in het eerste jaar. De eigenaarslasten en beheerskosten bedroegen ca.&#13;
20 gld/ha. De pachtsom varieerde in de tijd. In 1888 vond ten slotte de verkoop&#13;
plaats tegen een prijs van 1506 gld/ha. De jaarlijkse opbrengsten bestaan eigenlijk&#13;
uit de nettopacht, in dit verband vaak aangeduid als 'cash flow'. De moeilijkheid&#13;
is nu dat alle bedragen vrijwel op verschillende tijdstippen vallen. Dit betekent dat&#13;
men ze niet zo maar kan sommeren, men moet ze dan eerst naar één en hetzelfde&#13;
tijdstip terugrekenen, dat heet 'constante waarde berekening' of disconteren.&#13;
Bijvoorbeeld: De opbrengst uit verkoop van de boerderij was eind 1888: 1506&#13;
gld/ha. Wat is hiervan de contante waarde bij het begin van het project in 1868?&#13;
Noemen we dat onbekende bedrag C. Dit bedrag kan men (in gedachten) begin 1868&#13;
beleggen op een bank, bijvoorbeeld 'met rente op rente' en het er eind 1888 weer&#13;
afhalen. Het zou dan gegroeid zijn tot 1506 gulden. Hoe groeit C aan? Stel de bankrente&#13;
is 3,5 pet., dan komt er over het eerste jaar 0,035 C aan rente bij en het bedrag&#13;
dat men te vorderen heeft van de bank groeit aan van C tot C + 0,035 C = (l +&#13;
0,035)C. In het tweede jaar krijgt men hier rente over en de vordering groeit tot&#13;
(1 +O,O35)C +0,035(1 +O,O35)C = (1 +0,035)2C. Als men dit 21 keer herhaalt krijgt men: (1+O,O35)21C en is men aangekomen in 1888, zodat dit gelijk aan die 1506&#13;
gld moet zijn. Volgens de rentetafel5 is (l,035)21 = 2,0594, waardoor C=1506/&#13;
2,0594 = 731. Dit is dus de contante waarde van de opbrengst uit verkoop. Op soortgelijke&#13;
wijze kan men alle bedragen in de cash flow contant maken of disconteren,&#13;
zie tabel 2.&#13;
Tabel 2. Cash flow van het verpachtingsproject, 1868-1888 (gld/ha)&#13;
Jaar Cash flow1 Contante waarde2 Jaar Cash flow1 Contante waarde2&#13;
1868 49,0 74,3 (-1443) 1878 88,0 60,3&#13;
1869 52,9 49,4 1879 84,7 56,0&#13;
1870 56,8 51,2 1880 81,4 52,0&#13;
1871 60,7 52,9 1881 78,1 48,2&#13;
1872 64,6 54,4 1882 74,8 44,6&#13;
1873 68,5 55,7 1883 71,5 41,2&#13;
1874 72,4 56,8 1884 68,2 38,0&#13;
1875 76,3 57,9 1885 64,9 34,9&#13;
1876 80,2 58,8 1886 61,6 32,0&#13;
1877 84,1 59,5 1887 58,3 29,3&#13;
1888 55,0 26,7 ( + 731)&#13;
Totaal - 1007&#13;
1. Lineaire interpolatie van de brutopacht; eigenaarslasten constant 20 gld/ha.&#13;
2. Tegen 3,5%; cijfers tussen haakjes zijn de koop- resp. verkoopprijzen.&#13;
Betekende dit nu een winstgevende belegging of niet? De kosten van de aankoop waren&#13;
-1443 gld, de contante waarde van de cash flow was + 1007 gld, samen was&#13;
dit -436 gld, de verkoop bracht 731 gld op, zodat er per saldo een winst was van&#13;
295 gld boven de belegging in obligaties die 3,5% deden.&#13;
Als de obligatie-rente hoger was geweest zou deze winst natuurlijk lager zijn geweest.&#13;
Bij een rentevoet van 4,8% zou die winst nihil zijn geworden en bij nog hogere&#13;
interest zelfs een verlies gaan betekenen. De rentevoet nu, waarbij de winst juist&#13;
nihil (waar dus de kosten gelijk zijn aan de opbrengsten) is, wordt wel de 'interne&#13;
rentevoet' van het project genoemd. Ze bedroeg dus 4,8%. Deze rentevoet is dus&#13;
de hoogste die het project kan dragen zonder verliesgevend te worden en omgekeerd&#13;
is dit de hoogste rente die het in het project aanwezige kapitaal opleveren kan. Ze&#13;
geeft dus aan welk rendement in het project aanwezig is (interne rentevoet); ze kan&#13;
worden vergeleken met dat wat buiten het project zou kunnen worden bereikt (externe&#13;
rentevoet). Deze externe rentevoet kan heel goed zijn het rendement op staatsobligaties.&#13;
Deze interne rentevoet houdt in dat men niet alleen het geïnvesteerde bedrag terug&#13;
kreeg, maar ook nog 4,5% rente over iedere gulden die men in het beleggingsproject&#13;
had zitten in de gehele periode. Als we het zo bekijken was de belegging in 'kluiten'&#13;
inderdaad beter dan die in 'duiten', of zelfs in obligaties, want de leningen aan provincies,&#13;
gemeenten en waterschappen werden toen gesloten voor 3,5%. De staatscommissie&#13;
concludeerde dus inderdaad terecht: 'Voor de kapitalisten geven daarom de nog te hooge koopprijzen zeer bevredigende rente. Inderdaad zijn de prijzen, in verhouding&#13;
tot de te bedingen huren, niet te hoog. Het tegendeel is waar'. Hier had men&#13;
echter wel aan moeten toevoegen dat de eigenaar-boeren in dit verband ook tot deze&#13;
kapitalisten behoorden en dus ook die relatief gunstige kapitaalopbrengst genoten.&#13;
Na 1890 zijn de netto-opbrengsten der landerijen belangrijk gewijzigd. Ook de&#13;
koopprijzen werden hoger; ze bedroegen in 1912 gemiddeld 1640 gld/ha. Deze veranderingen&#13;
zetten door en in 1927 was de gemiddelde koopprijs 2285 gld/ha.6&#13;
Daarna kwam de landbouwcrisis: de pacht- en koopprijzen gingen dalen: de laatste&#13;
tot 1390 gld/ha in 1935. Hoe was het nu in de periode 1888-1935 gesteld met de rentabiliteit&#13;
van verpachten en landerijen? Niet ieder jaar in deze periode is statistisch&#13;
even volledig waargenomen, als men echter de hiaten in de gegevens over de pacht&#13;
met interpolatie opvult, krijgt men een redelijke schattingsmogelijkheid van de interne&#13;
rentevoet, zie tabel 3. Men ziet daaruit dat aanvankelijk de rentabiliteit van&#13;
verpachten beter werd dan van beleggen in staatsobligaties, maar dat dit ten gevolge&#13;
van de landbouwcrisis rond 1931 werd teniet gedaan: de netto-pacht én de verkoopprijzen&#13;
daalden namelijk sterk. (Er zullen aan het eind der crisisjaren omgekeerd wel&#13;
weer beleggers zijn gekomen die tegen die lage prijzen aankochten).&#13;
Tabel 3. Interne rentevoet van het verpachten van landerijen, 1888-1935 (in %)&#13;
1888/1910 1910/27 1912/27 1910/35&#13;
IRV ca. 3,9 6,08 6,00 4,20&#13;
Rendement van&#13;
staatsobligaties ca. 3,25 4,21 4,37 4,07&#13;
De Staatscommissie van 1886 was nogal kritisch over het toen bestaande pachtstelsel,&#13;
de feitelijke regeling ervan en over de hoogte van de pachtprijzen. Dit laatste&#13;
punt werd nog eens onderstreept door de Staatscommissie Ebels van 1933. Dat alles&#13;
nu is in de jaren 1938-1963 grondig gewijzigd door uitvoerige wet- en regelgeving:&#13;
de Pachtwet 1938, het Pachtbesluit 1941, de Wet Vervreemding Landbouwgronden&#13;
(WVL), de Pachtwet 1958 en de wijziging ervan in 1963. Hoe was het gesteld met&#13;
het rendement van verpachting van landbouwgronden in deze overgang naar de huidige&#13;
periode? We gebruiken daartoe de statistische gegevens van het CBS over&#13;
pacht- en koopprijzen7, zie tabel 4.&#13;
Tabel 4. Interne rentevoet van een beleggingsproject, bestaande uit een boerderij, 1935-1965&#13;
(in %).&#13;
1935/52 1935/56 1935/60 1935/65&#13;
IRV (bruto)&#13;
IRV (netto)&#13;
8,07&#13;
6,62&#13;
9,0&#13;
7,72&#13;
8,73&#13;
7,47&#13;
9,41&#13;
8,27&#13;
Rendement van&#13;
staatsobligaties&#13;
3,62 3,25 3,41 3,62 &#13;
De IRV (bruto) slaat op een berekening waarbij de eigenaarslasten zijn verwaarloosd.&#13;
Men kan concluderen dat deze IRV (bruto) nogal afwijkt van de zgn. 'brutorendementen'&#13;
van het CBS.8 De IRV (netto) slaat op een berekening waarbij wel&#13;
een schatting is gemaakt van de eigenaarslasten. Hoewel niet exact komt deze waarde&#13;
dichter bij de realiteit. Verrassend is dat in deze periode de rentabiliteit (ondanks&#13;
de strikte prijsbeheersing) nog boven die van staatsobligaties lag. De oorzaak hiervan&#13;
is te zoeken in de prijsstijging in de jaren na 1935 - in 30 jaar steeg de prijs&#13;
van 1390 gld/ha tot 7780 gld/ha, dat is gemiddeld met meer dan 5,5% per jaar, ook&#13;
in de periode van de WVL steeg de prijs aanmerkelijk, nl. van 2580 gld/ha in 1952&#13;
tot 4410 gld/ha in 1960, dat was met ca. 7% per jaar gemiddeld. Dit verklaart wel&#13;
de afwijking van de IRV van het kapitalisatiepercentage van de prijsbeheersingsregeling&#13;
(ter grootte van 3,25%)!&#13;
Is er na expiratie van de Wet Vervreemding Landbouwgronden in 1963 veel veranderd&#13;
in de rentabiliteit van verpachten? Bij verpachting van boerderijen is er veel&#13;
veranderd, vooral bij de gebouwen, bovendien is er na 1963 een groot verschil in&#13;
prijsniveau ontstaan tussen verpachte en pachtvrije objecten, de zgn. pachtdruk.&#13;
Om nu na te gaan of een belegging in 'kluiten' nog voordelig is kan men het beste&#13;
nagaan hoe het is gesteld met de rentabiliteit van verpachting van losse grond (grasland),&#13;
zie tabel 5.&#13;
Tabel 5. Interne rentevoet van een beleggingsproject bestaande uit los grasland (in %), 1961-1986.&#13;
\ard van verkoop 1961/66 1961/71 1961/76 1961/79 1961/86&#13;
- in verpachte staat&#13;
- vrij van pacht&#13;
17,9&#13;
21,1&#13;
10,7&#13;
13,1&#13;
14,4&#13;
18,2&#13;
14,0&#13;
16,8&#13;
12,0&#13;
10,0&#13;
Rendement van staatsobligaties 4,8 5,6 6,3 6,4 6,5&#13;
De ene periode toont dus wel een andere rentabiliteit dan de andere, maar steeds&#13;
was de belegging in los grasland aantrekkelijker dan in staatsobligaties. Voorwaarde&#13;
was daarbij dat men bereid was te verkopen om de winst te realiseren.&#13;
Hoe is het gesteld met de belegger uit 1970, die voor de keuze stond beleggen in&#13;
los grasland of in obligaties? Er deden zich daarbij vier mogelijkheden voor, die ontstaan&#13;
door de aard van de aankoop (verpacht of vrij van pacht) en van de verkoop&#13;
(idem), zie tabel 6.&#13;
Tabel 6. Interne rentevoet van&#13;
beleggingsproject, bestaande uit&#13;
los grasland (in %), 1970-1985&#13;
Aard van het object bij:&#13;
aankoop verkoop&#13;
vrij vrij&#13;
vrij verpacht&#13;
verpacht vrij&#13;
verpacht verpacht&#13;
Rendement van staatsobligaties&#13;
Men ziet dat het voor de rentabiliteit nogal wat uitmaakt of men het 'vrij van pacht'&#13;
kan verkopen of niet. 'Vrije grond' kopen en gaan verpachten is duidelijk minder&#13;
rendabel dan grond in verpachte staat aankopen om te gaan verpachten. Het aantrekkelijkst&#13;
is dus ook het object verpacht aankopen en in vrije staat gekomen weer&#13;
verkopen; dit zijn echter toevalstreffers! Deze globale becijferingen van het 'rendement'&#13;
betekenen echter, dat het ook na 1970 aantrekkelijker was zijn vermogen in&#13;
de vorm van land te bezitten dan in de vorm van staatsobligaties. Men krijgt de indruk&#13;
dat een belegging in grond op wat langere termijn profijtelijk is geweest, behalve&#13;
in perioden met sterk dalende koopprijzen. Over het algemeen is er voor de oude&#13;
stelregel 'liever kluiten dan duiten' dus wel wat te zeggen. Men moet echter voldoende&#13;
ander inkomen hebben en/of kapitaalkrachtig en liquide zijn om van deze langetermijnregel&#13;
ten volle te kunnen profiteren. Dit is bij meer kapitalistische zaken het&#13;
geval, maar bij verpachting speelt het tegenwoordig een grote rol als gevolg van de&#13;
successierechten, vermogensbelasting en onderhoudskosten, die betaald worden uit&#13;
betrekkelijk lage pachten. Als gevolg hiervan ziet men dat nogal wat particuliere verpachtingen&#13;
worden beëindigd, terwijl er geen gelijksoortige kandidaten gereed staan&#13;
om de rol over te nemen. De koper is dan ook een institutionele belegger of nog vaker&#13;
een boer die zijn eigendom wil vergroten. Beide zien nog duiten in de kluiten!&#13;
De pachtwetgeving heeft als gevolg dat de pachters niet meer, zoals een eeuw geleden,&#13;
fel met elkaar moeten concurreren, hoewel men toch veel geluiden hoort over&#13;
zwarte pachten. Het is verder wel zo, dat het pachtareaal inkrimpt, waardoor pachters&#13;
moeilijk kunnen bijpachten en verder vaak gebruik moeten maken van hun&#13;
voorkeursrecht: ze worden dan kapitalist, met alle (ook vermeende) voordelen van&#13;
dien. Het kan zeer ongelegen komen zo'n aanbod van de verpachter om zijn grond&#13;
over te nemen!&#13;
Als men naar de resultaten van tabel 5 en 6 kijkt blijkt wel, dat vooral de laatste&#13;
jaren de rentabiliteit van de verpachtingen is teruggelopen: de interne rentevoet van&#13;
het beleggingsproject is gedaald als gevolg van de prijsdaling van het begin der jaren&#13;
tachtig. De lange-termijn-IRV nadert dicht het rendement van staatsobligaties en&#13;
dat is, gezien de risico's en de beheerskosten, de aanwijzing voor een lage rentabiliteit.&#13;
Het verhogen van de pachtnormen voor losse grond, of het plan om daar een&#13;
speciale regel voor te maken, lijkt mooi van pas te komen; evenals trouwens beperking&#13;
van de wachttermijn bij de regeling van het voorkeursrecht.9&#13;
CONCLUSIES&#13;
De rentabiliteit van een verpachtingsproject kan men juist en volledig schatten door&#13;
de interne rentevoet te bepalen. Toepassing hiervan levert een nieuw inzicht in de&#13;
financiële kant van verpachten van landbouwgrond. Deze interne rentevoet blijkt op&#13;
langere termijn hoger uit te pakken dan het rendement op staatsobligaties. De verpachting&#13;
van grond is op de lange termijn een aantrekkelijke belegging gebleken (zie fig. 2). Men moet echter wel middelen 'achter de hand hebben om het lang te&#13;
kunnen uitzingen'. Institutionele beleggers en boeren hebben hierdoor een sterkere&#13;
uitgangspositie dan de meeste particuliere beleggers. </content><legacyfootnotes>1. Uitkomsten van het onderzoek naar de toestand van de landbouw in Nederland, (Vierde deel) Den&#13;
Haag 1890, blz. 20, 24, 32, 38, 43 en bijlage G.&#13;
2. Nota van de Werkgroep voor het Pachtbeleid, Landbouwschap, Den Haag, 1987.&#13;
3. Eigenlijk gaat het om een 'oneindige' reeks van gelijkblijvende nettopachtopbrengsten (N) bij constan&#13;
te rentevoet (i), dan geldt de bekende formule N/i = koopprijs, ofwel i = N/koopprijs. Hoe populair&#13;
deze formule ook mag zijn, ze geldt niet voor iedere willekeurige verpachtingstermijn en bij alle omstan&#13;
digheden en dus ook niet bij variërende netto pachtopbrengsten. Men moet in die andere gevallen dus&#13;
uitzien naar een ander rentabiliteitscijfer, bijv. de IRV. Deze oplossing is tot nu toe meestal over het&#13;
hoofd gezien.&#13;
4. O. Bakker, Statistiek, een inleiding tot de statistische methode en haar toepassingen. (Purmerend)&#13;
1955, blz. 140-146.&#13;
5. P. Wijdenes en P.G. van de Vliet, Log-, interest- en discontotafels, Wolters-Noordhoff, 1968, blz. 34.&#13;
6. Verslag Staatscommissie (Ebels), Den Haag 1933, blz. 36, 269 en 317&#13;
7. CBS, Den Haag (a) Zestig jaar statistiek in tijdreeksen, blz. 55 en 98. (b) Zeventig jaar statistiek in&#13;
tijdreeksen, blz. 115. (c) Statistiek van Pacht- en koopprijzen, (div. jrgn.).&#13;
8. Zie noot 7, onder c.&#13;
9. Zie noot 2.&#13;
</legacyfootnotes><footnotes><footnote/></footnotes><auteurs>Prof, dr. ir. P.C. van den Noort</auteurs><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/6243</htmlpath></article>
</articles></edition>
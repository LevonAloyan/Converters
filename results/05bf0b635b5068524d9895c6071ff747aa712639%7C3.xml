<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5307</id><udhid>UDH:TvAR/5307</udhid><titel>Zaak X Hoge Raad (TvAR 1993/4659)</titel><searchwords><searchword>TvAR 11/1993</searchword><searchword>TvAR 1993/4659</searchword><searchword>UDH:TvAR/5307</searchword></searchwords><attachments><attachment><name>1993_nr 11_Rechtspraak_4659.pdf</name><extention>pdf</extention><url>https://denhollander.info/download/5306/ci</url></attachment></attachments><inleiding>Wet op de omzetbelasting 1988, art. 4&#13;
&#13;
Aan belanghebbende is door de Plaatselijke&#13;
Commissie een bijdrage toegekend voor een&#13;
boerderijverplaatsing in het kader van een&#13;
ruilverkaveling. Deze bijdrage kan niet worden&#13;
beschouwd als een vergoeding voor een&#13;
dienst van belanghebbende, waarvoor omzetbelasting&#13;
verschuldigd is.</inleiding><content>Arrest gewezen op het beroep in cassatie van&#13;
A. te IJ. tegen de uitspraak van het Gerechtshof&#13;
te Amsterdam van 9 oktober 1990 betreffende&#13;
na te melden naheffingsaanslag in de&#13;
omzetbelasting.&#13;
1. Aanslag, bezwaar en geding voor het Hof&#13;
Aan belanghebbende is over het tijdvak 1 januari&#13;
1984 tot en met 31 december 1986 een&#13;
naheffingsaanslag in de omzetbelasting opgelegd&#13;
ten bedrage van f 21 548,-, zonder verhoging, welke aanslag na daartegen gemaakt&#13;
bezwaar, bij uitspraak van de inspecteur is gehandhaafd.&#13;
Belanghebbende is tegen de uitspraak van&#13;
de inspecteur in beroep gekomen bij het Hof,&#13;
dat deze uitspraak heeft bevestigd.&#13;
De uitspraak van het Hof is aan dit arrest&#13;
gehecht.&#13;
2. Geding in cassatie&#13;
Belanghebbende heeft tegen 's Hofs uitspraak&#13;
beroep in cassatie ingesteld. Het beroepschrift&#13;
in cassatie is aan dit arrest gehecht en maakt&#13;
daarvan deel uit.&#13;
De staatssecretaris van Financiën heeft bij&#13;
vertoogschrift het cassatieberoep bestreden.&#13;
3. Beoordeling van de klachten&#13;
3.1. In cassatie kan van het volgende wor&#13;
den uitgegaan:&#13;
Belanghebbende exploiteert een melkveehouderij&#13;
en is op de voet van art. 27, lid 4,&#13;
van de Wet op de omzetbelasting 1968 (hierna:&#13;
de Wet) sedert 1 januari 1984 ontheven&#13;
van de toepassing van de zogenoemde landbouwregeling.&#13;
In het kader van de uitvoering van de ruilverkaveling&#13;
L. heeft belanghebbende in maart&#13;
1985 zijn bedrijf verplaatst naar de hem toebedeelde&#13;
kavels, en aldaar een nieuw bedrijfsgebouw&#13;
in gebruik genomen.&#13;
Op 14 juni 1984 had belanghebbende met&#13;
de Plaatselijke Commissie voor de ruilverkaveling&#13;
L. een overeenkomst gesloten met een&#13;
tweeledig karakter. Ten eerste hadden partijen&#13;
een zogenoemde toedelingsovereenkomst gesloten&#13;
waarin is bepaald dat de Plaatselijke&#13;
Commissie aan belanghebbende zal toedelen&#13;
de in de overeenkomst genoemde kavels en&#13;
dat belanghebbende afstand doet van toedeling&#13;
van de door hem ingebrachte percelen.&#13;
Ten tweede hadden partijen ter zake van de&#13;
verplaatsing van het bedrijf een overeenkomst&#13;
gesloten als bedoeld in art. 20, lid 3, van de&#13;
Richtlijnen voor boerderijverplaatsing 1984,&#13;
uit hoofde waarvan aan belanghebbende een&#13;
bijdrage is toegekend van f 128 911,-, waaronder&#13;
een bedrag van f 2671,- ter zake van&#13;
erfbeplanting.&#13;
De inspecteur heeft van deze bijdrage een&#13;
bedrag van f 126 240,- aangemerkt als de vergoeding&#13;
voor een door belanghebbende verleende&#13;
dienst en te dier zake f 20 155,- in de&#13;
naheffingsaanslag begrepen.&#13;
3.2. Het tweede middel komt op tegen&#13;
's Hofs oordeel dat belanghebbende, nu deze&#13;
zich in het kader van de verwezenlijking van&#13;
een ruilverkavelingsproject jegens de Plaatselijke&#13;
Commissie heeft verbonden een aantal&#13;
handelingen te verrichten, c.q. na te laten, een&#13;
prestatie jegens genoemde Commissie heeft&#13;
verricht en dat die prestatie een dienst is in de&#13;
zin van art. 4, lid 1, van de Wet, nu er een&#13;
rechtstreeks verband is tussen de prestatie van&#13;
belanghebbende en de hem toegekende bijdrage-&#13;
3.3. De uitvoering van een ruilverkaveling&#13;
strekt ter behartiging van de belangen van&#13;
land-, tuin-, bosbouw of veehouderij, en is al&#13;
dus gericht op verbetering van de exploitatie&#13;
mogelijkheden van de agrarische bedrijven in&#13;
het gebied dat zal worden herverkaveld.&#13;
Derhalve moet, nu 's Hofs uitspraak en de&#13;
stukken van het geding geen aanwijzing inhouden&#13;
voor het tegendeel, ervan worden uitgegaan&#13;
dat met de verplaatsing van de&#13;
boerderij van belanghebbende in het kader&#13;
van de ruilverkaveling L. primair werd beoogd&#13;
een verbeterde exploitatie van het bedrijf&#13;
mogelijk te maken, en dat het sluiten van&#13;
de overeenkomst waarbij belanghebbende&#13;
zich verbond om tot verplaatsing over te gaan,&#13;
in de eerste plaats dient te worden aangemerkt&#13;
als een handeling die belanghebbende ten&#13;
dienste van zijn bedrijf heeft verricht. Deze&#13;
handeling kan, nu belanghebbende daarbij&#13;
niet ten behoeve van de Plaatselijke Commissie&#13;
enig hem toekomend recht heeft opgeofferd&#13;
of anderszins enige zaak heeft afgestaan,&#13;
niet worden aangemerkt als een dienst in de&#13;
zin van art. 1, lid 1, letter a, en art. 4 van de&#13;
Wet. De enkele omstandigheid dat de Plaatselijke&#13;
Commissie in het algemeen belang een&#13;
bijdrage heeft verleend in de kosten van de&#13;
verplaatsing biedt onvoldoende grond om de&#13;
verplaatsing aan te merken als een aan de&#13;
Commissie verrichte dienst.&#13;
3.4. Het tweede middel treft derhalve doel,&#13;
's Hofs uitspraak kan niet in stand blijven.&#13;
Niet in geschil is de belastbaarheid van de bij&#13;
drage voor zover deze betrekking heeft op de&#13;
erfbeplanting. De Hoge Raad kan zelf de zaak&#13;
afdoen. De aanslag moet worden verminderd&#13;
met een bedrag van f 20 155,-.&#13;
3.5. Het eerste middel behoeft geen behandeling,&#13;
omdat, nu 's Hofs uitspraak wegens&#13;
gegrondheid van het tweede middel wordt&#13;
vernietigd en de Hoge Raad zelf de zaak af&#13;
doet, belanghebbende daarbij geen belang&#13;
meer heeft.&#13;
4. Beslissing&#13;
De Hoge Raad vernietigt de uitspraak van het&#13;
Hof alsmede die van de inspecteur, vermindert&#13;
de aanslag tot een aanslag ten bedrage&#13;
van f 1393,-, en gelast dat door de staatssecretaris&#13;
van Financiën aan belanghebbende&#13;
wordt vergoed het door deze ter zake van de&#13;
behandeling van het beroep in cassatie gestorte&#13;
griffierecht ten bedrage van f 300,-, alsmede&#13;
het bij het Hof gestorte griffierecht ter zake&#13;
van de behandeling van de zaak voor het Hof&#13;
ten bedrage van f 75,-, derhalve in totaal&#13;
f375,-.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5307</htmlpath></article>
</articles></edition>
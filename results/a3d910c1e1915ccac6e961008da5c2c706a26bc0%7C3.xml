<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2014</searchword><id>11690</id><udhid>UDH:TvAR/11690</udhid><titel>De Omgevingswet: ruimte voor maatwerk?</titel><searchwords><searchword>TvAR 11/2014</searchword><searchword>UDH:TvAR/11690</searchword></searchwords><attachments><attachment><name>17090.pdf</name><extention>pdf</extention><url>https://denhollander.info/download/17090/ci</url></attachment></attachments><inleiding/><content>&lt;p&gt;Op 16 juni 2014 heeft de regering het voorstel voor de Omgevingswet aangeboden aan de Tweede Kamer.[1] Het wetsvoorstel wordt gepresenteerd als het fundament voor de bundeling van het omgevingsrecht in één wet, zoals de Algemene wet bestuursrecht dat heeft gedaan voor het algemene bestuurs(proces)recht.[2] Met dit wetsvoorstel toont de regering dan ook over een flinke dosis ambitie te beschikken.&lt;/p&gt;&lt;p&gt;Zo moet de Omgevingswet twee maatschappelijke doelen dienen, die zijn neergelegd in het wetsvoorstel (art. 1.3). De Omgevingswet is, met het oog op een duurzame ontwikkeling, gericht op het in onderlinge samenhang (a) bereiken en in stand houden van een veilige en gezonde fysieke leefomgeving en een goede omgevingskwaliteit en (b) doelmatig beheren, gebruiken en ontwikkelen van de fysieke leefomgeving ter vervulling van maatschappelijke functies. Deze maatschappelijke doelen komen terug in de volledige titel van het wetsvoorstel (‘Regels over het beschermen en benutten van de fysieke leefomgeving’) en in het motto ‘ruimte voor ontwikkeling en waarborgen voor kwaliteit’.&lt;/p&gt;&lt;p&gt;Daarnaast heeft de regering zich vier verbeterdoelen gesteld:&lt;/p&gt;&lt;ul&gt;&lt;li class="Opsomming_Num"&gt;het vergroten van de inzichtelijkheid, de voorspelbaarheid en het gebruiksgemak van het omgevingsrecht;&lt;/li&gt;&lt;li class="Opsomming_Num"&gt;het bewerkstelligen van een samenhangende benadering van de fysieke leefomgeving in beleid, besluitvorming en regelgeving;&lt;/li&gt;&lt;li class="Opsomming_Num"&gt;het vergroten van de bestuurlijke afwegingsruimte door een actieve en flexibele aanpak mogelijk te maken voor het bereiken van doelen voor de fysieke leefomgeving, en&lt;/li&gt;&lt;li class="Opsomming_Num"&gt;het versnellen en verbeteren van besluitvorming over projecten in de fysieke leefomgeving.[3]&lt;/li&gt;&lt;/ul&gt;&lt;p&gt;In de kern komt het erop neer dat de Omgevingswet het omgevingsrecht makkelijker moet maken. Door de regels te vereenvoudigen en te bundelen in één wet, zou het in de toekomst makkelijker moeten worden om bouwprojecten te starten.[4] Daarnaast moet het makkelijker worden om af te wijken van bestaande regels, waarvoor nu slechts een (tijdelijke) basis bestaat in enkele bijzondere wetten, zoals de Crisis- en herstelwet.&lt;/p&gt;&lt;p&gt;Op basis van het huidige wetsvoorstel zullen de volgende wetten (grotendeels) worden vervangen door de Omgevingswet:&lt;/p&gt;&lt;ul&gt;&lt;li class="Opsomming_Dash"&gt;Belemmeringenwet Privaatrecht&lt;/li&gt;&lt;li class="Opsomming_Dash"&gt;Crisis- en herstelwet&lt;/li&gt;&lt;li class="Opsomming_Dash"&gt;Interimwet stad-en-milieubenadering&lt;/li&gt;&lt;li class="Opsomming_Dash"&gt;Ontgrondingenwet&lt;/li&gt;&lt;li class="Opsomming_Dash"&gt;Planwet verkeer en vervoer&lt;/li&gt;&lt;li class="Opsomming_Dash"&gt;Spoedwet wegverbreding&lt;/li&gt;&lt;li class="Opsomming_Dash"&gt;Tracéwet&lt;/li&gt;&lt;li class="Opsomming_Dash"&gt;Waterwet&lt;/li&gt;&lt;li class="Opsomming_Dash"&gt;Wet algemene bepalingen omgevingsrecht&lt;/li&gt;&lt;li class="Opsomming_Dash"&gt;Wet ammoniak en veehouderij&lt;/li&gt;&lt;li class="Opsomming_Dash"&gt;Wet beheer rijkswaterstaatswerken&lt;/li&gt;&lt;li class="Opsomming_Dash"&gt;Wet geurhinder en veehouderij&lt;/li&gt;&lt;li class="Opsomming_Dash"&gt;Wet herverdeling wegenbeheer&lt;/li&gt;&lt;li class="Opsomming_Dash"&gt;Wet hygiëne en veiligheid badinrichtingen en zwemgelegenheden&lt;/li&gt;&lt;li class="Opsomming_Dash"&gt;Wet inzake de luchtverontreiniging&lt;/li&gt;&lt;li class="Opsomming_Dash"&gt;Wet ruimtelijke ordening&lt;/li&gt;&lt;/ul&gt;&lt;p&gt;Daarnaast gaan in de ‘eerste tranche’ onderdelen van de volgende wetten over naar de Omgevingswet:&lt;/p&gt;&lt;p&gt;Gaswet en Elektriciteitswet 1998&lt;/p&gt;&lt;ul&gt;&lt;li class="Opsomming_Dash"&gt;Mijnbouwwet&lt;/li&gt;&lt;li class="Opsomming_Dash"&gt;Monumentenwet 1988&lt;/li&gt;&lt;li class="Opsomming_Dash"&gt;Spoorwegwet en Wet lokaal spoor&lt;/li&gt;&lt;li class="Opsomming_Dash"&gt;Wet bereikbaarheid en mobiliteit&lt;/li&gt;&lt;li class="Opsomming_Dash"&gt;Wet luchtvaart&lt;/li&gt;&lt;li class="Opsomming_Dash"&gt;Wet milieubeheer&lt;/li&gt;&lt;li class="Opsomming_Dash"&gt;Wet natuurbescherming&lt;/li&gt;&lt;li class="Opsomming_Dash"&gt;Wet luchtvaart&lt;/li&gt;&lt;/ul&gt;&lt;p&gt;Het huidige wetsvoorstel voor de Omgevingswet bundelt alleen dié regels, die betrekking hebben op plaats- of gebiedsgebonden activiteiten[5] in de fysieke leefomgeving.[6] Dat verklaart dan ook dat van een aantal wetten vooralsnog slechts enkele onderdelen worden vervangen door de Omgevingswet. De Omgevingswet is voorlopig dus nog géén Algemene wet omgevingsrecht.&lt;/p&gt;&lt;p&gt;De regering gaat ervan uit dat de Omgevingswet wordt aangevuld om ook de volgende onderwerpen te integreren: bodem (Wet bodembescherming en hoofdstuk 11a van de Wet milieubeheer), geluid (Wet geluidhinder en hoofdstuk 11 van de Wet milieubeheer), grondeigendom (onteigeningswet, Wet inrichting landelijk gebied en Wet voorkeursrecht gemeenten), milieuregelgeving in de Wet milieubeheer over niet-plaatsgebonden handelingen, onderdelen van de Wet natuurbescherming over niet-plaatsgebonden handelingen, overige onderdelen van de Waterwet en de Wrakkenwet, wegbeheer en openbaarheid van wegen (Wegenwet, Waterstaatswet 1900, Wet herverdeling wegenbeheer).[7] De Memorie van Toelichting laat in het midden op welke termijn deze onderwerpen en wetten in de Omgevingswet zullen worden geïntegreerd.&lt;/p&gt;&lt;h2&gt;Raamwet&lt;/h2&gt;&lt;p&gt;De regering streeft ernaar om de Omgevingswet in 2018 in werking te laten treden. Voor een fundamentele stelselherziening van het omgevingsrecht is dit een zeer ambitieus tijdpad. De vernieuwing van het omgevingsrecht is dan ook opgenomen in de top 5 van beleidsprioriteiten van het ministerie van Infrastructuur en Milieu, waarvoor de interdepartementale programmadirectie ‘Eenvoudig beter’ verantwoordelijk is gemaakt.[8] Niet alleen van bovengenoemde wetten, maar uiteindelijk ook van ongeveer 120 AMvB’s en een nog groter aantal ministeriële regelingen zal moeten worden beoordeeld welke onderdelen een plaats moeten krijgen in of onder de nieuwe Omgevingswet én of die regels vereenvoudigd kunnen worden of zelfs kunnen verdwijnen. Om deze ingrijpende operatie binnen enkele jaren door te kunnen voeren, heeft de regering gekozen voor een gefaseerd wetgevingsproces.&lt;/p&gt;&lt;p&gt;Het wetvoorstel is een ontwerp voor een raamwet, waarin de wettelijke grondslagen zijn neergelegd voor nieuwe instrumenten van Rijk, provincie en gemeente[9] of de reikwijdte van reeds bestaande instrumenten in bijzondere wetten wordt verbreed. De Omgevingswet biedt zes zogenoemde kerninstrumenten: de omgevingsvisie, het programma, (algemene decentrale regels in) het omgevingsplan of de omgevingsverordening, algemene rijksregels, de omgevingsvergunning en het projectbesluit.[10] Daarnaast biedt het wetvoorstel een palet aan flexibiliteitsmogelijkheden die kunnen worden toegepast ten aanzien van deze instrumenten.[11]&lt;/p&gt;&lt;h3&gt;Inhoudelijke uitwerking bij AMvB&lt;/h3&gt;&lt;p&gt;Verdere uitwerking vindt plaats in vier algemene maatregelen van bestuur (AMvB’s).&lt;/p&gt;&lt;p&gt;In het Omgevingsbesluit zullen algemene en procedure bepalingen worden opgenomen, zoals nu in de Wet algemene bepalingen omgevingsrecht, en worden de kerninstrumenten uitgewerkt.&lt;/p&gt;&lt;p&gt;Het Besluit kwaliteit fysieke leefomgeving zal de inhoudelijke normen bevatten waaraan bestuursorganen zelf gebonden zijn, de zogeheten omgevingswaarden, en regelt de wijze waarop een hogere overheid de eigen omgevingswaarden kan laten doorwerken naar een lagere overheid, door middel van zogenoemde instructieregels en instructies.[12] Indirect worden burgers en bedrijven gebonden aan deze omgevingswaarden, voor zover deze onderdeel worden van de beoordelingsregels voor het verlenen van een omgevingsvergunning. De toetsingskaders voor vergunningplichtige activiteiten worden ook opgenomen in het Besluit kwaliteit fysieke leefomgeving (vgl. art. 5.17 e.v). De verwachting is dat hierbij wordt aangesloten bij de bestaande beoordelingskaders, zoals ‘het belang van de bescherming van het milieu’ voor de milieubelastende activiteit. De regering had in de toetsversie van het wetvoorstel al afscheid genomen van het voornemen om één integraal toetsingskader voor alle omgevingsvergunningplichtige activiteiten te formuleren als een ‘duurzame fysieke leefomgeving’ of iets dergelijks. Dat houdt mede verband met het loslaten van het begrip ‘onlosmakelijke samenhang’ van vergunningplichtige activiteiten, dat nu is neergelegd in art. 2.7 Wabo. Onder de Omgevingswet wordt het weer mogelijk om voor iedere activiteit afzonderlijk vergunning te vragen (vgl. art. 5.7 lid 1).&lt;/p&gt;&lt;p&gt;Ten slotte komen er naar verwachting twee AMvB’s met algemene rijksregels over bouwen enerzijds en water en milieu anderzijds. Deze regelingen zijn te vergelijken met het Bouwbesluit 2012 en het Activiteitenbesluit milieubeheer. De ontwerpen voor deze AMvB’s zouden in 2015 gereed moeten zijn.[13]&lt;/p&gt;&lt;p&gt;Een complete beschrijving van de wijzigingen die de Omgevingswet met zich zal brengen, gaat het bestek van dit artikel ruimschoots te buiten. De regering heeft hiervoor in de Memorie van Toelichting welgeteld 629 pagina’s nodig gehad. In dit artikel zal ik mij daarom beperken tot de instrumenten die burgers en bedrijven rechtstreeks zullen binden: decentrale algemene regels in het omgevingsplan, de omgevingsverordening en de waterschapsverordening en de algemene rijksregels. Daarbij besteed ik in het bijzonder aandacht aan de wijze waarop uitwerking is gegeven aan het verbeterdoel van flexibiliteit of, in de woorden van de Memorie van Toelichting, ‘het vergroten van de bestuurlijke afwegingsruimte, door een actieve en flexibele aanpak mogelijk te maken voor het bereiken van doelen voor de fysieke leefomgeving’.[14] De programmatische aanpak komt kort aan bod bij de bespreking van de opname van de Wet natuurbescherming in de Omgevingswet. De inzet van deze nieuwe instrumenten zal de grootste invloed (kunnen) hebben op de uitoefening van (agrarische) activiteiten in het landelijk gebied.[15] Wat mij betreft is de belangrijkste vraag die deze wijzigingen oproepen, of de Omgevingswet daarmee daadwerkelijk ruimte biedt voor lokaal en regionaal maatwerk.&lt;/p&gt;&lt;p&gt;Ten slotte sta ik stil bij de voorgenomen aanvulling van de Omgevingswet op het punt van grondverwerving; de vestiging van voorkeursrechten, onteigening en landinrichting.&lt;/p&gt;&lt;h2&gt;Algemene regels&lt;/h2&gt;&lt;h3&gt;Decentraal, tenzij&lt;/h3&gt;&lt;p&gt;Vandaag de dag worden agrarische activiteiten grotendeels gereguleerd door algemene regels die op het niveau van de centrale overheid zijn neergelegd in het Activiteitenbesluit milieubeheer. Daarnaast zijn regels over het gebruik van gronden en bouwwerken op gemeentelijk niveau bepaald in het bestemmingsplan. Verder gelden er diverse regels voor activiteiten in de fysieke leefomgeving, die zijn neergelegd in gemeentelijke en provinciale verordeningen.&lt;/p&gt;&lt;p&gt;Het uitgangspunt van de Omgevingswet is dat álle algemene regels voor de fysieke leefomgeving zo veel mogelijk bijeen worden gebracht in één gebiedsdekkende regeling: het omgevingsplan op gemeentelijk niveau, de omgevingsverordening voor de provincie en twee AMvB’s op rijksniveau (art. 2.4-2.6). Decentrale beleidsvrijheid staat voorop. Algemene regels mogen slechts door een hogere overheid worden vastgesteld indien dat - kort gezegd - niet anders kan (art. 2.3 lid 2).&lt;/p&gt;&lt;p&gt;Het bestemmingsplan zal plaats maken voor het omgevingsplan. Wordt voornoemd uitgangspunt aangehouden, dan worden naar schatting 50.000 bestaande bestemmingsplannen op termijn ongeveer 400 omgevingsplannen.[16] Gemeenten mogen echter meer dan één omgevingsplan vaststellen, uiteraard met de restrictie dat per locatie maar één omgevingsplan geldt (art. 2.4 lid 2). Provincies stellen één omgevingsverordening op, die de provinciale ruimtelijke verordeningen, milieuverordeningen en monumentenverordeningen zal vervangen. De regering veronderstelt dat het samenvoegen van deze verordeningen in één regeling de afstemming van individuele regels stimuleert en tot minder regels zal leiden.[17] De Keur van de waterschappen en hoogheemraden wordt de waterschapsverordening en blijft de sectorale regeling die het nu is, met bijvoorbeeld regels over het lozen en onttrekken van water. Hierna richt ik mij op het omgevingsplan.&lt;/p&gt;&lt;h3&gt;Het omgevingsplan: een bestemmingsplan ‘plus’&lt;/h3&gt;&lt;p&gt;De gemeente is in beginsel vrij om in het omgevingsplan algemene regels voor de fysieke leefomgeving op te nemen, maar het omgevingsplan moet in ieder geval voorzien in een ‘evenwichtige toedeling van functies aan locaties en andere regels die met het oog daarop nodig zijn’ (art. 4.2 lid 1). Het begrip ‘functie’ is breder dan de huidige ‘bestemming’, omdat in het omgevingsplan bijvoorbeeld ook een monument kan worden aangewezen, een ligplaats voor een woonboot of een grondwaterbeschermingsgebied. Het begrip ‘een goede ruimtelijke ordening’ wordt vervangen door het begrip ‘evenwichtige toedeling van functies’, waarmee tot uitdrukking wordt gebracht dat de toekenning van functies aan locaties ook vanuit andere motieven binnen de zorg van de fysieke leefomgeving wenselijk zal zijn.[18] Onder de Omgevingswet wordt dan ook gesproken van functie- en locatiespecifieke regels. Hierbij moet in ieder geval worden gedacht aan bouw- en gebruiksregels en regels om hiervan onder voorwaarden ‘binnenplans’ af te wijken. Het is echter uitdrukkelijk de bedoeling dat het omgevingsplan een grotere reikwijdte krijgt dan het bestemmingsplan, namelijk dat hierin méér en andersoortige regels (kunnen) worden opgenomen.&lt;/p&gt;&lt;p class="BroodtekstSchreefloos"&gt;&lt;span class="Cursief"&gt;Plaatselijke verordening voor de fysieke leefomgeving&lt;/span&gt;&lt;/p&gt;&lt;p&gt;Zo kunnen in het omgevingsplan ook algemene regels worden opgenomen die nu nog in gemeentelijke verordeningen zijn opgenomen en ook betrekking hebben op de fysieke leefomgeving, bijvoorbeeld over gemeentelijke monumenten, het slopen van bouwwerken, de aanleg en wijziging van (uit)wegen en het kappen van bomen (vgl. art. 2.2 Wabo). Met het oog daarop kan het omgevingsplan, anders dan een bestemmingsplan, meldplichten en vergunningplichten opleggen (art. 4.4) en de beoordelingsregels voor deze vergunningen voorschrijven.&lt;/p&gt;&lt;p&gt;Het is de uitdrukkelijke bedoeling dat het omgevingsplan sterk vergelijkbaar wordt met een gewone verordening. Dat betekent onder andere dat het omgevingsplan, anders dan een bestemmingsplan, ook gebodsbepalingen mag bevatten. In beginsel hoeft niet langer te worden aangetoond dat toegedeelde functies uitvoerbaar zijn binnen een bepaalde periode. Volgens de regering is het ook niet meer vanzelfsprekend dat bestaande situaties die zijn ‘wegbestemd’, mogen voortduren onder een regime van standaardovergangsrecht. Hierin mag voortaan worden gedifferentieerd, al naar gelang de ingrijpendheid van de veranderde regels.[19]&lt;/p&gt;&lt;p class="BroodtekstSchreefloos"&gt;&lt;span class="Cursief"&gt;Flexibiliteitsbepalingen[20]&lt;/span&gt;&lt;/p&gt;&lt;p&gt;Daarnaast mag in het omgevingsplan worden bepaald dat voor individuele gevallen bij beschikking afwijkende maatwerkvoorschriften mogen worden gesteld. Deze bevoegdheid is vergelijkbaar met de bestaande bevoegdheden in bestemmingsplannen om nadere eisen te stellen, zij het dat deze bevoegdheid onder de Omgevingswet over de volle breedte van het omgevingsrecht mag worden geïntroduceerd en niet alleen strengere, maar ook minder strenge normen kunnen worden vastgesteld.&lt;/p&gt;&lt;p&gt;Om op lokaal of provinciaal niveau voor bepaalde onderwerpen of specifieke gebieden maatwerk te kunnen bieden, kunnen in het omgevingsplan en de omgevingsverordening maatwerkregels worden opgenomen, die afwijken van de regels in de omgevingsverordening onderscheidenlijk de algemene rijksregels. Dit mag echter alleen indien de provincie respectievelijk het Rijk dat mogelijk heeft gemaakt (art. 4.6 lid 1 en 2). Deze bevoegdheid kan bijvoorbeeld worden ingezet om de bestaande gemeentelijke geurverordeningen in de zin van de Wet geurhinder en veehouderij om te zetten.&lt;/p&gt;&lt;p&gt;In de Omgevingswet is een generieke gelijkwaardigheidsbepaling opgenomen, op grond waarvan door het bevoegd gezag toestemming kan worden verleend om, waar een specifieke maatregel is voorgeschreven, een andere maatregel te treffen, indien daarmee hetzelfde resultaat kan worden bereikt. Een dergelijke bepaling kennen wij nu bijvoorbeeld in art. 1.8 van het Activiteitenbesluit milieubeheer.[21] Deze bepaling kan worden toegepast ten aanzien van de algemene regels in zowel het omgevingsplan, de omgevingsverordening als bij AMvB.&lt;/p&gt;&lt;p class="BroodtekstSchreefloos"&gt;&lt;span class="Cursief"&gt;Omgevingswaarden&lt;/span&gt;&lt;/p&gt;&lt;p&gt;Een ander nieuw fenomeen is de mogelijkheid om in het omgevingsplan zogenoemde omgevingswaarden vast te stellen. Een omgevingswaarde omvat de gewenste staat of kwaliteit, de toelaatbare belasting door activiteiten of de toelaatbare concentratie of depositie van stoffen van of op een onderdeel van de fysieke leefomgeving (art. 2.9 lid 2). Het wordt dus mogelijk om in een omgevingsplan zogeheten milieukwaliteitseisen op te nemen, wat tot nu toe niét kan in een bestemmingsplan. Hierbij moet bijvoorbeeld worden gedacht aan geluidbelasting uitgedrukt in dB of geurbelasting in odour units per m³. Bij de vaststelling van een omgevingswaarde moet worden bepaald of de waarde een resultaatsverplichting, een inspanningsverplichting of een andere, daarbij te omschrijven verplichting met zich meebrengt, op welk tijdstip of binnen welke termijn aan de verplichting moet worden voldaan en de locatie(s) waarop de omgevingswaarde van toepassing is (art. 2.10 lid 1). Het huidige onderscheid dat in het milieurecht wordt aangebracht tussen grens-, richt- en streefwaarden, wordt losgelaten.[22]&lt;/p&gt;&lt;p&gt;Omgevingswaarden zullen niét rechtstreeks doorwerken naar burgers en bedrijven, zoals algemene rijksregels en decentrale regels in het omgevingsplan, de omgevingsverordening of de waterschapsverordening. Bij de voorbereiding van het wetsvoorstel is aan deskundigen gevraagd een visie te ontwikkelen op de werking van omgevingswaarden, hetgeen uitmondde in (onder meer) het advies om de omgevingswaarde te koppelen aan de algemene zorgplicht in de artikelen 1.6 en 1.7 van de Omgevingswet.[23] Dit onderdeel van het advies is niet overgenomen, omdat dit zou leiden tot juridisering en dubbele normstelling voor burgers en bedrijven. Omgevingswaarden vinden hun weg naar burgers en bedrijven immers al (rechtstreeks) door de algemene regels of (indirect) via de beoordelingsregels voor vergunningplichte activiteiten. Een extra verplichting vanuit die omgevingswaarden, via de zorgplicht, kan volgens de regering bovendien leiden tot rechtsonzekerheid en uitvoerbaarheidsproblemen.[24]&lt;/p&gt;&lt;p&gt;In beginsel binden omgevingswaarden alleen het bestuursorgaan dat ze zélf heeft vastgesteld. Wil het Rijk of de provincie dat de door hen vastgestelde omgevingswaarden door een lagere overheid in acht worden genomen, dan moeten deze overheden daarvoor hun bevoegdheden tot het stellen van instructieregels (art. 2.22 en 2.24) of instructies (art. 2.33 en 2.34) inzetten.[25]&lt;/p&gt;&lt;p&gt;Hoewel decentrale beleidsvrijheid voorop wordt gesteld, lijkt de ruimte voor gemeenten om ‘eigen’ omgevingswaarden vast te stellen en om op die wijze in lokaal maatwerk te kunnen voorzien, op voorhand beperkt.&lt;/p&gt;&lt;p&gt;Ten eerste kan een gemeente geen omgevingswaarden vaststellen over onderwerpen waarover in de provinciale omgevingsverordening (art. 2.11 lid 2) of bij AMvB al omgevingswaarden zijn vastgesteld (art. 2.12 lid 2). Zo is goed denkbaar dat de provincies ervoor zullen kiezen om de aanwijzing van stiltegebieden en de geluidnormen voor activiteiten in deze gebieden zélf te blijven reguleren in hun omgevingsverordeningen. De gemeente mag dan alleen aanvullende of afwijkende omgevingswaarden vaststellen voor deze gebieden, indien de omgevingsverordening dat uitdrukkelijk bepaalt.&lt;/p&gt;&lt;p&gt;Een volgende restrictie is gelegen in het algemene subsidiariteitsbeginsel dat is neergelegd in art. 2.3 lid 2 van de Omgevingswet. Dat beginsel betekent voor omgevingswaarden dat de gemeente een omgevingswaarde niét kan vaststellen, indien een provinciaal of nationaal belang in geding is en dat belang ‘niet op een doelmatige of doeltreffende wijze door het gemeentebestuur kan worden behartigd’. Volgens de Memorie van Toelichting zijn gemeentelijke omgevingswaarden alleen zinvol als het gaat om lokale activiteiten of bronnen die de beoogde kwaliteit van de fysieke leefomgeving, uitgedrukt in een omgevingswaarde, geheel of grotendeels beïnvloeden of bepalen. Die gevolgen moeten kunnen worden beheerst of beïnvloed door het treffen van brongerichte of effectgerichte maatregelen door de gemeente.[26] De gemeente is bijvoorbeeld niet bij machte om de geluidemissie van het verkeer op een provinciale weg of een rijksweg te beïnvloeden.&lt;/p&gt;&lt;p&gt;Ten slotte mag de gemeente geen omgevingswaarden vaststellen voor aspecten die uitputtend zijn geregeld op nationaal niveau, in de hierna te bespreken algemene rijksregels.&lt;/p&gt;&lt;p&gt;De bespreking van het omgevingsplan wil ik afsluiten met enkele opvallende wijzigingen ten opzichte van het bestemmingsplan onder de Wet ruimtelijke ordening.&lt;/p&gt;&lt;p class="BroodtekstSchreefloos"&gt;&lt;span class="Cursief"&gt;Géén planperiode en actualisatieplicht&lt;/span&gt;&lt;/p&gt;&lt;p&gt;De regering heeft er bewust voor gekozen om de planhorizon van tien jaar van bestemmingsplannen en de hiermee samenhangende actualisatieplicht (vgl. art. 3.1 lid 2 Wro), los te laten. Deze plicht was met de Wet ruimtelijke ordening in 2008 nog aangescherpt door aan het verstrijken van de planperiode te verbinden dat geen leges konden worden geheven bij het verstrekken van vergunningen op grond van het nog niet geactualiseerde bestemmingsplan (vgl. art. 3.1 lid 4 Wro). De regering is inmiddels tot andere inzichten gekomen: ‘De gemeente die blauwdrukken maakt van nieuwe wijken, de gronden opkoopt en de nieuwbouw gefaseerd uitrolt, komt nauwelijks meer voor. Er is steeds meer behoefte aan organische groei, aan uitnodigingsplanologie. Ruimte bieden voor maatschappelijke initiatieven. Die ruimte moet dan niet beperkt zijn in tijd. Organische groei heeft meestal een langere horizon dan de tien jaar die voor het bestemmingsplan geldt’. Een en ander aldus de plaatsvervangend directeur van de programmadirectie Eenvoudig Beter van het Ministerie van Infrastructuur en Milieu. Hij spreekt de verwachting uit dat meer dan nu globale (eind)plannen worden vastgesteld, waarbij nader onderzoek wordt doorgeschoven naar het concrete bouwplan en de bestuursrechter een lichtere toets zal toepassen door het globale omgevingsplan te beoordelen op uitvoerbaarheid.[27]&lt;/p&gt;&lt;p class="BroodtekstSchreefloos"&gt;&lt;span class="Cursief"&gt;Kostenverhaal grondexploitatie&lt;/span&gt;&lt;/p&gt;&lt;p&gt;Het afzonderlijke exploitatieplan verdwijnt. De gemeente kan naar keuze exploitatieregels opnemen in het omgevingsplan of exploitatievoorschriften verbinden aan een omgevingsvergunning voor een bouw- of afwijkactiviteit (art. 12.3). De verplichting om een exploitatieopzet op te stellen, mag dus worden doorgeschoven naar de fase van het bouwplan. Nieuw is ook de bevoegdheid om de omgevingsvergunning te weigeren als de exploitatieopzet een tekort bevat, dat niet is gedekt (art. 5.19 lid 2 onder c). Wat blijft is het primaat van kostenverhaal via de civielrechtelijke weg, in de meeste gevallen via de gronduitgifte of door het aangaan van een anterieure exploitatieovereenkomst of gronduitgifte. Het opstellen van exploitatieregels- of voorschriften blijft de publiekrechtelijke ‘stok achter de deur’ en alleen verplicht als het kostenverhaal niet anderszins is verzekerd (art. 12.1 lid 3). De regering heeft voor ogen om het aantal gevallen waarin kan worden afgezien van het stellen van exploitatieregels of –voorschriften, uit te breiden, door de zogeheten ‘kruimellijst’ uit te breiden.[28] Ook dit punt zal nog worden uitgewerkt bij AMvB.&lt;/p&gt;&lt;h2&gt;Algemene rijksregels&lt;/h2&gt;&lt;p&gt;Voor agrarische activiteiten zullen de algemene milieuregels op rijksniveau van groot belang blijven. Het aantal vergunningplichtige agrarische bedrijven is in de loop der jaren aanzienlijk afgenomen. De verwachting is dat deze trend onder de Omgevingswet zal voortzetten, hoewel ook dit punt nog moet worden uitgewerkt bij AMvB (art. 5.1 lid 2 onder a). De regering heeft in ieder geval een duidelijke voorkeur voor een bredere toepassing van algemene regels boven het ‘steeds toestemming moeten vragen van de overheid’. Dat zou bijdragen aan de gewenste vereenvoudiging van het omgevingsrecht.[29]&lt;/p&gt;&lt;p&gt;Zoals gezegd komt er vervanging voor het Activiteitenbesluit milieubeheer, waarin ook het onderwerp water op rijksniveau wordt voorzien van algemene regels. Hierin zullen regels worden opgenomen over milieubelastende activiteiten en het lozen en onttrekken van water. De inhoud van deze AMvB is nog niet bekend, maar op enkele onderwerpen wordt in de Memorie van Toelichting vooruit gelopen.&lt;/p&gt;&lt;p&gt;Zo heeft de regering al te kennen gegeven dat de regulering van de emissie van ammoniak en geur uit stallen en de vaststelling van de desbetreffende emissiegrenswaarden en –factoren, op het niveau van de rijksoverheid zal blijven plaatsvinden. Dit ondanks de constatering dat geurhinder een lokaal milieuprobleem is met geen of beperkte gemeentegrensoverschrijdende gevolgen. Daarom is overwogen om de verantwoordelijkheid voor het stellen van omgevingswaarden voor geurhinder, anders dan onder de huidige Wet geurhinder en veehouderij, geheel bij de gemeenten neer te leggen. De regering heeft het echter doelmatiger geacht om aspecten als het ontwikkelen van beoordelingsrichtlijnen, meetmethoden en verspreidingsmodellen op centraal niveau te blijven regelen. In de uitvoeringsregelgeving van de Omgevingswet zal daarom worden voorzien in geurnormen, maar met behoud van een maximale mogelijkheid voor gemeenten om af te wijken. De Memorie van Toelichting laat echter in het midden hoe deze afwijkingsmogelijkheid zal worden vormgegeven.[30]&lt;/p&gt;&lt;p&gt;De regels voor activiteiten die bij AMvB worden vastgesteld, zijn in beginsel uitputtend en laten geen ruimte voor een eigen afweging door gemeente of provincie. De regering erkent dat dit kan leiden tot onnodige beperkingen van de initiatiefnemer, of juist tot onvoldoende bescherming van de fysieke leefomgeving.[31] Het verbeterdoel van vereenvoudiging van het omgevingsrecht komt dan rechtstreeks in botsing met het verbeterdoel om meer flexibiliteit en maatwerk mogelijk te maken. Daarom kan in de rijksregels zelf ruimte worden geboden voor het stellen van maatwerkvoorschriften of maatwerkregels door een lagere overheid, welke instrumenten hierna worden besproken. De regering heeft ervan afgezien om hiervoor een algemene wettelijke grondslag op te nemen in de Omgevingswet zelf, omdat dat op voorhand afbreuk zou doen aan de gelding van de algemene regels.&lt;/p&gt;&lt;h3&gt;Natuurbescherming&lt;/h3&gt;&lt;p&gt;De huidige Natuurbeschermingswet 1998, Flora- en faunawet en Boswet zullen opgaan in de Wet natuurbescherming, die naar verwachting op 1 januari 2015 in werking zal treden, vooruitlopend op de Omgevingswet. De regering wil hiermee op korte termijn voorzien in de noodzakelijk geachte wijzigingen en hervormingen ten opzichte van de huidige natuurregelgeving.[32] De Omgevingswet zal dan ook geen inhoudelijke vernieuwing brengen.&lt;/p&gt;&lt;p&gt;In het wetsvoorstel zijn al wel enkele onderdelen van de Wet natuurbescherming geïntegreerd. Zo is het beheerplan voor Natura 2000-gebieden opgenomen als een verplicht door de provincie vast te stellen programma (art. 3.7 lid 3). De bestaande programmatische aanpak stikstof (PAS) kan worden voorgezet. Ook voor andere onderdelen van de fysieke leefomgeving kan een dergelijke programmatische aanpak worden voorgeschreven, in het omgevingsplan, de omgevingsverordening of bij AMvB (art. 3.14). Deze aanpak is gericht op het bereiken van een gestelde omgevingswaarde. Het programma geeft aan welke ruimte in een bepaald gebied in een bepaalde periode beschikbaar is voor activiteiten, gelet op die omgevingswaarde (art. 3.15). Met een programmatische aanpak wordt het bereiken van de omgevingswaarde, door het treffen van concrete maatregelen, verbonden aan de mogelijkheid om toestemming te verlenen voor nieuwe activiteiten (art. 3.15 lid 2). De verwachting is dat door een programmatische aanpak eerder duidelijk is welke ruimte daadwerkelijk bestaat voor nieuwe ontwikkelingen, zonder dat daarvoor een tijdrovende en kostbare vergunningprocedure hoeft te worden doorlopen.&lt;/p&gt;&lt;p&gt;De natuurvisie zal onderdeel gaan uitmaken van de omgevingsvisie (art. 3.2 lid 1 jo. art. 2.1 lid 3, aanhef en onder f). De ‘Natura 2000-activiteit’ en ‘flora-en-fauna-activiteit’ kunnen worden beoordeeld in een omgevingsvergunningprocedure (art. 5.1 lid 3). De beoordeling van de effecten op beschermde soorten en gebieden vindt plaats in het kader van de omgevingsvergunning, maar alleen indien die activiteit(en) samenlopen met andere vergunningplichtige activiteiten, die zijn opgesomd in art. 5.1 lid 1 en 2 van de Omgevingswet. Het toetsingskader daarvoor moet nog worden uitgewerkt bij AMvB, maar zal in ieder geval moeten aansluiten bij de Vogelrichtlijn en de Habitatrichtlijn (art. 5.28 lid 2). Kaajan wijst erop dat de Omgevingswet dus uitdrukkelijk de mogelijkheid open laat om verdergaande bescherming te bieden dan die op grond van deze richtlijnen.[33] Dat is echter bepaald niet de trend die kan worden afgeleid uit de laatste wijzigingen van de Natuurbeschermingswet 1998, waarbij in stappen afscheid is genomen van de ‘nationale koppen’. De Memorie van Toelichting geeft ook geen aanknopingspunten om te verwachten dat de regering een andere richting zal kiezen.&lt;/p&gt;&lt;p&gt;Gaat het om omgevingsvergunningvrije activiteiten die kwalificeren als Natura 2000-activiteit of flora-en-fauna-activiteit, dan blijft een afzonderlijke vergunningplicht gelden op grond van de Wet natuurbescherming. Dit is gelijk aan de systematiek van de Wabo. Echter, anders dan onder de Wabo, mogen de verschillende toestemmingen voor vergunningplichtige activiteiten onder de Omgevingswet los worden aangevraagd, omdat de ‘onlosmakelijke samenhang’ van activiteiten uit de Wabo niet meer terugkomt (art. 5.7). Van ‘aanhaken’ is dus geen sprake meer.&lt;/p&gt;&lt;p&gt;Aanvankelijk zullen in de Omgevingswet alleen die onderdelen van de Wet natuurbescherming worden opgenomen, die betrekking hebben op plaatsgebonden activiteiten. In lijn met de modulaire aanvulling van de wet is een afzonderlijk traject voorzien waarin ook de regels over het soortenregime, schadebestrijding, faunabeheer, jacht en handel op termijn in de Omgevingswet worden opgenomen.[34]&lt;/p&gt;&lt;h3&gt;Grondverwerving&lt;/h3&gt;&lt;p&gt;Voor de ontwikkeling van de fysieke leefomgeving is evenzeer van belang dat de overheid waar nodig inbreuk kan maken op eigendom. Regels over grondverwerving, die nu zijn neergelegd in de Wet voorkeursrecht gemeenten, de Wet inrichting landelijk gebied en de onteigeningswet, worden echter vooralsnog niét in de Omgevingswet opgenomen. Daarvoor zijn hoofdstuk 9 (Wet voorkeursrecht gemeenten) en hoofdstuk 11 (onteigening en herverkaveling) gereserveerd. De regering acht het wenselijk dat deze wetten via een afzonderlijke wetsvoorstel in de Omgevingswet worden geïntegreerd. Zo kan rekening worden gehouden met de uitkomsten van een evaluatieonderzoek van de Radboud Universiteit Nijmegen, waarin is geadviseerd om de procedures voor de vestiging van voorkeursrechten en onteigening te vereenvoudigen.[35] Dit vergt een uitwerking op het niveau van de wet en kan dus niet worden meegenomen in de uitwerking van de Omgevingswet in de AMvB’s. Bovendien geniet de ingrijpende voorstellen voor herziening van de onteigeningsprocedure geen prioriteit in het proces van de totstandkoming van de Omgevingswet.[36]&lt;/p&gt;&lt;p&gt;Op het punt van herverkaveling zal alleen nog de Wet inrichting landelijk gebied opgaan in de Omgevingswet. Na het verschijnen van het wetsvoorstel voor de Omgevingswet, is de Reconstructiewet concentratiegebieden ingetrokken, in samenhang met de invoering van de gewijzigde Wet inrichting landelijk gebied op 1 januari 2014.[37] De regels van de reconstructieplannen zijn door de betrokken provincies verankerd in hun ruimtelijke verordeningen en kunnen na de inwerkingtreding worden overgeheveld naar hun omgevingsverordeningen.&lt;/p&gt;&lt;h3&gt;Tot slot&lt;/h3&gt;&lt;p&gt;Het omgevingsplan kan aanzienlijk meer gaan regelen dan nu in het bestemmingsplan voor mogelijk wordt gehouden. De daadwerkelijke betekenis ervan voor de uitoefening van activiteiten in de fysieke leefomgeving, hangt echter af van diverse factoren. Ten eerste van de behoefte van gemeenten om regels te stellen en om daarin niet ‘slechts’ algemene regels op te nemen, maar ook meldplichten of vergunningplichten. Vervolgens is nog maar de vraag hoeveel ruimte gemeenten hiervoor krijgen van hogere overheden. Die ruimte kan in de praktijk op voorhand aanzienlijk worden beperkt, doordat provincies en het Rijk zélf algemene regels stellen in hun omgevingsverordening of bij AMvB, of instructieregels om omgevingswaarden te laten doorwerken. Mijn verwachting is dat, hoe meer de hogere overheden gebruik maken van deze bevoegdheden, hoe minder mogelijkheden voor lokaal maatwerk resteren. Het algemene subsidiariteitsbeginsel in de Omgevingswet werpt hiervoor geen hoge drempel op. De vraag of een kwestie van provinciaal of nationaal belang is en op dit niveau moet worden behartigd, wordt beantwoord aan de hand van de dan heersende politiek-bestuurlijke inzichten. Hoewel de wetgever voldoende ruimte biedt voor decentrale beleidsvrijheid, zal de praktijk dus moeten uitwijzen hoeveel vrijheid op lokaal en regionaal niveau daadwerkelijk overblijft. Rijk en provincie zullen bepalen of de Omgevingswet de belofte van flexibiliteit en maatwerk kan waarmaken.&lt;/p&gt;</content><legacyfootnotes/><footnotes><footnote>* Mr. I.M. (Irene) van der Heijden is advocaat bij Van der Feltz advocaten te Den Haag. Zij is gespecialiseerd in het omgevingsrecht in brede zin, in het bijzonder ruimtelijke ordening, milieurecht en natuurbescherming.</footnote><footnote>1 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 2. Ik heb ervoor gekozen om de Omgevingswet niet af te korten naar ‘Ow’, omdat deze afkorting in de praktijk al jarenlang wordt gebruikt ter aanduiding van de onteigeningswet.</footnote><footnote>2 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 6.</footnote><footnote>3 De regering erkent dat deze doelen onderling kunnen botsen. In die gevallen is bij de uitwerking van het wetsvoorstel een politieke keuze nodig, zonder dat op voorhand vastligt dat één doel of uitgangspunt zwaarder weegt dan een ander (vgl. &lt;span class="Cursief"&gt;Kamerstukken II&lt;/span&gt; 2013/14, 33 962, nr. 3 (MvT), p. 30). De regering heeft dus niét bedoeld om een hiërarchie aan te brengen tussen de verbeterdoelen, aldus H.W. de Vos, coördinerend juridisch adviseur bij de programmadirectie Eenvoudig Beter van het Ministerie van Infrastructuur en Milieu, in ‘Wetsvoorstel Omgevingswet: op weg naar een nieuwe balans’, &lt;span class="Cursief"&gt;M en R&lt;/span&gt; 2014/118.</footnote><footnote>4 Zie www.rijksoverheid.nl/onderwerpen/omgevingswet.</footnote><footnote>5 Activiteiten die zich afspelen binnen een gebied of op een vaste plaats, zoals naar huidig recht bijvoorbeeld binnen een ‘inrichting’ in de zin van de Wet milieubeheer. Regels over activiteiten die van invloed (kunnen) zijn op de fysieke leefomgeving, maar die zich ‘vrij over het grondgebied verplaatsen’, zoals emissiehandel, afval, stoffen, voertuigen en producten, worden vooralsnog niét in de Omgevingswet opgenomen.</footnote><footnote>6 Volgens de Memorie van Toelichting op het wetsvoorstel omvat de fysieke leefomgeving onderdelen zoals – dus onder meer – bouwwerken, infrastructuur, watersystemen, water, bodem, lucht, landschappen, natuur en cultureel erfgoed. Vgl. art. 1.2 van het wetsvoorstel en de begrippenlijst in de Memorie van Toelichting (&lt;span class="Cursief"&gt;Kamerstukken&lt;/span&gt;&lt;span class="Cursief"&gt;II&lt;/span&gt; 2013/14, 33 962, nr. 3, p. 388).</footnote><footnote>7 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 29-30. De visie van de regering op de toekomstige integratie van deze wetten is uiteengezet in §7.4 van de Memorie van Toelichting.</footnote><footnote>8 Zie www.rijksoverheid.nl/ministeries/ienm/wat-doet-ienm, onder ‘Onze prioriteiten’.</footnote><footnote>9 Voor de leesbaarheid sluit ik aan bij dit woordgebruik in de Memorie van Toelichting, maar vanzelfsprekend doel ik op de bestuursorganen aan wie de bevoegdheden op grond van de Omgevingswet toekomen: gemeenteraad of burgemeester en wethouders, provinciale en gedeputeerde staten en de minister van Infrastructuur en Milieu, al dan niet in overeenstemming andere ministers die het aangaat.</footnote><footnote>10 Het voert te ver om deze kerninstrumenten te beschrijven in dit artikel. Ze worden kernachtig beschreven in de Memorie van Toelichting (&lt;span class="Cursief"&gt;Kamerstukken II&lt;/span&gt; 2013/14, 33 118, nr. 16, p. 51-54). Voor enkele commentaren op deze nieuwe of gewijzigde instrumenten verwijs ik naar ‘Over(heid) tot actie: programma’s in de Omgevingswet’ van M.C. Brans in &lt;span class="Cursief"&gt;TBR&lt;/span&gt; 2014/166, ‘Het omgevingsplan’ van A.E. Kneepkens, K. Krijt &amp;amp; B. Rademaker in &lt;span class="Cursief"&gt;TBR&lt;/span&gt; 2014/164, ‘Het omgevingsplan. Een stap verder?’ van A.G.A. Nijmeijer in &lt;span class="Cursief"&gt;M en R&lt;/span&gt; 2014/121, ‘De omgevingsvergunning in het wetsvoorstel Omgevingswet. Voorlopig beoordeeld’ van R. Uylenburg in &lt;span class="Cursief"&gt;M en R&lt;/span&gt; 2014/123 en ‘De omgevingsvergunning en het projectbesluit’ van T.E.P.A. Lam in &lt;span class="Cursief"&gt;TBR&lt;/span&gt; 2014/167.</footnote><footnote>11 Het volledige overzicht van de mogelijkheden voor flexibiliteit is samengevat weergegeven in tabel 7 van de Memorie van Toelichting (&lt;span class="Cursief"&gt;Kamerstukken&lt;/span&gt; II 2013/14, 33 962, nr. 3, p. 273).</footnote><footnote>12 Voor een commentaar op deze nieuwe instrumenten verwijs ik naar ‘Omgevingswaarde en instructieregels – een combinatie van flexibiliteit en interbestuurlijke spanningen’ van W.J. Bosma in &lt;span class="Cursief"&gt;M en R&lt;/span&gt; 2014/119.</footnote><footnote>13 Volgens de minister van Infrastructuur en Milieu in haar voortgangsbrief aan de Tweede Kamer van 17 juni 2014 (&lt;span class="Cursief"&gt;Kamerstukken II&lt;/span&gt; 2013/14, 33 118, nr. 16, p. 5). In deze brief is ook een toelichting opgenomen over de inhoud van de vier AMvB’s bij de Omgevingswet (p. 9-14).</footnote><footnote>14 Dit in navolging van de adviescommissie Natuur en Landelijk Gebied, die zich op verzoek van de programmadirectie Eenvoudig Beter heeft uitgelaten over dit verbeterdoel van de Omgevingswet, in de notitie ‘Flexibiliteit in de Omgevingswet’ d.d. 21 maart 2014, onder andere te raadplegen via https://omgevingswet.pleio.nl/file/view/26898402/adviescommissie-natuur-en-landelijk-gebied-advies-rvs.</footnote><footnote>15 De omgevingsvisie vervangt de structuurvisie op grond van de Wet ruimtelijke ordening, delen van de natuurvisie, verkeers- en vervoersplannen, waterplannen en milieubeleidsplannen. De status van deze visie(s) wijzigt niet; de omgevingsvisie is ‘slechts’ een politiek-bestuurlijk beleidsdocument dat alleen de overheid bindt, die de omgevingsvisie zelf vaststelt. Het beleid hierin kan worden geconcretiseerd in een omgevingsplan of omgevingsverordening, maar is op zichzelf niet bindend voor burgers en bedrijven. Gemeenten worden niet verplicht om een omgevingsvisie vast te stellen, anders dan de provincies en het Rijk (art. 3.1). Het projectbesluit is bedoeld voor de inpassing van projecten van provinciaal of nationaal belang, zoals grootschalige (energie)infrastructuur, en laat ik daarom buiten beschouwing.</footnote><footnote>16 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 6.</footnote><footnote>17 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 88-89.</footnote><footnote>18 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 139.</footnote><footnote>19 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 140.</footnote><footnote>20 Voor een uitvoerige beschouwing van deze instrumenten verwijs ik naar ‘Flexibiliteit in de Omgevingswet: maatwerk, gelijkwaardigheid en experimenten’ van K.J. de Graaf en H.D. Tolsma in &lt;span class="Cursief"&gt;M en R&lt;/span&gt; 2014/126.</footnote><footnote>21 In art. 1.8 van het Activiteitenbesluit milieubeheer is bepaald dat, indien bij of krachtens dit besluit is bepaald dat een daarbij aangegeven maatregel ter bescherming van het milieu moet worden toegepast, een andere maatregel kan worden toegepast, indien het bevoegd gezag heeft beslist dat met die maatregel ten minste een gelijkwaardig niveau van bescherming van het milieu wordt bereikt.</footnote><footnote>22 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 100.</footnote><footnote>23 Art. 1.6 van de Omgevingswet bepaalt dat een ieder voldoende zorgdraagt voor de fysieke leefomgeving. Op grond van art. 1.7 is een ieder, die weet of redelijkerwijs kan vermoeden dat zijn activiteit nadelige gevolgen kan hebben voor de fysieke leefomgeving, verplicht om alle maatregelen te nemen die redelijkerwijs van hem kunnen worden gevraagd om die gevolgen te voorkomen en, voor zover die gevolgen niet kunnen worden voorkomen, die gevolgen zoveel mogelijk te beperken of ongedaan te maken.</footnote><footnote>24 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 100.</footnote><footnote>25 Voor een toelichting en commentaar op het systeem van omgevingswaarden en instructieregels verwijs ik naar ‘Omgevingswaarde en instructieregels – een combinatie van flexibiliteit en interbestuurlijke spanningen’ van W.J. Bosma in &lt;span class="Cursief"&gt;M en R&lt;/span&gt; 2014/119.</footnote><footnote>26 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 98.</footnote><footnote>27 Zie ‘De grote voordelen van de Omgevingswet’ van J.A.E. Nijenhuis in&lt;span class="Cursief"&gt; TBR&lt;/span&gt; 2014/162.</footnote><footnote>28 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 203.</footnote><footnote>29 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 53 en 149.</footnote><footnote>30 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 308-309.</footnote><footnote>31 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33 962, nr. 3 (MvT), p. 53.</footnote><footnote>32 Vgl. ‘Natuurbescherming met de Omgevingswet, gaat er nu eindelijk echt iets veranderen?’ van M.M. Kaajan in &lt;span class="Cursief"&gt;M en R&lt;/span&gt; 2014/128.</footnote><footnote>33 Vgl. ‘Natuurbescherming met de Omgevingswet, gaat er nu eindelijk echt iets veranderen?’ van M.M. Kaajan in &lt;span class="Cursief"&gt;M en R&lt;/span&gt; 2014/128.</footnote><footnote>34 Regels over het beschermen en benutten van de fysieke leefomgeving (Omgevingswet), &lt;span class="Cursief"&gt;Kamerstukken II &lt;/span&gt;2013/14, 33962, nr. 3 (MvT), p. 322.</footnote><footnote>35 Radboud Universiteit Nijmegen, ‘Ten gronde beschouwd: een onderzoek naar alternatieven en verbeteringen voor het juridische instrumentarium op het gebied van het grondbeleid in het kader van de totstandkoming van de Omgevingswet en evaluatie van de Onteigeningswet’, oktober 2012 (&lt;span class="Cursief"&gt;Kamerstukken II&lt;/span&gt; 2012/13, 33 118, nr. 7, bijlage). Dit onderzoek had tevens betrekking op de afdeling Grondexploitatie van de Wet ruimtelijke ordening.</footnote><footnote>36 Voortgangsbrief stelselherziening Omgevingsrecht december 2012, &lt;span class="Cursief"&gt;Kamerstukken II &lt;/span&gt;2012/13, 33 118, nr. 6.</footnote><footnote>37 Wet van 25 november 2013, houdende wijziging van de Wet inrichting landelijk gebied (decentralisatie investeringsbudget), &lt;span class="Cursief"&gt;Stb.&lt;/span&gt; 2013, 513. De Reconstructiewet concentratiegebieden (Rwc) is op 1 juli 2014 ingetrokken. Op grond van art. 111b lid 2 van de gewijzigde Wet inrichting landelijk gebied blijft de Rwc echter van toepassing op reconstructieplannen die vóór 1 juli 2014 zijn vastgesteld, tenzij deze plannen zijn of worden ingetrokken.</footnote></footnotes><auteurs>mr. I.M. van der Heijden</auteurs><published>2014-11-25 13:32:17</published><modified>2014-11-25 13:32:17</modified><editiondate>2014-11-25</editiondate><htmlpath>https://denhollander.info/artikel/11690</htmlpath></article>
</articles></edition>
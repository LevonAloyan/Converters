<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2010</searchword><id>8610</id><udhid>UDH:TvAR/8610</udhid><titel>Gemeente Medemblik/De Lange (TvAR 2010/5578)</titel><searchwords><searchword>TvAR 7/8/2010</searchword><searchword>TvAR 2010/5578</searchword><searchword>UDH:TvAR/8610</searchword></searchwords><attachments><attachment><name>TvAR2010_07_08_05_Rechtspraak_5578.pdf</name><extention>pdf</extention><url>https://denhollander.info/download/7628/ci</url></attachment></attachments><inleiding>Door grondkamer goedgekeurde pachtovereenkomst voor kortere duur tot het jaar waarin de pachter 65 jaar werd. Vordering pachter tot verlenging van de overeenkomst ex. art. 7:325 lid 6 BW. Te late inzending van de pachtovereen­komst aan grondkamer leidt ertoe dat, na goedkeuring door de grondkamer, de in art. 12 Pachtwet respectievelijk art. 7:235 BW bedoelde duur ingaat bij aanvang van het pacht­jaar, volgende op dat, waarin de pachtovereenkomst is inge­zonden. Niet gebleken is van een verzoek van één der partij­en aan de grondkamer om bij goedkeuring te bepalen dat de duur op een eerder tijdstip ingaat, noch blijkt uit de beschik­king dat de grondkamer zulks heeft bepaald. &#13;
Overweging ten overvloede ten aanzien van het overgangs­recht. Geen nawerking van het oude recht met betrekking tot 65-jarige leeftijdsgrens wat betreft een na de inwerkingtre­ding van het nieuwe recht ingestelde verlengingsvordering. De enkele omstandigheid dat pachter inmiddels de 65-jari­ge leeftijd heeft bereikt, is – anders dan onder het oude recht – geen bijzondere omstandigheid in de zin van art. 7:325 lid 4 BW en kan in verband daarmee niet aan verlenging van de pachtovereenkomst in de weg staan. Voor zover van be­lang wijst het hof erop dat pachter 65 jaar is geworden in het pachtjaar dat aanving op 1 november 2007 en dus ná de inwerkingtreding van het nieuwe recht per 1 september van dat jaar.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van het tussenvonnis van 7 september 2009, dat de pachtkamer van de rechtbank Alkmaar, sector kanton, lo­catie Hoorn, tussen appellante (hierna ook te noemen: Ge­meente) als gedaagde en geïntimeerde (hierna ook te noe­men: De Lange) als eiser heeft gewezen. Van genoemd vonnis is een fotokopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
––de dagvaarding in hoger beroep van 6 oktober 2009;&#13;
––de memorie van grieven;&#13;
––de memorie van antwoord.&#13;
2.2 Partijen hebben de stukken voor het wijzen van arrest aan het hof overgelegd.&#13;
3 De vaststaande feiten&#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
3.2 De Gemeente heeft bij door de grondkamer goedgekeur­de schriftelijke pachtovereenkomst met ingang van 1 no­vember 1998 aan De Lange verpacht een perceel ter grootte van 3.51.07 ha, gelegen in de Wieringermeer.&#13;
3.3 De Gemeente heeft bij schriftelijke pachtovereenkomst d.d. 30 december 2004 met ingang van 1 november 2004 be­doeld perceel opnieuw aan De Lange verpacht en wel voor “het tijdvak 1 november 2004 tot en met 31 oktober 2008”, met als bijzondere bepaling (artikel 12 onder b):&#13;
“In verband met het bereiken van de 65 jarige leeftijd op 13 januari 2008, eindigt het pachtcontract op 31 oktober 2008 zonder voorafgaande opzegtermijn.”&#13;
3.4 Laatstbedoelde overeenkomst is ter goedkeuring naar de grondkamer ingezonden en daar op 23 februari 2005 ontvan­gen. Bij beschikking van 27 april 2005 heeft de Grondkamer Noordwest de overeengekomen korte duur goedgekeurd, met de bepaling dat bij de pachtkamer van de bevoegde rechtbank, sector kanton, verlenging van de pachtovereen­komst kan worden gevraagd uiterlijk 6 maanden vóór het einde van de overeenkomst.&#13;
4 De motivering van de beslissing in hoger beroep&#13;
4.1 In dit geding vordert De Lange verlenging van de on­der 3.3 bedoelde pachtovereenkomst met vier jaren tot 1 no­vember 2013. Volgens het standpunt van De Lange eindigt die overeenkomst in verband met de werking van het eer­ste lid van artikel 7:322 Burgerlijk Wetboek niet op 31 okto­ber 2008 maar op 31 oktober 2009. De Gemeente stelt zichop het standpunt dat in verband met de goedkeuring door de grondkamer de pachtovereenkomst wel op 31 oktober 2008 is geëindigd. Consequentie van het standpunt van de Ge­meente zou zijn dat De Lange zijn vordering tot verlenging te laat heeft ingesteld, immers niet binnen zes maanden vóór het einde van de overeenkomst (de inleidende dagvaarding is van 13 februari 2009), en dus in die vordering niet-ont­vankelijk is.&#13;
4.2 De pachtkamer in eerste aanleg heeft bij het bestreden vonnis De Lange in zijn vordering ontvankelijk verklaard en een comparitie van partijen bevolen, en heeft bovendien haar vonnis vatbaar verklaard voor (tussentijds) hoger be­roep.&#13;
4.3 In dit hoger beroep is uitsluitend aan de orde de ontvan­kelijkheid van De Lange in zijn vordering tot verlenging van de pachtovereenkomst. Het hof zal de beide grieven geza­menlijk bespreken.&#13;
4.4 Per 1 september 2007 is met de artikelen 7:311 e.v. Bur­gerlijk Wetboek een nieuwe wettelijke regeling van de pacht in werking getreden en is de Pachtwet vervallen. Het nieuwe recht heeft volgens artikel 68a lid 1 Overgangswet Nieuw BW in beginsel onmiddellijke werking.&#13;
4.5 Tussen partijen is niet langer in geschil dat de overeen­komst van 30 december 2004 een nieuwe pachtovereen­komst betreft (zie conclusie van antwoord onder 2 en con­clusie van repliek onder 8 en 9) en dat die overeenkomst dus valt binnen het bereik van de regeling van voorheen artikel 9 Pachtwet en thans artikel 7:322 Burgerlijk Wetboek. Die be­palingen zijn gelijk van inhoud, zodat in zoverre zich geen vragen van overgangsrecht voordoen.&#13;
4.6 Tussen partijen is evenmin in geschil dat de overeen­komst van 30 december 2004 niet binnen de in artikel 8 lid 1 Pachtwet respectievelijk artikel 7:321 lid 1 Burgerlijk Wet­boek bedoelde termijn van twee maanden aan de grondka­mer ter goedkeuring is ingezonden. Volgens het eerste lid van artikel 9 Pachtwet respectievelijk artikel 7:322 Burger­lijk Wetboek heeft de bedoelde niet-tijdige inzending onder meer tot gevolg dat, na goedkeuring door de grondkamer, de in artikel 12 Pachtwet respectievelijk artikel 7:325 bedoelde duur ingaat “bij de aanvang van het pachtjaar, volgende op dat, waarin de overeenkomst is ingezonden”.&#13;
4.7 Volgens de Gemeente strijdt het bepaalde in artikel 7:322 lid 1 Burgerlijk Wetboek om voorrang met de be­schikking van de grondkamer en dient bedoelde beschikking te prevaleren. Met dit betoog ziet de Gemeente ten onrech­te voorbij aan het tweede lid van artikel 9 Pachtwet respec­tievelijk artikel 7:322 Burgerlijk Wetboek. Volgens die be­paling is de grondkamer bevoegd op verzoek van een partij in bijzondere gevallen bij de goedkeuring te bepalen dat de in artikel 12 Pachtwet respectievelijk artikel 7:325 bedoelde duur op een eerder&#13;
tijdstip ingaat. Uit die bepaling volgt dat de wetgever er­van is uitgegaan dat goedkeuring van de pachtovereen­komst door de grondkamer op zichzelf er niet aan afdoet dat de duur van de overeenkomst ingaat bij de aanvang van het pachtjaar volgende op dat van de inzending. Dat de Ge­meente de grondkamer verzocht heeft om bij de goedkeu­ring te bepalen dat die duur op een eerder tijdstip ingaat en dat de grondkamer bij de goedkeuring zulks inderdaad heeft bepaald, blijkt niet uit de beschikking van de grondkamer en wordt door de Gemeente ook niet aangevoerd.&#13;
4.8 Aan het voorgaande doet niet af dat de pachtovereen­komst als einddatum 31 oktober 2008 noemt en evenmin dat de grondkamer in haar beschikking als een bijzondere om­standigheid als bedoeld in artikel 12 lid 3 Pachtwet heeft aangemerkt “dat het hier betreft een verlenging van een be­staande pachtverhouding tussen partijen tot aan de 65 jarige leeftijd van de pachter” (en op die grond de korte duur heeft goedgekeurd). Uit een en ander heeft de&#13;
Gemeente enkel mogen afleiden dat de grondkamer de re­den voor de door partijen overeengekomen kortere duur als valide heeft beoordeeld en niet dat de wettelijke sanc­tie op niettijdige inzending ter zijde werd gesteld. Zoals on­der 4.7 reeds is overwogen, was voor dit laatste een bijzon­der verzoek van de Gemeente nodig (en beoordeling door de grondkamer of sprake was van een bijzonder geval).&#13;
4.9 Het hof begrijpt de toelichting op grief 1 aldus dat de Gemeente mede betoogt dat De Lange ook dan niet-ontvan­kelijk is wanneer de vierjarige duur van de pachtovereen­komst op 1 november 2005 is ingegaan. In de eerste plaats neemt de Gemeente het standpunt in dat (zo begrijpt het hof) in verband met de inhoud van de beschikking van de grond­kamer de pachtovereenkomst onherroepelijk is geëindigd op 1 november 2009 (memorie van grieven onder 10). In de tweede plaats beroept de Gemeente zich erop dat op de ver­lengingsvordering van De Lange het oude recht van toe­passing is (memorie van grieven onder 11), naar het hof be­grijpt in verband met artikel 38a Pachtwet, volgens welke bepaling geen verlenging plaatsvond&#13;
indien de pachter voor het einde van de lopende pachtermijn de leeftijd van vijfenzestig jaren had bereikt of zou bereiken en de verpachter deswege bezwaar maakte tegen verlenging.&#13;
4.10 Ook in zoverre falen de grieven. De grondkamer heeft ingevolge het vijfde lid van artikel 12 Pachtwet bij zijn be­schikking bepaald dat uiterlijk 6 maanden vóór het einde van de overeenkomst om verlenging kon worden gevraagd. Reeds daaruit volgt dat de overeenkomst niet “onherroepe­lijk” op 1 november 2009 eindigde en dat De Lange in zijn vordering ontvankelijk is. De vraag of op de verlengings­vordering van De Lange mogelijk (deels) nog oud recht van toepassing is, is niet een kwestie van ontvankelijkheid, maar betreft de toewijsbaarheid&#13;
van de vordering. Die toewijsbaarheid is in dit hoger beroep niet aan de orde.&#13;
4.11 In het belang van een voortvarende afdoening van de zaak wijdt het hof aan de toewijsbaarheid van de vordering ten overvloede de navolgende overwegingen. Die toewijs­baarheid dient naar nieuw recht te worden beoordeeld, om­dat dit recht immers onmiddellijke werking heeft. Het nieu­we recht kent niet de leeftijdsgrens van vijfenzestig jaar. Het onderhavige geval is niet vergelijkbaar met het tijdens de parlementaire behandeling van de nieuwe regeling bespro­ken en bij beschikking van deze kamer van 23 oktober 2007, LJN BB6919, inzake Gemeente Kampen/Selles, besliste ge­val dat voorafgaand aan de inwerkingtreding van het nieu­we recht (1 september 2007) door de verpachter een ken­nisgeving van niet-verlenging als bedoeld in artikel 36 lid 2 Pachtwet was uitgebracht en eveneens daaraan voorafgaand door de pachter tijdig om verlenging is verzocht als bedoeld in artikel 36 lid 3 Pachtwet. Wat de Gemeente in de onder­havige zaak bepleit is een nawerking van het oude recht die zich niet verdraagt met het beginsel van onmiddellijke wer­king en geen steun vindt in de wetsgeschiedenis.&#13;
4.12 Aan een en ander doet niet af dat volgens het zesde lid van artikel 7:325 Burgerlijk Wetboek de rechter de pacht­overeenkomst kan verlengen “op de grond dat de bijzondere omstandigheden, bedoeld in lid 4 zich niet hebben voor­gedaan en zich ook niet meer kunnen doen”. Die bepaling – waarvan de formulering niet is afgestemd op het zich hier voordoende overgangsgeval – dient men niet naar de let­ter maar naar haar strekking toe te passen. Volgens die strek­king is de enkele omstandigheid dat de pachter inmiddels de vijfenzestigjarige &#13;
leeftijd heeft bereikt – anders dan onder het oude recht – geen bijzondere omstandigheid in de zin van het vierde lid en kan zij in verband daarmee niet aan verlenging van de pachtovereenkomst in de weg staan. Voor zover van belang wijst het hof erop dat volgens de eigen stellingen van de Ge­meente De Lange vijfenzestig jaar is geworden in het pacht­jaar dat aanving op 1 november 2007 en dus ná de inwer­kingtreding van het nieuwe recht per 1 september van dat jaar.&#13;
4.13 De slotsom is dat de grieven falen en dat het bestreden vonnis dient te worden bekrachtigd. Het hof zal de zaak te­rugwijzen naar de pachtkamer in eerste aanleg ter verdere behandeling en beslissing.&#13;
4.14 Het hof zal de Gemeente, als de in het ongelijk gestelde partij, veroordelen in de kosten van dit hoger beroep.&#13;
5 De beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de recht­bank Alkmaar, sector kanton, locatie Hoorn, van 7 septem­ber 2009 en wijst de zaak terug naar die rechtbank ter verde­re behandeling en beslissing;&#13;
veroordeelt de Gemeente in de kosten van dit hoger beroep, tot aan deze uitspraak aan de zijde van De Lange begroot op € 894,- voor salaris overeenkomstig het liquidatietarief en op € 262,- voor griffierecht.&#13;
Noot&#13;
Voor de annotatie van dit arrest wordt verwezen naar de noot van E.H.M. Harbers bij het hierna afgedrukte arrest van het Pachthof Arnhem inzake Diaconie Hervormde Gemeente Avenhorn/Stet d.d. 6 juli 2010, Agr.r. 2010/5579.&#13;
­&#13;
 &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en H.L. van der Beek en de deskundige leden mr. ing. J.A. Jansens van Gelli­cum en ir. H.B.M. Duenk</auteurs><published>2010-07-01 00:00:00</published><modified>2010-07-01 00:00:00</modified><editiondate>2010-07-01</editiondate><htmlpath>https://denhollander.info/artikel/8610</htmlpath></article>
</articles></edition>
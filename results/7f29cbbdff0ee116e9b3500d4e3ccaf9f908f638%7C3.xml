<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3953</id><udhid>UDH:TvAR/3953</udhid><titel>J.H. De Neve c.s. / plan van toedeling in de ruilverkaveling Rouveen (TvAR 2007/5403)</titel><searchwords><searchword>TvAR 7/8/2007</searchword><searchword>TvAR 2007/5403</searchword><searchword>UDH:TvAR/3953</searchword></searchwords><attachments><attachment><name>TvAR_2007_7 8-jurisprudentie.pdf</name><extention>pdf</extention><url>https://denhollander.info/download/3927/ci</url></attachment></attachments><inleiding>&lt;p&gt;[Landinrichtingswet, art. 195 en 196] De enkele verbetering van de verkavelingssituatie van particulieren is niet terug te voeren op de doelstellingen van het landinrichtingsplan, als benoemd in de richtlijnen voor het opmaken van het plan van toedeling. Belanghebbende voert evenmin als reclamant een agrarisch bedrijf. De toedeling van het onderhavige perceel aan belanghebbende dient louter ter verfraaiing van zijn huiskavel, geen ruilverkavelingsdoel. Nu reclamanten zich verzetten tegen het verlies van dit perceel kan het plan van toedeling wat betreft bedoeld perceel niet in stand blijven.&lt;/p&gt;</inleiding><content>&lt;p&gt;naar aanleiding van het bezwaar tegen het plan van toedeling in de ruilverkaveling &amp;lsquo;Rouveen&amp;rsquo; van: 1. J.H. De Neve. 2. A.C, van Vonderen-De Neve, 3. W.A.N. Koetsier. p/a Achterdijk 20, 3161 EC Rhoon, reclamanten, advocaat mr. H.G. Ruis te Meppel, procureur mr. E.A.M. Claassen. Bezwaar Reclamanten maken er bezwaar tegen dat het door hen ingebrachte perceel, kadastraal bekend gemeente Zwartsluis, sectie B, nummer 1681, gelegen aan de Stouweweg te Baarlo, is toegedeeld aan belanghebbende A. Wagensveld. Reclamanten wensen dit perceel te behouden. De LC wenst niet tegemoet te komen aan dat bezwaar. Belanghebbende Wagensveld sluit zich aan bij het standpunt van de LC. Reclamanten hebben hun bezwaar gehandhaafd. Motivering 2. De rechtbank stelt vast dat geen machtiging is overgelegd, waaruit blijkt dat reclamanten sub 1 en sub 2 het bezwaar mede namens reclamant sub 3 handhaven. De rechtbank verbindt hieraan evenwel geen gevolgen voor de ontvankelijkheid van het bezwaar. Mr. Ruis heeft immers onweersproken uiteengezet dat het perceel BI681 bij notari&amp;euml;le akte d.d. 29 december 2005 in het kader van een verdeling is toegedeeld aan reclamanten sub 1 en sub 2, die thans ieder voor de onverdeelde helft gerechtigd zijn tot dat perceel. Reclamant sub 3 is thans dus niet meer aan te merken als belanghebbende bij dat perceel. 3. De rechtbank overweegt met betrekking tot het bezwaar van reclamanten als volgt. 4. Reclamanten brengen een huisperceel aan Baarlo 1 te Zwartsluis in en voorts vier veldpercelen, waaronder het ten noorden van het huisperceel gelegen perceel BI681. Het huisperceel en twee van de ingebrachte veldpercelen zijn in het plan van toedeling ongewijzigd toegedeeld. De twee andere veldpercelen zijn geconcentreerd toegedeeld in kavel 033.021. Perceel BI681 is, na wijziging van het plan van toedeling naar aanleiding van diverse ingediende bezwaren, toegedeeld aan belanghebbende Wagensveld. 5. Belanghebbende Wagensveld brengt een huisperceel aan Baarlo 5 te Zwartsluis en een op korte afstand ten noorden daarvan gelegen veldperceel in. Dit veldperceel is toegedeeld aan K. Brand die ter plaatse een melkveehouderij exploiteert. De LC heeft Wagensveld hiervoor gecompenseerd door aan hem perceel BI681 toe te delen. Perceel BI681 is gelegen ten zuiden van en aansluitend aan het huisperceel van Wagensveld. 6. Reclamanten wijzen erop dat perceel B1681 is gelegen tussen de erven van de woonboerderijen Baarlo 3 en Baarlo 5 en dat dit perceel daardoor een grotere waarde vertegenwoordigt dan de daaraan door de LC toegekende agrarische waarde. Zij verzetten zich ertegen dat belanghebbende Wagensveld als gevolg van de ruilverkaveling perceel B1681 in eigendom verwerft ter uitbreiding van de tuin van zijn woonboerderij voor die in hun ogen te lage waarde. Ten overstaan van de rechtercommissaris en ter zitting is voorts aangevoerd dat de LC behoort te worden gewraakt en is een aantal formele bezwaren ingebracht. Reclamanten willen &amp;ndash; samengevat &amp;ndash; hun inbreng terug. 7. De LC is van mening dat perceel B1681, dat in het bestemmingsplan geen andere dan een agrarische bestemming heeft, uitruilbaar is. Zij is voorts van opvatting dat bij de toedeling ook de verbetering van de verkavelingsituatie van particulieren in aanmerking kan komen, indien de belangen van derden zich daar niet tegen verzetten. De LC stelt zich op het standpunt dat het belang van belanghebbende Wagensveld bij toedeling van perceel BI681, dat fraai aansluit bij de bestaande huiskavel, evident is en dat van benadeling van reclamanten geen sprake is, nu voor hen door concentratie van percelen ter plaatse van hun perceel BI533 een verbetering is bereikt. Een eventuele hogere dan de agrarische waarde van perceel BI681 kan aan de orde worden gesteld in het kader van de lijst der geldelijke regelingen, aldus de LC. 8. Belanghebbende Wagensveld wenst vast te houden aan de verbetering van de verkaveling die voor hem wordt bereikt door toedeling van perceel BI681. Hij is voorts van mening dat de waarde van perceel BI 681 bij de eerste schatting juist is geschat. 9. De rechtbank is van oordeel dat de enkele verbetering van de verkavelingsituatie van particulieren niet is terug te voeren op de doelstellingen van het landinrichtingsplan, zoals die in &amp;sect; 1.2 van de richtlijnen voor het opmaken van het plan van toedeling voor de ruilverkaveling &amp;lsquo;Rouveen&amp;rsquo; tot uitgangspunten voor het plan van toedeling zijn benoemd. De toedeling van gronden aan een particulier louter teneinde diens kavel te verbeteren dient geen ruilverkavelingdoel. Ter zitting heeft belanghebbende Wagensveld erkend dat zijn huisperceel in het bestemmingsplan een woonbestemming heeft. Niet in geschil is dat belanghebbende Wagensveld evenmin als reclamanten een agrarisch bedrijf voert en dat zij allen als particulier zijn aan te merken. Aangezien toedeling van perceel BI681 aan belanghebbende Wagensveld louter ter verfraaiing van zijn huiskavel geen ruilverkavelingdoel dient en nu reclamanten zich verzetten tegen het verlies van dit perceel, kan het plan van toedeling wat betreft perceel BI681 niet in stand blijven. Het bezwaar van reclamanten zal reeds daarom gegrond worden verklaard. Hetgeen zij verder naar voren hebben gebracht behoeft geen bespreking. 10. Gelet op het voorgaande moet de rechtbank het plan van toedeling wijzigen. Aan reclamanten zal hun inbreng worden toegedeeld. Belanghebbende Wagensveld behoort te worden gecompenseerd voor de toedeling van zijn veldkavel aan melk-veehouder K. Brand. Aan Wagensveld zal daarom in plaats van perceel BI 681 worden toegedeeld kavel 033.021 met uitzondering van het door reclamanten ingebrachte perceel B1533. Ook kavel 033.021 sluit aan bij de huiskavel van Wagensveld en toedeling daarvan leidt ten opzichte van zijn inbreng nog steeds tot een verbetering van zijn verkavelingsituatie. Gelet op de uitkomst van het geding zal de LC worden veroordeeld in de kosten van de in het gelijk gestelde reclamanten. Beslissing De rechtbank: verklaart het bezwaar van reclamanten inzake de toedeling van het perceel BI 681 gegrond; wijzigt het plan van toedeling aldus dat aan reclamanten wordt toegedeeld hun inbreng en dat aan belanghebbende Wagensveld in plaats van perceel BI681 wordt toegedeeld kavel 033.021 met uitzondering van het door reclamanten ingebrachte perceel B1533; veroordeelt de LC in de kosten van het geding, gevallen aan de zijde van reclamanten, tot op heden begroot op &amp;euro; 6 244,- voor vast recht en op &amp;euro; 904,- voor salaris gemachtigde. Dit vonnis is gewezen door mr. M.H.S. Lebens-de Mug, mr. W.J.B. Cornelissen en mr. H.C.A. Walda en in het openbaar uitgesproken op 3 mei 2006.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3953</htmlpath></article>
</articles></edition>
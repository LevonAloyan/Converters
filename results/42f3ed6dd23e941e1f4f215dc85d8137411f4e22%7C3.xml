<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2010</searchword><id>8484</id><udhid>UDH:TvAR/8484</udhid><titel>de coöperatie met uitgesloten aansprakelijkheid Coöperatie Mobilisation for the Environment, gevestigd te Nijmegen/het college van gedeputeerde staten van Noord-Brabant (TvAR 2010/5572)</titel><searchwords><searchword>TvAR 5/2010</searchword><searchword>TvAR 2010/5572</searchword><searchword>UDH:TvAR/8484</searchword></searchwords><attachments><attachment><name>TvAR2010_5_7_5572.pdf</name><extention>pdf</extention><url>https://denhollander.info/download/7574/ci</url></attachment></attachments><inleiding>Voor bestaand gebruik geldt op grond van19d, derde lid en art. 1, onder m, een uitzondering op de vergunningplicht van art. 19d, eerste lid. Wijziging of uitbreiding van een be­staande veehouderij kan een project zijn in de zin van de Habitatrichtlijn. Voor een project waarvoor toestemming, bijvoorbeeld via een Hinderwet- of milieuvergunning, is ver­leend voor 10 juni 1994, geldt de beoordeling van art. 6, derde lid, Habitatrichtlijn niet. In casu is de uitzondering op de vergunningplicht niet in strijd met de Habitatrichtijn. Indien de depositie niet toeneemt ten opzichte van hetgeen destijds is vergund, treden geen significante gevolgen op.&#13;
</inleiding><content>1. Procesverloop&#13;
Bij besluit van 18 februari 2008 heeft het college van ge­deputeerde staten van Noord-Brabant (hierna: het college) aan [vergunninghouder] vergunning ingevolge art. 19d van de Natuurbeschermingswet 1998 (hierna: Nbw 1998) ver­leend voor het bestaande vleesvarkensbedrijf aan de [loca­tie] te [plaats].&#13;
Bij besluit van 14 april 2009 heeft het college het door de coöperatie Mobilisation for the Environment (hierna: MOB) hiertegen gemaakte bezwaar ongegrond verklaard.&#13;
Tegen dit besluit heeft MOB bij brief, bij de Raad van State ingekomen op 26 mei 2009, beroep ingesteld.&#13;
Het college heeft een verweerschrift ingediend.&#13;
De Afdeling heeft de zaak ter zitting behandeld op 7 de­cember 2009, waar MOB, vertegenwoordigd door mr. V. Wösten, werkzaam bij Wösten Juridisch Advies, en het col­lege vertegenwoordigd door mr. N. Gradisen en ing. P. van der Linden, beiden werkzaam bij de provincie, zijn versche­nen.&#13;
MOB is naar aanleiding van ter zitting gestelde vragen in de gelegenheid gesteld schriftelijk een nadere toelichting op haar standpunt uit te brengen. Deze nadere toelichting is ingekomen bij de Raad van State per fax op 21 december 2009 en bij brief op 24 december 2009. De andere partijen zijn in de gelegenheid gesteld op de nadere toelichting van het standpunt van MOB schriftelijk te reageren.&#13;
Met toestemming van partijen is geen nadere zitting gehou­den.&#13;
2. Overwegingen&#13;
2.1. In geding is de ongegrondverklaring van het bezwaar van MOB tegen de bij besluit van 18 februari 2008 aan [ver­gunninghouder] verleende vergunning ingevolge art. 19d van de Nbw 1998 voor de exploitatie van het bestaande vleesvarkensbedrijf aan de [locatie] te [plaats] (hierna: het bedrijf) in de nabijheid van het Natura 2000-gebied Leen­derbos, Groote Heide &amp; De Plateaux (hierna: het Natu­ra 2000-gebied). Het Natura 2000-gebied omvat het gebied Leenderbos en Groote Heide dat bij besluit van 24 maart 2000 is aangewezen ter uitvoering van de richtlijn 79/409/ &#13;
AR2010_05.indb 207 18-5-2010 17:57:09 5572 Rechtspraak Tijdschrift voor Agr arisch Rech tNr. 5 mei 2010 208 &#13;
EEG (PB L 103 van 25 april 1979, blz. 0001 - 0018, de zo­genoemde Vogelrichtlijn) (hierna: de VRL), alsmede het ge­bied Groote Heide en De Plateaux dat bij beschikking van de Europese Commissie van 7 december 2004 ingevolge de richtlijn 92/43/EEG (PB L 206, van 22 juli 1992, blz. 7, de zogenoemde Habitatrichtlijn) (hierna: de HRL), is geplaatst op de lijst van gebieden van communautair belang. De in­standhoudingsdoelstellingen van het Natura 2000-gebied hebben onder meer betrekking op voor verzuring gevoelige habitats en soorten die van die habitats afhankelijk zijn.&#13;
2.2. Ten tijde van het nemen van het bestreden besluit gold de Nbw 1998, zoals die na wijziging van kracht is geworden met ingang van 1 februari 2009.&#13;
Ingevolge art. 1, onder m, van de Nbw 1998 wordt, voor zo­ver hier van belang, onder bestaand gebruik als bedoeld in deze wet verstaan:&#13;
1°. iedere handeling die op 1 oktober 2005 werd verricht en sedertdien niet of niet in betekenende mate is gewijzigd.&#13;
Ingevolge art. 1, onder n, van de Nbw 1998 wordt onder Na­tura 2000-gebied verstaan:&#13;
1°. gebied dat is aangewezen op grond van art. 10a, eerste lid,&#13;
2°. (……)&#13;
3°. gebied dat voorkomt op de lijst van gebieden van com­munautair belang, bedoeld in art. 4, tweede lid, van de HRL.&#13;
Ingevolge art. 10a, eerste lid, van de Nbw 1998 wijst de mi­nister van Landbouw, Natuur en Voedselkwaliteit (hierna: de minister van LNV) gebieden aan ter uitvoering van de HRL en de VRL.&#13;
In art. 19c, eerste lid, van de Nbw 1998 is bepaald dat in de periode totdat het eerste beheerplan voor het desbetreffen­de Natura 2000-gebied onherroepelijk is geworden de mi­nister van LNV ervoor zorg draagt dat passende maatregelen worden genomen om te voorkomen dat bestaand gebruik de kwaliteit van de natuurlijke habitats en de habitats van soor­ten in een Natura 2000-gebied verslechtert en dat er door be­staand gebruik storende factoren optreden die gelet op de in­standhoudingsdoelstellingen een significant effect kunnen hebben op de soorten waarvoor het gebied is aangewezen.&#13;
Ingevolge art. 19c, tweede lid, kan de minister van LNV ter uitvoering van het eerste lid degene die bestaand gebruik uitoefent in de periode totdat het eerste beheerplan voor het desbetreffende Natura 2000-gebied onherroepelijk is gewor­den, waardoor de kwaliteit van de natuurlijke habitats en de habitats van soorten in een Natura 2000-gebied kan ver­slechteren of waardoor er storende factoren optreden die ge­let op de instandhoudingsdoelstellingen een significant ef­fect kunnen hebben op de soorten waarvoor het gebied is aangewezen:&#13;
a. verplichten binnen een door de minister van LNV te stel­len termijn informatie te verstrekken over het gebruik;&#13;
b. verplichten binnen een door de minister van LNV te stel­len termijn en met inachtneming van door de minister van LNV te geven instructies de nodige preventieve of herstel­maatregelen te treffen; of&#13;
c. verplichten dat gebruik binnen een door de minister van LNV te stellen termijn te staken of te beperken.&#13;
Ingevolge art. 19c, derde lid, stelt de minister van LNV be­langhebbenden in de gelegenheid hun zienswijze uit te bren­gen over een voornemen tot het opleggen van een verplich­ting als bedoeld in het tweede lid, tenzij de verslechtering of verstoring het opleggen van een verplichting terstond nood­zakelijk maakt.&#13;
Ingevolge het vierde lid is het verboden te handelen in strijd met een verplichting als bedoeld in het tweede lid.&#13;
Ingevolge art. 19d, eerste lid, van de Nbw 1998, voor zover hier van belang, is het verboden zonder vergunning van het college projecten of andere handelingen te realiseren onder­scheidenlijk te verrichten die gelet op de instandhoudings­doelstelling de kwaliteit van de natuurlijke habitats en de habitats van soorten in een Natura 2000-gebied kunnen ver­slechteren of een significant verstorend effect kunnen heb­ben op de soorten waarvoor het gebied is aangewezen. Zo­danige projecten of andere handelingen zijn in ieder geval projecten of handelingen die de natuurlijke kenmerken van het desbetreffende gebied kunnen aantasten.&#13;
Ingevolge art. 19d, tweede lid, is het verbod bedoeld in het eerste lid niet van toepassing op het realiseren van projecten of het verrichten van andere handelingen overeenkomstig een beheerplan als bedoeld in de art. 19a of 19b.&#13;
Ingevolge art. 19d, derde lid, is het verbod bedoeld in het eerste lid niet van toepassing op bestaand gebruik geduren­de de periode bedoeld in art. 19c, eerste lid, behoudens in­dien dat gebruik een project is dat niet direct verband houdt met of nodig is voor het beheer van een Natura 2000-gebied maar dat afzonderlijk of in combinatie met andere projecten of plannen significante gevolgen kan hebben voor het desbe­treffende Natura 2000-gebied.&#13;
Ingevolge art. 6, tweede lid, van de HRL treffen de lidstaten passende maatregelen om ervoor te zorgen dat de kwaliteit van de natuurlijke habitats en de habitats van soorten in de speciale beschermingszones niet verslechtert en er geen sto­rende factoren optreden voor de soorten waarvoor de zones zijn aangewezen voorzover die factoren, gelet op de doel­stellingen van deze richtlijn een significant effect zouden kunnen hebben.&#13;
Ingevolge art. 6, derde lid, van de HRL wordt voor elk plan of project dat niet direct verband houdt met of nodig is voor het beheer van het gebied, maar afzonderlijk of in combi­natie met andere plannen of projecten significante gevolgen kan hebben voor zo’n gebied, een passende beoordeling ge­maakt van de gevolgen voor het gebied, rekening houdend met de instandhoudingsdoelstellingen van dat gebied. Gelet op de conclusies van de beoordeling van de gevolgen voor het gebied en onder voorbehoud van het bepaalde in lid 4, geven de bevoegde nationale instanties slechts toestemming voor dat plan of project nadat zij de zekerheid hebben ver­kregen dat het de natuurlijke kenmerken van het betrokken gebied niet zal aantasten en nadat zij in voorkomend geval inspraakmogelijkheden hebben geboden.&#13;
Ingevolge art. 7 van de HRL komen de uit art. 6, twee­de, derde en vierde lid, voortvloeiende verplichtingen in de plaats van de verplichtingen die voortvloeien uit art. 4, vier­de lid, eerste zin, van de VRL wat betreft de speciale be­schermingszones die overeenkomstig art. 4, eerste lid, van die richtlijn zijn aangewezen of bij analogie overeenkomstig art. 4, tweede lid, van die richtlijn zijn erkend, zulks vanaf de datum van toepassing van de onderhavige richtlijn, dan wel vanaf de datum van de aanwijzing of erkenning door een lidstaat overeenkomstig de VRL, indien deze datum la­ter valt.&#13;
Ingevolge art. 4, vijfde lid, van de HRL gelden de bepalin­gen van art. 6, tweede, derde en vierde lid, zodra een gebied op de lijst van gebieden van communautair belang is ge­plaatst. &#13;
AR2010_05.indb 208 18-5-2010 17:57:09 5572 Tijdschrift voor Agrarisch RechtNr. 5 mei 2010 209 Rechtspraak &#13;
2.3. MOB betoogt dat ten onrechte geen passende beoorde­ling is uitgevoerd met het oog op de significante gevolgen van het bedrijf voor de instandhoudingsdoelstellingen van het Natura 2000-gebied. Verder betoogt zij dat, voor zover in dit geval vanwege bestaand gebruik de uitzondering van art. 19d, derde lid, van de Nbw 1998 van toepassing is op het verbod bedoeld in het eerste lid van dit artikel, art. 19d, derde lid, in strijd is met art. 6, tweede, derde en vierde lid, van de HRL.&#13;
2.4. Het college heeft zich in het bestreden besluit op het standpunt gesteld dat de vergunning is verleend, omdat spra­ke is van het ongewijzigd voortzetten van de bedrijfsvoe­ring, zoals die in 1998 in een vergunning op grond van de Wet milieubeheer is vastgelegd en die wat betreft ammonia­kemissie en -depositie overeenkomt met de bedrijfsvoering sinds 1983. Het aandeel van het bedrijf binnen de regiona­le ammoniakdepositie is niet als significant negatief aan te merken, aldus het college.&#13;
2.5. Art. 19d, eerste lid, van de Nbw 1998 voorziet, blijkens de bewoordingen van deze wettelijke bepaling, niet alleen in een vergunningplicht voor projecten maar ook in een ver­gunningplicht voor andere handelingen. Deze bepaling be­vat daarmee niet louter een onderdeel van de implementatie van art. 6, derde en vierde lid, van de HRL, welke richtlijn­bepalingen uitsluitend zien op plannen of projecten. De wet­gever heeft met art. 19d, eerste lid, van de Nbw 1998 ervoor gekozen ook andere handelingen dan projecten aan een ver­gunningplicht te onderwerpen, voor zover die andere hande­lingen gelet op de instandhoudingsdoelstelling de kwaliteit van de natuurlijke habitats en de habitats van de soorten in een Natura 2000-gebied kunnen verslechteren of een signi­ficant verstorend effect kunnen hebben op de soorten waar­voor het gebied is aangewezen. Blijkens de wetsgeschiede­nis (Kamerstukken II2006/07, 31038, nr. 3, blz.14) heeft de wetgever met deze keuze, los van art. 19c van de Nbw 1998, mede beoogd uitvoering te geven aan de algemene bescher­mingsverplichting die voortvloeit uit art. 6, tweede lid, van de HRL en aan de verwezenlijking van nationale bescher­mingsdoelstellingen. De HRL verzet zich niet tegen deze keuze.&#13;
2.5.1. De vergunningplicht zoals neergelegd in art. 19d, eer­ste lid, van de Nbw 1998 omvat, gelet op het in 2.5. over­wogene, mede het bestaande gebruik, een andere handeling, in dit geval de exploitatie van een intensieve veehoude­rij. Art. 19d, derde lid, van de Nbw 1998 gelezen in samen­hang met art. 1, onder m, van de Nbw 1998 voorziet echter in een uitzondering op de vergunningplicht in het eerste lid voor bestaand gebruik gedurende de periode totdat het eerste beheerplan voor het desbetreffende Natura 2000-gebied on­herroepelijk is. Deze uitzondering is, blijkens de bewoordin­gen van deze wettelijke bepaling, niet van toepassing indien - kort gezegd - dat gebruik een project is dat afzonderlijk of in combinatie met andere projecten significante gevolgen kan hebben voor het desbetreffende Natura 2000-gebied.&#13;
2.5.2. Voor de exploitatie van het bedrijf is niet eerder een vergunning op grond van de Nbw 1998 dan wel de Natuur­beschermingswet (oud) verleend. De in geding zijnde ver­gunningaanvraag (hierna: de vergunningaanvraag) heeft be­trekking op de voortzetting van het bedrijf op de wijze en in de omvang zoals dat feitelijk bestond op 1 oktober 2005. Gezien het bepaalde in art. 19d, eerste en derde lid, gelezen in samenhang met art. 1, onder m, van de Nbw 1998, ziet de vergunningaanvraag op bestaand gebruik dat is uitgezon­derd van de vergunningplicht. De Afdeling ziet zich gesteld voor de vraag of toepassing van dit stelsel in dit geval niet in strijd is met art. 6, tweede, derde en vierde lid, van de HRL.&#13;
2.5.3. Uit de jurisprudentie van het Hof van Justitie van de Europese Gemeenschap (thans Europese Unie) (hierna: het Hof) (zie het arrest van 7 september 2004 C-127/02, Wad­denvereniging, punten 23, 24 en 26 en het arrest van 14 ja­nuari 2010 C-226/08, Stadt Papenburg, punt 38 (hierna: ar­rest Stadt Papenburg) (www.curia.europa.eu) volgt dat art. 1, tweede lid, van richtlijn 85/337 van de Raad van 27 juni 1985 betreffende de milieu-effectbeoordeling van bepaal­de openbare en particuliere projecten (Pb L 175, blz. 40; ge­consolideerde versie 2009, Pb L 140, p. 140) (hierna: de MER-richtlijn) relevant is om het begrip project in de zin van art. 6, derde en vierde lid, van de HRL te verduidelijken.&#13;
Ingevolge art. 1, tweede lid, van de MER-richtlijn wordt in deze richtlijn onder project verstaan:&#13;
––de uitvoering van bouwwerken of de totstandbren­ging van andere installaties of werken,&#13;
––andere ingrepen in natuurlijk milieu of landschap, inclusief de ingrepen voor de ontginning van bo­demschatten.&#13;
Uit art. 4, eerste en tweede lid, van de MER-richtlijn, gele­zen in samenhang met Bijlage I, onder 17 en Bijlage II, on­der 1 en e, van deze richtlijn volgt dat het oprichten van een intensieve veehouderij valt onder de categorie ‘de uitvoe­ring van bouwwerken of de totstandbrenging van andere in­stallaties of werken’ als bedoeld in art. 1, tweede lid, van de MER-richtlijn.&#13;
De oprichting van een intensieve veehouderij is derhal­ve een project in de zin van art. 1, tweede lid, eerste streep­je, van de MER-richtlijn en in de zin van art. 6, derde lid en vierde lid, van de HRL. Verder volgt uit art. 4, tweede lid, van de MER-richtlijn gelezen in samenhang met Bijlage II, onder 13 van deze richtlijn dat een wijziging of uitbreiding van een project van Bijlage I of II waarvoor reeds een ver­gunning is afgegeven, die is of wordt uitgevoerd en die aan­zienlijke gevolgen voor het milieu kan hebben, een project in de zin van de MER-richtlijn is. De wijziging of uitbrei­ding van een bestaande intensieve veehouderij kan derhalve eveneens als een project in de zin van art. 6, derde en vierde lid, van de HRL worden aangemerkt.&#13;
2.5.4. Uit het arrest van het Hof van 23 maart 2006 C-209/04, Commissie/Oostenrijk, punten 53-62, (www.cu­ria.europa.eu) en het arrest Stadt Papenburg, punt 48, volgt dat indien voor een project voor afloop van de omzettings­termijn van de HRL, te weten op 10 juni 1994, toestemming is verleend, de in art. 6, derde en vierde lid, van de HRL ver­vatte procedure voor voorafgaande beoordeling van de ge­volgen van het project voor het Natura 2000-gebied niet geldt. De procedure voor voorafgaande beoordeling als be­doeld in art. 6, derde en vierde lid, van de HRL is naar het oordeel van de Afdeling evenmin van toepassing als voor het project toestemming is verleend voor de datum van vast­stelling van de lijst van gebieden van communautair belang. Daarbij is in aanmerking genomen dat de procedure voor voorafgaande beoordeling, gelet op art. 4, vijfde lid, van de HRL eerst van toepassing is na de vaststelling van die lijst.&#13;
Hierop bestaat, gelet op art. 7 van de HRL gelezen in sa­menhang met art. 4 van de VRL, een uitzondering indien het betrokken gebied is aangewezen als speciale beschermings­zone in de zin van de VRL. Voor speciale beschermingszo­&#13;
AR2010_ 05.indb 209 18-5-2010 17:57:09 5572 Rechtspraak Tijdschrift voor Agr arisch Rech tNr. 5 mei 2010 210 &#13;
nes in de zin van de VRL, die zijn aangewezen voor afloop van de omzettingstermijn van de HRL gelden de bepalingen van art. 6, tweede, derde en vierde lid, van de HRL vanaf 10 juni 1994. Voor speciale beschermingszones in de zin van de VRL, die zijn aangewezen na afloop van de omzettingster­mijn van de HRL gelden de bepalingen van art. 6, tweede, derde en vierde lid, van de HRL vanaf het van kracht wor­den van de aanwijzing.&#13;
Onder het verlenen van toestemming als hiervoor bedoeld, waarvoor de procedure voor voorafgaande beoordeling als bedoeld in art. 6, derde en vierde lid, van de HRL niet geldt, moet naar het oordeel van de Afdeling in gevallen als deze de vergunning, dan wel de melding, krachtens de Wet mi­lieubeheer of de daaraan voorafgaande Hinderwet worden verstaan.&#13;
2.5.5. Zoals in 2.1. overwogen is het gebied Groote Hei­de en De Plateaux bij beschikking van de Europese Com­missie van 7 december 2004 op de lijst van gebieden van communautair belang geplaatst (PB L 387 van 29 decem­ber 2004). De minister van LNV heeft het gedeelte Leender­bos en Groote Heide aangewezen als speciale beschermings­zone in de zin van de VRL bij besluit van 24 maart 2000 (N/2000/340, Stcrt. 2000, nr. 65) en gewijzigd bij besluit van 15 juli 2002 (TRCJZ/2002/5727, Stcrt. 2002, nr. 133).&#13;
Blijkens tabel I bij de vergunningaanvraag is ten behoeve van het bedrijf op 2 augustus 1983 een vergunning op grond van de (toenmalige) Hinderwet verleend voor 16.000 leg­kippen en 640 vleesvarkens met een ammoniakemissie van 6960 kg NH3 per jaar. Blijkens tabel II bij de vergunning­aanvraag bestond de veestapel van het bedrijf volgens de melding die op 13 oktober 1992 op grond van het (toenmali­ge) Hinderbesluit is gedaan, uit totaal 1600 vleesvarkens en bedroeg de ammoniakemissie daarvan totaal 4800 kg NH3 per jaar. Blijkens tabel III bij de vergunningaanvraag is de situatie op laatstgenoemde datum wat betreft de veestapel en de ammoniakemissie gelijk aan de situatie waarvoor het col­lege van burgemeester en wethouders van Heeze-Leende bij besluit van 28 april 1998 ten behoeve van de exploitatie van het bedrijf een vergunning op grond van de Wet milieube­heer heeft verleend.&#13;
2.5.6. Uit het voorgaande volgt dat de vergunningaanvraag ziet op een handeling die overeenkomt met de eerder krach­tens de Wet milieubeheer vergunde andere handeling. De krachtens die wet afgegeven vergunning is verleend voor­dat de aanwijzing als speciale beschermingszone in de zin van de VRL voor dit gebied van kracht werd en voordat het gebied op de lijst van gebieden van communautair belang werd geplaatst. Gelet op het in 2.5.4. overwogene behoeft de eerder vergunde andere handeling op het moment waarop de aanwijzing van het gebied als speciale beschermingszone in de zin van de VRL van kracht wordt of op het moment van plaatsing van een gebied op de lijst van gebieden van com­munautair belang niet alsnog aan een beoordeling op grond van art. 6, derde en vierde lid, van de HRL te worden onder­worpen.&#13;
De Afdeling is dan ook van oordeel dat de uitzondering van de vergunningplicht voor bestaand gebruik zoals opgeno­men in art. 19d, derde lid, van de Nbw 1998, in dit geval niet in strijd is met art. 6, derde en vierde lid, van de HRL.&#13;
2.5.7. De Afdeling overweegt voorts dat, als de procedure voor voorafgaande beoordeling als bedoeld in art. 6, derde en vierde lid, van de HRL niet van toepassing is, de lidstaat op grond van art. 6, tweede lid, van de HRL een algemene beschermingsverplichting heeft met betrekking tot gebieden die op de lijst van gebieden van communautair belang zijn geplaatst. Ingevolge art. 7 van de HRL geldt die verplichting ook voor gebieden die zijn aangewezen als speciale bescher­mingszone in de zin van de VRL. Uit het arrest van 7 sep­tember 2004 C-127/02, Waddenvereniging, punten 37 en 38 en het arrest Stadt Papenburg, punt 49, volgt dat art. 6, twee­de lid, van de HRL van toepassing is op bestaand gebruik als hiervoor bedoeld. Nu art. 6, tweede lid, van de HRL niet verplicht tot het opnemen van een vergunningstelsel en art. 19c van de Nbw 1998 mede de implementatie bevat van laatstgenoemde richtlijnbepaling, is de uitzondering op de vergunningplicht als bedoeld in art. 19d, derde lid, niet in strijd met art. 6, tweede lid, van de HRL.&#13;
2.5.8. De Afdeling overweegt ten overvloede het volgende op grond van de Nbw 1998, zoals die geldt voordat de Cri­sis- en herstelwet in werking treedt.&#13;
Gelet op de reikwijdte van de in art. 19d, eerste lid, van de Nbw 1998, opgenomen vergunningplicht zal een vergun­ningaanvraag bij de wijziging of uitbreiding van een be­staande intensieve veehouderij waarvoor nog niet eerder een vergunning op grond van de Nbw 1998 is verleend, niet al­leen betrekking hebben op de wijziging of uitbreiding van het bedrijf, maar op de exploitatie van het gehele bedrijf na uitbreiding of wijziging. Art. 19d, eerste lid, van de Nbw 1998 bevat immers niet louter een onderdeel van de imple­mentatie van art. 6, derde en vierde lid, van de HRL. Met deze wettelijke bepaling is, zoals in 2.5. overwogen, mede beoogd uitvoering te geven aan de algemene beschermings­verplichting die voortvloeit uit art. 6, tweede lid, van de HRL.&#13;
Indien een vergunningaanvraag ziet op de exploitatie van de gehele intensieve veehouderij zoals die plaatsvindt na wijzi­ging of uitbreiding daarvan en deze vergunningaanvraag niet ziet op bestaand gebruik als bedoeld in art. 19d, derde lid, van de Nbw 1998, dient het bevoegd gezag de vergunning­aanvraag te beoordelen op grond van de art. 19e, 19f, 19g en 19h, van de Nbw 1998.&#13;
Voor de toepassing van art. 19f van de Nbw 1998, op grond waarvan moet worden beoordeeld of voor de verlening van de vergunning al dan niet een passende beoordeling moet worden gemaakt, is van belang dat dit artikel sinds 1 febru­ari 2009, uitsluitend betrekking heeft op de aanvraag voor zover deze ziet op een project als bedoeld in art. 6, derde en vierde lid, van de HRL.&#13;
Uit het in 2.5.3. overwogene volgt dat de oprichting van een intensieve veehouderij een project is; de wijziging of uit­breiding van een bestaande intensieve veehouderij is even­eens een project als bedoeld in de HRL.&#13;
Indien voor de plaatsing van een gebied op de lijst van ge­bieden van communautair belang, of voor het van kracht worden van een aanwijzing als speciale beschermingszone in de zin van de VRL, een vergunning op grond van de Wet milieubeheer is verleend voor de oprichting van een inten­sieve veehouderij, hoeft de eerder vergunde oprichting, ge­let op het in 2.5.4. overwogene op het moment waarop de aanwijzing van het gebied als speciale beschermingszone in de zin van de VRL van kracht wordt of op het moment van plaatsing van een gebied op de lijst van gebieden van com­munautair belang, niet alsnog aan een beoordeling op grond van art. 6, derde en vierde lid, van de HRL te worden onder­worpen. &#13;
AR2010_05.indb 210 18-5-2010 17:57:09 5573 Tijdschrift voor Agrarisch RechtNr. 5 mei 2010 211 Rechtspraak &#13;
De wijziging of uitbreiding van een intensieve veehouderij is op zichzelf echter ook een project en daarvoor dient toe­passing te worden gegeven aan art. 6, derde en vierde lid, HRL.&#13;
Het voorgaande betekent dat voor de toepassing van art. 19f van de Nbw 1998 bij een vergunningaanvraag die ziet op de exploitatie van de gehele intensieve veehouderij zoals die zal plaatsvinden na wijziging of uitbreiding daarvan, dient te worden bezien of op grond van objectieve gegevens kan worden uitgesloten of de wijziging of uitbreiding afzonder­lijk of in combinatie met andere projecten of plannen signi­ficante gevolgen heeft voor het betrokken gebied. Dergelij­ke gevolgen kunnen worden uitgesloten, voor zover het gaat om de ammoniakdepositie op de betrokken gebieden, als de wijziging of uitbreiding van de intensieve veehouderij niet leidt tot een verhoging van de ammoniakdepositie ten op­zichte van de vergunde situatie voordat het gebied op de lijst van gebieden van communautair belang werd geplaatst, dan wel voordat een aanwijzing als speciale beschermingszo­ne in de zin van de VRL van kracht werd. Die vergunde si­tuatie kan worden ontleend aan hetgeen is vergund krach­tens de Wet milieubeheer of is vergund krachtens de daaraan voorafgaande Hinderwet. In deze gevallen verplicht art. 19f van de Nbw 1998 niet tot het maken van een passende be­oordeling.&#13;
Het voorgaande laat onverlet dat het bevoegd gezag op grond van art. 19e van de Nbw 1998 rekening dient te hou­den met de gevolgen die een project of andere handeling, gelet op de instandhoudingsdoelstelling kan hebben op een Natura 2000-gebied. In deze afweging dient betrokken te worden dat een vergunningaanvraag als hier beschreven, ge­let op de vergunningplicht op grond van art. 19d, eerste lid, van de Nbw 1998 die mede ziet op de verplichtingen die voortvloeien uit art. 6, tweede lid, van de HRL, niet alleen betrekking heeft op de wijziging of uitbreiding van de inten­sieve veehouderij, maar op de exploitatie van de gehele in­tensieve veehouderij zoals die na wijziging of uitbreiding zal plaatsvinden.&#13;
Het bevoegd gezag kan, om te voldoen aan de verplichtin­gen die voortvloeien uit art. 6, tweede lid, van de HRL, op grond van art. 19e van de Nbw 1998, beleid voeren dat in­houdt dat een vergunning slechts wordt verleend indien maatregelen worden getroffen om een verdere reductie van de ammoniakdepositie te bewerkstelligen.&#13;
2.5.9. Het college heeft bij het nemen van het bestreden be­sluit niet onderkend dat de vergunningaanvraag ziet op be­staand gebruik als bedoeld in art. 19d, derde lid, van de Nbw 1998, gelezen in samenhang met art. 1, onder m, van de Nbw 1998, dat is uitgezonderd van de vergunningplicht als bedoeld in art. 19d, eerste lid, van de Nbw 1998 tot­dat het eerste beheerplan voor het Natura 2000-gebied on­herroepelijk is geworden. Het college had ambtshalve moe­ten vaststellen dat ten tijde van het nemen van het besluit op bezwaar geen vergunningplicht op grond van de Nbw 1998 meer bestond.&#13;
2.5.10. De conclusie is dat het bestreden besluit is geno­men in strijd met art. 19d, derde lid, van de Nbw 1998, ge­lezen in samenhang met art. 1, onder m, van de Nbw 1998. Het beroep is gegrond. Het bestreden besluit dient derhalve wegens strijd met genoemde wettelijke bepalingen te wor­den vernietigd.&#13;
De Afdeling ziet aanleiding zelf in de zaak te voorzien door het bezwaar van MOB gegrond te verklaren, omdat de ver­gunningaanvraag betrekking heeft op bestaand gebruik als bedoeld in art. 19d, derde lid, van de Nbw 1998, gelezen in samenhang met art. 1, onder m, van de Nbw 1998 dat is uit­gezonderd van het verbod als bedoeld in art. 19d, eerste lid, van de Nbw 1998 en derhalve geen vergunningplicht be­staat.&#13;
Gelet hierop ziet de Afdeling verder aanleiding het besluit van 18 februari 2008 te herroepen en de gevraagde vergun­ning alsnog te weigeren.&#13;
2.6. Het college dient op na te melden wijze in de proces­kosten te worden veroordeeld.&#13;
3. Beslissing&#13;
De Afdeling bestuursrechtspraak van de Raad van State&#13;
Recht doende in naam der Koningin:&#13;
I. verklaart het beroep gegrond;&#13;
II. vernietigt het besluit van het college van gedeputeer­de staten van Noord-Brabant van 14 april 2009, kenmerk 1399803/1529832;&#13;
III. verklaart het bezwaar gegrond;&#13;
IV. herroept het besluit van 18 februari 2008, kenmerk 1355930/1381004 en weigert de gevraagde vergunning;&#13;
V. bepaalt dat deze uitspraak in de plaats treedt van de be­sluiten van 14 april 2009 en 18 februari 2008;&#13;
VI. veroordeelt het college van gedeputeerde staten van Noord-Brabant tot vergoeding van bij de coöperatie Mobi­lisation for the Environment, in verband met de behande­ling van het beroep opgekomen proceskosten tot een bedrag van € 644,00 (zegge: zeshonderdvierenveertig euro), geheel toe te rekenen aan door een derde beroepsmatig verleende rechtsbijstand;&#13;
VII. gelast dat het college van gedeputeerde staten van Noord-Brabant aan Mobilisation for the Environment, het door haar voor de behandeling van het beroep betaalde grif­fierecht ten bedrage van € 297,00 (zegge: tweehonderdzeve­nennegentig euro) vergoedt.&#13;
</content><legacyfootnotes/><footnotes><footnote/></footnotes><auteurs>mr. P.J.J. van Buuren, mr. M.W.L. Simons-Vinckx, mr. J.A. Hagen</auteurs><published>2010-05-01 00:00:00</published><modified>2010-05-01 00:00:00</modified><editiondate>2010-05-01</editiondate><htmlpath>https://denhollander.info/artikel/8484</htmlpath></article>
</articles></edition>
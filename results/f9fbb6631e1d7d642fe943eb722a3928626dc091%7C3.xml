<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1990</searchword><id>7176</id><udhid>UDH:TvAR/7176</udhid><titel>'Maria Arnolda Francijntje van Buuren / Metje Angenieta Cornelia van Buuren' (TvAR 1990/4426)</titel><searchwords><searchword>TvAR 11/1990</searchword><searchword>TvAR 1990/4426</searchword><searchword>UDH:TvAR/7176</searchword></searchwords><attachments><attachment><name>1990_nr 11_Rechtspraak_4426.pdf</name><extention>pdf</extention><url>https://denhollander.info/download/6770/ci</url></attachment></attachments><inleiding>Pachtwet, art. 36, lid 2, art. 38a&#13;
De opzegging van de pacht moet om rechtsgeldig&#13;
te zijn door de verpachter zijn gedaan.&#13;
Geldig is een kennisgeving die is&#13;
gedaan door de lasthebber van de verpachter&#13;
maar dit moet dan wel duidelijk en ondubbelzinnig&#13;
uit de inhoud van de kennisgeving&#13;
blijken. Dat appellante (de voormalige&#13;
eigenares van de pachtgrond in geschil)&#13;
daarbij als lasthebber van de nieuwe eigenaren&#13;
zou zijn opgetreden, blijkt in geen&#13;
enkel opzicht uit de kennisgeving, is derhalve&#13;
niet op een voor de pachters kenbare&#13;
wijze geschied en is daarom niet relevant.</inleiding><content>Pachtkamer Gerechtshof Arnhem, beschikking&#13;
van 12 juli 1990&#13;
(Mr. Spoor, mr. Kok, mr. Van Hijlkema,&#13;
baron De Weichs de Wenne en De Wolf)&#13;
Het gerechtshof te Arnhem, pachtkamer;&#13;
Gezien het op 4 januari 1990 ter griffie&#13;
van het hof ingekomen beroepschrift van&#13;
Maria Arnolda Francijntje van Buuren,&#13;
echtgenote van R.M. de Jongh, wonende te&#13;
Buurmalsen, gemeente Geldermalsen,&#13;
appellante, incidenteel geïntimeerde, procureur:&#13;
Mr. K.F. Leenhouts, tegen een beschikking&#13;
van de pachtkamer van het kantongerecht&#13;
te Tiel d.d. 30 november 1989,&#13;
verzonden op 5 december 1989, waarbij de&#13;
door appellante gedane kennisgeving dat&#13;
geen verdere verlenging wordt gewenst van&#13;
een pachtovereenkomst met Metje&#13;
Angenieta Cornelia van Buuren, echtgenote&#13;
van J.G. van Ommeren, wonende te&#13;
Ravenswaaij, gemeente Maurik, als pachtsters,&#13;
geïntimeerde, incidenteel appellante,&#13;
procureur: Mr. A.E.J. Kuhlmann, met betrekking&#13;
tot de percelen kadastraal bekend&#13;
gemeente Buren, sectie M nr. 85 en sectie M&#13;
nr. 86 ged., te weten voor een gedeelte groot&#13;
0.66.55 ha, nietig werd verklaard en geïntimeerde&#13;
in haar verlengingsverzoek met&#13;
betrekking tot die percelen M85 en M86&#13;
niet-ontvankelijk werd verklaard, welke&#13;
pachtovereenkomst behoudens verlenging&#13;
eindigt op 1 november 1989;&#13;
Mede gezien het verweerschrift, tevens&#13;
houdende (voorwaardelijk) incidenteel appèl&#13;
en de overige stukken, waarvan een&#13;
fotocopie van voormelde beschikking.&#13;
Gelet op de behandeling van het hoger beroep&#13;
in raadkamer van het hof op 28 mei&#13;
1990, waarbij aanwezig waren appellante in&#13;
persoon, bijgestaan door mr. Th. H. A. Teeuwen,&#13;
advocaat te Geldermalsen, en geïntimeerde&#13;
in persoon, bijgestaan door mr. J.F.&#13;
van Baarsen, advocaat te Amsterdam;&#13;
Overweegt:&#13;
Voormelde beschikking is gegeven uit overweging&#13;
in hoofdzaak dat de door appellante&#13;
gedane kennisgeving dat geen verdere verlenging&#13;
van de pachtovereenkomst wordt&#13;
gewenst, nietig is voorzover deze betrekking&#13;
heeft op de percelen M85 en M86 ged.,&#13;
te weten voor een gedeelte ter grootte van&#13;
0.66.55 ha, omdat zij daarvan ten tijde van&#13;
die kennisgeving geen eigenaresse meer&#13;
was en niet is gesteld of gebleken dat zij door&#13;
de nieuwe eigenaren gemachtigd zou zijn&#13;
geweest om tot een opzegging van de pacht&#13;
over te gaan, dat om die reden de pachtster in&#13;
haar verlengingsverzoek voor wat betreft&#13;
die percelen M85 en M86 ged. niet-ontvankelijk&#13;
moet worden verklaard en dat de&#13;
pachtster ook in haar verlengingsverzoek&#13;
ten aanzien van het resterende gedeelte van&#13;
perceel M86 niet-ontvankelijk moet worden&#13;
verklaard omdat zij heeft verzuimd de namen&#13;
van de medepachter(s) te vermelden,&#13;
zodat deze ook niet is (zijn) opgeroepen door&#13;
de pachtkamer van het kantongerecht als belanghebbenden in de verlengingsprocedure.&#13;
Ten overvloede heeft de pachtkamer&#13;
van het kantongerecht nog overwogen dat,&#13;
zo de pachtkamer wel in haar verlengingsverzoek&#13;
ten aanzien van het resterende gedeelte&#13;
van perceel M86 ontvangen zou&#13;
kunnen worden, dit verlengingsverzoek&#13;
afgewezen zou moeten worden op grond van&#13;
het bepaalde in artikel 38 a van de Pachtwet&#13;
omdat de pachtster inmiddels de 66-jarige&#13;
leeftijd heeft bereikt.&#13;
De grieven&#13;
De grief in het principaal appèl luidt als&#13;
volgt:&#13;
- Ten onrechte heeft de pachtkamer van het&#13;
kantongerecht beslist dat de door appellante&#13;
gedane kennisgeving dat geen verdere verlenging&#13;
wordt gewenst met betrekking tot de&#13;
percelen kadastraal bekend gemeente Buren,&#13;
sectie M85 en M86 ged., te weten voor&#13;
een gedeelte groot 0.66.55 ha, welke gedeelte&#13;
bij akte d.d. 28 oktober 1987 door appellante&#13;
aan derden is verkocht en in eigendom&#13;
is overgedragen, nietig is.&#13;
De grieven in het (voorwaardelijk) incidenteel&#13;
appel hebben de navolgende&#13;
inhoud:&#13;
A. Ten onrechte heeft de pachtkamer van het&#13;
kantongerecht verzuimd de door De Jongh&#13;
gedane kennisgeving, dat geen verdere verlenging&#13;
wordt gewenst, voorzover deze&#13;
kennisgeving betrekking heeft op het resterende&#13;
deel van perceel M86, groot 2.62.95&#13;
ha, nietig te verklaren;&#13;
B (voorwaardelijk)&#13;
Ten onrechte heeft de pachtkamer van het&#13;
kantongerecht verzoekster niet-ontvankelijk&#13;
verklaard in haar verlengingsverzoek&#13;
met betrekking tot het resterende gedeelte&#13;
van perceel M86, daarbij overwegende, dat&#13;
verzoekster verzuimd heeft de namen van de&#13;
overige mede-pachtster(s) te vermelden,&#13;
zodat deze ook niet is (zijn) opgeroepen door&#13;
de pachtkamer als belanghebbende(n) in&#13;
deze verlengingsprocedure;&#13;
C. (voorwaardelijk)&#13;
Ten onrechte overweegt de pachtkamer van&#13;
het kantongerecht, dat met de belangen van&#13;
de dochter Fanny van Ommeren geen rekening&#13;
kan worden gehouden daar geen vordering&#13;
tot indeplaatsstelling met betrekking tot&#13;
de percelen is ingediend;&#13;
D. (voorwaardelijk)&#13;
Ten onrechte heeft de pachtkamer van het&#13;
kantongerecht bij haar overweging ten overvloede&#13;
slechts de leeftijd van Metje laten&#13;
meewegen doch niet het financiële belang,&#13;
dat zij heeft, wanneer de pachtrechten ten&#13;
aanzien van M85 en M86 gewaardeerd worden&#13;
ten behoeve van de nalatenschap. De&#13;
pachtkamer heeft aldus geen belangenafweging&#13;
doen plaatsvinden als bedoeld in artikel&#13;
38 van de Pachtwet;&#13;
De vaststaande feiten:&#13;
Als enerzijds mede aan de hand van bescheiden&#13;
gesteld en anderzijds erkend dan wel&#13;
niet of onvoldoende weersproken, staat ten&#13;
processe het navolgende vast:&#13;
- Pachters zijn ingevolge de onderhavige&#13;
pachtovereenkomst, geïntimeerde en haar&#13;
broer Dirk van Buuren, wonende in Canada;&#13;
- Appellante heeft krachtens koop op 10&#13;
april 1987 de eigendom van de percelen&#13;
pachtland in geschil, M85 (0.43.45 ha) en&#13;
M86 (3.29.50 ha) verkregen;&#13;
- Zij heeft perceel M85 en een gedeelte van&#13;
perceel M86 ter grootte van 0.66.55 ha, bij&#13;
akte van 28 oktober 1987 verkocht en ver&#13;
volgens in eigendom overgedragen aan J.K.&#13;
de Bruin en A.F. de Bruin;&#13;
De pachtster is 67 jaar oud. Zij heeft een&#13;
dochter Fanny van Ommeren, oud 27 jaar,&#13;
ten aanzien van wie geen vordering tot indeplaatsstelling&#13;
is gedaan;&#13;
- Appellante heeft aan de pachtster en aan de&#13;
medepachter Dirk van Buuren bij aangetekende&#13;
brieven tijdig kennis gegeven dat zij&#13;
verlenging van de pachtovereenkomst niet&#13;
wenste. Laatstgenoemde heeft niet verzocht&#13;
de pachtovereenkomst te verlengen;&#13;
- J.G. van Ommeren heeft in Ravenswaaijeen&#13;
veehouderijbedrijf op ruim 18 ha inclusief&#13;
het pachtland in geschil, en R.M. de&#13;
Jonghe heeft in Buurmalsen een veehouderij&#13;
op ongeveer 15 ha, waarvan ongeveer 9 ha&#13;
eigendom is en 6 ha pacht.&#13;
Het oordeel van het hof In&#13;
het principaal appel:&#13;
Appellante heeft de grief aldus toegelicht&#13;
dat zij haar kennisgeving dat pachtverlenging niet werd gewenst, namens de eigenaren&#13;
De Bruin aan de pachters heeft gedaan.&#13;
De opzegging van de pacht moet om&#13;
rechtsgeldig te zijn door de verpachter zijn&#13;
gedaan. Geldig is een kennisgeving, die is&#13;
gedaan door de lasthebber van de verpachter&#13;
maar dit moet dan wel duidelijk en ondubbelzinnig&#13;
uit de inhoud van de kennisgeving&#13;
blijken. In het voorliggende geval is daarvan&#13;
geen sprake. Integendeel zet appellante in de&#13;
kennisgeving d.d. 1 september 1988 uiteen&#13;
dat zij de eigendom van het verpachte heeft&#13;
verkregen, dat zij op verlenging van de&#13;
pachtovereenkomst geen prijs stelt en dat zij&#13;
de pachtovereenkomst wenst te beëindigen.&#13;
Tevens merkt zij nog op - voorwaardelijk -&#13;
aanspraak te maken op betaling van de&#13;
pachtsom en op vergoeding van de wettelijke&#13;
rente.&#13;
De eventuele omstandigheid dat zij daarbij&#13;
(mede) optrad als lasthebber van de eigenaren&#13;
De Bruin blijkt in geen enkel opzicht&#13;
uit genoemde kennisgeving, is derhalve&#13;
niet op een voor de pachters kenbare&#13;
wijze geschied en daarom niet relevant.&#13;
Haar bewijsaanbod terzake wordt dan&#13;
ook gepasseerd.&#13;
De grief I is ongegrond.&#13;
In het incidenteel appel:&#13;
1. De pachtster mocht ervan uitgaan dat&#13;
incidenteel geïntimeerde bij de kennisge&#13;
ving als verpachtster van de percelen M85&#13;
en M86 liet weten verlenging van de pacht&#13;
overeenkomst niet te wensen. Dat laatstge&#13;
noemde slechts van het resterende deel,&#13;
groot 2.62.95 ha van M86, eigenares - en&#13;
daarmee verpachtster - is gebleven maakt de&#13;
opzegging voor wat betreft dat gedeelte niet&#13;
ongeldig nu deze in ieder geval inzoverre&#13;
van de verpachtster zelf uitging. De onderhavige&#13;
procedure buiten eigenlijk rechtsgeding&#13;
laat geen ruimte voor beantwoording&#13;
van de vraag of de verpachtster zelf de eigendom&#13;
van het verpachte krachtens een&#13;
ongeldige titel in eigendom heeft verkregen.&#13;
Hetgeen de pachtster overigens met betrek&#13;
king tot de grief A heeft aangevoerd, betreft&#13;
niet de geldigheid van de kennisgeving.&#13;
Deze grief is ongegrond.&#13;
2. Aan de pachtster moet worden toegegeven&#13;
dat zij in het inleidend verzoekschrift&#13;
heeft verzocht de inhoud van de in een andere&#13;
onder nummer C64/87 voor de pachtkamer&#13;
van het kantongerecht tussen partijen&#13;
gevoerde procedure gewisselde processtukken&#13;
in de verlengingsprocedure als ingelast&#13;
te beschouwen. In het inleidend verzoekschrift&#13;
van bedoelde procedure onder nummer&#13;
C64/87 heeft de pachtster sub 20 de&#13;
namen van de pachters vermeld zodat deze&#13;
beiden in de verlengingsprocedure hadden&#13;
kunnen worden opgeroepen.&#13;
De (voorwaardelijke) grief B is gegrond.&#13;
3. Toch kan dit niet tot verlenging van de&#13;
pachtovereenkomst voor wat betreft het&#13;
resterende gedeelte, groot 2.62.95 ha van&#13;
perceel M86, leiden. De verpachtster heeft&#13;
zich bij verweerschrift in eerste aanleg uitdrukkelijk&#13;
beroepen op de verplichte afwijzingsgrond&#13;
van artikel 38a, lid 1, van de&#13;
Pachtwet, hebbende de pachtster de leeftijd&#13;
van 65 jaren bereikt. Het geval van art. 38a,&#13;
lid 2, van de Pachtwet, doet zich al daarom&#13;
niet voor, omdat de pachtster ten aanzien&#13;
van haar dochter Fanny geen verzoek tot indeplaatsstelling&#13;
heeft gedaan. Ook het inleidend&#13;
verzoekschrift strek daartoe niet.&#13;
Gezien voormelde verplichte grond tot afwijzing&#13;
van het verlengingsverzoek van de&#13;
pachtster, kan een alsnog als belanghebbende&#13;
in het geding roepen van de medepachter&#13;
achterwege blijven.&#13;
De voorwaarderlijke grieven C en D,&#13;
zoals toegelicht, zijn ongegrond.&#13;
Slotsom&#13;
De beschikking waarvan beroep moet worden&#13;
bevestigd, behalve voorzover de pachtster&#13;
in haar verlengingsverzoek, voorzover&#13;
betrekking hebbend op het resterende gedeelte&#13;
van perceel M86, niet-ontvankelijk is&#13;
verklaard. Haar verlengingsverzoek moet&#13;
voor wat betreft dat perceelsgedeelte worden&#13;
afgewezen. Dit leidt ertoe dat de pachtster&#13;
1.10 ha (M85 en M86 ged.) pachtland in&#13;
geschil behoudt en 2.62.95 ha pachtland in&#13;
geschil (M86 resterend) verliest.&#13;
Beschikkende in hoger beroep:&#13;
Bevestigt de beschikking van de&#13;
pachtkamer van het kantongerecht te Tiel&#13;
d.d. 30 november 1989, waarvan beroep,&#13;
behalve voorzover de pachtster in haar&#13;
verlengingsverzoek, voorzover betrekking&#13;
hebbende op het resterende gedeelte,&#13;
groot 2.62.95 ha, van het perceel, kadastraal bekend gemeente&#13;
Buren, sectie M, nummer 86, niet-ontvankelijk&#13;
is verklaard en inzoverre opnieuw&#13;
beschikkende:&#13;
Wijst het verlengingsverzoek van de&#13;
pachtster voor wat betreft dat perceelsgedeelte&#13;
af.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Van Hijlkema,&#13;
baron De Weichs de Wenne en De Wolf</auteurs><published>1990-11-01 00:00:00</published><modified>1990-11-01 00:00:00</modified><editiondate>1990-11-01</editiondate><htmlpath>https://denhollander.info/artikel/7176</htmlpath></article>
</articles></edition>
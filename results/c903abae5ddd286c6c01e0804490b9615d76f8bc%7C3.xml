<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4090</id><udhid>UDH:TvAR/4090</udhid><titel>Staat der Nederlanden / Maat (TvAR 2006/5369)</titel><searchwords><searchword>TvAR 10/2006</searchword><searchword>TvAR 2006/5369</searchword><searchword>UDH:TvAR/4090</searchword></searchwords><attachments><attachment><name>2006_nr 10_Rechtspraak_5369.pdf</name><extention>pdf</extention><url>https://denhollander.info/download/4049/ci</url></attachment></attachments><inleiding>[Onteigeningswet art. 40b]&#13;
&#13;
Pas na de peildatum blijkt dat in het onteigende&#13;
bodemverontreiniging aanwezig is.&#13;
De rechtbank overweegt dat met die verontreiniging&#13;
bij de waardering van het&#13;
onteigende geen rekening mag worden&#13;
gehouden, nu die verontreiniging blijkt uit&#13;
informatie van na de peildatum. De Hoge&#13;
Raad oordeelt echter dat de onteigeningsrechter&#13;
óók in het geval van een bodemverontreiniging&#13;
die op de peildatum al aanwezig,&#13;
maar nog niet ontdekt was, moet&#13;
onderzoeken of en in hoeverre een met die&#13;
verontreiniging bekende, redelijk handelende&#13;
koper en verkoper de verontreiniging in&#13;
de koopprijs zouden hebben verdisconteerd.</inleiding><content>de Staat der Nederlanden (Ministerie van&#13;
Landbouw, Natuurbeheer en Voedselkwaliteit),&#13;
zetelende te Den Haag,&#13;
eiser tot cassatie,&#13;
advocaat: mr. H.A. Groen,&#13;
tegen&#13;
A.G. Maat,&#13;
wonende te Schiedam,&#13;
verweerder in cassatie,&#13;
advocaat: mr. P.S. Kamminga.&#13;
1. Het geding in feitelijke instanties&#13;
Eiser tot cassatie (hierna: de Staat) heeft bij&#13;
exploot van 12 februari 2003 verweerder in cassatie&#13;
(hierna: Maat) gedagvaard voor de rechtbank&#13;
te Rotterdam en na wijziging van eis ten&#13;
behoeve van de realisering van recreatiegebieden&#13;
in de gemeenten Schiedam, Rotterdam en&#13;
Delft ten behoeve van de reconstructie Midden-&#13;
Delfland (deelplan Abtswoude, fase 2)&#13;
gevorderd ten name van de Staat vervroegd uit&#13;
te spreken de onteigening van de in de dagvaarding&#13;
omschreven gedeelte ter grootte van 00 59&#13;
60 hectare (…) van de onroerende zaak (…),&#13;
waarvan Maat als eigenaar is aangewezen en&#13;
het bedrag van de schadeloosstelling vast te&#13;
stellen op € 45.000,–.&#13;
Bij vonnis van 29 oktober 2003, dat op 19 januari&#13;
2004 is ingeschreven in de openbare registers,&#13;
heeft de rechtbank onder meer de gevorderde&#13;
onteigening vervroegd uitgesproken, het&#13;
voorschot op de schadeloosstelling voor Maat&#13;
vastgesteld op € 45.000,–, en drie deskundigen&#13;
en een rechter-commissaris benoemd.&#13;
Bij vonnis van 13 oktober 2004 heeft de rechtbank,&#13;
het bedrag van de door de Staat aan&#13;
Maat verschuldigde schadeloosstelling vastgesteld&#13;
op € 66.313,–. (…)&#13;
2. Het geding in cassatie&#13;
(…)&#13;
3. Beoordeling van het middel&#13;
3.1 De deskundigen hebben in hun rapport&#13;
het onteigende perceelsgedeelte van 0.59.60 ha,&#13;
bestaande uit weiland met deels daarop een&#13;
verharding door middel van stelconplaten van&#13;
2 bij 2 m elk en een puinverharding tot aan de&#13;
aansluiting aan de openbare weg, aangemerkt&#13;
als weiland met bestemmingen agrarische&#13;
doeleinden zonder bebouwingsmogelijkheden&#13;
en spoorwegdoeleinden. Op die basis kwamen&#13;
de deskundigen tot een waarde vrij van pacht&#13;
en gebruik, als onderdeel van het gehele perceel,&#13;
van € 10,– per m2.&#13;
3.2 De Staat heeft betoogd dat de deskundigen&#13;
de waarde van het onteigende te hoog hebben&#13;
begroot. Hij heeft in dat kader aangevoerd dat&#13;
rekening moet worden gehouden met de in&#13;
het onteigende aanwezige bodemverontreiniging,&#13;
en verwezen naar het verslag van een verkennend&#13;
bodemonderzoek, gedateerd 21 juni&#13;
2004, waaruit zou blijken dat het verharde&#13;
deel van het onteigende plaatselijk asbest&#13;
bevat. De Staat raamt de kosten van verwijdering&#13;
van het verontreinigde materiaal op&#13;
€ 40.000,–.&#13;
3.3 Bij gelegenheid van de pleidooien heeft de&#13;
Staat daaraan toegevoegd dat uitgegaan moet&#13;
worden van een veronderstelde koop in het&#13;
vrije commerciële verkeer tussen de onteigende&#13;
als redelijk handelend verkoper en de onteigenaar&#13;
als redelijk handelend koper en dat&#13;
dan ook bepalend is hoe de redelijk handelen-&#13;
de partijen zouden hebben gehandeld in het&#13;
kader van hun onderhandelingen, c.q. de totstandkoming&#13;
van een transactie en dat naar&#13;
het oordeel van de Staat – en van de deskundigen&#13;
– in het onderhavige geval bodemonderzoek&#13;
zou zijn verricht.&#13;
3.4 De rechtbank heeft de waardering van de&#13;
deskundigen gevolgd. Zij wees erop dat het&#13;
onteigeningsvonnis op 19 januari 2004 in de&#13;
openbare registers is ingeschreven en dat de&#13;
waarde van het onteigende moet worden&#13;
begroot aan de hand van de op dat moment&#13;
beschikbare informatie. Op de peildatum was&#13;
er geen bekendheid met bodemverontreiniging;&#13;
in ieder geval is dit onvoldoende gebleken.&#13;
Een mededeling van de zijde van de Staat&#13;
tijdens de opneming door deskundigen, dat na&#13;
de inschrijving van het onteigeningsvonnis&#13;
een bodemonderzoek zal plaatsvinden, is in&#13;
dit verband onvoldoende. Het bodemonderzoek&#13;
heeft na de peildatum plaatsgevonden.&#13;
De uitkomsten van dit onderzoek dienen derhalve&#13;
buiten beschouwing te blijven. Op&#13;
grond hiervan bepaalde de rechtbank de waarde&#13;
van het onteigende op € 59.600,–.&#13;
3.5 Het middel klaagt dat de rechtbank aldus&#13;
heeft miskend dat de dag van inschrijving van&#13;
het vonnis van vervroegde onteigening weliswaar&#13;
maatgevend is voor de schadeloosstelling,&#13;
maar dat in dat verband ook de vraag&#13;
onder ogen behoort te worden gezien wat op&#13;
de peildatum viel te verwachten met betrekking&#13;
tot de handelwijze van redelijk handelende&#13;
partijen bij een veronderstelde transactie in&#13;
het vrije verkeer, en dat de rechtbank daarom&#13;
had moeten ingaan op het hiervoor in 3.3&#13;
bedoelde betoog van de Staat.&#13;
3.6 Bij de waardebepaling van de onteigende&#13;
zaak op basis van de in art. 40b lid 2 Ow.&#13;
bedoelde prijs, gaat het om de prijs, totstandgekomen&#13;
tussen een redelijk handelende verkoper&#13;
en een redelijk handelende koper die&#13;
bekend zijn met de voor de waarde van die&#13;
zaak van belang zijnde eigenschappen daarvan.&#13;
Die eigenschappen behoren bij de waardebepaling&#13;
ingevolge art. 40b lid 2 dus niet&#13;
buiten beschouwing te blijven op de grond&#13;
dat zij eerst door een na de peildatum verricht&#13;
onderzoek aan het licht zijn getreden.&#13;
De onteigeningsrechter zal dan ook, in het&#13;
geval van een bodemverontreiniging van het&#13;
onteigende die op de peildatum al aanwezig&#13;
maar nog niet ontdekt was, moeten onderzoeken&#13;
in hoeverre een met die verontreiniging&#13;
bekende, redelijk handelende verkoper en&#13;
koper die in de koopprijs zouden hebben verdisconteerd.&#13;
De rechtbank mocht dus de juistheid van het&#13;
hiervoor onder 3.3 bedoelde betoog van de&#13;
Staat niet op de door haar gebezigde, hiervoor&#13;
in 3.4 vermelde, gronden in het midden laten.&#13;
Het middel slaagt derhalve.&#13;
4. Beslissing&#13;
De Hoge Raad:&#13;
vernietigt het vonnis van de rechtbank te Rotterdam&#13;
van 13 oktober 2004;&#13;
verwijst het geding ter verdere behandeling en&#13;
beslissing naar het gerechtshof te ’s-Gravenhage;&#13;
veroordeelt Maat in de kosten van het geding&#13;
in cassatie, tot op deze uitspraak aan de zijde&#13;
van de Staat begroot op € 804,96 aan verschotten&#13;
en € 2.600,– voor salaris.&#13;
NOOT&#13;
De aanwezigheid van een bodemverontreiniging&#13;
kan een belangrijk waardedrukkend effect&#13;
hebben op het onteigende. Recente voorbeelden&#13;
hiervan zijn HR 20 december 2002, NJ&#13;
2003/299 inzake TS Seeds/NS RIB en HR&#13;
5 september 2003, NJ 2004/385 m.nt. PCEvW&#13;
inzake Den Haag/Tanke. Dikwijls ontspint&#13;
zich in onteigeningsprocedures dan ook een&#13;
discussie over de omvang van dat effect (zie&#13;
hierover Van der Feltz in: Telders, nieuw voor&#13;
oud, nrs. 429-430), maar de bovenstaande&#13;
zaak spitst zich toe op de voorvraag of met&#13;
een verontreiniging van het onteigende nog&#13;
wel rekening mag worden gehouden indien&#13;
die verontreiniging pas ruimschoots na de peildatum&#13;
– dat is hier de dag van inschrijving&#13;
van het vonnis tot vervroegde onteigening in&#13;
de openbare registers – aan het licht komt.&#13;
In het onderhavige geval is het vonnis houdende&#13;
vervroegde onteigening op 19 januari&#13;
2004 ingeschreven. Op 15 juni 2004 laat de&#13;
Staat aan de deskundigen weten dat inmiddels&#13;
een begin is gemaakt met het bodemonderzoek,&#13;
waaruit zou blijken dat asbesthoudend&#13;
puin en afval in de grond aanwezig zijn. Op&#13;
24 juni 2004 ontvangen de deskundigen van&#13;
de Staat een rapport met de resultaten van het&#13;
bodemonderzoek.&#13;
De deskundigen houden echter bij de bepaling&#13;
van de waarde van het onteigende geen rekening&#13;
met mogelijke bodemverontreiniging, noch&#13;
met saneringskosten, omdat ten tijde van de in&#13;
aanmerking te nemen peildatum het voormelde&#13;
bodemonderzoek nog niet had plaatsgevonden&#13;
en naar hun oordeel een aftrek wegens een pas&#13;
na de peildatum gebleken bodemverontreiniging&#13;
reeds hierom niet toelaatbaar is. De rechtbank&#13;
volgt deskundigen in die opvatting en overweegt:&#13;
“4.2. [...] De rechtbank is tenslotte van oordeel&#13;
dat, gelet op het bepaalde in artikel 40a OW,&#13;
gebeurtenissen die hebben plaatsgevonden na&#13;
de peildatum voor de schadeloosstelling in&#13;
principe niet relevant zijn. De rechtbank verwijst&#13;
in dit verband onder meer naar de uitspraak&#13;
van de HR in de zaak Baksi/’s-Gravenhage&#13;
van 28 maart 2003, NJ 2003/401. Op&#13;
19 januari 2004 is het onteigeningsvonnis in de&#13;
openbare registers ingeschreven. De waarde&#13;
van het onteigende wordt begroot aan de hand&#13;
van de op dat moment beschikbare informatie,&#13;
waaronder de wetenschap van bodemverontreiniging.&#13;
Op de peildatum was er geen bekendheid&#13;
met bodemverontreiniging; in ieder&#13;
geval is dit onvoldoende gebleken. Een mededeling&#13;
van de zijde van de Staat tijdens de&#13;
opneming door deskundigen, dat na de inschrijving&#13;
van het onteigeningsvonnis een bodemonderzoek&#13;
zal plaats vinden, is in dit verband&#13;
onvoldoende. Het bodemonderzoek heeft na&#13;
de peildatum plaatsgevonden. De uitkomsten&#13;
van dat onderzoek dienen derhalve buiten&#13;
beschouwing te blijven. De Staat heeft overigens&#13;
geen andere relevante feiten en omstandigheden&#13;
aangevoerd op grond waarvan een&#13;
aftrek wegens bodemverontreiniging bij de&#13;
waardebepaling plaats zou moeten vinden. [...]”&#13;
Uitgangspunt in het onteigeningsrecht is het in&#13;
art. 40b lid 2 Ow neergelegde beginsel dat bij&#13;
het bepalen van de werkelijke waarde van de&#13;
onteigende zaak wordt uitgegaan van de prijs,&#13;
tot stand gekomen bij een onderstelde koop in&#13;
het vrije commerciële verkeer tussen de onteigende&#13;
als redelijk handelende verkoper en de&#13;
onteigenaar als redelijk handelende koper, een&#13;
en ander ten tijde van de hiervoor al genoemde&#13;
peildatum.&#13;
Het vasthouden aan die peildatum leidt soms&#13;
tot een voor buitenstaanders wat wonderlijk&#13;
abstraheren van de waarneembare werkelijkheid.&#13;
De feiten en omstandigheden zoals die op&#13;
dat peilmoment bestonden, vormen immers&#13;
uitgangspunt bij de bepaling en de begroting&#13;
van de ten gevolge van de onteigening geleden&#13;
schade, hetgeen ertoe kan leiden dat de onteigeningsrechter&#13;
de schadeloosstelling afstemt op&#13;
een op basis van de op die dag bestaande situatie&#13;
te verwachten handelwijze van de tot&#13;
schadeloosstelling gerechtigde na de onteigening,&#13;
ook al staat inmiddels vast dat die anders&#13;
heeft gehandeld of anders zal handelen. Een&#13;
goed voorbeeld biedt de door de rechtbank&#13;
aangehaalde zaak Baksi/Den Haag (HR 28&#13;
maart 2003, NJ 2003/401), waar de rechter in&#13;
de schadeloosstelling rekening had gehouden&#13;
met een bepaald bedrag wegens door de onteigende&#13;
te maken makelaarskosten. Baksi had&#13;
na de onteigening echter zonder hulp van een&#13;
makelaar vervangende woonruimte gevonden,&#13;
zodat hij die makelaarskosten in werkelijkheid&#13;
niet maakte (en dus in zijn eigen zak kon steken).&#13;
De rechtbank ontleent aan Baksi/Den Haag&#13;
steun voor de opvatting dat met de na de peildatum&#13;
geconstateerde bodemverontreiniging&#13;
geen rekening mag worden gehouden, maar&#13;
dusdoende zoekt de rechtbank antwoord op&#13;
een verkeerde vraag. De vraag is immers niet&#13;
welke de invloed is van een na de peildatum&#13;
ontdekte bodemverontreiniging, maar tot welk&#13;
resultaat een verkoop tussen redelijk handelende&#13;
partijen ten tijde van de peildatum zou&#13;
hebben geleid. Vanuit dat oogpunt bezien,&#13;
leidt consequente toepassing van Baksi/Den&#13;
Haag juist tot een uitkomst die tegenovergesteld&#13;
is aan het vonnis van de rechtbank.&#13;
Zowel in het onderhavige geval als in Baksi/&#13;
Den Haag ziet de rechter zich immers voor de&#13;
taak gesteld om zich in te leven in het handelen&#13;
van redelijk handelende partijen. In het&#13;
geval van Baksi gaat het om de vraag wat een&#13;
redelijk handelende onteigende (Baksi) ten&#13;
tijde van de peildatum zou (moeten) doen om&#13;
nieuwe woonruimte te vinden, waarbij inderdaad&#13;
aannemelijk is dat een makelaar zal&#13;
worden ingeschakeld. In het onderhavige geval&#13;
heeft die inleving betrekking op het handelen&#13;
van een redelijk handelend koper, in welk&#13;
verband de Staat had betoogd dat een redelijk&#13;
handelende koper bij de koop van dit perceel&#13;
in het vrije commerciële verkeer zich wel degelijk&#13;
zou hebben bekommerd om de mogelijkheid&#13;
van bodemverontreiniging en (dus) een&#13;
bodemonderzoek zouden hebben laten verrichten&#13;
om tenslotte de uitkomsten van dat&#13;
onderzoek te verdisconteren in de beoogde&#13;
koopovereenkomst.&#13;
Hoewel in beginsel natuurlijk voorstelbaar&#13;
dat een redelijk handelende koper en verkoper&#13;
in het vrije commerciële verkeer zónder bodemonderzoek&#13;
tot bepaling van een koopprijs&#13;
komen, ligt dat niet voor de hand. Aannemelijk&#13;
is veeleer dat een redelijk handelende&#13;
(aspirant)koper inderdaad een bodemonderzoek&#13;
zal laten verrichten en bij het sluiten van&#13;
de koopovereenkomst met de resultaten van&#13;
dit onderzoek rekening houdt. De constatering&#13;
in het vonnis, dat op de peildatum er geen&#13;
bekendheid was met bodemverontreiniging in&#13;
dit perceel, vormt, ook als zij feitelijk juist is,&#13;
dus geen adequate weerlegging van het standpunt&#13;
van de Staat dat een redelijk handelende&#13;
koper en verkoper, bij de onderstelde koop in&#13;
het vrije commerciële verkeer, een bodemonderzoek&#13;
zouden hebben laten verrichten alvorens&#13;
tot bepaling van de koopprijs te komen.&#13;
Wat de Hoge Raad van de onteigeningsrechter&#13;
verlangt in de gevallen waarin pas na de peildatum&#13;
een bodemverontreiniging in het onteigende&#13;
wordt ontdekt, is dat hij zich verplaatst&#13;
in de situatie van een redelijk handelende&#13;
koper en verkoper en onderzoekt of en in hoeverre&#13;
die verontreiniging door deze redelijk&#13;
handelende partijen in de koopprijs zou zijn&#13;
verdisconteerd. Dat is de lering die – verrassend&#13;
genoeg voor het eerst – uit het arrest&#13;
Staat/Maat (gepubliceerd in NJ 2006/175) kan&#13;
worden getrokken en die zeer recent nog is&#13;
bevestigd in het arrest van 30 juni 2006 (LJnr.&#13;
AV9438) inzake Bergschenhoek/Slee c.s.&#13;
Hoewel ik in die procedure optrad als cassatieadvocaat&#13;
voor verweerder – en daarom als&#13;
annotator (en commentator) “besmet” ben –&#13;
wil ik tot slot op deze plaats toch niet onvermeld&#13;
laten het arrest van de Hoge Raad van&#13;
29 april 2005 (JOL 2005, 268) inzake Greeve/&#13;
Zuid-Holland dat eveneens ziet op een onteigeningszaak&#13;
waarin een bodemverontreiniging&#13;
een rol speelt, wellicht lijkt op Staat/&#13;
Maat, maar daarvan toch significant verschilt.&#13;
In Greeve/Zuid-Holland was namelijk – anders&#13;
dan in Staat/Maat – ten tijde van de peildatum&#13;
de bodemverontreiniging wél bekend,&#13;
maar deskundigen gingen er – overigens met&#13;
de Provincie – van uit dat die verontreiniging&#13;
door Greeve was verwijderd. Toen dat achteraf&#13;
toch niet zo bleek te zijn, hebben deskundigen&#13;
hun waardering van het onteigende neerwaarts&#13;
bijgesteld in verband met de aanwezigheid&#13;
van asbest voor zover daarvan al ten&#13;
tijde van de peildatum melding was gemaakt.&#13;
Greeve klaagde in cassatie dat een neerwaartse&#13;
bijstelling op grond van informatie ná de&#13;
peildatum niet is toegestaan. De Hoge Raad&#13;
overwoog echter dat de regel dat de dag waarop&#13;
het vonnis van vervroegde onteigening is&#13;
ingeschreven in de openbare registers maatgevend&#13;
is voor de bepaling van de schadeloosstelling.&#13;
Deze regel belette de rechtbank niet&#13;
om bij die bepaling rekening te houden met&#13;
asbestverontreiniging waarvan de deskundigen&#13;
aanvankelijk veronderstelden dat deze&#13;
voor de peildatum door Greeve was verwijderd,&#13;
maar die zij, toen hun later bleek dat die&#13;
veronderstelling niet juist was, bij gelegenheid&#13;
van de pleidooien alsnog in hun begroting van&#13;
de schadeloosstelling hebben betrokken. De&#13;
rechtbank diende immers rekening te houden&#13;
met alle feiten en omstandigheden op de peildatum&#13;
die van invloed zijn op de hoogte van&#13;
de schadeloosstelling, ook als daarvan pas&#13;
bleek uit rapporten van latere datum. Hier is&#13;
dus geen sprake van inleving, maar van afrekening.&#13;
JAMAS</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4090</htmlpath></article>
</articles></edition>
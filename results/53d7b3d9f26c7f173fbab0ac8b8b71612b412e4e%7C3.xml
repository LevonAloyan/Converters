<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2001</searchword><id>5620</id><udhid>UDH:TvAR/5620</udhid><titel>Rechtsbescherming bij de herverkaveling in de Reconstructiewet concentratiegebieden; het paard achter de wagen. Preadvies Vereniging voor Agrarisch Recht</titel><searchwords><searchword>TvAR 4/2001</searchword><searchword>UDH:TvAR/5620</searchword></searchwords><attachments><attachment><name>2001_nr 4_Artikel_Groot Nibbelink.pdf</name><extention>pdf</extention><url>https://denhollander.info/download/5552/ci</url></attachment></attachments><inleiding>1. Inleiding&#13;
‘Het ruilen van gronden in niet-vrijblijvend projectverband’, zou een omschrijving&#13;
van herverkaveling kunnen zijn. Er wordt op een tamelijk unieke wijze omgegaan&#13;
met eigendoms- en gebruiksrechten, die in het algemeen een sterke bescherming in&#13;
ons rechtsstelsel kennen. Bij herverkaveling wordt het geobjectiveerde, economische&#13;
belang van eigendom wel beschermd, maar wordt met de meer subjectieve kant weinig&#13;
rekening gehouden. Men krijgt wel een vergelijkbaar recht op grond terug, maar&#13;
dat hoeft niet op dezelfde plaats te liggen en niet precies dezelfde eigenschappen te&#13;
hebben. Uit het oog mag niet verloren worden dat dat voor betrokkenen nogal wat&#13;
betekent. Zo heeft een kamerlid ooit gezegd dat herverkavelen erger is dan onteigening.&#13;
Herverkaveling leidt ook tot rechtsonzekerheid. Vanaf het moment dat het project&#13;
begint te lopen tot het moment dat de akte van toedeling wordt verleden en&#13;
ingeschreven, weet je niet of jouw grond van jou blijft. Als je in die tijd moet of wilt&#13;
verkopen, weet de koper niet wat hij koopt (eigenlijk koopt hij een abstract recht op&#13;
toedeling). Tot de peildatum van het plan van toedeling kan na een overdracht veelal&#13;
nog rekening worden gehouden met een wens van de koper, maar daarna niet meer.&#13;
Dat betekent een flinke complicatie van het rechtsverkeer, zowel tussen partijen, als&#13;
voor notariaat en Kadaster om alles in goede banen te leiden. Deze periode van&#13;
rechtsonzekerheid moet dan ook zo kort mogelijk blijven.&#13;
Nogmaals, het is nogal wat. De aan het begin van het proces geuite wensen zijn&#13;
deels tegenstrijdig, meerdere betrokkenen willen dezelfde kavel toegedeeld krijgen.&#13;
Velen zien hun wensen lang niet volledig vervuld. In abstracte zin krijgt men zijn&#13;
recht, maar hoe vertaalt dit zich in de reële toedeling? Is deze inderdaad van gelijke&#13;
hoedanigheid en gebruiksbestemming als de inbreng, is er sprake van vooruitgang ten&#13;
opzichte van de inbreng, en hoe verhoudt die zich tot de vooruitgang van anderen?&#13;
Niet zomaar vragen, maar vragen die de kern van de eigendoms- en gebruiksrechten&#13;
raken, en waarbij een (verdere) verbetering voor de één nooit zonder verandering (en&#13;
meestal verslechtering) voor een ander kan gaan. Bij herverkaveling zijn de belangen van betrokkenen dus groot en vaak (deels) tegenstrijdig.&#13;
Hoe goed en integer betrokken diensten en verantwoordelijke bestuurders&#13;
hun werk ook doen, de kans dat iedereen tevreden is, is gering. Betrokkenen moeten&#13;
hun bezwaren naar voren kunnen brengen, en – uiteindelijk – aan de rechter kunnen&#13;
voorleggen. Maar hoe dat moet en om welke rechter het moet gaan, is de vraag. Daarover&#13;
gaat dit preadvies. En dat de oplossing in de recent door de Tweede Kamer aanvaarde&#13;
Reconstructiewet concentratiegebieden onzes inziens geen verbetering is ten&#13;
opzichte van de huidige situatie had u al uit de ondertitel begrepen.&#13;
Achtereenvolgens gaan wij hier in op de huidige rechtsgang bij herverkaveling, de&#13;
(beperkte) wijzigingsvoorstellen uit het herijkingsrapport en de ontwikkelingen rond&#13;
de rechtsgang in het wetsvoorstel en de kamerbehandeling van de Reconstructiewet&#13;
concentratiegebieden. Daarna zetten wij onze theoretische en praktische bezwaren&#13;
uiteen tegen de rechtsgang zoals die nu door de Tweede Kamer is aanvaard. We&#13;
sluiten af met een voorstel voor een noodoplossing om de ergste complicaties voor&#13;
het rechtsverkeer te ondervangen, en een korte nabeschouwing.</inleiding><content>2. Huidige rechtsgang herverkaveling&#13;
De Landinrichtingswet (Lw)1 kent in de uitvoeringsfase een rechtsgang tegen ieder&#13;
van de vier tussenstappen in de herverkaveling. Het gaat om de volgende stappen:&#13;
a. de lijst van rechthebbenden;&#13;
b. het register van schattingsuitkomsten;&#13;
c. het plan van toedeling;&#13;
d. de lijst der geldelijke regelingen.&#13;
Deze rechtsgang verloopt als volgt. Nadat de landinrichtingscommissie (LC) het&#13;
betreffende document heeft afgerond2, wordt dit ter inzage gelegd. Tot veertien dagen&#13;
na die terinzagelegging kunnen betrokkenen daartegen bezwaar indienen bij de landinrichtingscommissie.&#13;
De landinrichtingscommissie onderzoekt de bezwaren en tracht&#13;
daarover tot overeenstemming te komen met betrokkenen [veelal is dat niet alleen de&#13;
reclamant, maar ook een ander, bijvoorbeeld degene die (wellicht ten onrechte) als&#13;
rechthebbende was aangewezen, of degene aan wie de gewenste kavel al is toegedeeld].&#13;
Mocht er geen overeenstemming bereikt worden, dan wordt de zaak naar de rechtercommissaris&#13;
(RC) verwezen. Ook deze tracht met betrokkenen tot overeenstemming&#13;
te komen. Tijdens de behandeling bij de rechter-commissaris is veelal ook een aantal&#13;
deskundigen aanwezig [o.a namens de landinrichtingscommissie en de ingenieur van&#13;
het Kadaster (art. 176 lid 3 Lw)]. Wordt geen overeenstemming bereikt, dan wordt de&#13;
zaak naar de rechtbank verwezen. Tegen de uitspraak van de rechtbank is geen hoger&#13;
beroep mogelijk. Bij de lijst van rechthebbenden en de lijst der geldelijke regelingen&#13;
kan men cassatie bij de Hoge Raad aantekenen, bij de schattingsuitkomsten en het&#13;
plan van toedeling kan alleen de procureur-generaal bij de Hoge Raad cassatie in&#13;
belang der wet instellen. In de praktijk heeft deze drietrapsraket een goede filterende werking, waarbij meer&#13;
dan 80% van de bezwaren al bij de landinrichtingscommissie wordt opgelost, en&#13;
slechts 6% de rechtbank bereikt (zie tabel 1).&#13;
Tabel 1: Aantal bezwaren en oplossingspercentages per stap over de jaren 1992-1996&#13;
Aantal % opgelost % opgelost % vonnis&#13;
bezwaren door LC door RC rechtbank&#13;
Lijst van rechthebbenden 849 88,0 10,2 1,8&#13;
1e schatting 1532 86,9 10,7 2,4&#13;
Plan van toedeling 8360 78,2 14,1 7,7&#13;
Lijst geldelijke regelingen 2661 82,6 11,9 5,5&#13;
Totaal 13.402 80,7 13,1 6,2&#13;
De rechtsgang tegen de lijst van rechthebbenden en de uitkomsten van de eerste&#13;
schatting wordt altijd grotendeels gecombineerd, terwijl de Landinrichtingswet ook&#13;
de combinatie van deze stappen met het plan van toedeling enerzijds (art. 205 Lw) en&#13;
de combinatie van het plan van toedeling en de lijst der geldelijke regelingen anderzijds&#13;
(art. 219 Lw) mogelijk maakt. In hoeverre van deze combinatiemogelijkheden&#13;
gebruik gemaakt wordt, is ons niet bekend. Het vermoeden bestaat dat dit slechts&#13;
sporadisch gebeurt. Sinds de ideeënvorming over de herijking landinrichting op gang&#13;
gekomen is, wordt aan deze mogelijkheid in de praktijk wel meer aandacht besteed.3&#13;
Bij de drie stappen in het herverkavelingsproces waar de landinrichtingscommissie&#13;
beleidsvrijheid heeft (het register van schattingsuitkomsten, het plan van toedeling en&#13;
de lijst der geldelijke regelingen), moet de landinrichtingscommissie voorschriften in&#13;
acht nemen die volgens de wet door de centrale commissie worden vastgesteld. Het&#13;
gaat resp. om het stelsel van classificatie, de richtlijnen plan van toedeling en het proces-&#13;
verbaal van aanwijzingen, waartegen geen rechtsbescherming wordt geboden.&#13;
Overigens zij hierbij opgemerkt dat er tijdens de parlementaire geschiedenis wel over&#13;
een mogelijke administratieve bezwaarprocedure voor de richtlijnen is gesproken.4&#13;
In aanvulling hierop is nog voorzien in een afzonderlijke pachtregistratie (art. 151&#13;
Lw). Bij de landinrichtingscommissie aangemelde pachtovereenkomsten worden geregistreerd,&#13;
voor zover beide partijen die hebben erkend en die – waar nodig alsnog –&#13;
door de Grondkamer zijn goedgekeurd. Mocht tussen partijen verschil van mening&#13;
bestaan over het al dan niet bestaan van de overeenkomst, dan kan men zich wenden&#13;
tot de pachtkamer van het kantongerecht. Tegen diens uitspraak staat uitsluitend&#13;
beroep op de pachtkamer van het Gerechtshof Arnhem open. 3. Wijzigingsvoorstellen herijking&#13;
Herverkaveling is een belangrijk deelinstrument in de Landinrichtingswet. De gehele&#13;
landinrichtingsprocedure uit deze wet wordt al jaren als langzaam, kostbaar en weinig&#13;
flexibel gekenschetst. In het kader van de herijking landinrichting zijn voorstellen5&#13;
gedaan om deze op te lossen.6 Een deel van die voorstellen heeft ook betrekking op&#13;
de herverkaveling.&#13;
Dat de herijking landinrichting onder andere een versnelling van de uitvoering van&#13;
landinrichtingsprojecten beoogt, is gezien de huidige praktijk geen overbodige doelstelling.&#13;
De traditionele landinrichtingsprojecten kennen een gemiddelde duur van&#13;
meer dan 25 jaar.7 De oorspronkelijke netwerkplanning van de toenmalige Landinrichtingsdienst&#13;
(nu de Dienst Landelijk Gebied) laat zien dat een (gemiddeld) landinrichtingsproject&#13;
in bijna 11 jaar afgerond moet kunnen zijn.8 Dat is alleen bij&#13;
administratieve ruilverkavelingen ook daadwerkelijk gehaald. Een goede analyse van&#13;
vertragende factoren heeft bij ons weten nooit plaats gevonden.&#13;
In de herijkingsvoorstellen wordt voorgesteld de lijst van rechthebbenden, het&#13;
plan van toedeling en de lijst der geldelijke regelingen samen te nemen in het ruilplan,&#13;
en dat in zijn geheel vast te stellen en daarna de rechtsbeschermingsprocedure één&#13;
keer te doorlopen. Die procedure zou daarbij vrijwel dezelfde blijven, met rollen&#13;
voor achtereenvolgens de landinrichtingscommissie, de rechter-commissaris en de&#13;
rechtbank en deels Hoge Raad. De eerste schatting vervalt en daarmee ook de stap&#13;
van het vaststellen van het register van schattingsuitkomsten.&#13;
Het samennemen van de drie overgebleven stappen klinkt beter dan het is, omdat&#13;
dit alleen bij de officiële stappen tot tijdwinst kan leiden. Bij de voorbereiding moet&#13;
echter nog steeds hetzelfde werk verzet worden. Om een toedeling te kunnen maken&#13;
moet men toch weten wie in het betrokken gebied als rechthebbende (eigenaar of&#13;
gebruiker) van grond moet worden aangemerkt, en voor het treffen van de geldelijke&#13;
regelingen moet men de toedeling kennen. Kan men er bij de huidige procedure bij&#13;
een volgende stap van op aan dat de gegevens uit de vorige stap in principe correct&#13;
zijn en juridisch gezien vaststaan, bij deze opzet is dat minder het geval. Tijdens de&#13;
formele vaststellingsprocedure kunnen nog rechthebbenden worden toegevoegd of&#13;
afgevoerd, hetgeen de toedeling en de geldelijke regelingen weer zal beïnvloeden. Veranderingen&#13;
in de toedeling leiden uiteraard ook weer tot aanpassing van de geldelijke&#13;
regelingen. Wanneer dit soort veranderingen als gevolg van de formele vaststellingsprocedure&#13;
noodzakelijk wordt, moeten de effecten daarvan in de latere stappen ook&#13;
weer verwerkt worden, en kunnen er zelfs nieuwe partijen bij het geheel betrokken&#13;
worden. Of een en ander zo echt eenvoudiger wordt, valt dus nog te bezien.&#13;
Het blijkt dat de te verwachten tijdwinst door het samennemen van de drie&#13;
genoemde stappen met name is toe te schrijven aan het voorstel het plan van toedeling en de lijst der geldelijke regelingen gelijktijdig ter inzage te leggen.9 Dat daaraan&#13;
ook nog de lijst van rechthebbenden wordt gekoppeld, maakt de looptijd juist&#13;
weer langer, doordat een activiteit die niet op het kritieke pad lag, daar nu wel op&#13;
geplaatst wordt!10&#13;
Bovenstaande complicaties van het samenvoegen van de herverkavelingstappen in&#13;
het ruilplan spelen vooral wanneer tijdens de formele vaststellingsprocedure nog wijzigingen&#13;
worden aangebracht. Dat soort wijzigingen wordt momenteel aangebracht&#13;
wanneer door betrokkenen naar voren gebrachte bezwaren in het kader van de&#13;
rechtsgang worden gehonoreerd. Juist omdat het hier om ingrepen in eigendoms- en&#13;
gebruiksrechten gaat, is het van groot belang dat die rechtsgang goed in elkaar zit en&#13;
dat er inhoudelijk getoetst wordt of op een verantwoorde wijze met die rechten is&#13;
omgegaan.&#13;
4. Reconstructiewet concentratiegebieden&#13;
4.1 Wetsvoorstel&#13;
Vanaf het moment dat gesproken werd over een reconstructiewet voor de concentratiegebieden,&#13;
werd al aangegeven dat daarbij de ideeën uit de herijking als basis zouden&#13;
gaan dienen. Hierdoor bevat het wetsvoorstel ‘een procedure voor de herverkaveling&#13;
die ten opzichte van vergelijkbare bepalingen uit de Landinrichtingswet sterk is&#13;
gestroomlijnd en vereenvoudigd’.11 Aanvankelijk werd in de Reconstructiewet concentratiegebieden&#13;
(Rcw) vastgehouden aan de in de herijking genoemde civiele procedure.&#13;
Maar in haar advies over het wetsvoorstel stelde de Raad van State dat deze&#13;
procedure in het oorspronkelijke ontwerp te veel een vermenging van administratiefen&#13;
civielrechtelijke elementen bevatte, nu wel (delen van) afdeling 3.4 Algemene wet&#13;
bestuursrecht (Awb) van toepassing was verklaard, maar verder de huidige rechtsgang&#13;
was gehandhaafd.12 De regering heeft daarom in het ingediende wetsvoorstel gekozen&#13;
voor het vrijwel geheel toepassen van de Awb-beroepsprocedures op het ruilplan.&#13;
In het wetsvoorstel Reconstructiewet concentratiegebieden wordt dus op nogal&#13;
ingrijpende wijze afgeweken van de rechtsgang zoals wij die kennen uit de Landinrichtingswet.&#13;
Dit hangt vermoedelijk deels samen met het verdwijnen van de commissie&#13;
als zelfstandig orgaan, waardoor het ruilplan nu formeel door gedeputeerde&#13;
staten wordt vastgesteld, die dat overigens aan een op grond van artikel 80 Provinciewet&#13;
ingestelde commissie kunnen overdragen. Gedeputeerde staten zijn natuurlijk&#13;
een typisch bestuursorgaan, en het lijkt dan ook logisch om hun besluiten aan de&#13;
administratieve rechter voor te leggen. Daarnaast wordt uniformering van het bestuursrecht,&#13;
zeker sinds de Awb, ook als zelfstandig nastrevenswaardig doel gezien.13 Die&#13;
uniformering is daarbij niet erg geslaagd nu op een aantal punten juist weer van de&#13;
Awb wordt afgeweken. Hoe ziet de voorgestelde procedure er nu uit? Gedeputeerde staten (of de commissie)&#13;
bereiden het ruilplan voor volgens de procedure voor de openbare voorbereiding&#13;
uit afdeling 3.4 Awb (art. 75 Rwc). Dit betekent dat zij een ontwerp ter inzage leggen,&#13;
waartegen men zienswijzen naar voren kan brengen. Die zienswijzen nemen gedeputeerde&#13;
staten mee bij het nemen van het definitieve besluit. Het vijfde lid van artikel&#13;
75 Rwc schrijft daarbij nog voor dat gedeputeerde staten, wanneer zij voornemens&#13;
zijn naar aanleiding van de naar voren gebrachte zienswijzen veranderingen aan te&#13;
brengen, daarover – op een wijze die hun het meest doelmatig voorkomt – met alle&#13;
belanghebbenden trachten overeenstemming te bereiken. Deze weinig concrete bepaling&#13;
is bedoeld om nog iets van de filterende werking van de huidige procedure bij&#13;
landinrichtingscommissie en rechter-commissaris te redden.14 In afwijking van artikel&#13;
7:1 Awb kan tegen het vaststellingsbesluit van gedeputeerde staten geen bezwaar&#13;
worden gemaakt (art. 79 Rwc), maar direct beroep worden aangetekend bij de administratieve&#13;
kamer van de rechtbank. Tegen de uitspraak daarvan staat vervolgens&#13;
hoger beroep op de Afdeling bestuursrechtspraak (van de Raad van State) open.&#13;
4.2 Verslag&#13;
In april 1999 wordt het wetsvoorstel door de vaste commissie voor LNV van de&#13;
Tweede Kamer behandeld. De rechtsbescherming tegen het ruilplan is niet een prominent&#13;
punt in de bespreking. Slechts enkele partijen besteden er aandacht aan. De SGP&#13;
is van mening dat ten aanzien van de rechtsbescherming bij het ruilplan de bezwaarschriftfase&#13;
niet overgeslagen kan worden. Juist vanwege het feit dat betrokkenen geen&#13;
overeenstemming hebben kunnen bereiken, zou hen de gelegenheid geboden moeten&#13;
worden bezwaar te maken.&#13;
De VVD vraagt zich af waarom de rechtsbescherming tegen het ruilplan is gewijzigd&#13;
in een bestuursrechtelijke procedure. Met wijziging van eigendomsverhoudingen&#13;
heeft de Raad van State toch niets van doen? Hierbij verwijst de VVD naar de kritiek&#13;
die het Kadaster op de wet gegeven heeft.&#13;
Het CDA vraagt tenslotte aandacht voor de kritiek van het Kadaster, dat de wijze&#13;
waarop de herijkingsvoorstellen zijn uitgewerkt, niet altijd even adequaat is. Daarbij&#13;
hebben ze vooral de praktische problemen op het oog, die zich voordoen wanneer de&#13;
herverkaveling zich beperkt tot de daadwerkelijk uit te ruilen gronden. Hieraan komt&#13;
de minister door middel van een Nota van wijzigingen tegemoet.15&#13;
4.3 Nota naar aanleiding van het verslag&#13;
Op 15 maart 2000 komt de minister met een antwoord.16 Allereerst is het van belang&#13;
dat de minister nu, nadat velen er al vanuit waren gegaan, zelf zegt dat de Reconstructiewet&#13;
een belangrijke voorloper is van de nieuwe landinrichtingswet. Onderdelen&#13;
van de Reconstructiewet, zoals de vereenvoudigde procedures, zullen worden overgenomen&#13;
in de nieuwe landinrichtingswet.17 Ten aanzien van de rechtsbescherming tegen het ruilplan blijft de minister bij de op&#13;
de Awb geënte procedure. “Geschillen over het ruilplan zijn immers geschillen tussen&#13;
de overheid, in dit geval gedeputeerde staten, en de belanghebbende burger over de&#13;
wijze waarop de overheid, gegeven de wettelijke regels voor de herverkaveling, tot&#13;
een gewijzigde verdeling van de in de herverkaveling betrokken onroerende zaken is&#13;
gekomen. Dat bedenkingen tegen het ruilplan mede hun grond kunnen vinden in&#13;
geschillen tussen burgers onderling omtrent de eigendom van in de herverkaveling&#13;
betrokken gronden, doet daar niet aan af.”18&#13;
Ook ten aanzien van het weglaten van de bezwaarschriftfase wijzigt de minister&#13;
zijn standpunt niet en herhaalt hij wat ook al in de memorie van toelichting was&#13;
gezegd, namelijk dat het behandelen van de bezwaren een (overbodige) herhaling van&#13;
zetten zou betekenen en dat daarom gekozen is voor tijdwinst.19 Wij vragen ons af of&#13;
de minister hier de filterende werking (zie tabel 1) geheel over het hoofd ziet, en zo&#13;
juist bijdraagt aan juridificering en vertraging van de procedure.&#13;
De minister wijzigt zijn standpunt ook niet ten aanzien van de kritiek van het&#13;
Kadaster dat door de administratieve procedure er onnodig lang een onzekere rechtstoestand&#13;
bestaat. Hij vindt dat opmerkingen van het Kadaster nuancering behoeven:&#13;
“De opmerkingen van het Kadaster miskennen dat in de Landinrichtingswet niet&#13;
alleen sprake is van rechtsbescherming tegen het plan van toedeling, maar dat ook ter&#13;
zake van de lijst van rechthebbenden en de lijst der geldelijke regelingen voorzieningen&#13;
openstaan, en wel tot aan de Hoge Raad. In de systematiek van de Landinrichtingswet&#13;
moeten de drie thans in het ruilplan verenigde procedures – lijst van rechthebbenden,&#13;
plan van toedeling en lijst der geldelijke regelingen – volgtijdelijk worden&#13;
doorlopen, waarbij steeds de ene procedure volledig moet zijn afgerond voor de volgende&#13;
stap kan worden gezet.”20&#13;
Uit het antwoord van de minister blijkt dat zijn interpretatie van het begrip ‘onzekere&#13;
rechtstoestand’ niet de onze is. De minister betrekt hierin ook de periodes van rechtsbescherming&#13;
bij de lijst van rechthebbenden en bij de lijst der geldelijke regelingen.&#13;
Onzekerheden die echter in deze periodes bestaan doordat er nog niet in de geschillen&#13;
is beslist, hebben echter nauwelijks invloed op het rechtsverkeer. En het gaat ons&#13;
nu niet zozeer om de onzekerheid bij de reclamant over de vraag of zijn bezwaar&#13;
wijzigingen tot gevolg heeft, maar om de onzekerheid voor het rechtsverkeer. Deze&#13;
ligt bij het plan van toedeling fundamenteel anders (zie par. 5.3) dan bij de andere&#13;
onderdelen. Later, bij de mondelinge behandeling van het wetsvoorstel door de&#13;
Tweede Kamer, erkent de minister wel dat het een goede gedachte is om de ruilakte&#13;
zo snel mogelijk na de terinzagelegging van het plan van toedeling op te maken en&#13;
meende hij dat dat door gelijktijdige terinzagelegging van alle onderdelen van het ruilplan&#13;
het risico van vertraging zou worden ondervangen.21 Nu maakt ook de minister&#13;
verschil tussen onzekerheid voor de reclamant en onzekerheid voor het rechtsverkeer.&#13;
Op deze onzekerheid voor het rechtsverkeer gaan we in par. 5.3 nader in. De meest langdurige stap in de civiele procedure is de cassatie bij de Hoge Raad.&#13;
Voor de lijst van rechthebbenden hoeft deze niet te zijn afgerond wanneer het plan&#13;
van toedeling ter inzage wordt gelegd (art. 199, eerste lid, Lw). Het is dan ook niet&#13;
geheel juist dat “steeds de ene procedure volledig moet zijn afgerond voor de volgende&#13;
stap kan worden gezet”. Met deze woorden lijkt de minister ook voorbij te gaan&#13;
aan de art. 205, 206, 219 en 220 Lw, waarin de mogelijkheid voor gelijktijdige terinzageleggingen&#13;
geboden wordt. Vaststelling van de lijst van rechthebbenden, plan van&#13;
toedeling en lijst der geldelijke regelingen zal wel volgtijdelijk moeten gebeuren, maar&#13;
voorbereidingen en terinzageleggingen van een volgende stap kunnen al worden uitgevoerd&#13;
zonder dat de vorige stap formeel is afgerond.&#13;
De behandeling van ingestelde cassaties tegen de lijst van geldelijke regelingen&#13;
vindt pas plaats na de vaststelling van het plan van toedeling en heeft dus geen invloed&#13;
op de periode van rechtsonzekerheid voor het rechtsverkeer. Bij de Reconstructiewet&#13;
concentratiegebieden wordt het plan van toedeling pas vastgesteld na behandeling van&#13;
alle soorten bezwaren in het hoger beroep door de Afdeling bestuursrechtspraak,&#13;
waarmee veel tijd gemoeid is. Al die tijd duurt de rechtsonzekerheid in het herverkavelingsblok&#13;
voort.&#13;
4.4 Mondelinge behandeling&#13;
Bij de mondelinge behandeling van het wetsvoorstel hebben verscheidene partijen&#13;
vragen gesteld over de rechtsbescherming tegen het ruilplan.22 De PvdA gaat inhoudelijk&#13;
het verst. Zij meent dat het ruilplan niet bestuursrechtelijk van aard is en juist&#13;
bij uitstek een civielrechtelijk karakter heeft. Een civielrechtelijke rechtsbescherming&#13;
verdient dan ook de voorkeur. Ook op het punt van het opmaken van de ruilakte&#13;
merkt de PvdA op dat het wachten op het voltooien van de lijst der geldelijke regelingen&#13;
niets met de inhoud van de akte te maken heeft en dat het juist vanuit het oogpunt&#13;
van de rechtszekerheid gewenst is dat de ruilakte zo spoedig mogelijk na de&#13;
terinzagelegging van het ruilplan opgemaakt kan worden.23 De minister houdt in zijn&#13;
antwoord vast aan de administratieve rechter. De essentie van herverkaveling is volgens&#13;
hem tweeledig: het gaat in de eerste plaats om inrichtingswerkzaamheden en in&#13;
de tweede plaats om herverdeling van eigendom en gebruik. Dat laatste is een kwestie&#13;
van civielrechtelijke herverdeling. Maar herverkavelen is ook een kwestie van overheidsingrijpen&#13;
op publiekrechtelijke titel. Wanneer gesproken wordt over de inrichting&#13;
in relatie tot die herindeling, dan gaat het over geschillen in de relatie tussen de&#13;
overheid en de burger. De minister trekt hieruit de conclusie dat het besluit tot het&#13;
vaststellen van het ruilplan (de rechtmatigheid van de herverkaveling, niet de financiële&#13;
compensatie) moet worden beoordeeld door de bestuursrechter.24&#13;
Op de opmerking van de SGP dat het hier om méér moet gaan dan om een procedurele&#13;
toetsing, antwoordt de minister dat er absoluut ook sprake is van een inhoudelijke&#13;
toetsing.25 Het gaat om een beroep in volle omvang. De administratieve rechter&#13;
zal moeten toetsen of gedeputeerde staten hun besluit rechtmatig en in redelijkheid hebben genomen. Pleiten voor een civielrechtelijke procedure op grond van de&#13;
Landinrichtingswet of de Onteigeningswet legt weinig gewicht in de schaal, want de&#13;
Landinrichtingswet wordt nu eenmaal gewijzigd en ook de rechtsbescherming in de&#13;
Onteigeningwet zal binnenkort wijzigen. De civielrechtelijke procedure past minder&#13;
in de nieuwe systematiek van de Algemene wet bestuursrecht.&#13;
Bij de behandeling van de Reconstructiewet in de Tweede Kamer is er over twee&#13;
zaken gestemd die op deze problematiek betrekking hebben. Ten eerste is er het amendement&#13;
Meijer26 waarin het ruilplan wordt ingeperkt tot de lijst van rechthebbenden&#13;
en het plan van toedeling, en over de lijst der geldelijke regelingen door gedeputeerde&#13;
staten afzonderlijk een besluit genomen dient te worden, waartegen een aparte rechtsbeschermingsprocedure&#13;
(los van het nu ingeperkte ruilplan) openstaat. Op deze wijze&#13;
wordt voorkomen dat bedenkingen tegen de lijst der geldelijke regelingen vertragend&#13;
werken op de ruilakte. Wel is het mogelijk ruilplan en lijst der geldelijke regelingen&#13;
gelijktijdig ter inzage te leggen. De minister is enthousiast over het amendement en&#13;
vindt het een goede gedachte om de ruilakte zo snel mogelijk na de terinzagelegging&#13;
van het ruilplan op te maken, voordat de financiële afwikkeling plaatsvindt.27 Het&#13;
amendement is met algemene stemmen aangenomen.&#13;
Verder is er de motie Van der Vlies/Meijer28, waarin de regering verzocht wordt&#13;
om bij de nieuwe landinrichtingswet vast te houden aan de bestaande rechtsprocedure&#13;
via de gewone rechter en een wijziging van de Reconstructiewet voor te bereiden die&#13;
de rechtsgang in overeenstemming brengt met de procedure in de landinrichtingswet.&#13;
Deze motie is verworpen, waarbij het gezien de reactie in eerste termijn opmerkelijk&#13;
is dat de PvdA tegen heeft gestemd.&#13;
In het gewijzigde voorstel van de Reconstructiewet concentratiegebieden is er dus&#13;
sprake van een ruilplan dat de lijst van rechthebbenden en het plan van toedeling&#13;
omvat. Deze doorlopen de administratiefrechtelijke procedure. Daarnaast wordt de&#13;
lijst van geldelijke regelingen opgesteld. Ook deze doorloopt de administratiefrechtelijke&#13;
procedure. Wel is door het amendement de mogelijkheid geschapen om het ruilplan&#13;
en de lijst der geldelijke regelingen gelijktijdig ter inzage te leggen (en apart van&#13;
elkaar de rechtsbeschermingsprocedure te laten doorlopen).&#13;
5. Bezwaren nieuwe rechtsgang&#13;
5.1 Karakterisering herverkaveling&#13;
Een belangrijk argument van de minister om de rechtsgang bij de administratieve&#13;
rechter onder te brengen betreft het (veranderde) karakter van herverkaveling. Al in&#13;
het Nader Rapport (bij het advies van de Raad van State) en in de memorie van toelichting&#13;
wordt het gewijzigde karakter van het instrument herverkaveling als argument&#13;
aangevoerd om bij het ruilplan naar een administratiefrechtelijke procedure te&#13;
gaan.29 Onzes inziens verwart men de ontwikkeling van landinrichting als geheel metdie van de herverkaveling. Herverkaveling is maar een deelinstrument binnen landinrichting&#13;
en kan ten dienste van verschillende doelen worden ingezet. Die doelen&#13;
zijn inderdaad in de loop van de tijd nogal veranderd. Vroeger streefde men vooral&#13;
naar een efficiëntere landbouw, later ging het om de uiteenlopende doelen zoals aangegeven&#13;
in de ruimtelijke ordening en in dit wetsvoorstel gaat het om het belang van&#13;
de reconstructie (dat weer een breed samenstel van doelen omvat, zoals natuur, landschap&#13;
en milieu). Die veranderingen in na te streven doelen hebben daarbij het karakter&#13;
van het deelinstrument herverkaveling niet veranderd. Het gaat er nog steeds om,&#13;
om zonder dat de individuele rechten in abstracte zin worden aangetast, die rechten&#13;
aan vergelijkbare, maar niet noodzakelijk dezelfde kavels te koppelen. Dat gebeurt&#13;
binnen een toedelingsruimte, waarvan de begrenzingen door bestuurlijke criteria&#13;
worden gesteld. Voor zover er tegen die criteria rechtsbescherming openstaat (bijv. bij&#13;
het landinrichtings- of reconstructieplan) dient dat uiteraard door de administratieve&#13;
rechter te geschieden. Bij de verdeling van de ‘koek’ binnen de toedelingsruimte&#13;
spelen echter privaatrechtelijke criteria. Betekenis en belang van eigendoms- en&#13;
gebruiksrechten zijn in Nederland in deze periode vrijwel constant gebleven (vergelijk&#13;
art. 14 Grondwet), en dat geldt dus ook voor die criteria, en dientengevolge voor&#13;
het deelinstrument herverkaveling.&#13;
Misschien moeten we het hier over herverkaveling in enge zin hebben. Uit zijn&#13;
antwoord tijdens de mondelinge behandeling blijkt namelijk dat de minister onder&#13;
herverkaveling niet alleen herverdeling van eigendoms- en gebruiksrechten verstaat,&#13;
maar ook de inrichting van het landelijk gebied.30 De Landinrichtingswet definieert&#13;
herverkaveling als: ‘de samenvoeging, verkaveling en verdeling van onroerende zaken,&#13;
met toepassing van hoofdstuk VII’. En hoofdstuk VII gaat over herverdeling van&#13;
eigendoms- en gebruiksrechten.&#13;
De Reconstructiewet lijkt herverkaveling identiek te definiëren: ‘de samenvoeging,&#13;
verkaveling en verdeling van onroerende zaken met toepassing van hoofdstuk 3,&#13;
titel 6, van deze wet’. Maar titel 6 van hoofdstuk 3 gaat ook over uitvoering van werken,&#13;
iets wat in de Landinrichtingwet in hoofdstuk VI geregeld is. Het vervallen van&#13;
het begrenzingenplan (hoofdstuk VI van de Landinrichtingswet) heeft dus volgens de&#13;
minister een definitiewijziging van het begrip ‘herverkaveling’ teweeggebracht. Onzes&#13;
inziens is het onjuist om afdeling 2 van titel 6 in de definitie van herverkaveling te&#13;
betrekken en slaat herverkavelen niet op het uitvoeren van werken in het terrein,&#13;
zeker in verband met de vraag welk soort rechtsbescherming geëigend is. Bovendien&#13;
vinden die werken hun grondslag in het reconstructieplan, waartegen – terecht – in&#13;
een administratieve rechtsgang opgekomen kan worden. Maar zelfs als de definitie&#13;
verruimd wordt, verandert dat niets aan het karakter van de rechtsgang tegen het ruilplan&#13;
en de lijst van geldelijke regelingen. Ook de pachtregistratie is in titel 6 geregeld,&#13;
maar kent toch een eigen rechtsgang bij de civiele (pacht)rechter.&#13;
Daarbij komt dat juist het verschil tussen de gestelde bestuurlijke begrenzingen en&#13;
de toedeling daarbinnen een grote rol speelt in de jurisprudentie van de rechtsgang bij&#13;
herverkaveling onder de Landinrichtingswet. Alleen bezwaren die zich richten op de&#13;
toedeling als zodanig kunnen ontvankelijk zijn. Wanneer een reclamant in principe&#13;
akkoord gaat met de toedeling, maar daaraan voorwaarden stelt ten aanzien van de uitvoering van werken of ontsluiting, dan is het bezwaar niet ontvankelijk.31 Wanneer&#13;
de bezwaren zich niet tegen de eigen toedeling richten, maar tegen bestemming en&#13;
gebruik van aangrenzende percelen, dan is het bezwaar niet ontvankelijk.32 Het landinrichtingsplan&#13;
is een bindend gegeven in een ruilverkaveling, waartegen afzonderlijk&#13;
bedenkingen kunnen worden ingebracht bij gedeputeerde staten. Deze kunnen echter&#13;
niet (opnieuw) aan de orde komen bij behandeling van bezwaren tegen het plan van&#13;
toedeling.33 Een bezwaar dat zich eigenlijk richt tegen het toekomstig gebruik als ruiterpad,&#13;
waarvoor nog een bestemmingswijziging nodig is, is niet ontvankelijk. Uiteraard&#13;
kan later wel bezwaar tegen de wijziging van het bestemmingsplan gemaakt&#13;
worden.34&#13;
Onzes inziens ligt ook bij de Reconstructiewet de rechtvaardiging van inrichtingswerkzaamheden&#13;
in het reconstructieplan dat melding maakt van welke maatregelen er&#13;
in het terrein getroffen moeten worden. Leidt dat tot de uitvoering van een aantal&#13;
werken, dan is het terecht dat daartegen administratiefrechtelijke rechtsbescherming&#13;
openstaat. Maar het gegeven dat die werken toevallig ook onder de definitie van herverkaveling&#13;
zijn komen te vallen, is absoluut geen reden om de rechtsbescherming bij&#13;
de civielrechtelijke herverdeling van gronden (in het ruilplan) plotseling aan de administratieve&#13;
rechter op te dragen. De, onzes inziens onnodige, verruiming van de&#13;
definitie van herverkaveling, verandert niet dat de uitvoering van werken en de herverdeling&#13;
van gronden ieder hun grondslag vinden in andere besluiten, die ook elk&#13;
een ander rechtskarakter hebben. Mocht het karakter van de herverkaveling in het&#13;
wetsvoorstel, door de verruimde definitie, veranderd zijn, dan geldt dat nog steeds&#13;
niet voor het deelinstrument dat onder de Landinrichtingswet herverkaveling werd&#13;
genoemd. Het samenstel van vaststelling van rechten, de toedeling daarvan en de geldelijke&#13;
regelingen daaromtrent, zijn niet van karakter veranderd, en zullen dat ook&#13;
niet doen zolang ons land een op een markteconomie gebaseerde rechtsstaat blijft.&#13;
5.2 Theoretische bezwaren&#13;
Wij zijn er dus van overtuigd dat er geen sprake is van verandering van het karakter&#13;
van ‘herverkaveling in enge zin’ (verder herverkaveling). Maar hoe moet dan de huidige&#13;
rechtsgang op dit gebied gekarakteriseerd worden? De Haan zegt hierover dat de&#13;
gewone rechter zich hier buigt over aanspraken van burgers, maar dan wel aanspraken&#13;
tegen een overheid die ambtshalve rechten vaststelt en toedeelt. “Naar de vorm&#13;
gaat het hier dus om administratieve, maar naar de inhoud om civiele rechtspraak”.35&#13;
Ontegenzeggelijk kenmerkt herverkaveling zich door een mengeling van administratief&#13;
en civielrecht. Dit is nu juist het wezenskenmerk van de herverkaveling. Hieronder&#13;
zal afzonderlijk voor de vaststelling van rechten, de toedeling daarvan en de&#13;
geldelijke regelingen daaromtrent worden ingegaan op het karakter van deze stappen&#13;
en de consequenties daarvan voor de rechtsgang. Afgesloten wordt met enkele algemene&#13;
opmerkingen over administratieve rechtsgangen. Vaststelling van rechten&#13;
De formele vaststelling van rechten vindt onder de Landinrichtingswet plaats door&#13;
middel van de lijst van rechthebbenden.36 Dat blijft ook in het wetsvoorstel zo, zij het&#13;
dat de lijst zijn zelfstandig karakter verliest en deel uitmaakt van het ruilplan. Met de&#13;
informatie over eigendom en beperkte rechten zoals die in de registers bij het Kadaster&#13;
zijn te vinden als uitgangspunt, wordt de lijst van rechthebbenden voorbereid.&#13;
Enig aanvullend onderzoek is nodig naar wat minder courante rechten (vooral oudzakelijke&#13;
rechten, zoals recht van eendenkooi of pootrecht). Tijdens de formele procedure&#13;
van de lijst kan blijken dat tijdens de voorbereiding een (beperkt) recht over&#13;
het hoofd is gezien, maar het is ook niet helemaal uitgesloten dat een in de lijst opgenomen&#13;
recht wordt betwist. In het eerste geval zal in de bezwaarronde meestal de lijst&#13;
worden aangevuld, maar in het tweede geval ligt dat minder simpel. Het kan dan vrij&#13;
eenvoudig uitdraaien op twee partijen die om een recht strijden. Dat is natuurlijk het&#13;
schoolvoorbeeld van een civielrechtelijk geschil. De Hoge Raad ziet de Landinrichtingscommissie&#13;
dan ook niet als partij bij de procedure rond de lijst van rechthebbenden;&#13;
dat zijn alleen zij tussen wie geen overeenstemming is bereikt omtrent de toekenning,&#13;
aard en omvang van de door hen gepretendeerde rechten.37 Verder eist de Landinrichtingswet&#13;
bij rechtbankzaken rond de lijst van rechthebbenden ook dat partijen door&#13;
een advocaat vertegenwoordigd worden (art. 180, eerste lid, Lw). Tegen de uitspraak&#13;
van de rechtbank kan men cassatie bij de Hoge Raad instellen. Om het rechtsverkeer&#13;
niet onnodig lang in onzekerheid te laten, kan de procedure rond het plan van toedeling&#13;
worden afgerond, zodra de rechtbank de lijst van rechthebbenden heeft vastgesteld.&#13;
Oftewel losjes geformuleerd ‘de cassatie heeft geen schorsende werking’.&#13;
Het belang van de vaststelling van de rechten is extra groot, omdat de akte van toedeling&#13;
tot originaire verkrijging leidt (titelzuiverende werking heeft). Degene wiens&#13;
recht uiteindelijk niet in de akte van toedeling terechtkomt, is zijn recht kwijt, ook als&#13;
hij eigenlijk het sterkst stond. In het wetsvoorstel moeten dus uiteindelijk gedeputeerde&#13;
staten in zo’n geval kiezen welke partij als rechthebbende in het ruilplan wordt&#13;
opgenomen. En tegen die keuze staat dan beroep op de administratieve rechter open.&#13;
Wij zien hierbij enkele grote bezwaren.&#13;
Ten eerste heeft de Hoge Raad in eerder genoemd arrest van 8 augustus 1997&#13;
bepaald dat een administratiefrechtelijke uitspraak niet van doorslaggevende betekenis&#13;
is bij de vaststelling van eigendomsrechten. De Hoge Raad gaf aan dat het oordeel&#13;
van de rechtbank, dat de landinrichtingscommissie met betrekking tot de omvang van&#13;
het perceel mocht uitgaan van de kadastrale gegevens, zoals deze zijn bijgewerkt na&#13;
een kadastrale hermeting, onbegrijpelijk en onjuist was. Over deze bijwerking was&#13;
door de reclamant al een (administratief)rechtelijke procedure op grond van de Kadasterwet&#13;
verloren. Zonder nadere motivering had de rechtbank de door reclamant aangevoerde,&#13;
onweersproken argumenten niet naast zich neer mogen leggen. De Hoge&#13;
Raad stelt alsnog reclamant in het gelijk en wijzigt zelf de lijst van rechthebbenden. De Hoge Raad stelt dus hoge eisen aan het vaststellen van de rechten aan het begin&#13;
van de herverkaveling, waarbij men zich niet eens op het oordeel van ‘kadaster’-rechter&#13;
mag verlaten (nota bene een civiele kamer van de rechtbank als bijzondere&#13;
bestuursrechter), en waarbij degene die de lijst van rechthebbenden heeft opgesteld&#13;
niet eens als partij wordt aangemerkt.&#13;
In een notariële tuchtzaak38 werd aangegeven dat een vonnis in kort geding onvoldoende&#13;
grond biedt om vast te stellen dat de verjaring inderdaad heeft plaatsgevonden.&#13;
Tenzij partijen het daarover eens zijn, kan dat alleen door de civiele (bodem)-&#13;
rechter worden vastgesteld. In casu was in kort geding een verzoek tot ontruiming&#13;
van een strook grond die gebruikt werd zonder titel afgewezen. De notaris had vervolgens&#13;
een verklaring van verjaring opgemaakt voor de gebruiker en daarbij aangegeven&#13;
dat de verjaring hem uit overlegde bewijsstukken genoegzaam was aangetoond,&#13;
terwijl de tegenpartij het niet met de verjaring eens was.&#13;
Bovenstaande strijdt toch wel erg evident met het wetsvoorstel waar de zaak wordt&#13;
beslist door de administratieve rechter, waarbij degene die beweert dat zijn recht niet&#13;
in het ruilplan staat, als partij tegenover gedeputeerde staten staat en degene wiens&#13;
recht in het ruilplan opgenomen maar bestreden is, dus geen partij is. Nee, dan nog&#13;
liever de huidige oplossing uit de Onteigeningswet, waarbij de onteigeningsprocedure&#13;
wordt gevoerd met degene die in de kadastrale registratie als eigenaar te boek staat, en&#13;
in geval van betwisting van dat recht, de betrokken partijen, naast de onteigeningsprocedure,&#13;
hun geschil in een gewone civiele procedure beslechten (art. 3 Onteigeningswet).&#13;
Toedeling&#13;
De formele vaststelling van de toedeling vindt onder de Landinrichtingswet plaats&#13;
door middel van het plan van toedeling. Dat blijft ook in het wetsvoorstel zo, zij het&#13;
dat het plan zijn zelfstandig karakter verliest en deel uitmaakt van het ruilplan. Zoals&#13;
hiervoor aangegeven, wordt tijdens de toedeling, zonder dat de individuele rechten in&#13;
abstracte zin worden aangetast, deze binnen de middels bestuurlijke criteria vastgestelde&#13;
toedelingsruimte aan andere kavels in het gebied gekoppeld. Dit is het meest&#13;
ingrijpende middel waarmee de overheid in individuele eigendoms- en gebruiksrechten&#13;
op onroerende zaken kan ingrijpen, hooguit vergelijkbaar met onteigening. Maar&#13;
de eigenlijke toedeling heeft slechts betrekking op de herverdeling van eigendoms- en&#13;
gebruiksrechten binnen de toedelingsruimte. Bij de beoordeling van de bezwaren&#13;
hiertegen gaat het er vooral om na te gaan of het privaatrechtelijke recht dat men na&#13;
de toedeling terugkrijgt wel voldoende met het ingebrachte privaatrechtelijke recht&#13;
overeenkomt. Velen zien namelijk hun aan het begin van het toedelingsproces uitgebrachte&#13;
wensen niet volledig vervuld. De vraag rijst of met de reële toedeling de rechten&#13;
in abstracte zin voldoende recht is gedaan. Zijn die inderdaad van gelijke hoedanigheid&#13;
en gebruiksbestemming als de inbreng (art. 148 Lw; art. 63, derde lid, Rcw)?&#13;
Is, tenminste naar objectieve maatstaven, sprake van vooruitgang ten opzichte van die&#13;
inbreng? Is de mate waarin de betrokkenen vooruitgegaan zijn onderling in voldoende&#13;
mate vergelijkbaar? Deze essentiële vragen betreffen de kern van de eigendoms- en&#13;
gebruiksrechten. Bovendien kan alleen maar aan bezwaren tegemoet gekomen worden door ook bij&#13;
anderen, die veelal tevreden waren, weer een verandering door te voeren, die voor&#13;
deze belanghebbende veelal als een verslechtering moet worden aangemerkt.&#13;
Dit zijn naar onze stellige overtuiging geen normale zaken van bestuursrechtelijke&#13;
aard. Een zekere mate van dualiteit kan aan een en ander niet ontzegd worden, maar&#13;
er is nu net zo min als vroeger sprake van een overwegend administratiefrechtelijk&#13;
karakter dat een gang naar de bestuursrechter boven die naar de civiele kamer van de&#13;
rechtbank rechtvaardigt. Het gaat uiteindelijk enerzijds om de beoordeling of een&#13;
betrokkene voor en na de toedeling in privaatrechtelijke zin in een vergelijkbare positie&#13;
verkeert, en anderzijds om vergelijking van de privaatrechtelijke positie van&#13;
betrokkenen onderling. Uiteindelijk gaat het er daarbij niet zozeer om of de betrokken&#13;
overheidsorganen ‘netjes’ gewerkt hebben, met inachtneming van de in de Awb&#13;
omschreven beginselen van behoorlijk bestuur, maar of de burgerlijke rechten van&#13;
betrokkenen niet zijn aangetast.&#13;
Geldelijke regelingen&#13;
De formele vaststelling van de geldelijke regelingen vindt onder de Landinrichtingswet&#13;
plaats door middel van de lijst van geldelijke regelingen. Dat blijft ook in het&#13;
wetsvoorstel zo. De regering had in haar ontwerp ook de lijst van geldelijke regelingen&#13;
als deel van het ruilplan aangemerkt, maar tengevolge van het amendement&#13;
Meijer (zie par. 4.4) is het hier toch weer van afgesplitst. De geldelijke regelingen&#13;
vormen het sluitstuk van de herverkaveling. Enerzijds wordt middels geldelijke regelingen&#13;
gecompenseerd voor die gevallen waar tussen inbreng en toedeling objectief&#13;
vaststelbare discrepanties zijn ontstaan. Anderzijds worden aan de hand van objectieve&#13;
criteria de voordelen voor iedere betrokkenen vastgesteld, naar rato waarvan deze&#13;
een bijdrage aan de niet-gesubsidieerde kosten van het project dient te voldoen. Hoewel&#13;
we om procedurele redenen blij zijn met de loskoppeling van deze lijst van het&#13;
ruilplan, zou deze inhoudelijk een belangrijk voordeel gehad hebben. Wanneer men&#13;
gelijk al weet hoe een materieel nadeel in de toedeling financieel gecompenseerd&#13;
wordt, zal men minder snel geneigd zijn tegen dat materiële nadeel op te komen.39&#13;
Daarom hopen wij dat de mogelijkheid van gelijktijdige terinzagelegging van het ruilplan&#13;
en de lijst der geldelijke regelingen wel veelvuldig gebruikt zal worden. In het&#13;
verlengde van wat we hiervoor over de toedeling schreven, gaat het ook hier om de&#13;
vraag of verschillen in privaatrechtelijke rechten al dan niet voldoende financieel&#13;
gecompenseerd zijn en in welke mate de veranderingen tussen inbreng en toedeling&#13;
als voordeel zijn aan te merken, geen normale zaken van bestuursrechtelijke aard.&#13;
Ook hier is sprake van een zekere mate van dualiteit, maar is nu net zo min als vroeger&#13;
sprake van een overwegend administratiefrechtelijk karakter dat een gang naar de&#13;
bestuursrechter boven die naar de civiele kamer van de rechtbank rechtvaardigt.&#13;
Opmerkelijk is de volgende opmerking van de minister tijdens de mondelinge behandeling:&#13;
“De rechtmatigheid van de herverkaveling – niet de financiële compensatie –&#13;
dus van het besluit tot het vaststellen van het ruilplan moet worden beoordeeld door&#13;
de bestuursrechter.”40 Ondanks de genoemde uitzondering voor de financiële compensatie, is in het wetsvoorstel de lijst van geldelijke regeling aan een administratiefrechtelijke&#13;
toetsing onderworpen.&#13;
Kenmerk administratieve procedures&#13;
Als bovenstaande zaken conform het wetsvoorstel toch aan de administratieve rechter&#13;
voorgelegd gaan worden, rijst de vraag hoe ver de toetsing door de administratieve&#13;
rechter zal gaan. Tijdens de kamerbehandeling is hierover gesproken (zie par. 4.2). De&#13;
minister gaf aan dat er absoluut sprake is van een inhoudelijke toetsing en een beroep&#13;
in volle omvang. De administratieve rechter zal moeten toetsen of gedeputeerde&#13;
staten hun besluit rechtmatig en in redelijkheid hebben genomen.41 De minister lijkt&#13;
hierbij echter twee zaken te veronachtzamen.&#13;
In de eerste plaats volgt uit ons stelsel van administratiefrechtelijk beroep dat de&#13;
rechter zich buigt over het door (of namens) gedeputeerde staten genomen besluit tot&#13;
vaststelling van het ruilplan. Of dat voldoende mogelijkheden geeft om bijvoorbeeld&#13;
te komen tot een uitspraak aangaande een tussen twee partijen betwist recht, dat vervolgens&#13;
via de inschrijving van de ruilakte originair verkregen gaat worden, vragen&#13;
wij ons toch af (nog los van de hierboven aangehaalde visie van de Hoge Raad op&#13;
administratiefrechtelijke uitspraken over eigendomsrechten). In de huidige rechtsgang&#13;
rond herverkaveling, vervult de landinrichtingscommissie, nadat ze op de bezwaren&#13;
heeft beslist, bij de verschillende rechters nog slechts een marginale rol. Het is ook&#13;
geen besluit, maar het zijn de aangedragen bezwaren die de basis vormen van de&#13;
rechtsgang. Daarbij is er naast de reclamant, veelal ook een belanghebbende betrokken,&#13;
die vaak ongewild bij het geschil betrokken raakt, maar wiens belang vaak net zo&#13;
groot is als dat van de reclamant. Het lijkt dus veel op een civiele zaak, waarbij tussen&#13;
de belangen van twee partijen gekozen moet worden (de rol van het overheidsorgaan&#13;
is op dat moment eigenlijk uitgespeeld). Wanneer de administratieve rechter dezelfde&#13;
inhoudelijke toetsing moet gaan verrichten, lijkt de administratieve procedure daar&#13;
toch niet bijzonder voor geschikt. Weliswaar maakt art. 8:26 Awb het mogelijk een&#13;
belanghebbende bij het geding te betrekken, maar onduidelijk is hoe de administratieve&#13;
rechter diens belang moet meewegen bij zijn beslissing of het besluit tot vaststelling&#13;
van het ruilplan al dan niet (gedeeltelijk) vernietigd moet worden.&#13;
Dat brengt ons meteen bij de tweede complicatie die wij voorzien. Het betreft het&#13;
feit dat de bestuursrechter het geschil meestal niet finaal beslecht, tenzij het beroep&#13;
ongegrond wordt verklaard.42 Bij de totstandkoming van de Awb is weliswaar aangegeven&#13;
dat de rechter in bepaalde gevallen zelf in de zaak kon voorzien, maar de mogelijkheden&#13;
daartoe zijn daarbij toch sterk geclausuleerd.43 Bovendien blijkt de&#13;
bestuursrechter (de Raad van State voorop), zelfs binnen de ruimte die de wetgever&#13;
beoogde, terughoudend om te gaan met het zelf in de zaak voorzien.44 In zijn oratie&#13;
wijst Polak er verder op dat in gevallen dat er aanleiding is voor vernietiging van een&#13;
besluit, de bestuursrechter dit op grond van één van de – in de Awb goed uitgewerkte&#13;
– formele beginselen van behoorlijk bestuur doet. Als zich zo’n vernietigingsgrond voordoet, gaat de bestuursrechter veelal niet in op materiële beginselen of inhoudelijke&#13;
aspecten van de zaak. Na vernietiging moet het bestuursorgaan dan een nieuw&#13;
besluit nemen, dat inhoudelijk dus best hetzelfde zou kunnen uitpakken. De vernietiging&#13;
van het oorspronkelijke besluit blijkt dan voor de appellant een soort Pyrrusoverwinning&#13;
geweest te zijn en hij zal veelal opnieuw tegen het besluit opkomen, en&#13;
na een weinig zinvolle bezwaarronde, opnieuw voor de bestuursrechter verschijnen.&#13;
Dit ‘pingpongen’ is weinig effectief, noch voor burger en bestuur, noch voor de&#13;
bestuursrechter. Mede gezien de ‘redelijke termijn’ die artikel 6 EVRM voorschrijft&#13;
om een bindende uitspraak te krijgen over de omvang van burgerlijke rechten, vragen&#13;
sommige auteurs zich dan ook af of de bestuursrechter meer dan hij nu doet een&#13;
geschil in volle omvang zou moeten beoordelen.45 In zijn oratie doet Polak voorstellen&#13;
om te komen tot een bestuursprocesrecht dat zich ten doel stelt het geschil op te&#13;
lossen en niet slechts een fase te zijn in een zich daarna voortslepend geschil.46 Of en&#13;
wanneer die voorstellen gerealiseerd worden, valt moeilijk te voorspellen.&#13;
Het is nu juist de kracht van de huidige rechtsgang bij herverkaveling dat de rechter&#13;
zelf in de zaak voorziet. Een goed voorbeeld is het hiervoor aangehaalde arrest&#13;
van de Hoge Raad, waarin deze zelf de lijst van rechthebbenden aanpaste. De rechtsonzekerheid,&#13;
zeker voor het rechtsverkeer, bij herverkaveling moet zo kort mogelijk&#13;
blijven. ‘Pingpongen’ in combinatie met de in het wetsvoorstel aan (hoger) beroep&#13;
tegen het ruilplan toegekende schorsende werking, kan tot zeer langdurige procedures&#13;
leiden. Op de gevolgen voor het rechtsverkeer gaan we hieronder in.&#13;
Werkelijke rechtsbescherming&#13;
In de memorie van toelichting bij het wetsvoorstel staat: “Gelet op de in het geding&#13;
zijnde particuliere belangen is dit voorstel uiteraard waar mogelijk ontleend aan de&#13;
huidige Landinrichtingswet omdat in de loop der jaren gebleken is dat deze eens&#13;
ieders rechten genoegzaam waarborgt. Daaraan kan en mag geen afbreuk worden&#13;
gedaan”.47 Gezien het bovenstaande vragen wij ons af of met het wetsvoorstel hieraan&#13;
wel voldaan is. Ook kan men zich afvragen of op deze wijze is voorzien in een voldoende&#13;
materiële en spoedige, bindende uitspraak over de omvang van burgerlijke&#13;
rechten, zoals bedoeld in artikel 6 jo. artikel 1, 1e Protocol van het EVRM. Verdere&#13;
bevreemding wekt nog het feit dat de bijzondere procedures bij de pachtkamers van&#13;
kantongerechten en het Gerechtshof Arnhem in het wetsontwerp wel gehandhaafd&#13;
zijn. Zo ontstaat zelfs de indruk dat pachtrechten beter beschermd worden dan eigendomsrechten,&#13;
hetgeen men zeker niet beoogd zal hebben.&#13;
5.3 Praktische bezwaren&#13;
Daarnaast zijn er twee praktische argumenten aan te voeren waarom de huidige regeling&#13;
boven de voorgestelde valt te verkiezen:&#13;
– de eerder genoemde filterende werking van de landinrichtingscommissie en de&#13;
rechter-commissaris;&#13;
– de kortere tijd tussen vaststelling van het ruilplan door gedeputeerde staten en de&#13;
concretisering daarvan door middel van de ruilakte. Dat dit reële problemen zijn die de uitvoeringspraktijk voorziet, blijkt uit het feit dat&#13;
het Kadaster ze expliciet onder de aandacht van de Tweede Kamer heeft gebracht.48&#13;
Ten aanzien van het eerste argument zeggen de cijfers uit tabel 1 veel. Daarbij is&#13;
het belangrijk te beseffen dat het voor een reclamant verschil maakt of hij zijn&#13;
bezwaar moet richten aan en oplossen met een commissie van behartigers van onder&#13;
meer ook zijn belang, of een politiek orgaan als gedeputeerde staten. Een commissie&#13;
fungeert in de praktijk toch vaak als intermediair tussen de rechthebbenden en de&#13;
provincie. Naar hun aard zijn toedelingsgeschillen geen zaken die door politici moeten&#13;
worden opgelost. Het is dan ook te hopen dat gedeputeerde staten de bevoegdheid&#13;
om tot overeenkomst over de ingediende zienswijzen te komen (art. 75 Rwc)&#13;
standaard aan de commissies zullen delegeren.&#13;
De verplichte bemiddeling door de rechter-commissaris vervalt. Wel heeft de&#13;
rechtbank de mogelijkheid om met toepassing van art. 8:12 Awb een rechter-commissaris&#13;
met (een deel van) het vooronderzoek te belasten, waarbij deze natuurlijk&#13;
bemiddelingspogingen kan ondernemen, hoewel hij niet tot een nieuw besluit kan&#13;
komen. Zo niet, dan zal dus een kleine twintig procent van de zienswijzen leiden tot&#13;
een beroep bij de rechtbank, ervan uitgaande dat de reconstructiecommissies dezelfde&#13;
bevoegdheid krijgen als de landinrichtingscommissie nu en even succesvol zijn. Dat&#13;
betekent meer werk voor de rechtbanken en een vertraging in de afhandeling.&#13;
Het tweede argument is zwaarwegender. Zoals reeds eerder gezegd moet het passeren&#13;
van de ruilakte (te vergelijken met de akte van toedeling onder de Landinrichtingswet)&#13;
wachten op de afhandeling van het laatste hoger beroep door de Afdeling&#13;
bestuursrechtspraak. Het amendement Meijer (zie par. 4.4) beoogt aan dit probleem&#13;
tegemoet te komen. Toch lost dit amendement niet het hele probleem op.&#13;
Zolang de Afdeling bestuursrechtspraak in hoger beroep geen uitspraak heeft&#13;
gedaan, kan de ruilakte niet worden gepasseerd. Artikel 81 Rwc kent namelijk schorsende&#13;
werking toe aan het beroep op de rechtbank en het hoger beroep op de Afdeling&#13;
bestuursrechtspraak. Aangezien er geen reden is om aan te nemen dat de Afdeling&#13;
bestuursrechtspraak voorrang zal verlenen aan landinrichtingszaken, zoals nu bij cassatie&#13;
in geval van de lijst van rechthebbenden en de lijst der geldelijke regelingen de&#13;
Hoge Raad wel doet, kan een vonnis van de Afdeling bestuursrechtspraak lang op&#13;
zich laten wachten. De Afdeling bestuursrechtspraak heeft in het algemeen gemiddeld&#13;
11 maanden nodig om in een hoger beroep tot een uitspraak te komen.49 Bij ruimtelijke&#13;
ordeningszaken ligt dit gemiddelde op 20 maanden,50 waarbij uitschieters tot&#13;
ruim 3 jaar kunnen voorkomen.51 Daarbij zij wel opgemerkt dat het om behandeling&#13;
in eerste en enige instantie gaat, terwijl het in de Reconstructiewet om een hoger&#13;
beroep gaat. Dat de Afdeling bestuursrechtspraak meestal niet finaal beslist, verergert het probleem.&#13;
Het gevolg is dat het passeren van de ruilakte lang op zich kan laten wachten,&#13;
terwijl voor vrijwel het gehele blok de toedeling bekend is. Dit betekent derhalve een&#13;
langere periode waarin grondtransacties formeel alleen kunnen plaatsvinden door&#13;
middel van overdracht van kadastrale percelen, terwijl deze percelen als gevolg van de&#13;
toedeling zullen komen te vervallen en in feite overdracht van toegedeelde kavels zou&#13;
moeten plaatsvinden.&#13;
Ook onder de huidige Landinrichtingswet is er een periode van rechtsonzekerheid&#13;
die duurt van de peildatum voor het plan van toedeling tot het passeren van de akte&#13;
van toedeling. Deze peildatum ligt gewoonlijk ongeveer een half jaar voor de terinzagelegging.&#13;
Mutaties na peildatum worden doorgaans niet meer in het plan van toedeling&#13;
verwerkt, omdat anders door een steeds wijzigende situatie nooit tot een&#13;
afronding van het plan van toedeling gekomen kan worden. Hoewel de peildatum&#13;
niet wettelijk is geregeld, is deze in de rechtspraak geaccepteerd.52 Oplettende notarissen&#13;
zorgen er thans voor dat, wanneer het plan van toedeling ter inzage heeft gelegen,&#13;
in de koopakte wordt bepaald dat bij het passeren van de akte van toedeling een aangewezen&#13;
deel van de toedeling voor de verkochte percelen in de plaats komt (de indeplaatsstelling).&#13;
Dit is soms niet eenvoudig en vereist veel extra werk. Het is daarom&#13;
belangrijk dat de periode waarin toegedeelde grond in de plaats gesteld moet worden&#13;
van over te dragen kadastrale percelen, zo kort mogelijk wordt gehouden. Hoe langer&#13;
deze periode duurt, hoe meer transacties zullen plaatsvinden. Hoe meer transacties&#13;
een bepaalde eigenaar sluit, hoe groter de kans, dat doublures kunnen ontstaan in de&#13;
beschrijving van de in de plaats te stellen toegedeelde grond. Het is niet te controleren&#13;
of bij een tweede vervreemding door dezelfde vervreemder de in de plaats gestelde&#13;
toegedeelde grond niet dezelfde is als die bij een eerste vervreemding. Het geheel&#13;
wordt nog complexer wanneer de koper de gekochte percelen wil doorverkopen aan&#13;
een derde of een hypotheek op de percelen wil vestigen.&#13;
Is in de koopakte geen rekening gehouden met de toedeling, dan zal het Kadaster,&#13;
in het kader van de kadastrale verwerking van de akte van toedeling, aan partijen&#13;
vragen welk deel van de toedeling in de plaats komt van de verkochte kadastrale percelen.&#13;
Deze situatie is ongewenst, omdat dan in feite het belangrijkste onderdeel van&#13;
de koopakte op ambtelijk niveau opnieuw moet worden opgesteld.&#13;
Onder de huidige wetgeving is de periode van de hier bedoelde rechtsonzekerheid&#13;
redelijk kort omdat:&#13;
– in de periode tussen peildatum en terinzagelegging alleen het plan van toedeling en&#13;
niet de lijst van rechthebbenden en de lijst der geldelijke regelingen opgemaakt&#13;
dient te worden;&#13;
– het plan van toedeling een afzonderlijke procedure kent na afsluiting waarvan de&#13;
akte van toedeling snel gepasseerd kan worden;&#13;
– deze procedure een behandeling bij voorrang bij de civiele kamer van de rechtbank&#13;
kent;&#13;
– tegen de uitspraak van de rechtbank geen hoger beroep mogelijk is. het oorspronkelijke ontwerp van de Reconstructiewet maakte het plan van toedeling&#13;
deel uit van het totale ruilplan en kwam de toedeling eerst vast te staan nadat&#13;
eventuele hogere beroepen bij de Afdeling bestuursrechtspraak met betrekking tot&#13;
alle onderdelen van het ruilplan (derhalve ook die inzake de geldelijke regelingen)&#13;
waren afgehandeld. De periode tussen peildatum en passering van de ruilakte wordt&#13;
daardoor aanzienlijk langer. In het gewijzigde voorstel van wet, zoals dat door de&#13;
Tweede Kamer is aangenomen, is dankzij het amendement Meijer de procedure voor&#13;
de lijst der geldelijke regelingen losgekoppeld van de rechtsgang van de andere twee&#13;
onderdelen van het ruilplan. Daarmee is op twee punten winst behaald: ten eerste&#13;
wordt de periode tussen peildatum en terinzagelegging korter omdat in deze periode&#13;
niet noodzakelijkerwijs de lijst der geldelijke regelingen moet worden opgesteld (bij&#13;
gelijktijdige terinzagelegging is dit overigens nog wel het geval). Ten tweede hoeft er&#13;
na uitspraak van de Afdeling bestuursrechtspraak in toedelingsgeschillen, niet&#13;
gewacht te worden op uitspraken van de Afdeling bestuursrechtspraak in geschillen&#13;
aangaande de lijst van geldelijke regelingen.&#13;
Dit laat onverlet dat bij geschillen omtrent de rechtsvaststelling en in toedelingsgeschillen&#13;
de stap naar de Afdeling bestuursrechtspraak wel gemaakt moet worden en&#13;
dat dit vertragend werkt ten opzichte van de huidige gang van zaken.&#13;
5.4 Perspectief voor de nieuwe landinrichtingswet&#13;
Het zal duidelijk zijn dat wij blijven pleiten voor de civiele procedure. Maar wij zijn&#13;
ons bewust dat dit ook voor de nieuwe landinrichtingswet wellicht niet haalbaar zal&#13;
blijken te zijn. De minister heeft namelijk aangegeven dat hij dat niet van plan is en&#13;
ook de motie Van der Vlies/Meijer die hier toe opriep, is niet aangenomen. Daarom&#13;
zullen we in het onderstaande enkele voorstellen doen om de gevolgen van de keuze&#13;
voor de administratiefrechtelijke procedure te beperken en de ergste complicaties&#13;
voor het rechtsverkeer te ondervangen.&#13;
De meest eenvoudige, maar toch nog ingewikkelde manier om dit te doen is de&#13;
schorsende werking van artikel 81 Rwc op te heffen. Dit zou ook beter in lijn zijn&#13;
met de Awb. De procedure zou er dan als volgt uit kunnen zien. Nadat de rechtbank&#13;
haar laatste vonnis heeft uitgesproken stelt zij het ruilplan vast. Vervolgens wordt op&#13;
basis hiervan de ruilakte opgesteld en gepasseerd. Ondertussen kan hoger beroep&#13;
tegen het vonnis van de rechtbank worden ingesteld bij de Afdeling bestuursrechtspraak.&#13;
Indien de uitspraak van de Afdeling bestuursrechtspraak leidt tot wijziging&#13;
van de eigendomstoedeling, wordt de uitspraak ingeschreven in de openbare registers.&#13;
De nieuwe eigenaren verkrijgen de eigendom door deze inschrijving.&#13;
Bij een dergelijke constructie doet zich wel een ander probleem voor. Bij toedeling&#13;
is er (vrijwel) altijd sprake van derden-belanghebbenden. Het is inherent aan het toedelingsprincipe&#13;
dat niet alleen de reclamant, maar ook anderen betrokken zijn bij een&#13;
beroep, en daarmee ook kavels die aan anderen dan aan de reclamant zijn toegedeeld.&#13;
Dit betekent dat de rechtbank voor het waarborgen van voldoende rechtszekerheid&#13;
bij de vaststelling van het ruilplan ook zal moet aangeven welke kavels nog betrokken&#13;
blijven bij een procedure in hoger beroep. Het gaat dan niet alleen om kavels die in&#13;
een beroep worden genoemd, maar ook om kavels die betrokken zijn bij ruilvoorstellen&#13;
die als gevolg van het beroep worden geformuleerd. Op basis van de behandeling van de zienswijzen (conform art. 75, vijfde lid, Rcw53) is vast te stellen om welke&#13;
kavels het hier gaat.54 Dit zal ook in de ruilakte moeten worden aangegeven en bij&#13;
voorkeur in de kadastrale registratie moeten worden aangetekend. De rechtbank zal&#13;
dus moeten nagaan welke alternatieve toedelingen mogelijk zijn om de Afdeling&#13;
bestuursrechtspraak in staat te stellen in hoger beroep een adequate beslissing te&#13;
nemen (vergelijkbaar hiermee is de vaststelling van de kavelindeling door de rechtercommissaris&#13;
onder de Ruilverkavelingswet 1938, met het doel om de beslissingsmogelijkheden&#13;
van de rechtbank te optimaliseren en tevens in te perken). Het spreekt&#13;
voor zich dat de rechtszekerheid omtrent deze kavels het minst gewaarborgd is. Daar&#13;
staat tegenover dat voor het overgrote deel van het blok de passering van de ruilakte&#13;
rechtszekerheid biedt in een zo vroeg mogelijk stadium.&#13;
6. Noodvoorziening voor het rechtsverkeer&#13;
6.1 Stappenplan notaris&#13;
Wat betreft de Reconstructiewet concentratiegebieden staat de rechtsbeschermingsprocedure&#13;
nu vast. Wat ons ten aanzien van deze wet te doen staat, is nadenken over&#13;
de vraag hoe de nadelige gevolgen gedurende een mogelijk lange periode van rechtsonzekerheid&#13;
zoveel mogelijk beperkt kunnen worden. Laten we het de ‘bezemwagen’&#13;
noemen: het opvangen van de uitvallers.&#13;
Om de rechtszekerheid gedurende deze periode van rechtsonzekerheid toch&#13;
zoveel mogelijk te waarborgen, zal een notaris bij elke transactie van percelen binnen&#13;
een herverkavelingsblok gedurende de periode van rechtsonzekerheid de volgende&#13;
zaken na moeten gaan, voordat hij een akte doet verlijden:&#13;
1. is de vervreemder eigenaar van het te verkopen perceel?&#13;
2. blijft de vervreemder volgens het plan van toedeling eigenaar van het perceel?&#13;
3. zo niet, welke kavel komt voor het te vervreemden perceel in de plaats en is dit&#13;
duidelijk in de akte omschreven?&#13;
4. is deze kavel al eerder in de plaats gesteld bij een andere transactie?&#13;
5. is er sprake van een uitgebrachte zienswijze, ingesteld beroep of hoger beroep,&#13;
waardoor het ruilplan ten aanzien van de toegedeelde kavel nog zou kunnen wijzigen,&#13;
en welke consequenties heeft dat voor de transactie? Is de verkrijger zich&#13;
bewust van het risico? Figuur 1 beschrijft het stappenplan dat de notaris zou moeten doorlopen. Dit impliceert&#13;
dat de notaris de hiervoor noodzakelijke informatie moet kunnen opvragen.&#13;
Figuur 1: Stappenplan voor de notaris&#13;
De eerste vraag is een controle die de notaris altijd al uitvoert op basis van de kadastrale&#13;
registratie. Ook in bovengenoemd geval kan deze controle op basis van de kadastrale&#13;
registratie plaatsvinden.&#13;
Voor de beantwoording van tweede vraag zal de notaris het plan van toedeling&#13;
moeten raadplegen. Aangezien dit ter inzage heeft gelegen is het plan van toedeling&#13;
openbaar. Dit plan is echter alleen toegankelijk voor de notaris door naar de Dienst&#13;
Landelijk Gebied of naar het Kadaster toe te gaan en het te bezien, dan wel de ingenieur&#13;
van het Kadaster om informatie te vragen omtrent het plan van toedeling. Dit is&#13;
nogal omslachtig zodat dit in de praktijk wellicht niet zal functioneren: het plan van&#13;
toedeling zal digitaal toegankelijk moeten zijn voor de notaris. Het is denkbaar dat&#13;
via het kadasternetwerk de notaris toegang kan krijgen tot (bepaalde delen van) de&#13;
herverkavelingsadministratie waarin het plan van toedeling is opgenomen, zoals de&#13;
notaris ook toegang heeft tot de kadastrale registratie.&#13;
De derde vraag is een zelfcontrole voor de notaris. Bij het opstellen van de akte zal hij eraan moeten denken dat duidelijk is welke kavel aan de vervreemder overgedragen&#13;
moet worden, op het moment dat de kavelovergang in verband met het plan van&#13;
toedeling daar is.&#13;
Het geven van een antwoord op de vierde vraag vergt een registratie die momenteel&#13;
nog niet plaats vindt. Van elke akte die in de openbare registers wordt ingeschreven,&#13;
zal voor een goede rechtszekerheid ook geregistreerd moeten worden welke kavel in&#13;
de plaats gesteld wordt. Deze registratie zal toegankelijk moeten zijn voor de notaris.&#13;
Beantwoording van de vijfde vraag tenslotte vergt daarnaast een toegankelijke boekhouding&#13;
van percelen die in een zienswijze, beroep of hoger beroep zijn betrokken.&#13;
6.2 Registratie van de indeplaatsstellingen&#13;
De kadastrale registratie is ongeschikt voor het registreren van de in de plaats gestelde&#13;
kavels. In de kadastrale registratie, die zolang de ruilakte niet is ingeschreven in de&#13;
openbare registers alleen de inbrengsituatie weergeeft, zijn geen kavelnummers&#13;
bekend, dus kan daar ook niet naar verwezen worden. Beschrijving van de in de&#13;
plaats gestelde kavel op basis van de oude perceelsnummering vergroot de kans op&#13;
misverstanden. Door de originaire verkrijging bij herverkaveling is een relatie tussen&#13;
het oude perceel en de nieuwe kavel immers niet aanwezig. Dit is dan ook niet aanbevelenswaardig.&#13;
Registratie van de indeplaatsstelling in de speciaal voor het reconstructieproject&#13;
opgezette herverkavelingsadministratie lijkt meer voor de hand te liggen. Daar zijn&#13;
nieuwe kavelnummers wel bekend en kan op de toedelingskaart worden aangegeven&#13;
welke kavel in de plaats komt van het vervreemde perceel. Dit stelt wel nieuwe eisen&#13;
aan deze administratie. Er is namelijk sprake van een essentieel verschil in karakter&#13;
tussen de kadastrale registratie en de herverkavelingsadministratie. De kadastrale&#13;
registratie is een zgn. basisregistratie, een registratie die voor meerdere doeleinden&#13;
kan worden gebruikt. Hierbij is het van belang dat er op ieder moment een (vrijwel)&#13;
geheel bijgewerkt beeld van de werkelijkheid gegeven kan worden. Actualiteit is een&#13;
van de belangrijkste kwaliteitskenmerken van dit soort registraties. De herverkavelingsadministratie&#13;
is echter een projectregistratie. Actualiteit is daarbij alleen van&#13;
belang op het moment dat er een stap in het project wordt gezet, die om actuele&#13;
informatie vraagt. Zo’n moment is bijvoorbeeld de peildatum voor het plan van toedeling&#13;
(de rechtstoestand op deze datum is het uitgangspunt voor het ontwerpen van&#13;
het plan van toedeling) of het moment waarop de bijzondere kennisgevingen voor de&#13;
terinzageleggingen worden verstuurd. Een herverkavelingsadministratie wordt, in&#13;
tegenstelling tot de kadastrale registratie, daarom niet continu bijgehouden.&#13;
Registratie van de indeplaatsstelling van kavels vergt wel een continue bijhouding:&#13;
elke akte waarin een indeplaatsstelling voorkomt, moet op de dag van inschrijving in&#13;
de herverkavelingsadministratie verwerkt worden. Het is immers mogelijk dat een&#13;
dag eerder de in de plaats gestelde kavel ook reeds in een andere transactie in de plaats&#13;
gesteld was. Met enige technische aanpassingen lijkt continue registratie van de indeplaatsstellingen&#13;
in de herverkavelingsadministratie wel mogelijk te zijn, maar dan&#13;
doet de niet ideale situatie zich voor dat er twee registraties met grotendeels dezelfde&#13;
gegevens continu naast elkaar wordt bijgehouden. Dit kan tot ongewenste redundantie&#13;
tussen deze registraties leiden. 6.3 Registratie van zienswijzen, beroepen en hoger beroepen&#13;
Ook hiervan is het denkbaar dat in de herverkavelingsadministratie wordt aangegeven&#13;
of een kavel bij één van deze bezwaarsoorten is betrokken, door als extra attribuut&#13;
het nummer van de zienswijze, het beroep of hoger beroep mee te geven.&#13;
Ervan uitgaande dat de behandeling van de zienswijzen redelijk zal gelijken op de&#13;
bezwarenbehandeling door de landinrichtingscommissie op basis van de Landinrichtingswet&#13;
(art. 172 Lw), wordt er van de zienswijzen proces-verbaal opgemaakt. Daarbij&#13;
zij opgemerkt dat zienswijzen, in tegenstelling tot de bezwaren uit de rechtsbeschermingsprocedure&#13;
van de Landinrichtingswet, ook mondeling uitgebracht&#13;
kunnen worden (art. 3:13 Awb). De processen-verbaal worden genummerd en inhoudelijk&#13;
beoordeeld. Daarbij wordt bekeken welke percelen en kavels bij de zienswijze,&#13;
mede in het licht van eventuele ruilvoorstellen) betrokken zijn. Aangezien de rechtbank&#13;
en de Afdeling bestuursrechtspraak bij beroep toetsen of het besluit van gedeputeerde&#13;
staten in stand kan blijven, zullen in de beroepsprocedure geen nieuwe ruilvoorstellen,&#13;
waarin weer andere kavels betrokken worden, op tafel komen. Mocht de&#13;
rechtbank dan wel de Afdeling bestuursrechtspraak het besluit van gedeputeerde&#13;
staten vernietigen, dan zullen gedeputeerde staten een oplossing moeten zoeken in de&#13;
reeds gedane ruilvoorstellen. Dit beperkt weliswaar de mogelijkheden van gedeputeerde&#13;
staten, maar komt de rechtszekerheid wel ten goede.&#13;
Constateert de notaris dat de kavel betrokken is bij een zienswijze of (hoger)&#13;
beroep, dan zal hij de partijen wijzen op de risico’s van een transactie op dit moment.&#13;
Het kan zijn dat het plan van toedeling zal wijzigen als gevolg van de zienswijze of&#13;
het (hoger) beroep, waardoor de in de plaats gestelde kavels worden toegedeeld aan&#13;
een ander. De koper zal dan andere kavels hiervoor in de plaats krijgen. De risico’s&#13;
van de transactie kunnen derhalve door een registratieve oplossing beter inzichtelijk&#13;
gemaakt worden, wat de rechtszekerheid weliswaar niet volledig waarborgt, maar op&#13;
zijn minst wel vergroot.&#13;
7. Nabeschouwing&#13;
Harmonisatie en gelijke behandeling kunnen ook doorslaan. Het zou er om moeten&#13;
gaan dat in gelijke gevallen, sprake is van gelijke behandeling (vergelijk art. 1 Grondwet).&#13;
Cruciaal is dat er hier twee keer ‘gelijke’ staat. Wanneer is er nu precies sprake&#13;
van gelijke gevallen? Onwillekeurig gaan onze gedachten daarbij uit naar de reclame&#13;
van een ziektekostenverzekeraar die (t.a.v. een gehoorapparaat) eindigt met de kreet&#13;
“Maar wat moet meneer Muntusini nu met de kleur van meneer Geertsema?”.&#13;
Onzes inziens is het een onzalig idee om de Awb (zij het met de nodige afwijkingen)&#13;
op herverkaveling toe te passen. In zijn oratie zegt Polak over de Awb: “bij alle&#13;
terechte aandacht voor de Awb moet men niet vergeten dat het vooral aandacht is&#13;
voor de vorm en niet voor de inhoud”.55 Ook de MDW werkgroep Evaluatie Onteigeningswet&#13;
lijkt de Awb in de armen gesloten te hebben, tot ongenoegen van preadviseur&#13;
B.S. ten Kate op de laatste Jaarvergadering van de Vereniging voor Bouwrecht.56 Hij geeft aan dat het voorgestelde systeem noch verbetering zal brengen in de snelheid&#13;
van de procedure, noch in de bes</content><legacyfootnotes>1. Ook de Reconstructiewet Midden-Delfland, de Herinrichtingswet Oost-Groningen en de Gronings-&#13;
Drentse Veenkoloniën, en de vroegere Ruilverkavelingswet 1954 kennen een vergelijkbare procedure.&#13;
2. De wet schrijft ook goedkeuring door de facto niet meer functionerend centrale commissie voor.&#13;
3. Zie bijv. K. Mulder en W. Boers, ‘Het mes erin! Voorstellen tot verkorting van de landinrichtingsprocedure’,&#13;
Geodesia 1998, p. 101-106.&#13;
4. In het oorspronkelijke wetsvoorstel voor de Landinrichtingswet bestond de mogelijkheid om bezwaar&#13;
tegen de richtlijnen in te dienen bij de centrale commissie (zie Kamerstukken II 1979-1980, 15907, nrs. 1&#13;
en 2, p. 43). Deze voorziening is in april 1984 uit het ontwerp gehaald (vergelijk Kamerstukken II 1983-&#13;
1984, 15 907, nr. 15, p. 47 en nr. 106, p. 48).&#13;
5. Brief van 18 maart 1998, Kamerstukken II 1997-1998, 25 940, nrs. 1-2.&#13;
6. Zie hierover bijv. J.A. Zevenbergen, ‘Vernieuwing in de Landinrichting; over herijking en varkens’,&#13;
Agr.r. 1998, p. 419-432.&#13;
7. Y. Ellenkamp, Snelle Ruilverkaveling. Een beschouwing van enkele voorstellen tot versnelling van de&#13;
landinrichtingsprocedure op landbouwkundig gebied, Student rapport, TU Delft 2000.&#13;
8. J.B. Groot Nibbelink en J.K.B. Sonnenberg. ‘Wat betekent de Herijking Landinrichting voor de herverkaveling?’,&#13;
Landinrichting 1999/1, p. 12-15.&#13;
9. Groot Nibbelink en Sonnenberg, a.w.&#13;
10. Zie zowel Groot Nibbelink en Sonnenberg, a.w., als D.W. Bruil e.a., Landinrichting, vereenvoudiging&#13;
van procedures, Rapport Instituut voor Agrarisch Recht en TU Delft, 10 december 1996.&#13;
11. Kamerstukken II 1998-1999, 26 356, nr. 3, p. 20.&#13;
12. Kamerstukken II 1998-1999, 26 356, A, p. 16.&#13;
13. Zie ook: A. Weggeman, ‘Awb &amp; Wetgeving’, NTB 1999/2, p. 46-48.&#13;
14. Kamerstukken II 1998-1999, 26 356, nr. 3, p. 42.&#13;
15. Kamerstukken II 1999-2000, 26 356, nr. 6.&#13;
16. Kamerstukken II 1999-2000, 26 356, nr. 5.&#13;
17. Kamerstukken II 1999-2000, 26 356, nr. 5, p. 24.&#13;
18. Kamerstukken II 1999-2000, 26 356, nr. 5, p. 57.&#13;
19. Kamerstukken II 1999-2000, 26 356, nr. 5, p. 58.&#13;
20. Kamerstukken II 1999-2000, 26 356, nr. 5, p. 60.&#13;
21. Kamerstukken II 2000-2001, 26 356, nr 38, p. 39.&#13;
22. Kamerstukken II 2000-2001, 26 356, nr. 38.&#13;
23. Kamerstukken II 2000-2001, 26 356, nr. 38, p. 4-5.&#13;
24. Kamerstukken II 2000-2001, 26 356, nr. 38, p. 38.&#13;
25. Kamerstukken II 2000-2001, 26 356, nr. 38, p. 39, 61&#13;
26. Kamerstukken II 2000-2001, 26 356, nr. 10.&#13;
27. Kamerstukken II 2000-2001, 26 356, nr. 38, p. 39.&#13;
28. Kamerstukken II 2000-2001, 26 356, nr. 33.&#13;
29. Kamerstukken II 1998-1999, 26 356, nr. 3, p. 41.&#13;
30. Kamerstukken II 2000-2001, 26 356, nr. 38, p. 38.&#13;
31. Zie bijv. Rb. Breda 25-5-1993, LiJ 1, nr. 24 en Rb. Leeuwarden 26-6-1995, LiJ 3, nr. 16.&#13;
32. Rb. Zutphen 6-9-1993, Agr.r. 1994/4685; LiJ 1, nr. 29.&#13;
33. Rb. Zwolle 9-2-1992, LiJ 2, nr. 4.&#13;
34. Rb. Zutphen 30-6-1994, Agr.r. 1995/4783; LiJ 2, nr. 20.&#13;
35. P. de Haan, Landinrichting, Onroerend-goedrecht deel c, Deventer 1988, p. 49-50.&#13;
36. Onder de Landinrichtingswet wordt de ‘waarde’ van de inbreng mede bepaald door de schattingsuitkomsten,&#13;
die door middel van het register van schattingsuitkomsten grotendeels samen met de lijst van&#13;
rechthebbenden de vaststellingsprocedure doorlopen. In het wetsvoorstel en de herijking speelt de&#13;
schatting nauwelijks nog een rol, zodat we die hier niet meenemen.&#13;
37. Hoge Raad 8-8-1997, o.a. NJB 26-9-97, nr. 157C, p 1601; Agr.r. 1998/4932 en LiJ 3, nr. 2.&#13;
38. Kamer van toezicht over de notarissen en kandidaat-notarissen te Haarlem, 1 december 1999, WPNR&#13;
6424 (2000), p. 844-845.&#13;
39. Zie hierover D.L. Rodrigues Lopes, ‘Overzicht landinrichtingsjurisprudentie – Plan van toedeling’,&#13;
Agr.r. 1997, p. 106-120, op p. 120.&#13;
40. Kamerstukken II 2000-2001, 26 356, nr. 38, p. 38.&#13;
41. Kamerstukken II 2000-2001, 26 356, nr. 38, p. 39, 61.&#13;
42. J.E.M. Polak, Effectieve bestuursrechtspraak, Enkele beschouwingen over het vermogen van de&#13;
bestuursrechtspraak geschillen materieel te beslechten, oratie Leiden, Kluwer 2000, p. 4.&#13;
43. Polak, a.w., p. 12.&#13;
44. Polak, a.w., p. 29-32.&#13;
45. Polak, a.w., p. 33 en de daar aangehaalden.&#13;
46. Polak, a.w., p. 48.&#13;
47. Kamerstukken II 1998-1999, 26 356, nr. 3, p. 39.&#13;
48. Kamerstukken II 1998-1999, 26 356, nr. 4, p. 24 en 33.&#13;
49. Raad van State, Jaarverslag 1999, p. 63.&#13;
50. Raad van State, Jaarverslag 1999, p. 63.&#13;
51. Dit gegeven is gebaseerd op een quick-scan (december 2000) van uitspraken van de Afdeling bestuursrechtspraak&#13;
van de Raad van State. In de categorie ‘algemeen’ zijn 43 uitspraken geïnventariseerd uit de&#13;
database van www.rechtspraak.nl die betrekking hebben op de Awb en in de categorie ‘ruimelijke ordening’&#13;
zijn 48 uitspraken geïnventariseerd uit de database van www.sdu.wettenbank.nl die betrekking&#13;
hebben op de WRO (al dan niet in combinatie met de Awb). Uit deze quick-scan kwam een gemiddelde&#13;
van 12 maanden voor zaken in hoger beroep en van 16 maanden voor ruimtelijke ordeningszaken.&#13;
Anders dan in het jaarverslag van de Raad van State, hebben deze zaken niet alleen betrekking op 1999.&#13;
52. Bijv. Rechtbank Arnhem, 22-10-1992, Agr.r. 1997/4850, LiJ 2, nr. 6; Rechtbank ’s-Hertogenbosch,&#13;
2-10-1992, Agr.r. 1998/4926; Rechtbank Leeuwarden, 28-6-1995, LiJ 3, nr. 17.&#13;
53. Zie ook Kamerstukken II 1998-1999, 26356 nr. 3, p. 41 en 42.&#13;
54. Hierbij zij opgemerkt dat in de huidige praktijk de rechtbank in slechts 3% van de bezwaren tegen het&#13;
plan van toedeling waarvoor beroep is ingesteld, met een andere oplossing van het bezwaar komt dan&#13;
dat reclamant of landinrichtingscommissie voorstellen. Bij deze oplossing zijn in geen enkele van de 88&#13;
bekeken gevallen andere belanghebbenden of kavels betrokken dan dat door de reclamant of landinrichtingscommissie&#13;
genoemd zijn (zie de uitspraken in Landinrichtingsjurisprudentie nr.1, 2 en 3).&#13;
55. Polak, a.w., p. 17.&#13;
56. Het verslag zal binnenkort in Bouwrecht verschijnen.&#13;
</legacyfootnotes><footnotes><footnote/></footnotes><auteurs>ir. J.B. Groot Nibbelink en mr. ir. J.A. Zevenbergen</auteurs><published>2001-04-01 00:00:00</published><modified>2001-04-01 00:00:00</modified><editiondate>2001-04-01</editiondate><htmlpath>https://denhollander.info/artikel/5620</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2006</searchword><id>4119</id><udhid>UDH:TvAR/4119</udhid><titel>De Leest / Van Lieshout (TvAR 2006/5375)</titel><searchwords><searchword>TvAR 12/2006</searchword><searchword>TvAR 2006/5375</searchword><searchword>UDH:TvAR/4119</searchword></searchwords><attachments><attachment><name>2006_nr 12_Rechtspraak_5375.pdf</name><extention>pdf</extention><url>https://denhollander.info/download/4078/ci</url></attachment></attachments><inleiding>[Pachtwet art. 2, 10]&#13;
&#13;
Art. 10 Pw bepaalt dat partijen aan een niet&#13;
door de grondkamer goedgekeurde&#13;
beëindigingsovereenkomst slechts in&#13;
zoverre zijn gebonden, dat zij niet eenzijdig&#13;
kunnen terugtreden. Op het moment dat de&#13;
overeenkomst feitelijk wordt uitgevoerd,&#13;
vervalt het vereiste van goedkeuring (art. 2&#13;
lid 3 Pw). Hierdoor komt weliswaar alsnog&#13;
vast te staan dat de pachtovereenkomst op&#13;
de overeengekomen datum ten einde is&#13;
gekomen, maar dat brengt nog niet mee dat&#13;
het gebruik na de overeengekomen beëindigingsdatum&#13;
onrechtmatig is geweest.&#13;
Art. 10 Pw geeft immers een rechtsgrond&#13;
voor dat gebruik. Achteraf bezien is de&#13;
rechtstoestand in het onderhavige geval&#13;
aldus geweest, dat de pachtovereenkomst is&#13;
geëindigd, doch dat de rechten en verplichtingen&#13;
uit die overeenkomst op grond van&#13;
artikel 10 van de Pachtwet zijn blijven voortbestaan&#13;
tot het moment waarop de overeenkomst&#13;
feitelijk zou worden uitgevoerd.&#13;
Dit betekent dat de pachter de grond niet&#13;
onrechtmatig heeft gebruikt. Hieruit vloeit&#13;
voort, dat de vordering tot betaling van&#13;
onder meer schadevergoeding wegens&#13;
gestegen bouwkosten en winstderving niet&#13;
toewijsbaar is.</inleiding><content>ARREST IN DE ZAAK VAN:&#13;
Johannes Joseph Maria de Leest, wonende te&#13;
Bladel,&#13;
appellant,&#13;
procureur: mr. H.M.G. van Lotringen,&#13;
tegen&#13;
Johannes Adrianus Antonius van Lieshout,&#13;
wonende te Westelbeers, gemeente Oirschot,&#13;
geïntimeerde,&#13;
procureur: mr. F.J. Boom.&#13;
1 De procedure in eerste aanleg&#13;
De pachtkamer van de rechtbank te ’s-Hertogenbosch,&#13;
sector kanton, locatie Eindhoven&#13;
heeft op 8 februari 2005 een vonnis gewezen&#13;
tussen appellant (verder te noemen: De Leest)&#13;
als eiser en geïntimeerde (verder noemen: Van&#13;
Lieshout) als gedaagde. Van het vonnis is een&#13;
afschrift aan dit arrest gehecht. Naar dat vonnis&#13;
wordt verwezen voor de procesgang in&#13;
eerste aanleg en de in die instantie genomen&#13;
beslissing.&#13;
2 De procedure in hoger beroep&#13;
2.1 Bij exploot van 7 maart 2005 is De Leest&#13;
in hoger beroep gekomen van het onder 1&#13;
bedoelde vonnis met dagvaarding van Van&#13;
Lieshout voor dit hof.&#13;
2.2 Bij memorie van grieven heeft De Leest&#13;
tegen dat vonnis vier grieven aangevoerd en&#13;
toegelicht, heeft hij bewijs aangeboden en heeft&#13;
hij geconcludeerd dat het hof het vonnis zal&#13;
vernietigen en opnieuw recht doende bij arrest,&#13;
voor zoveel mogelijk wettelijk uitvoerbaar bij&#13;
voorraad, Van Lieshout alsnog zal veroordelen&#13;
aan De Leest tegen behoorlijk bewijs van kwijting&#13;
te voldoen de somma van € 432.388,72&#13;
vermeerderd met de wettelijke rente vanaf de&#13;
dag der dagvaarding tot die der algehele voldoening&#13;
en Van Lieshout voorts zal veroordelen in&#13;
de kosten van de procedure in beide instanties.&#13;
2.3 Bij memorie van antwoord heeft Van Lieshout&#13;
verweer gevoerd tegen de grieven van&#13;
De Leest, heeft hij bewijs aangeboden en heeft&#13;
hij geconcludeerd dat het hof het vonnis, zo&#13;
nodig met verbetering en/of aanvulling van&#13;
gronden zal bevestigen, met veroordeling van&#13;
De Leest in de kosten van het hoger beroep,&#13;
onder bepaling dat De Leest de wettelijke&#13;
rente over deze kosten verschuldigd zal zijn&#13;
als hij deze kosten niet binnen veertien dagen&#13;
na dagtekening van het in dezen te wijzen&#13;
arrest heeft voldaan.&#13;
2.4 Ter zitting van het hof van 5 december&#13;
2005 hebben partijen hun zaak doen bepleiten,&#13;
De Leest door mr. G.D. Bosman, advocaat&#13;
te Veldhoven en Van Lieshout door mr.&#13;
Th.J.H.M. Linssen, advocaat te Tilburg. Van&#13;
beide zijden zijn pleitnotities overgelegd.&#13;
2.5 Hierna hebben partijen hun procesdossiers&#13;
aan het hof overgelegd voor het wijzen van&#13;
arrest.&#13;
3 De vaststaande feiten&#13;
3.1 Op grond van de door de pachtkamer in&#13;
eerste aanleg vastgestelde feiten, waartegen&#13;
geen grieven zijn gericht of bezwaren zijn&#13;
ingebracht, staat tussen partijen het navolgende&#13;
vast.&#13;
3.2 Tussen De Leest als verpachter en Van&#13;
Lieshout als pachter heeft een pachtovereenkomst&#13;
bestaan met betrekking tot het perceel&#13;
grond gelegen te Bladel, kadastraal bekend&#13;
gemeente Bladel, sectie H nr. 624, groot&#13;
2.55.70 ha. De pachtovereenkomst had aanvankelijk&#13;
betrekking op een groter perceel van&#13;
3.60.00 ha, waarbij Petrus de Leest, rechtsvoorganger&#13;
van De Leest, als verpachter optrad.&#13;
3.3 Partijen hebben gedebatteerd over de&#13;
rechtsgeldigheid van een pachtbeëindigingsovereenkomst&#13;
per 1 januari 2001 met betrekking&#13;
tot de onder 3.2 bedoelde grond. Bij in&#13;
kracht van gewijsde gegaan vonnis van de&#13;
pachtkamer van de rechtbank te ’s-Hertogenbosch,&#13;
sector kanton, locatie Eindhoven van&#13;
20 mei 2003 is voor recht verklaard dat de&#13;
pachtbeëindigingsovereenkomst rechtsgeldig&#13;
is. De pachtbeëindigingsovereenkomst is niet&#13;
aan de grondkamer ter toetsing aangeboden.&#13;
3.4 De Leest heeft Van Lieshout enige malen&#13;
gesommeerd de onder 3.2 bedoelde grond te&#13;
ontruimen, hetgeen is geschied per 4 juni 2003.&#13;
3.5 Bij vonnis van 18 juli 2002 heeft de pachtkamer&#13;
van de rechtbank te ’s-Hertogenbosch,&#13;
sector kanton, locatie Eindhoven bij wijze van&#13;
voorlopige voorziening De Leest verboden&#13;
gebruikshandelingen te verrichten ten aanzien&#13;
van het onder 3.2 bedoelde perceel grond. De&#13;
Leest is veroordeeld aan Van Lieshout een&#13;
voorschot van € 600,– te betalen vanwege&#13;
inbreuken op het gebruiksrecht van Van Lieshout&#13;
met betrekking tot genoemd perceel.&#13;
4 Beoordeling van het geschil in&#13;
hoger beroep&#13;
4.1 Het onderhavige hoger beroep betreft de&#13;
vraag of De Leest aanspraak heeft op schadevergoeding&#13;
voor het gebruik door Van Lieshout&#13;
van de onder 3.2 bedoelde grond na&#13;
beëindiging van de pachtovereenkomst. De&#13;
Leest stelt dienaangaande, dat hij op de voormalig&#13;
verpachte grond een bedrijfshal met&#13;
kassen zou hebben gebouwd, hetgeen nu pas&#13;
in 2003 kon worden gerealiseerd. In verband&#13;
met inmiddels hoger geworden bouwkosten&#13;
en winstderving vordert hij uit onrechtmatige&#13;
daad bedragen van € 49.416,66 en&#13;
€ 381.642,50. Bovendien vordert hij een bedrag&#13;
van € 1.329,56 wegens proceskosten en door&#13;
hem aan Van Lieshout betaalde schadevergoeding&#13;
in verband met het onder 3.5 bedoelde&#13;
kort geding. De pachtkamer in eerste aanleg&#13;
heeft de vordering van De Leest afgewezen.&#13;
De grieven stellen dit oordeel ter discussie.&#13;
4.2 Het hof overweegt als volgt. Artikel 10&#13;
van de Pachtwet bepaalt dat partijen aan een&#13;
niet door de grondkamer goedgekeurde&#13;
beëindigingsovereenkomst slechts in zoverre&#13;
zijn gebonden, dat zij niet eenzijdig kunnen&#13;
terugtreden. Op het moment dat de overeenkomst&#13;
feitelijk wordt uitgevoerd, vervalt het&#13;
vereiste van goedkeuring (artikel 2 lid 3&#13;
Pachtwet). Hierdoor komt weliswaar alsnog&#13;
vast te staan dat de pachtovereenkomst op de&#13;
overeengekomen datum ten einde is gekomen,&#13;
maar dat brengt – anders dan De Leest&#13;
betoogt – nog niet mee dat het gebruik na de&#13;
overeengekomen beëindigingsdatum onrechtmatig&#13;
is geweest. Art. 10 van de Pachtwet&#13;
geeft immers een rechtsgrond voor dat gebruik.&#13;
Achteraf bezien is de rechtstoestand in&#13;
het onderhavige geval aldus geweest, dat de&#13;
pachtovereenkomst op 1 januari 2001 is geëindigd,&#13;
doch dat de rechten en verplichtingen&#13;
uit die overeenkomst vanaf die datum op&#13;
grond van artikel 10 van de Pachtwet zijn blijven&#13;
voortbestaan tot het moment waarop de&#13;
overeenkomst feitelijk zou worden uitgevoerd.&#13;
Dit betekent dat Van Lieshout de grond niet&#13;
onrechtmatig heeft gebruikt.&#13;
4.3 Uit het bovenstaande vloeit voort, dat de&#13;
vordering tot betaling van schadevergoeding&#13;
tot bedragen van € 49.416,66 (gestegen bouwkosten)&#13;
en € 381.642,50 (winstderving) niet&#13;
toewijsbaar is. De vordering tot terugbetaling&#13;
van proceskosten en betaalde schadevergoeding&#13;
is evenmin toewijsbaar, reeds omdat de&#13;
daarvoor aangevoerde grond – dat inmiddels&#13;
zou zijn gebleken dat De Leest in 2002 wél&#13;
het voormalig verpachte perceel in gebruik&#13;
mocht nemen – onjuist is.&#13;
4.4 Een en ander brengt met zich, dat de grieven&#13;
De Leest niet kunnen baten en dat het&#13;
vonnis waarvan beroep zal worden bekrachtigd.&#13;
4.5 De Leest zal worden veroordeeld in de&#13;
kosten van het hoger beroep met toevoeging&#13;
zoals door Van Lieshout gevorderd. Bij de&#13;
proceskostenveroordeling zal middels toekenning&#13;
van één punt volgens het liquidatietarief&#13;
rekening worden gehouden met het feit dat&#13;
het pleidooi is gecombineerd met het pleidooi&#13;
in de gelijktijdig bij dit hof aanhangige zaak&#13;
met rolnummer 2005/315.&#13;
5 De beslissing&#13;
Het hof, recht doende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
’s-Hertogenbosch, sector kanton, locatie Eindhoven&#13;
van 8 februari 2005, waarvan beroep;&#13;
veroordeelt De Leest in de kosten van het&#13;
hoger beroep, aan de zijde van Van Lieshout&#13;
begroot op € 244,– wegens griffierecht en&#13;
€ 7.790,– wegens salaris onder bepaling dat&#13;
De Leest de wettelijke rente over deze kosten&#13;
verschuldigd zijn als hij deze kosten niet binnen&#13;
veertien dagen na dagtekening van het in&#13;
dezen te wijzen arrest heeft voldaan.</content><legacyfootnotes/><footnotes><footnote/></footnotes><auteurs/><published>2006-12-01 00:00:00</published><modified>2006-12-01 00:00:00</modified><editiondate>2006-12-01</editiondate><htmlpath>https://denhollander.info/artikel/4119</htmlpath></article>
</articles></edition>
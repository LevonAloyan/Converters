<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1992</searchword><id>6178</id><udhid>UDH:TvAR/6178</udhid><titel>De Raad van State en de wijziging van de Pachtwet</titel><searchwords><searchword>TvAR 10/1992</searchword><searchword>UDH:TvAR/6178</searchword></searchwords><attachments><attachment><name>1992_nr 10_Artikel_deHoog.pdf</name><extention>pdf</extention><url>https://denhollander.info/download/5972/ci</url></attachment></attachments><inleiding>De afgelopen jaren heeft een uitvoerige discussie plaatsgevonden over de wenselijkheid&#13;
de huidige Pachtwet te liberaliseren. De discussie heeft uiteindelijk geleid tot een door de&#13;
regering ingediend wetsvoorstel, waarbij de Pachtwet ingrijpend wordt gewijzigd. Voor&#13;
de inhoudelijke kant ervan verwijs ik naar mijn preadvies over het wetsvoorstel (Agrarisch&#13;
Recht 1992, p. 270-311). In de loop van de discussie over de pachtproblematiek tekenden&#13;
zich globaal gesproken twee standpunten af. Het ene kwam erop neer, dat ter&#13;
behoud van het instituut pacht een ingrijpende wijziging van de Pachtwet nodig is. De&#13;
vertolkers van dit standpunt onderschreven in grote lijnen het wetsvoorstel. Het andere&#13;
standpunt was, dat er onvoldoende wetenschappelijk onderzoek naar de pachtproblematiek&#13;
is verricht en dat zowel de beoordeling daarvan als van de gevolgen van een wijziging&#13;
van de Pachtwet louter berust op veronderstellingen, op grond waarvan het&#13;
wetsvoorstel niet aanvaardbaar is.&#13;
De minister heeft de tegen zijn wetsvoorstel aangevoerde argumenten blijkens de memorie&#13;
van toelichting in het geheel niet in zijn overwegingen betrokken; een openbare&#13;
discussie wenste hij kennelijk niet aan te gaan, hetgeen te denken geeft.&#13;
Gelukkig kan de minister om het oordeel van één externe instantie niet heen: de Raad&#13;
van State. Deze heeft inmiddels over het wetsvoorstel een advies uitgebracht. Het oordeel&#13;
van de Raad kan omschreven worden als vernietigend.&#13;
De Raad is van mening, dat door de regering geen deugdelijk onderzoek is gedaan naar&#13;
de pachtproblematiek, en dat de standpunten van de regering louter berusten op enkele&#13;
adviezen. Wat met name ook ontbreekt, is een evaluatie van de eerdere wijziging van de&#13;
Pachtwet in 1984, waarmee het beoogde doel - instandhouding van het pachtareaal - kennelijk&#13;
niet is bereikt. Op de concrete wijzigingsvoorstellen heeft de Raad eveneens kritiek.&#13;
In het bijzonder het voorstel betreffende de winstafrekening in geval van verkoop na&#13;
gebruikmaking van het voorkeursrecht kan de toets der kritiek niet doorstaan.&#13;
Men zou geneigd zijn te denken, dat de minister de kritiek van de Raad van State ter&#13;
harte zou nemen, en het wetsvoorstel in heroverweging zou nemen. Niets is echter minder&#13;
waar: uit het nader rapport naar aanleiding van het advies blijkt, dat de minister de wezenlijke&#13;
kritiek van de Raad onbesproken laat. Men kan zich niet aan de indruk onttrekken,&#13;
dat de minister voornemens is het wijzigingsvoorstel door te voeren en alle kritiek&#13;
erop zonder verdere discussie naast zich neer te leggen, ook als deze kritiek van een onafhankelijk&#13;
en gezaghebbend college als de Raad van State afkomstig is. Uit democratisch&#13;
oogpunt bezien is dat een zeer bedenkelijke zaak. Het is te hopen dat de Tweede Kamer&#13;
wat meer gevoel zal hebben voor kwaliteit van wetgeving en democratische beginselen.&#13;
Tegen deze achtergrond gezien is het opmerkelijk, dat de onvrede over het functioneren&#13;
van de minister kennelijk zo groot is, dat thans in de pers openlijk wordt gepleit voor een&#13;
Partij van de Arbeid-minister van landbouw. Of dat een goede zaak zou zijn kan ik niet&#13;
beoordelen. Ik zou onder verwijzing naar de bedroevende wetgevingskwaliteit wel willen&#13;
stellen, dat het zo langzamerhand tijd is dat er tenminste een competente minister van&#13;
landbouw komt.</inleiding><content/><legacyfootnotes/><footnotes><footnote/></footnotes><auteurs>P.A. de Hoog</auteurs><published>1992-10-01 00:00:00</published><modified>1991-10-04 00:00:00</modified><editiondate>1992-10-01</editiondate><htmlpath>https://denhollander.info/artikel/6178</htmlpath></article>
</articles></edition>
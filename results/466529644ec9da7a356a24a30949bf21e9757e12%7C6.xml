<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2015</searchword><id>12505</id><udhid>UDH:TvAR/12505</udhid><titel>Rechtspraak 5815 (TvAR 2015/5815)</titel><searchwords><searchword>TvAR 10/2015</searchword><searchword>TvAR 2015/5815</searchword><searchword>UDH:TvAR/12505</searchword></searchwords><attachments><attachment><name>17627.pdf</name><extention>pdf</extention><url>https://denhollander.info/download/17627/ci</url></attachment></attachments><inleiding>&lt;p&gt;5815&lt;/p&gt;&#13;
&lt;p&gt;Centrale Grondkamer, 9 april 2015, dossiernummer: GP 11.743&lt;/p&gt;&#13;
&lt;p&gt;(Mouwen c.s./Mouwen)&lt;/p&gt;&#13;
&lt;p&gt;(mrs. W.L. Valk, J.H. Lieber en Th.C.M. Willemse en de deskundige leden ing. L.L.M. de Lorijn en ir. J.H. Jurrius)&lt;/p&gt;&#13;
&lt;p&gt;[Burgerlijk Wetboek, art. 7:317, 7:321, Wetboek van Burgerlijke Rechtsvordering, art. 156, Uitvoeringswet grondkamers, Art. 17, eerste en tweede lid,]&lt;/p&gt;&#13;
&lt;p&gt;Pachtbe&amp;euml;indingsovereenkomst&lt;/p&gt;</inleiding><content>&lt;p&gt;&amp;nbsp;&lt;/p&gt;&#13;
&lt;p&gt;De eenzijdige schriftelijke mededeling van pachters dat zij gehoor geven aan het verzoek van verpachter de grond pachtvrij op te leveren voldoet niet aan het vereiste van de schriftelijke vorm tussen partijen waaruit de pachtbe&amp;euml;indiging blijkt. Beroep pachters slaagt.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;1. G.G.M. Mouwen en&lt;/p&gt;&#13;
&lt;p&gt;2. D.C.C. Mouwen - Van Tilburg,&lt;/p&gt;&#13;
&lt;p&gt;-hierna te noemen: pachters-&lt;/p&gt;&#13;
&lt;p&gt;-tegen-&lt;/p&gt;&#13;
&lt;p&gt;J.M.V.M. Mouwen,&lt;/p&gt;&#13;
&lt;p&gt;-hierna te noemen: verpachter-&lt;/p&gt;&#13;
&lt;p&gt;gemachtigde: mr. J.P.M.M. Heijkant, Heijkant advocaten te&lt;/p&gt;&#13;
&lt;p&gt;Dongen.&lt;/p&gt;&#13;
&lt;h4&gt;Het geding in eerste aanleg&lt;/h4&gt;&#13;
&lt;p&gt;De grondkamer Zuid heeft bij beschikking van 14 oktober 2014, waarvan afschrift aan partijen is verzonden op 10 november 2014, ongewijzigd goedgekeurd de pachtbe&amp;euml;indigingsovereenkomsten tussen &amp;ndash;onder meer- J.M.V.M. Mouwen als verpachter en G.G.M. Mouwen en D.C.C. Mouwen-Van Tilburg als pachters van een perceel land, groot 1.56.90 hectare, kadastraal bekend gemeente Wouw, sectie O, nummer 724.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h4&gt;Het geding in hoger beroep&lt;/h4&gt;&#13;
&lt;p&gt;Pachters zijn bij een op 9 december 2014 ter griffie ingekomen beroepschrift in beroep gekomen van voormelde beschikking.&lt;/p&gt;&#13;
&lt;p&gt;Verpachter heeft bij een op 17 december 2014 ter griffie ingekomen verweerschrift, aangevuld met een op 19 januari 2015 ter griffie ingekomen aanvullend verweerschrift hiertegen verweer gevoerd, met het verzoek het beroep van pachters niet-ontvankelijk te verklaren en de beschikking, waarvan beroep, te bevestigen.&lt;/p&gt;&#13;
&lt;h4&gt;De grieven&lt;/h4&gt;&#13;
&lt;p&gt;Pachters hebben aangevoerd dat de verpachter de pachtbe&amp;euml;indigingsovereenkomst niet, zoals in artikel 7:321 Burgerlijk Wetboek is bepaald, binnen twee maanden, nadat deze is aangegaan, ter goedkeuring aan de grondkamer heeft ingezonden. Namens verpachter is de pachtbe&amp;euml;indigingsovereenkomst op 5 augustus 2014 ter goedkeuring naar de grondkamer gezonden, terwijl pachters de pachtbe&amp;euml;indigingsovereenkomst al op 29 mei hadden herroepen.&lt;/p&gt;&#13;
&lt;p&gt;Voorts beroepen pachters zich op dwaling, omdat er zich bij de pachtbe&amp;euml;indiging een onjuiste voorstelling van zaken heeft voorgedaan, zonder welke pachters nimmer zouden hebben ingestemd met de pachtbe&amp;euml;indiging van het gepachte perceel.&lt;/p&gt;&#13;
&lt;h4&gt;Beoordeling van het geschil in hoger beroep&lt;/h4&gt;&#13;
&lt;p&gt;1. In een procedure als de onderhavige dient de Centrale Grondkamer zich zelfstandig een oordeel te vormen. Dit onafhankelijk van eventueel eerdere beslissingen van de grondkamer.&lt;/p&gt;&#13;
&lt;p&gt;2. Artikel 7:317, eerste lid, Burgerlijk Wetboek, dat van dwingend recht is, bepaalt dat de pachtovereenkomst, de overeenkomst tot wijziging en die tot be&amp;euml;indiging van een pachtovereenkomst schriftelijk moet worden aangegaan.&lt;/p&gt;&#13;
&lt;p&gt;3. Artikel 17, eerste en tweede lid, van de Uitvoeringswet grondkamers bepaalt - voor zover hier van belang - dat het verzoek tot goedkeuring van de pachtbe&amp;euml;indigingsovereenkomst geschiedt door indiening bij de grondkamer van een door partijen ondertekende akte of notarieel afschrift en dat aan het hoofd van de akte de namen, de voornamen en de woonplaatsen van de partijen worden vermeld en dat het gepachte met de kadastrale aanduiding moet zijn aangeduid.&lt;/p&gt;&#13;
&lt;p&gt;4. Uit de stukken blijkt dat pachters bij brief van 28 oktober 2013 aan verpachter hebben meegedeeld, dat zij na jaren gepacht te hebben gehoor geven aan zijn &amp;ndash; naar de Centrale Grondkamer begrijpt mondeling - verzoek de pacht te be&amp;euml;indigen. Vanaf 11-11-2014, zo delen pachters verpachter schriftelijk mee, is de grond pachtvrij. Bij brief van 29 mei 2014 heeft pachter G.G.M. Mouwen verpachter meegedeeld dat hij zijn goedkeuring van de be&amp;euml;indiging van het van verpachter gepachte perceel herroept.&lt;/p&gt;&#13;
&lt;p&gt;5. De Centrale Grondkamer is van oordeel dat deze correspondentie tussen pachters en verpachter niet voldoet aan het vereiste van de schriftelijke vorm tussen partijen waaruit de pachtbe&amp;euml;indiging blijkt. Het in artikel 17, eerste en tweede lid, van de Uitvoeringswet grondkamers neergelegde vereiste van een door beide partijen ondertekende akte of een notarieel afschrift veronderstelt dat partijen bij geschrift, bestemd om tot bewijs te dienen (artikel 156, eerste lid, Wetboek van Burgerlijke Rechtsvordering), verklaren een overeenkomst als daarbij bedoeld te hebben gesloten. De eenzijdige schriftelijke mededeling van pachters dat zij gehoor geven aan het verzoek van verpachter de grond pachtvrij op te leveren kan geenszins worden aangemerkt als een zodanige akte. De Centrale Grondkamer overweegt dat de overeenkomst tot pachtbe&amp;euml;indiging tussen verpachter en pachters eventueel ook zou kunnen blijken uit twee afzonderlijke schriftelijke stukken, die in onderlinge samenhang bezien zouden kunnen worden gelijkgesteld met een akte, doch daarvan is in dit geding geen sprake. Ook uit jurisprudentie van het Gerechtshof Arnhem (Hof Arnhem 25 maart 1985, Agr. R. 1986/3952 ( Stichting Baron van Ittersum Fonds/Leeffers) blijkt dat in ieder geval de eis moet worden gesteld dat de ingediende stukken door partijen zijn opgemaakt om te dienen als akte waaruit de overeenkomst tot de pachtbe&amp;euml;indiging blijkt. Aan deze voorwaarde is door partijen in dit geding niet voldaan.&lt;/p&gt;&#13;
&lt;p&gt;In zoverre treft het beroep doel. De overige grieven behoeven geen bespreking meer.&lt;/p&gt;&#13;
&lt;h4&gt;Slotsom&lt;/h4&gt;&#13;
&lt;p&gt;Het beroep van pachters moet gegrond worden verklaard en verpachters verzoek tot goedkeuring van de pachtbe&amp;euml;indingsovereenkomst dient alsnog niet-ontvankelijk te worden verklaard.&lt;/p&gt;&#13;
&lt;h4&gt;Beslissing&lt;/h4&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;Vernietigt de beschikking, waarvan beroep en verklaard het verzoek van verpachter tot goedkeuring van de pachtbe&amp;euml;indingsovereenkomst niet-ontvankelijk.&lt;/p&gt;&#13;
&lt;h4&gt;Noot&lt;/h4&gt;&#13;
&lt;p&gt;De pachters hadden bij brief van 28 oktober 2013 aan hun verpachter laten weten dat zij gehoor gaven aan zijn verzoek om hun pachtovereenkomst te be&amp;euml;indigen, en dat zij het gepachte op 11 november 2014 zouden ontruimen. Bij brief van 29 mei 2014 kwamen zij hier echter op terug. Op 5 augustus 2014 heeft verpachter de brief van 28 oktober 2013 als be&amp;euml;indigingsovereenkomst bij de grondkamer ingezonden ter goedkeuring.&lt;/p&gt;&#13;
&lt;p&gt;Volgens art. 17 lid 1 van de Uitvoeringswet grondkamers geschiedt het verzoek tot goedkeuring van een overeenkomst door middel van het inzenden van een door partijen ondertekende akte of een notarieel afschrift. Kan een brief &amp;ndash; of eventueel een aantal tussen partijen gewisselde brieven &amp;ndash; als zodanig worden aangemerkt? Zoals reeds blijkt uit oudere rechtspraak &amp;ndash; de Centrale Grondkamer verwijst naar een beschikking van 25 maart 1985 &amp;ndash; is een bevestigend antwoord niet bij voorbaat uitgesloten, maar voorwaarde is dan wel dat de ingediende stukken door partijen zijn opgemaakt om te dienen als akte waaruit de overeenkomst blijkt. De brief van 28 oktober 2013 voldeed hier niet aan, in verband waarmee verpachter in zijn verzoek niet-ontvankelijk werd verklaard.&lt;/p&gt;&#13;
&lt;p&gt;De Centrale Grondkamer neemt met deze uitspraak een zeer formeel standpunt in. Was dat wel nodig? Het antwoord luidt in bevestigende zin. Het oordeel over de vraag of sprake is van een pachtovereenkomst, een wijzigingsovereenkomst of een be&amp;euml;indigingsovereenkomst is voorbehouden aan de pachtrechter. Een partij die denkt te beschikken over stukken die volgens hem in onderlinge samenhang als een dergelijke overeenkomst kunnen worden aangemerkt kan zich, indien zijn wederpartij dit betwist, tot de pachtrechter wenden met een vordering tot schriftelijke vastlegging (art. 7:317 lid 2 BW). De daarop volgende procedure biedt beide partijen ruime mogelijkheden om hun standpunten naar voren te brengen, terwijl de rechter over de nodige instrumenten beschikt om de feiten te achterhalen en op basis daarvan tot een afgewogen oordeel te komen. Indien de grondkamer wordt gevraagd een overeenkomst goed te keuren, is de ruimte voor het nemen van een beslissing beperkt. Grondkamer en Centrale Grondkamer moeten het doen met wat hen aan stukken wordt aangeboden; de enige vraag is of die stukken gelet op het bepaalde in art. 7:319 BW voor goedkeuring in aanmerking komen. Daarbij rijst uiteraard ook de (&amp;ldquo;voor-&amp;ldquo;)vraag of wel van een pachtovereenkomst, een wijzigingsovereenkomst of een be&amp;euml;indigingsovereenkomst sprake is, maar het antwoord op die vraag moet evident zijn wil men er iets mee kunnen. Indien geen volstrekte duidelijkheid bestaat, blijft de deur als het ware dicht, en wordt een verzoek tot goedkeuring niet-ontvankelijk verklaard.&lt;/p&gt;&#13;
&lt;p&gt;Het spreekt voor zichzelf dat het meest duidelijke antwoord kan worden gegeven indien een akte wordt ingezonden waarin de afspraken zijn vastgelegd en die door beide partijen is ondertekend; zie art. 157 Rv. Het is dan ook niet voor niets dat art. 17 lid 1 Uitvoeringswet grondkamers een dergelijk stuk vereist. De Centrale Grondkamer is blijkens vaste jurisprudentie bereid iets verder te kijken en ook andersoortige stukken in de beoordeling te betrekken, maar die moeten als gezegd dan wel &amp;ldquo;door partijen zijn opgemaakt om te dienen als akte waaruit de overeenkomst blijkt&amp;rdquo;.&lt;/p&gt;&#13;
&lt;p&gt;Verpachter had er dan ook verstandig aan gedaan om direct na ontvangst van de brief van 28 oktober 2013 een akte op te (laten) maken die zowel door hem als door de pachters was ondertekend. Met het inzenden van een dergelijk stuk had hij zijn doel wel kunnen bereiken.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2015-10-20 13:21:26</published><modified>2019-08-22 12:16:39</modified><editiondate>2015-10-20</editiondate><htmlpath>https://denhollander.info/artikel/12505</htmlpath></article>
</articles></edition>
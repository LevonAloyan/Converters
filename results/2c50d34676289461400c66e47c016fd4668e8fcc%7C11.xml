<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>11/12</uitgave><aflevering>10</aflevering><searchword>TvAR 11/12/2022</searchword><id>17505</id><udhid>UDH:TvAR/17505</udhid><titel>Wetgeving, literatuur en rechtspraak</titel><searchwords><searchword>TvAR 11/12/2022</searchword><searchword>UDH:TvAR/17505</searchword></searchwords><attachments><attachment><name>22520.pdf</name><extention>pdf</extention><url>https://denhollander.info/download/22520/ci</url></attachment></attachments><inleiding/><content>&lt;h2&gt;Algemeen&lt;/h2&gt;&#13;
&lt;h5&gt;&lt;strong&gt;Nieuwe minister van LNV&lt;/strong&gt;&lt;/h5&gt;&#13;
&lt;p&gt;De heer P. Adema is de nieuwe minister van LNV. Zie voor de Beslisnota behorende bij het afschrift van de brief van het koninklijke besluit houdende de benoeming &lt;a href="https://zoek.officielebekendmakingen.nl/blg-1051713"&gt;&lt;em&gt;Kamerstukken II&lt;/em&gt; 2022/23 35788, nr. 208&lt;/a&gt;.&lt;/p&gt;&#13;
&lt;h2&gt;Pacht&lt;/h2&gt;&#13;
&lt;h5&gt;&lt;strong&gt;Zelfbewoningsplicht&lt;/strong&gt;&lt;/h5&gt;&#13;
&lt;p&gt;Verpachter wil de pachtovereenkomst met zijn zoon als pachter ontbinden omdat hij vindt dat zijn zoon op een aantal punten als pachter tekortschiet. De pachtkamer van de rechtbank heeft de pachtovereenkomst ontbonden omdat de pachter niet woont in de gepachte bedrijfswoning. Het hof is het met die beslissing niet eens. De pachter verblijft voldoende in de woning die bij het gepachte hoort om het vereiste toezicht te houden. De reden dat zijn gezin elders woont en de uitermate slechte relaties in de familie wijt het hof aan beide partijen. Andere redenen voor ontbinding, zoals een betalingsachterstand en onvoldoende onderhoud, heeft de verpachter niet voldoende concreet toegelicht. Het feit dat de pachter het gepachte heeft ingebracht in de maatschap met zijn echtgenote levert geen tekortkoming op. Er zijn dus onvoldoende redenen om de pachtovereenkomst te ontbinden. Hof Arnhem-Leeuwarden 20-09-2022, &lt;a href="https://deeplink.rechtspraak.nl/uitspraak?id=ECLI:NL:GHARL:2022:8108"&gt;ECLI:NL:GHARL:2022:8108&lt;/a&gt;&lt;/p&gt;&#13;
&lt;h5&gt;&lt;strong&gt;Nieuwe pachtregelgeving&lt;/strong&gt;&lt;/h5&gt;&#13;
&lt;p&gt;Door een werkbaar pachtsysteem te cre&amp;euml;ren, helpt de overheid de landbouw verder te verduurzamen om zo de harmonie tussen de landbouw en de natuur te herstellen. Daarom heeft de Werkgroep Pacht van de NVR een &lt;a href="https://www.rentmeesternvr.nl/publicaties-detail/2022/10/06/Suggesties-voor-aanpassingen-pachtregels"&gt;whitepaper&lt;/a&gt; ontwikkeld met suggesties voor aanpassingen.&lt;em&gt;&amp;nbsp;&lt;/em&gt;&lt;/p&gt;&#13;
&lt;h2&gt;Zakelijke rechten&lt;/h2&gt;&#13;
&lt;h5&gt;&lt;strong&gt;Didam-arrest&lt;/strong&gt;&lt;/h5&gt;&#13;
&lt;p&gt;R.J Lucassen schrijft in LTB 2022/42 onder de titel 'Didam: wordt de uitzondering de regel?' over de aanvankelijke onrust en de latere jurisprudentie die het Didam-arrest van de Hoge Raad van 26 november 2021 over grondverkoop door de overheid veroorzaakte. Sommigen vroegen zich af of een-op-een verkooptransacties voortaan taboe zouden zijn, omdat de openbare selectieprocedure tot maatstaf was verheven. Een voorlopige conclusie die op basis van de sindsdien verschenen lagere jurisprudentie lijkt te mogen worden getrokken, is dat de door de Hoge Raad geformuleerde&lt;/p&gt;&#13;
&lt;p&gt;uitzondering op het uitgangspunt dat bij schaarse gronden een openbare selectieprocedure moet worden gevolgd niet zo heel uitzonderlijk is. Het is zelfs de vraag of de in het Didam-arrest voorgeschreven 'marsroute' in de praktijk niet vooral andersom wordt gelopen.&lt;/p&gt;&#13;
&lt;h5&gt;&lt;strong&gt;Hedwigepolder&lt;/strong&gt;&lt;/h5&gt;&#13;
&lt;p&gt;De uitspraak van de Afdeling bestuursrechtspraak van de Raad van State uit november 2014 &lt;a href="https://deeplink.rechtspraak.nl/uitspraak?id=ECLI:NL:RVS:2014:4074"&gt;ECLI:NL:RVS:2014:4074&lt;/a&gt;. die de ontpoldering van de Hedwigepolder in Zeeuws-Vlaanderen mogelijk maakt, hoeft niet te worden herzien. Dat de Westerschelde verontreinigd is met PFAS en dat dit een reden zou zijn om de Hedwigepolder niet onder water te zetten, is een argument dat de voormalige eigenaar van de Hedwigepolder eerder in zijn rechtszaak van acht jaar geleden had kunnen aanvoeren. ABRS 19-10-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:3003"&gt;ECLI:NL:RVS:2022:3003&lt;/a&gt;.&amp;nbsp;&lt;/p&gt;&#13;
&lt;h2&gt;Ruimtelijke Ordening&lt;/h2&gt;&#13;
&lt;h5&gt;&lt;strong&gt;Omgevingswet&lt;/strong&gt;&lt;/h5&gt;&#13;
&lt;p&gt;Op 14 oktober 2022 is de (langverwachte) voortgangsbrief over de Omgevingswet door minister De Jonge aan de Eerste Kamer aangeboden (&lt;a href="https://www.rijksoverheid.nl/documenten/kamerstukken/2022/10/14/kamerbrief-over-voortgang-omgevingswet-oktober-2022"&gt;kenmerk 2022-0000555058&lt;/a&gt;). Belangrijkste boodschap: voor een zorgvuldige invoering van de Omgevingswet is meer tijd nodig om te oefenen, te testen en te zorgen voor extra ondersteuning bij bevoegde gezagen. Daarom opteren minister De Jonge, provincies, gemeenten en waterschappen voor een beperkt uitstel van de ingangsdatum. Dat wordt 1 juli 2023, in plaats van 1 januari 2023. Zie voor het op 10 oktober 2022 verschenen Advies Landelijke Voorziening Digitaal Stelsel Omgevingswet (DSO-LV) van het Adviescollege ICT-toetsing &lt;a href="https://zoek.officielebekendmakingen.nl/blg-1053805"&gt;&lt;em&gt;Kamerstukken I&lt;/em&gt; 2022/23 33118, EJ&lt;/a&gt;.&lt;/p&gt;&#13;
&lt;h5&gt;&lt;strong&gt;Omgevingsvergunning&lt;/strong&gt;&lt;/h5&gt;&#13;
&lt;p&gt;De zaak gaat over een omgevingsvergunning voor een uitbreiding van een vleeskuikenbedrijf in Deurne naar 256.690 vleeskuikens. In de omgeving wonen meerdere eisers die het er niet mee eens zijn. Verweerder lijkt ook te stellen dat er daarom geen redenen zijn om de omgevingsvergunning te weigeren en dat de omgevingsvergunning dus moet worden verleend. Dat is niet zo. Als verweerder afwijkt van het bestemmingsplan , moet hij alle belangen meewegen en kijken de omgevingsvergunning voor derden niet onevenredig is. Hierbij kan verweerder onder meer nagaan of door alternatieven of door aanvullende maatregelen of voorschriften een voldoende evenwicht tussen de belangen van het bedrijf inclusief uitbreiding en de belangen van omwonenden blijft bestaan. In het bedrijf wordt een oude bestaande varkensstal gesloopt en vervangen door een nieuwe kippenstal. De rechtbank vindt het niet juist dat een bestaand recht op het in werking hebben van de oude varkensstal die niet voldoet aan de grenswaarde in het Besluit emissiearme huisvesting en de best beschikbare technieken de mogelijkheid zou bieden om juist meer vleeskuikens te houden in de nieuwe situatie. Het bedrijf heeft op deze manier de mogelijkheid om meer dieren te houden. Dit staat haaks op de doelstelling van de best beschikbare technieken, namelijk een betere bescherming van het milieu (en in dit geval de omwonenden). Gelet op de dwingende verplichtingen in artikel 2.31 en 2.33 van de Wabo had de gemeente bij vergunningverlening kritischer moeten kijken welke emissieruimte bij toepassing van de best beschikbare technieken binnen de bestaande inrichting kan worden ingezet bij de verlening van een vergunning voor een nieuwe vleeskuikenstal. Daarnaast ziet de rechtbank nog meerdere gebreken in de beoordeling van de geluidsoverlast van het bedrijf en had de gemeente moeten kijken of er meer maatregelen konden worden getroffen om de endotoxinen uitstoot te beperken. De vergunning wordt daarom vernietigd. Rechtbank Oost-Brabant 06-10-2022, &lt;a href="https://deeplink.rechtspraak.nl/uitspraak?id=ECLI:NL:RBOBR:2022:4211"&gt;ECLI:NL:RBOBR:2022:4211&lt;/a&gt;.&lt;/p&gt;&#13;
&lt;h5&gt;&lt;strong&gt;Nadeelcompensatie&lt;/strong&gt;&lt;/h5&gt;&#13;
&lt;p&gt;Nadeelcompensatie akkerbouwbedrijf als gevolg van onttrekking aan de openbaarheid van een oversteekplaats. De rechtbank heeft het beroep gegrond verklaard en het bestreden besluit vernietigd. De rechtbank heeft geen aanleiding gezien de rechtsgevolgen van het bestreden besluit in stand te laten of zelf in de zaak te voorzien, omdat in de beroepsfase de besluitvorming alleen kan worden beoordeeld op het rechtmatigheidsaspect. Verweerder kan in de bezwaarfase ook het doelmatigheidsaspect in zijn heroverweging betrekken. Om die reden heeft de rechtbank ook geen bestuurlijke lus toegepast. De rechtbank heeft verweerder opgedragen een nieuw besluit op het bezwaar van eiseres te nemen, zoals door eiseres expliciet is verzocht in de gronden van het beroep. Daartoe heeft de rechtbank de aanwijzingen gegeven zoals bedoeld in artikel 8:72, vierde lid, van de Awb. Die aanwijzingen moet verweerder opvolgen tenzij hij alsnog geheel aan het verzoek van eiseres tegemoet komt. Rechtbank Noord-Nederland 07-10-2022, &lt;a href="https://deeplink.rechtspraak.nl/uitspraak?id=ECLI:NL:RBNNE:2022:3631"&gt;ECLI:NL:RBNNE:2022:3631&lt;/a&gt;.&lt;/p&gt;&#13;
&lt;p&gt;Bij besluit van 1 oktober 2019 heeft het dagelijks bestuur van het Waterschap Limburg het verzoek van 31 december 2018 om nadeelcompensatie van [appellant] afgewezen. De afdeling oordeelt dat de aanspraak op nadeelcompensatie ten tijde van het indienen van het verzoek was verjaard en het dagelijks bestuur zich in redelijkheid op deze verjaring heeft kunnen beroepen 12-10-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:2942"&gt;ECLI:NL:RVS:2022:2942&lt;/a&gt;.&lt;strong&gt;&amp;nbsp;&lt;/strong&gt;&lt;/p&gt;&#13;
&lt;h2&gt;Beheer landelijk gebied&lt;/h2&gt;&#13;
&lt;h5&gt;&lt;strong&gt;Stikstof: rapport Remkes&lt;/strong&gt;&lt;/h5&gt;&#13;
&lt;p&gt;Het zal u niet ontgaan zijn: het langverwachte &lt;a href="https://www.tweedekamer.nl/downloads/document?id=2022D39675"&gt;rapport van Remkes (&lt;em&gt;Kamerstukken I &lt;/em&gt;2022/23. 30252, nr. B)&lt;/a&gt; is op 5 oktober 2022 verschenen. Remkes benadrukt dat Nederland door de Habitatrichtlijn genoodzaakt is om de natuur in Nederland in stand te houden. De door het kabinet gestelde doelen blijven voor hem het vertrekpunt van het handelen. Aandachtspunt is wel dat de focus nu te veel op de landbouw en op stikstof ligt. De problematiek moet integraal benaderd worden, zodat doelen op gebied van stikstof, klimaat, water, dierwelzijn, bodem en gezondheid gerealiseerd worden. Tevens zullen de sectoren mobiliteit, industrie en bouw hun bijdrage moeten leveren.&lt;/p&gt;&#13;
&lt;p&gt;Een belangrijke conclusie van Remkes is, dat er een andere aanpak mogelijk en nodig is. Het stikstofvraagstuk staat daarbij niet op zichzelf en moet onderdeel uitmaken van een brede transitie van de landbouw en het landelijk gebied. Tevens zijn er ook andere invalshoeken van algemeen belang, zoals economisch, agrarisch, maatschappelijk, ecologisch en juridisch. Deze invalshoeken raken buiten beeld door de dominante bril van stikstof, waar men nu veelal doorheen kijkt. In het rapport zijn vijfentwintig aanbevelingen voor verscherping, versnelling en verbreding gepresenteerd. Deze aanbevelingen haken onderling in elkaar moeten dan ook in samenhang met elkaar opgepakt worden. De aanbevelingen zijn geclusterd in drie lijnen.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Lijn1, korte termijn 'Nederland moet van het slot af en ruimte maken'&lt;/em&gt;&lt;/p&gt;&#13;
&lt;p&gt;Deze aanpak is gericht op het versneld (binnen &amp;eacute;&amp;eacute;n jaar) be&amp;euml;indigen van de emissies van 500 tot 600 piekbelasters die nabij Natura 2000-gebieden zijn gelegen. Dit kunnen zowel agrarische als industri&amp;euml;le bedrijven zijn, maar naar verwachting zullen dit voornamelijk agrarische ondernemingen zijn. Reductie van emissies moet zoveel mogelijk op vrijwillige basis gebeuren, met als genoemde opties:&lt;/p&gt;&#13;
&lt;ul&gt;&#13;
&lt;li&gt;Overschakelen naar een andere bedrijfsvoering en/of extensivering van het bedrijf.&lt;/li&gt;&#13;
&lt;li&gt;Stoppen/verplaatsen van het bedrijf. Binnen de mogelijkheden van de wet moeten de bedrijven maximaal en ruimhartig gecompenseerd worden, dit met de garantie dat er door te wachten geen beter aanbod meer komt.&lt;/li&gt;&#13;
&lt;li&gt;Overheid moet alternatieve bedrijfsvoering, die gegarandeerd leidt tot vermindering van emissie, ten allen tijde ondersteunen.&lt;/li&gt;&#13;
&lt;/ul&gt;&#13;
&lt;p&gt;Het wegnemen van de piekbelaster moet er voor zorgen dat de natuur niet langer verslechtert en dat er vergunningsruimte ontstaat. Daarnaast stelt Remkes voor om vergunningsruimte met 40% te reduceren en deze vervolgens in een stikstofbank onder te brengen, om zo PAS-melders en interimmers met voorrang aan een vergunning te helpen. Daarna kunnen belangrijke bouwprojecten worden vergund.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Lijn2, langjarig perspectief agrarische sector&lt;/em&gt;&lt;/p&gt;&#13;
&lt;p&gt;De overheid krijgt het advies om te werken aan een visie waarbij perspectief voor de agrarische sector en een passende transitie van het landelijk gebied centraal staan. De huidige deadline van 2030 blijft staan, inclusief het gestelde doel van 50% reductie van stikstof, met ijkmomenten (tussenevaluatie) in 2025 en 2028. Indien er legitieme redenen zijn om af te wijken van de deadline van 2030, moet daar ruimte voor zijn.&lt;/p&gt;&#13;
&lt;p&gt;Bij het bepalen van de voortgang moet het in stand houden van de natuur centraal staan. Men moet dan niet alleen naar de Kritische Depositie Waarde kijken. Het advies is om KDW op termijn uit de wet te halen, omdat deze indicator alleen aan stikstof is gerelateerd. Remkes adviseert om een juridisch houdbaar kader af te spreken, waarbinnen de doelen van stikstof, klimaat, water, bodem en gezondheid worden gewogen. Tevens moeten ondernemers de kans krijgen om hun bedrijf te sturen op een (afrekenbare) stoffenbalans, zodat de focus verschuift van depositie naar emissie.&lt;/p&gt;&#13;
&lt;p&gt;Het stikstofkaartje dat op 10 juni jl. is gepresenteerd, is in de ogen van Remkes veel te gedetailleerd, hetgeen onrust heeft veroorzaakt. De landelijke overheid moet met regionale doelstellingen komen per gebied en deze stikstofkaart laten vervallen. De provincies moeten invulling geven aan deze doelstellingen. Volgens Remkes mag de landbouw niet het sluitstuk zijn van de ruimtelijke ordening. Goede landbouw moet op de juiste plek plaatsvinden. Remkes stelt dan ook voor om naar een zonering van gebieden te gaan, deze typeert hij als volgt:&lt;/p&gt;&#13;
&lt;ul&gt;&#13;
&lt;li&gt;Rode gebieden: Hier is onder voorwaarde van extensivering ruimte voor hoogproductieve landbouw.&lt;/li&gt;&#13;
&lt;li&gt;Oranje gebieden: Dit zijn gebieden met kwetsbare natuur, waar alleen natuurinclusieve landbouw mogelijk is. Dat zal in veel gevallen voor de bedrijven een extensivering en omschakeling vereisen.&lt;/li&gt;&#13;
&lt;li&gt;Gele gebieden: Overgangsgebieden rond de Natura 2000-gebieden. Hier is kleinschalige landbouw zonder schadelijke uitstoot mogelijk.&lt;/li&gt;&#13;
&lt;li&gt;Groene gebieden: Natura 2000-gebieden waarin alleen zeer kleinschalige, biologische landbouw mogelijk is, zonder uitstoot van schadelijke gassen. De landbouw in deze gebieden moet direct bijdragen aan natuurbeheer en -herstel.&lt;/li&gt;&#13;
&lt;/ul&gt;&#13;
&lt;p&gt;Nederland wil in haar eigen voedsel blijven voorzien. Maar niet alle producten kunnen we in de Nederlandse markt afzetten. Een deel van de afzet blijft bestemd voor Europese en wereldwijde ketens. De verwachting is dan ook dat de Nederlandse landbouw gericht blijft op kostprijseffici&amp;euml;nte productie. Het is daarom van belang, dat de overheid samen met de keten werkt aan het cre&amp;euml;ren van re&amp;euml;le en harde verdienmodellen.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Lijn3, Gebiedsgerichte transitie&lt;/em&gt;&lt;/p&gt;&#13;
&lt;p&gt;Het inrichten van de gebiedsgerichte transitie is een taak van de provincies, het Rijk en de sectoren. Hiervoor moet de overheid duidelijke, integrale kaders bieden voor bodem, water, klimaat, natuur &amp;amp; dier en welzijn. Zo kunnen provincies en (agrarische) sectoren keuzes maken om bedrijven door te ontwikkelen, om te schakelen of te stoppen. Om dit te bereiken adviseert Remkes een Rijksgrondbank voor extensivering en doorontwikkeling van het Stikstoffonds.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Overige aanbevelingen&lt;/em&gt;&lt;/p&gt;&#13;
&lt;p&gt;Verder doet Remkes nog de volgende aanbevelingen:&lt;/p&gt;&#13;
&lt;ul&gt;&#13;
&lt;li&gt;Innovaties op het gebied van voer en stalsystemen bieden kansen om bij te dragen aan de doelen. Remkes stelt voor om een nationaal innovatieprogramma op te zetten, zodat hier een versnelling ontstaat.&lt;/li&gt;&#13;
&lt;li&gt;Overheidsco&amp;ouml;rdinatie is nodig om re&amp;euml;le en harde verdien modellen te cre&amp;euml;ren voor de agrarische sector.&lt;/li&gt;&#13;
&lt;li&gt;Overheid moet niet alleen luisteren maar ook de dialoog aangaan. De kans wordt daarmee groter op breder gedragen maatregelen en dat zorgt voor meer vertrouwen.&lt;/li&gt;&#13;
&lt;li&gt;Agrarische sector moet met &amp;eacute;&amp;eacute;n mond spreken om er zo meer kracht aan te geven.&lt;/li&gt;&#13;
&lt;/ul&gt;&#13;
&lt;p&gt;&lt;em&gt;Appreciatie rapport Remkes&lt;/em&gt;&lt;/p&gt;&#13;
&lt;p&gt;De brief van de ministers van LNV en N&amp;amp;S van 18 oktober 2022 bevat de appreciatie van het rapport Remkes 'Wat wel kan - Uit de impasse en een aanzet voor perspectief'. Enkele citaten uit de brief:&lt;/p&gt;&#13;
&lt;ul&gt;&#13;
&lt;li&gt;&lt;em&gt;'we hebben als kabinet te weinig begrip getoond voor de boeren en onze waardering onvoldoende overgebracht. Die boodschap is luid en duidelijk en daar gaat het kabinet mee aan de slag. In de samenleving als geheel en de landbouwsector in het bijzonder is behoefte aan duidelijkheid en prioriteit, met name vanwege de urgentie van natuurherstel en de klimaatopgave. Er moet echt geluisterd worden naar wat partijen inbrengen.'&lt;/em&gt;&lt;/li&gt;&#13;
&lt;li&gt;&lt;em&gt;'Het kabinet omarmt de denklijnen en aanbevelingen van het rapport en gaat zo snel mogelijk over tot realisatie daarvan. Voor een aantal onderwerpen hebben we in deze eerste appreciatie alvast aangegeven hoe het kabinet daarnaar kijkt. Het Rijk pakt hier haar rol en verantwoordelijkheid. Diverse punten uit het rapport Remkes, vragen verdere uitwerking, precisering, of het maken van keuzes. Het is daarbij van belang om bij deze keuzes oog te hebben voor uitvoerbaarheid en haalbaarheid.' &lt;/em&gt;&amp;nbsp;&lt;a href="https://zoek.officielebekendmakingen.nl/kst-1055110"&gt;&lt;em&gt;Kamerstukken II &lt;/em&gt;2022/23, 30252, nr. 35&lt;/a&gt;.&lt;/li&gt;&#13;
&lt;/ul&gt;&#13;
&lt;h5&gt;&lt;strong&gt;Pas-melders&lt;/strong&gt;&lt;/h5&gt;&#13;
&lt;p&gt;In de antwoorden op vragen, op 3 oktober 2022 voorgelegd aan de ministers van Landbouw, Natuur en Voedselkwaliteit en voor Natuur en Stikstof is onder meer het volgende te lezen:&lt;/p&gt;&#13;
&lt;p&gt;&lt;em&gt;"Vraag&lt;/em&gt;&lt;/p&gt;&#13;
&lt;p&gt;&lt;em&gt;Worden PAS-melders (en de legalisatie daarvan) straks op verschillende manieren door verschillende provincies behandeld? Zo ja, waarom is hiervoor gekozen? Zo nee, komen er dus duidelijke landelijke regels voor de legalisatie van de melders?&lt;/em&gt;&lt;/p&gt;&#13;
&lt;p&gt;&lt;em&gt;Antwoord&lt;/em&gt;&lt;/p&gt;&#13;
&lt;p&gt;&lt;em&gt;Het verstrekken van vergunningen aan PAS-melders wordt door het bevoegd gezag gedaan. De aanpak hiervoor is uiteengezet in het Legalisatieprogramma PAS-melders. Hierbij blijven de voorwaarden voor vergunningverlening gelijk. Het maatwerk dat met de middelen mogelijk wordt gemaakt, kan zorgen voor verschillen tussen provincies in de maatregelen die beschikbaar komen. Dat is ook nodig om de situatie per gebied zo doelmatig als mogelijk op te lossen. Het doel van de extra middelen is om zoveel mogelijk te versnellen. Daar hebben alle PAS-melders baat bij. De extra middelen zorgen er tevens voor dat in provincies waar de landelijke bronmaatregelen minder opleveren, eerder maatregelen beschikbaar kunnen komen zodat de PAS-melders op die locaties ook snel een vergunning kunnen ontvangen."&lt;/em&gt;&lt;/p&gt;&#13;
&lt;p&gt;&lt;a href="https://zoek.officielebekendmakingen.nl/kst-1054853.pdf"&gt;&lt;em&gt;Kamerstukken II&lt;/em&gt; 2022/23, 36193, nr. 3&lt;/a&gt;.&lt;/p&gt;&#13;
&lt;h5&gt;&lt;strong&gt;Natuurvergunning&lt;/strong&gt;&lt;/h5&gt;&#13;
&lt;p&gt;Deze zaak gaat over een natuurvergunning voor een vleeskuikenstal met stalsysteem E5.11 met gebruik van intern salderen. De rechtbank leidt uit het CBS-rapport af dat er in ieder geval twijfel is over de juistheid van de emissiefactor voor stalsysteem E 5.11. Er zijn bepaalde managementpraktijken die de werking van het stalsysteem be&amp;iuml;nvloeden. In de toepasselijke leaflet wordt niets bepaald over het type strooisel dat wordt toegepast en wordt ook niets bepaald over de reiniging van de warmtewisselaar. Er wordt wel iets gezegd over het rendement en de capaciteit van de warmtewisselaars. Ook als het stalsysteem wordt ge&amp;iuml;nstalleerd, gebruikt en onderhouden conform de leaflet, is daarmee niet verzekerd dat de beoogde emissiereductie daadwerkelijk wordt behaald en ook in de toekomst behaald zal worden. De rechtbank is van oordeel dat verweerder niet zonder meer van de Rav-factor heeft mogen uitgaan. Rechtbank Oost-Brabant 06-10-2022, &lt;a href="https://deeplink.rechtspraak.nl/uitspraak?id=ECLI:NL:RBOBR:2022:4210"&gt;ECLI:NL:RBOBR:2022:4210&lt;/a&gt;.&lt;/p&gt;&#13;
&lt;h5&gt;&lt;strong&gt;Beweiden en bemesten&lt;/strong&gt;&lt;/h5&gt;&#13;
&lt;p&gt;Het weiden van koeien heeft geen negatieve gevolgen voor de natuur als de&amp;nbsp;toename&amp;nbsp;van stikstofuitstoot van koeien in de wei weggestreept kan worden tegen een&amp;nbsp;afname&amp;nbsp;van de stikstofuitstoot doordat minder stalmest wordt uitgereden. Dat staat in een uitspraak van de Afdeling bestuursrechtspraak van de Raad van State van vandaag (12 oktober 2022) in een zaak over een melkveehouderij in Baambrugge. In de uitspraak legt de Afdeling bestuursrechtspraak uit hoe provincies de stikstofuitstoot van koeien in de wei kunnen beoordelen bij de aanvraag van natuurvergunningen. Daar is tot nu toe veel onduidelijkheid over.&lt;/p&gt;&#13;
&lt;p&gt;Voor koeien die &amp;eacute;n in de stal &amp;eacute;n in de wei staan is &amp;eacute;&amp;eacute;n gezamenlijke natuurvergunning nodig. Om die te kunnen verlenen, moet duidelijk zijn dat de stikstofuitstoot van de koeien in de stal &amp;eacute;n van de koeien in de wei samen geen negatieve gevolgen heeft voor beschermde natuur.&lt;/p&gt;&#13;
&lt;p&gt;Het wegstrepen van een toename van stikstofuitstoot van koeien in de wei tegen een afname van stikstofuitstoot doordat er minder stalmest wordt uitgereden, wordt intern salderen genoemd. Twee natuurorganisaties voerden in deze procedure aan dat intern salderen in strijd is met Europese natuurbeschermingsregels, maar daar gaat de Afdeling bestuursrechtspraak niet in mee. De stikstofuitstoot van weidemest is veel lager dan de stikstofuitstoot van het uitrijden van stalmest.&lt;/p&gt;&#13;
&lt;p&gt;In de uitspraak legt de Afdeling bestuursrechtspraak uit hoe provincies kunnen bepalen of de gevolgen van&amp;nbsp;beweiden&amp;nbsp;weggestreept kunnen worden tegen de gevolgen van&amp;nbsp;bemesten. Daarvoor is van belang of de gronden vroeger maximaal bemest mochten worden (de referentiesituatie). Om dat vast te stellen, is het bestemmingsplan bepalend. Als de gronden waarop de koeien worden beweid een bestemming hadden als landbouwgrond, kan er vanuit worden gegaan dat die gronden ook bemest werden. Daarnaast is van belang dat latere bestemmingsplannen geen beperkingen stellen aan het bemesten. Ten slotte moet rekening worden gehouden met de algemene beperkingen die sinds 2006 gelden door mestregelgeving.&lt;/p&gt;&#13;
&lt;p&gt;Als wegstrepen mogelijk is, zijn significante gevolgen van het weiden van koeien voor beschermde natuur uitgesloten. Als dat niet kan worden aangetoond, zal de provincie op basis van een nadere beoordeling de stikstofuitstoot van het beweiden in kaart moeten brengen. Voor de melkveehouder in Baambrugge kan op dit moment nog niet worden vastgesteld of wegstrepen mogelijk is. Daarvoor moet hij eerst nog nieuwe gegevens over zijn gronden bij de provincie Utrecht indienen.&lt;/p&gt;&#13;
&lt;p&gt;De Afdeling bestuursrechtspraak oordeelt in de uitspraak ook dat voor emissiearme stallen van het type A1.23 geen gebruik meer mag worden gemaakt van de emissiefactoren. Dat betekent dat melkveehouderijen met dit type stal alleen een natuurvergunning kunnen krijgen als uit een zogenoemde passende beoordeling blijkt dat de natuur geen schade oploopt. ABRS 12-10-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:2874"&gt;ECLI:NL:RVS:2022:2874&lt;/a&gt;. Meer zie ABRS 12-10-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:2930"&gt;ECLI:NL:RVS:2022:2930&lt;/a&gt;, &lt;a href="https://deeplink.rechtspraak.nl/uitspraak?id=ECLI:NL:RVS:2022:2932"&gt;ECLI:NL:RVS:2022:2932&lt;/a&gt;, &lt;a href="https://deeplink.rechtspraak.nl/uitspraak?id=ECLI:NL:RVS:2022:2933"&gt;ECLI:NL:RVS:2022:2933&lt;/a&gt; en &lt;a href="https://deeplink.rechtspraak.nl/uitspraak?id=ECLI:NL:RVS:2022:2940"&gt;ECLI:NL:RVS:2022:2940&lt;/a&gt;.&lt;/p&gt;&#13;
&lt;h5&gt;&lt;strong&gt;Piekbelasters&lt;/strong&gt;&lt;/h5&gt;&#13;
&lt;p&gt;Op 18 oktober 2022 heeft de minister van Natuur en Stikstof een brief aan de Tweede Kamer gezonden inzake de analyse van mogelijke effecten van de piekbelastersaanpak. De brief bevat tevens (in de bijlage) een notitie. De notitie bevat een toelichting en een aantal ambtelijke inschattingen en bandbreedtes om inzicht te krijgen in orde-grootte-effecten, en geen concrete lijst&lt;/p&gt;&#13;
&lt;p&gt;van ondernemingen of onderbouwing van een plan of aanpak. &lt;a href="https://zoek.officielebekendmakingen.nl/kst-1055120"&gt;&lt;em&gt;Kamerstukken II &lt;/em&gt;2022/23, 35334, nr. 202&lt;/a&gt;.&lt;/p&gt;&#13;
&lt;h5&gt;&lt;strong&gt;Emissiearme stallen&lt;/strong&gt;&lt;/h5&gt;&#13;
&lt;p&gt;De rechtbank is in drie soortgelijke zaken over natuurvergunningen verleend aan melkrundveehouderijen van oordeel dat niet met zekerheid kan worden gezegd dat een emissiearm stalsysteem in iedere stal op dezelfde wijze zal presteren en zal blijven presteren. Dit moet beter worden geregeld in de natuurvergunningen, bijvoorbeeld met voorschriften over het soort veevoer, de oppervlakte per dierplaats of de frequentie van de mestschuif.&lt;/p&gt;&#13;
&lt;p&gt;De rechtbank heeft de Stichting Advisering bestuursrechtspraak laten onderzoeken of de afwijkende (lagere) emissiefactor voor jongvee in de provinciale interim omgevingsverordening (IOV) wel klopt.&lt;/p&gt;&#13;
&lt;p&gt;Naar aanleiding van dit advies en de kritiek van de natuurverenigingen is de rechtbank van oordeel dat te onzeker is of de afwijkende emissiefactor voor jongvee wel klopt.. In combinatie met de onzekerheid over de prestaties van de stalsystemen, vindt de rechtbank dat de provincie de afwijkende emissiefactor in de IOV in deze gevallen niet had mogen toepassen. De rechtbank merkt ten overvloede op dat het aan de provincie is om te kijken of de verplichtingen in de IOV, die betrekking hebben op het emissiearm huisvesten van jongvee, wel kunnen worden gehandhaafd.&lt;/p&gt;&#13;
&lt;p&gt;Rechtbank Oost-Brabant, 28-10-2022 &lt;a href="https://deeplink.rechtspraak.nl/uitspraak?id=ECLI:NL:RBOBR:2022:4689"&gt;ECLI:NL:RBOBR:2022:4689&lt;/a&gt; , &lt;a href="https://deeplink.rechtspraak.nl/uitspraak?id=ECLI:NL:RBOBR:2022:4688"&gt;ECLI:NL:RBOBR:2022:4688&lt;/a&gt; en &lt;a href="https://deeplink.rechtspraak.nl/uitspraak?id=ECLI:NL:RBOBR:2022:4690"&gt;ECLI:NL:RBOBR:2022:4690&lt;/a&gt;.&lt;/p&gt;&#13;
&lt;h2&gt;Marktordening&lt;/h2&gt;&#13;
&lt;h5&gt;&lt;strong&gt;GLB &lt;/strong&gt;&lt;/h5&gt;&#13;
&lt;p&gt;Op 18 oktober 2022 is het Besluit van de Minister van Landbouw, Natuur en Voedselkwaliteit van 11 oktober 2022, nr. WJZ/ 22489915, met betrekking tot de tarieven rechtstreekse betalingen GLB 2022 gepubliceerd. Voor de betaling van de aanvragen rechtstreekse betalingen worden er voor 2022 verschillende parameters vastgesteld. Hieronder zal per onderdeel de desbetreffende parameter worden toegelicht.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Onderdeel A. Basiswaarde betalingsrechten&lt;/em&gt;&lt;/p&gt;&#13;
&lt;p&gt;Aan de hand van de gemiddelde waarde van de rechten in 2015 en de initi&amp;euml;le waarde van de rechten is op individueel niveau van de landbouwer vastgesteld wat de waarde van zijn rechten is voor 2015-2019. Met de stappen voor de jaarlijkse geleidelijke wijziging van de waarde wordt de verlaging van het budget van het ene op het andere jaar weergegeven. Deze is tezamen met de initi&amp;euml;le waarde en de gemiddelde waarde 2015 gebruikt om de rechtenwaarde voor 2016-2019 te bepalen.&lt;/p&gt;&#13;
&lt;p&gt;In 2022 wordt de waarde van een betalingsrecht verlaagd ten opzichte van de waarde van een betalingsrecht in 2021 (zoals vastgesteld in het besluit van 22 oktober 2021 met betrekking tot de tarieven rechtstreekse betalingen 2021). In 2022 is meer dan &amp;euro; 50 miljoen extra van het GLB pijler 1 budget overgeheveld naar pijler 2, hetgeen de reden voor de korting is. De tarieven en kortingen voor de jonge landbouwers en de graasdierpremie worden op een later tijdstip bekend gemaakt.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Onderdeel B. Vergroeningspercentage&lt;/em&gt;&lt;/p&gt;&#13;
&lt;p&gt;Nederland heeft er, op grond van artikel 43, negende lid, derde alinea, van Verordening (EU) nr. 1307/2013, voor gekozen de hoogte van de vergroeningsbetaling te relateren aan de totale waarde van de betalingsrechten. Met het vergroeningspercentage kan aan de hand van de waarde van de geactiveerde betalingsrechten worden berekend wat de hoogte van de betaling voor vergroening is.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;&lt;em&gt;Onderdeel C. Netto plafondkorting&lt;/em&gt;&lt;/p&gt;&#13;
&lt;p&gt;De netto plafondkorting heeft tot doel om alle rechtstreekse betalingen binnen het nationale maximum budget te laten plaats vinden. Een reden waardoor dit nationale budget wordt overschreden is dat het netto maximum van de rechtstreekse betalingen lager is dan het totaal aan budget voor de afzonderlijke regelingen. Dit wordt mede veroorzaakt door de nationale keuze om de basisbetalingsrechten vast te stellen op 103% van het oorspronkelijke budget voor de basisbetalingsrechten. De netto plafondkorting wordt toegepast op het uit te betalen bedrag, v&amp;oacute;&amp;oacute;r de toepassing van de financi&amp;euml;le discipline (een Europees vastgestelde korting) en een eventuele randvoorwaardenkorting. Dit jaar wordt geen overschrijding van het nationale maximum verwacht, daarom is de nettoplafond korting op 0% vastgesteld.&lt;/p&gt;&#13;
&lt;p&gt;Het besluit van 14 december 2015 met betrekking tot de tarieven rechtstreekse betalingen 2015, het besluit van 14 december 2016 met betrekking tot de tarieven rechtstreekse betalingen 2016, het besluit van 9 december 2017 met betrekking tot de tarieven rechtstreekse betalingen 2017, het besluit van 30 oktober 2018 met betrekking tot de tarieven rechtstreekse betalingen 2018, het besluit van 22 oktober 2019 met betrekking tot de tarieven rechtstreekse betalingen 2019, het besluit van 30 oktober 2020 met betrekking tot de tarieven rechtstreekse betalingen 2020 en het besluit van 22 oktober 2021 met betrekking tot de tarieven rechtstreekse betalingen 2021 blijven van toepassing ten aanzien van aanvragen rechtstreekse betalingen die zijn ingediend in de desbetreffende aanvraagjaren. &lt;a href="https://zoek.officielebekendmakingen.nl/stcrt-2022-27476.html"&gt;&lt;em&gt;Stcrt.&lt;/em&gt; 2022, 27476&lt;/a&gt;.&lt;/p&gt;&#13;
&lt;p&gt;Op 21 oktober 2022 is de Regeling van de Minister van Landbouw, Natuur en Voedselkwaliteit van 17 oktober 2022, nr. WJZ/ 22417539, tot wijziging van de Regeling Europese EZK- en LNV-subsidies en de Regeling openstelling EZK- en LNV-subsidies 2022 in verband met de invoering en openstelling van de Investeringsregeling POP3+ 2022 gepubliceerd. Met deze wijzigingsregeling wordt, gelet op titel 4.7 van de Regeling Europese EZK- en LNV-subsidies (hierna: REES), gewijzigd. De aangepaste titel 4.7 bevat regels voor de aanvraag voor subsidies in het kader van POP3+. Ten behoeve van de openstelling van de subsidiemodule wordt ook de Regeling openstelling Europese EZK- en LNV-subsidies 2022 gewijzigd. Daarnaast wordt de Regeling uitvoering ELFPO programmaperiode 2014-2020 aangepast. Van de gelegenheid is gebruik gemaakt om ook de realisatietermijn (artikel 4.5.6 van de REES) van de GLB Pilots (titel 4.5 van de REES) aan te passen.&lt;a href="https://zoek.officielebekendmakingen.nl/stcrt-2022-28266.html"&gt;&lt;em&gt;Stcrt &lt;/em&gt;2022, 28266&lt;/a&gt;.&lt;/p&gt;&#13;
&lt;h2&gt;Dieren&lt;/h2&gt;&#13;
&lt;h5&gt;&lt;strong&gt;Vogelgriep&lt;/strong&gt;&lt;/h5&gt;&#13;
&lt;p&gt;Op 3 oktober stuurde de minister van LNV een brief aan de Vogelbescherming Nederland inzake de uitbraak van vogelgriep onder kust- en zeevogels. De minister geeft onder meer aan dat wanneer er meer bekend is over de omvang van de uitbraak en de impact op populaties, het ministerie graag met de Vogelbescherming en met onderzoekers in gesprek gaat om te bespreken welke mogelijkheden er zijn om een dergelijke uitbraak in de toekomst te voorkomen en het herstel van&lt;/p&gt;&#13;
&lt;p&gt;de getroffen populaties te bevorderen. &lt;a href="https://zoek.officielebekendmakingen.nl/blg-1051914"&gt;&lt;em&gt;Kamerstukken II&lt;/em&gt; 2022/23, 28807, nr. 267&lt;/a&gt;.&lt;/p&gt;&#13;
&lt;h5&gt;&lt;strong&gt;Wolf&lt;/strong&gt;&lt;/h5&gt;&#13;
&lt;p&gt;Bij besluit van 28 augustus 2018 heeft het college van gedeputeerde staten van de provincie Drenthe een exploitant van een schapenhouderij een tegemoetkoming van &amp;euro; 930,00 toegekend in de door een&amp;nbsp;wolf&amp;nbsp;aangerichte schade aan haar schapenhouderij. Het geschil tussen partijen gaat over de hoogte van de tegemoetkoming in de schade. Niet in geschil is dat vier drachtige ooien op 25 maart 2018 zijn gedood door een&amp;nbsp;wolf. Bij besluit van 28 augustus 2018, gelezen in samenhang met een taxatierapport van 26 april 2018, heeft de provincie de schapenhouder hiervoor een tegemoetkoming toegekend. De schapenhouder heeft zich in bezwaar op het standpunt gesteld dat het college ten onrechte niet tevens een tegemoetkoming heeft toegekend voor de vervolgschade. De provincie stelt dat alleen directe schade wordt vergoed. De oordeelt dat de provincie dit onvoldoende heeft gemotiveerd. De provincie moet hierover een nieuw besluit nemen. ABRS 19-10-2022, &lt;a href="https://deeplink.rechtspraak.nl/uitspraak?id=ECLI:NL:RVS:2022:3024"&gt;ECLI:NL:RVS:2022:3024&lt;/a&gt;.&lt;/p&gt;&#13;
&lt;h5&gt;&lt;strong&gt;Ganzen&lt;/strong&gt;&lt;/h5&gt;&#13;
&lt;p&gt;Vergoeding van faunaschade, veroorzaakt door ganzen. GS Frysl&amp;acirc;n hanteert een gestandaardiseerd eigen risico van 20%. In de praktijk is de grondeigenaar nauwelijks in staat om de ganzenschade te voorkomen of te beperken, zodat de beoogde prikkel tot schadebeperking niet aanwezig is. verweerder motiveert niet waarom het om normaal bedrijfsrisico of normaal maatschappelijk risico gaat. Het is daarom niet deugdelijk gemotiveerd waarom 20% van de schade ten laste van eiseres moet blijven. Rechtbank Noord-Nederland 28-02-2022, &lt;a href="https://deeplink.rechtspraak.nl/uitspraak?id=ECLI:NL:RBNNE:2020:5197"&gt;ECLI:NL:RBNNE:2020:5197&lt;/a&gt; en&lt;/p&gt;&#13;
&lt;p&gt;&lt;a href="https://deeplink.rechtspraak.nl/uitspraak?id=ECLI:NL:RBNNE:2020:5199"&gt;ECLI:NL:RBNNE:2020:5199&lt;/a&gt;&lt;span style="text-decoration: underline;"&gt;.&lt;/span&gt;&lt;/p&gt;&#13;
&lt;h2&gt;Planten&lt;/h2&gt;&#13;
&lt;h5&gt;&lt;strong&gt;Gewasbescherming&lt;/strong&gt;&lt;/h5&gt;&#13;
&lt;p&gt;Op 20 oktober a.s. is een commissiedebat gewasbeschermingsmiddelen gepland. In verband met dit debat stuurt de minister van LNV de Tweede Kamer een brief met daarin enkele actuele ontwikkelingen op het terrein van gewasbescherming. De onderwerpen betreffen het bijenrichtsnoer, het voorstel verordening duurzaam gebruik gewasbeschermingsmiddelen en ten slotte glyfosaat. Over dit laatste thema wordt onder meer het volgende opgemerkt: &lt;em&gt;'Ik ga ervoor het gebruik van glyfosaathoudende middelen in NL sterk te verminderen voor toepassingen zoals genoemd in motie De Groot. Hiervoor maak ik afspraken met de sector, waarbij ik verken hoe ik alternatieven kan stimuleren en waar ik kan te verplichten. Ik ga hier graag met de Kamer over in gesprek. Het gaat me natuurlijk niet alleen om het verminderen van de behoefte aan glyfosaathoudende middelen in de agrarische sector, maar ook aan de behoefte aan gewasbeschermingsmiddelen in het algemeen. Om kwalitatief hoogwaardige en gezonde producten te telen hebben agrarische ondernemers in Nederland een zo breed mogelijke gereedschapskist nodig. Die gereedschapskist bestaat allereerst uit preventieve maatregelen, zoals weerbare gewassen en goede bodemkwaliteit, vervolgens uit niet-chemische maatregelen, zoals het gebruik van biologische bestrijders, mechanische bestrijding, en tenslotte uit chemische (laag-risico, waar mogelijk) maatregelen om ziekten, plagen en onkruiden nu en in de toekomst zo veel mogelijk te kunnen voorkomen. Daar waar nodig moet adequate bestrijding mogelijk zijn, zodat gewassen kunnen worden beschermd.' &lt;/em&gt;&lt;a href="https://zoek.officielebekendmakingen.nl/kst-1055549"&gt;&lt;em&gt;Kamerstukken II&lt;/em&gt; 2022/23, 27858, nr. 584&lt;/a&gt;.&lt;/p&gt;&#13;
&lt;h2&gt;Milieurecht&lt;/h2&gt;&#13;
&lt;h5&gt;&lt;strong&gt;Nitraatrichtlijn&lt;/strong&gt;&lt;/h5&gt;&#13;
&lt;p&gt;Op 3 oktober 2022 is het Ontwerpbesluit houdende wijziging van het Besluit gebruik meststoffen en het Besluit activiteiten leefomgeving in verband met de uitvoering van het zevende actieprogramma Nitraatrichtlijn 2022-2025 gepubliceerd. Zie&lt;a href="https://zoek.officielebekendmakingen.nl/kst-1051859"&gt; &lt;em&gt;Kamerstukken II &lt;/em&gt;2022/23, 33037, nr. 456.&lt;/a&gt;Conform het zevende actieprogramma Nitraatrichtlijn is inwerkingtreding van de voorschriften in de ontwerpbesluiten voorzien op 1 januari 2023. Hierin voorziet het voornoemde ontwerpbesluit tot wijziging van het Besluit gebruik meststoffen. Indien de Omgevingswet met ingang van 1 januari 2023 in werking treedt, zal het voornoemde ontwerpbesluit tot wijziging van het Besluit activiteiten leefomgeving in plaats daarvan in werking treden. Zie in dat verband het &lt;a href="https://zoek.officielebekendmakingen.nl/blg-1051867"&gt;Besluit tot wijziging van het Bal ter implementatie maatregelen zevende actieprogramma Nitraatrichtlijn&lt;/a&gt;.&lt;/p&gt;&#13;
&lt;h5&gt;&lt;strong&gt;Drijfmest&lt;/strong&gt;&lt;/h5&gt;&#13;
&lt;p&gt;Ingevolge het Besluit gebruik meststoffen (artikel 4, derde lid) is het verboden drijfmest of vloeibaar zuiveringsslib te gebruiken in de periode van 1 augustus tot en met 15 februari. Op grond van artikel 7 van het Besluit gebruik meststoffen kan een ontheffing worden verleend van het voorgaande. Een verzoek van Nutri&amp;euml;nt Management Instituut is gebaseerd op deze mogelijkheid. Het onderzoek waarvoor ontheffing is gevraagd, is onderdeel van het innovatieprogramma Bemest op z'n Best. Dit programma is in 2021 gestart en loopt tot 2024. Het programma identificeert innovatieve mestaanwendingstechnieken met als doel de ammoniakemissie bij aanwending te halveren. Door de grote innovatie component in het programma is het moeilijk te plannen wanneer een innovatie rijp is om in praktijk te testen en te bemeten. Gezien de grote urgentie rondom de stikstofopgave lijkt het verstandig niet te wachten tot het volgende bemestingsseizoen. Het zijn van een innovatieprogramma is ook de reden waarom de te gebruiken technieken tot in beperkte mate van detail zijn beschreven. Voor het bepalen van de ammoniakemissie wordt gebruik gemaakt van potproeven (flowchambers) en indien mogelijk windtunnels. Zie &lt;a href="https://zoek.officielebekendmakingen.nl/stcrt-2022-26735.html"&gt;Staatscourant 2022, 26735&lt;/a&gt;.&lt;/p&gt;&#13;
&lt;h5&gt;&lt;strong&gt;Fosfaatrechten&lt;/strong&gt;&lt;/h5&gt;&#13;
&lt;p&gt;Geen strijd met het vertrouwensbeginsel. Geen toezegging op zitting en appellante had moeten beseffen dat de uitlating ging over en beslissing die buiten de bevoegdheid van het bestuursorgaan lag, of anderszins in strijd was met de toepasselijke rechtsregels. Beroep ongegrond. CBB 04-10-2022,&lt;/p&gt;&#13;
&lt;p&gt;&lt;a href="https://deeplink.rechtspraak.nl/uitspraak?id=ECLI:NL:CBB:2022:687"&gt;ECLI:NL:CBB:2022:687&lt;/a&gt;.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;De grenzen van wat rechtens aanvaardbaar is bij het herstellen van een fout worden onder meer bepaald door het vertrouwensbeginsel. In dit geval geen schending van het vertrouwensbeginsel, want het fosfaatrechten is te hoog vastgesteld op basis van een voor appellante kenbare verschrijving in de dieraantallen. Appellante mocht verwachten dat verweerder het besluit zou aanpassen. Beroep ongegrond. CBB 04-10-2022, &lt;a href="https://deeplink.rechtspraak.nl/uitspraak?id=ECLI:NL:CBB:2022:688"&gt;ECLI:NL:CBB:2022:688&lt;/a&gt;.&lt;/p&gt;&#13;
&lt;h2&gt;Rechtspersonen&lt;/h2&gt;&#13;
&lt;h5&gt;&lt;strong&gt;Internetconsultatie wetsvoorstel modernisering personenvennootschappen&lt;/strong&gt;&lt;/h5&gt;&#13;
&lt;p&gt;De &lt;a href="https://www.internetconsultatie.nl/moderniseringpv2"&gt;wetsvoorstellen modernisering personenvennootschappen&lt;/a&gt; zijn ter consultatie aangeboden. Het betreft de civielrechtelijke regeling, fiscale maatregelen en enkele invoeringsbepalingen (waaronder overgangsrecht). De reacties uit de internetconsultatie van de civielrechtelijke regeling in 2019 zijn hierin verwerkt. De internetconsultatie loopt tot en met 10 februari 2023.&lt;/p&gt;&#13;
&lt;p&gt;Het fiscale gedeelte is in aparte stukken opgenomen. Ondanks dat de personenvennootschap (maatschap, vennootschap onder firma en commanditaire vennootschap) onder het voorstel van wet modernisering personenvennootschappen rechtspersoonlijkheid verkrijgt, heeft het kabinet ervoor gekozen om fiscale transparantie voor de personenvennootschap te handhaven met betrekking tot de inkomsten-, vennootschaps- en dividendbelasting, en de erf- en schenkbelasting.&lt;/p&gt;&#13;
&lt;p&gt;Voor de overdrachtsbelasting wordt aangesloten bij het civiele recht en worden personenvennootschappen met rechtspersoonlijkheid, in tegenstelling tot personenvennootschappen zonder rechtspersoonlijkheid, voortaan als niet-transparant voor de overdrachtsbelasting aangemerkt.&lt;/p&gt;&#13;
&lt;p&gt;Op de drie wetsvoorstellen kan worden gereageerd. Er wordt nog gewerkt aan technische aanpassingen (verandering van verwijzingen, terminologie) in andere wetten.&lt;/p&gt;&#13;
&lt;h2&gt;Fiscaal recht&lt;/h2&gt;&#13;
&lt;h5&gt;&lt;strong&gt;Afschrijving erfpachtrechten&lt;/strong&gt;&lt;/h5&gt;&#13;
&lt;p&gt;Is afschrijving op een erfpachtrecht op landbouwgrond met een terugkooprecht toegestaan?&lt;/p&gt;&#13;
&lt;p&gt;De Hoge Raad oordeelt dat goed koopmansgebruik niet vereist dat bij de bepaling van de restwaarde rekening wordt gehouden met wellicht waarschijnlijke, maar nog niet zekere toekomstige waardestijgingen van een bedrijfsmiddel. Als daar wel rekening mee wordt gehouden zou de jaarwinst namelijk worden verhoogd met waardestijgingen die nog niet hebben plaatsgevonden. Goed koopmansgebruik verplicht niet tot een dergelijk vooruitlopen op toekomstige waardestijgingen. Verder vereist goed koopmansgebruik ook niet dat de restwaarde gedurende het gebruik van het bedrijfsmiddel wordt aangepast aan waardestijgingen van die restwaarde. Het oordeel van het hof dat goed koopmansgebruik niet toestaat af te schrijven over de bedragen die als insteek zijn opgeofferd voor de gezamenlijke rechten is niet juist dan wel onvoldoende gemotiveerd.&amp;nbsp;&lt;/p&gt;&#13;
&lt;p&gt;Hoge Raad 14-10-2022, &lt;a href="https://deeplink.rechtspraak.nl/uitspraak?id=ECLI:NL:HR:2022:1448"&gt;ECLI:NL:HR:2022:1448&lt;/a&gt;.&lt;/p&gt;&#13;
&lt;h5&gt;&lt;strong&gt;Landbouwvrijstelling&lt;/strong&gt;&lt;/h5&gt;&#13;
&lt;p&gt;De landbouwvrijstelling in de inkomstenbelasting wordt in 2023 opnieuw ge&amp;euml;valueerd. Dat blijkt uit het rapport 'Onderzoek fiscale maatregelen 2022' van het Ministerie van Financi&amp;euml;n. Op p. 25 van het rapport is bij 'landbouwvrijstelling' te lezen dat de navolgende beleidsopvolging aan de orde is: 'Geen, in 2023 nieuwe evaluatie'. &lt;a href="https://zoek.officielebekendmakingen.nl/blg-1056726"&gt;&lt;em&gt;Kamerstukken II &lt;/em&gt;2022/23, 23140, nr. 140&lt;/a&gt;.&lt;/p&gt;</content><legacyfootnotes/><footnotes><footnote/></footnotes><auteurs/><published>2022-12-23 08:59:01</published><modified>2023-01-04 16:11:48</modified><editiondate>2022-12-23</editiondate><htmlpath>https://denhollander.info/artikel/17505</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2015</searchword><id>12599</id><udhid>UDH:TvAR/12599</udhid><titel>Water en landbouw - Verslag jaarvergadering 2015 Vereniging voor Agrarisch Recht</titel><searchwords><searchword>TvAR 12/2015</searchword><searchword>UDH:TvAR/12599</searchword></searchwords><attachments><attachment><name>17754.pdf</name><extention>pdf</extention><url>https://denhollander.info/download/17754/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;Op vrijdag 25 september 2015 vond in het Stadstheater te Arnhem de 56ste Algemene Ledenvergadering van de Vereniging voor Agrarisch Recht plaats. In deze bijdrage wordt verslag gedaan van het wetenschappelijke gedeelte van deze vergadering, dat in het teken stond van het thema ‘Water &amp; landbouw’. Over dit thema is een achttal preadviezen geschreven, die in nummers 7/8, 9 en 10 van jaargang 2015 van dit tijdschrift zijn gepubliceerd. Tijdens de vergadering zijn zeven preadviezen besproken. Mr. J.W.H. van den Broek was verhinderd en zijn preadvies over de uitvoeringsregeling Omgevingswet is derhalve niet behandeld. Conform de volgorde van behandeling tijdens de vergadering zal hieronder eerst worden ingegaan op het preadvies van prof. mr. A.A. Freriks en prof. mr. H.F.M.W. van Rijswick over de programmatische aanpak stikstof en water. Het tweede preadvies dat wordt besproken, gaat over de waterschapsverkiezingen van mr. dr. H.J.M. Havekes. Vervolgens het preadvies over peilbesluit en schade van mr. I.P.A. van Heijst. Daarna wordt ingegaan op het preadvies over schade als gevolg van bergingsgebieden van mr. W.J. van Doorn-Hoekveld en mr. dr. F.A.G. Groothuijse. Het vijfde preadvies dat wordt besproken, betreft het preadvies over waterkwaliteit en gewasbeschermingsmiddelen door mr. drs. J. Rutteman. Vervolgens het preadvies van mr. V.M. Anches, ir. J.W.C. Dekking en E.J. Monsma MSc over waterschapsbelastingen. Het laatste preadvies dat wordt besproken, gaat over omgaan met waterschaarste in een waterrijk land van mr. dr. A.M. Keessen en W.W.P. Ernst LLM MSc. Ten slotte wordt naast de inleidingen door de preadviseurs per preadvies verslag gedaan van de discussie naar aanleiding van de preadviezen en de door de preadviseurs geponeerde stellingen. &lt;/p&gt;</inleiding><content>&lt;h3&gt;2. Programmatische aanpak stikstof en programmatische aanpak water: van tweeën een?&lt;/h3&gt;&lt;h4&gt;2.1. Toelichting door prof. mr. A.A. Freriks[2]&lt;/h4&gt;&lt;p&gt;Mevrouw prof. mr. A.A. Freriks begint haar toelichting met een korte uiteenzetting van de samenhang tussen water en natuur in het kader van de programmatische aanpak. &lt;/p&gt;&lt;p&gt;Bij de programmatische aanpak stikstof (hierna: PAS) speelt water een grote rol. Veel van de in Natura-2000 gebieden gelegen habitattypen zijn voor de instandhouding afhankelijk van de waterkwantiteit en waterbeschikbaarheid. Water kan derhalve een bijdrage leveren aan het behalen van de instandhoudingsdoelstellingen die door stikstofdepositie in het gedrang zijn gekomen. Water is ook een randvoorwaarde voor veel economische activiteiten waaronder de landbouw en de industrie. Daarnaast zijn er watergerelateerde projecten waarbij de relatie met natuur aanwezig is. Denk daarbij bijvoorbeeld aan het Hoogwaterbeschermingsprogramma. Het Hoogwaterbeschermingsprogramma kent veel maatregelen in het belang van de waterveiligheid, die tevens een impact hebben op natuurwaarden. &lt;/p&gt;&lt;p&gt;De programmatische aanpak is in opkomst, vervolgt Freriks. Verschillende beleidsterreinen worstelen met het behalen van de geformuleerde doelstellingen. De programmatische aanpak is een methode om te voorkomen dat bij iedere vergunning onderzoek moet plaatsvinden naar de vraag of er problemen zijn in het licht van de desbetreffende normstelling. Met name bij de vergunningverlening op grond van de Natuurbeschermingswet 1998 bleek dit problematisch. Dit betrof veelal de uitbreiding of wijziging van veehouderijen. In het kader van de vergunning had men problemen om aan te tonen dat de toename van stikstofemissie niet tot problemen zou leiden bij het halen van de instandhoudingsdoelstellingen in de Natura-2000 gebieden. De programmatische aanpak lost dit probleem op door in het programma een maatregelenpakket op te nemen die natuurwaarden versterken, waardoor een buffer wordt gecreëerd om economische activiteiten te kunnen toestaan. Hierdoor wordt voorkomen dat bij iedere activiteit getoetst dient te worden of de doelstellingen in het gedrang komen.&lt;/p&gt;&lt;p&gt;Freriks vervolgt met een korte toelichting op de PAS. De Vogelrichtlijn en de Habitatrichtlijn vormen de grondslag voor de verplichting tot het behouden of herstellen van natuurlijke habitats en soorten. In Nederland zijn de beschermde gebieden waarbinnen deze habitats en soorten worden beschermd, aangeduid als Natura 2000-gebieden. De instandhoudingsdoelstelling is een kwalitatief doel. Uit de regelgeving volgt dat het bereiken van de ‘gunstige staat van instandhouding’, in afwijking van veel andere Europese milieurichtlijnen, niet is gekoppeld aan een deadline. In de Europese regelgeving is wel een kader gesteld waaraan dient te worden voldaan. Aan de lidstaten is opgedragen om instandhoudingsmaatregelen te treffen om het doel van de richtlijnen te realiseren. Voorts is er een toestemmingsvereiste voor individuele projecten die mogelijk significante gevolgen hebben voor een Natura 2000-gebied. Deze verplichting om maatregelen te treffen ten behoeve van het realiseren van een gunstige staat van instandhouding is volgens het Hof van Justitie van de Europese Unie (hierna: HvJEU) wél een resultaatsverplichting. Buiten het systeem van de vergunningverlening en vaststelling van plannen is gezocht naar een oplossing voor de problematiek met betrekking tot de stikstofdepositie. Dit heeft geleid tot de PAS die op 1 juli 2015 in werking is getreden. &lt;/p&gt;&lt;p&gt;In de PAS is gedetailleerd per gebied bekeken wat er dient te worden beschermd, welke maatregelen er moeten worden genomen en wat er vervolgens mogelijk is aan activiteiten binnen dat gebied. De regelgeving omtrent de PAS voorziet zeer gedetailleerd op welke wijze de maatregelen dienen te worden uitgevoerd en ook op welke wijze de daardoor ontstane ontwikkelingsruimte dient te worden gereserveerd, toebedeeld, geregistreerd en op welke wijze er gemonitord moet worden. De PAS voorziet in een gedetailleerde uitwerking om per concrete situatie te kunnen onderbouwen dat een ontwikkeling mogelijk is, indien aanspraak gemaakt kan worden op de vrij gekomen ontwikkelingsruimte. Op de manier waarop de PAS is vormgegeven, wordt de kwalitatieve doelstelling ‘gunstige staat van instandhouding’ als het ware omgevormd naar een kwantitatieve invulling. In het systeem van de PAS draait het immers om vrij te komen ontwikkelingsruimte die kan worden vrijgegeven. Met deze aanpak is het de bedoeling dat het hele aspect stikstof wordt afgedekt door de PAS en dat in concrete situaties in beginsel geen nader onderzoek hoeft plaats te vinden. &lt;/p&gt;&lt;p&gt;Een andere variant van de programmatische aanpak is de programmatische aanpak in het waterbeheer. In vergelijking met de PAS is het eerste wat opvalt dat de aanpak in het waterbeheer werkt op het schaalniveau van stroomgebieden of deelstroomgebieden. Dit schaalniveau is voorgeschreven op grond van de Europese Kaderrichtlijn water (hierna: KRW) en de Richtlijn overstromingsrisicobeheer. De KRW schrijft voor dat de lidstaten ervoor moeten zorgen dat een goede toestand van oppervlaktewater wordt bereikt, zowel in chemische als in ecologische zin. Evenals de norm van een ‘goede staat van instandhouding’ in de &lt;br/&gt;Vogel- en Habitatrichtlijn, betreft dit een kwalitatief doel. Anders dan bij de PAS wordt het kwalitatieve doel niet kwantitatief gemaakt in de programmatische aanpak. De kwantificering heeft voornamelijk op Europees niveau plaatsgevonden in de Grondwaterrichtlijn en de Richtlijn Prioritaire Stoffen. Voorts heeft de KRW wél deadlines voor het behalen van bepaalde doelen. Dit houdt in dat voor maatregelen die zijn opgenomen in de PAS, maar die eveneens gekoppeld kunnen worden aan de KRW, een deadline geldt. Hoewel dit in de PAS niet met zoveel woorden aan de orde komt, legt de Europese wetgeving een belangrijke relatie tussen de doelstellingen van de KRW en de vereisten vanuit Natura-2000-wetgeving. In de toelichting van de PAS is aangegeven dat de KRW als een apart spoor wordt gezien. Water wordt gebruikt als randvoorwaarde voor het realiseren van de Natura-2000-wetgeving. &lt;/p&gt;&lt;p&gt;De implementatie van de KRW is in Nederland vormgegeven rond de criteria ‘haalbaar en betaalbaar’. In de wetgeving zijn de kwaliteitsnormen opgenomen, maar de wetgever heeft ervoor gekozen om niet bij ieder project of besluit te toetsen aan de kwaliteitsnomen. Gekozen is voor maatregelenprogramma’s op grond waarvan de kwaliteitsnormen gehaald moeten worden. In de individuele besluitvorming kan dan worden volstaan met een verwijzing naar de maatregelenprogramma’s. Of het individuele project in de weg staat aan het behalen van de kwaliteitsnormen wordt niet getoetst. &lt;/p&gt;&lt;p&gt;Een belangrijk discussiepunt met betrekking tot de programmatische aanpak in het waterbeheer was de vraag of voldaan werd aan de verplichting uit het KRW om zorg te dragen dat er ‘geen achteruitgang’ van de toestand van een waterlichaam plaatsvindt. De Nederlandse wetgever had deze verplichting zo geïnterpreteerd dat pas als een waterlichaam als geheel in een lagere toestandsklasse terugvalt, er sprake is van een verboden achteruitgang. In een arrest van HvJEU is meer duidelijkheid gegeven over de juiste uitleg van de verschillende verplichtingen op grond van de KRW. In de opvatting van het HvJEU dient bij iedere individuele vergunningverlening te worden getoetst of de waterkwaliteit achteruit kan gaan of in gevaar komt. Indien dit het geval is, dient de vergunning te worden geweigerd. Daarnaast is het HvJEU van oordeel dat de verplichting om zorg te dragen voor ‘geen achteruitgang’ van de toestand van een waterlichaam wordt geschonden, indien er voor één kwaliteitselement sprake is van achteruitgang. Dit wordt ook wel aangeduid als ‘one-out, all-out’. Het is dus niet zo dat dient te worden beoordeeld of het waterlichaam als geheel in een lagere toestandsklasse terugvalt. Dit betreft een veel striktere interpretatie van de verplichting tot ‘geen achteruitgang’ dan de uitleg van de Nederlandse wetgever. &lt;/p&gt;&lt;p&gt;Freriks sluit af met de signalering dat het waterspoor wellicht een grotere belemmerende factor is voor ontwikkelingen dan het natuurspoor. Voorheen was veelal het natuurspoor de grote belemmerende factor voor allerlei ontwikkelingen. Met het maatregelenpakket van de PAS is het niet meer vereist om per individueel project te beoordelen of er een aantasting plaatsvindt van een Natura-2000 gebied. Door de strikte interpretatie van het HvJEU zou het zo maar kunnen zijn dat het waterspoor Nederland op slot zet. In de ogen van Freriks kan de programmatische aanpak doorgang vinden maar zal deze gedetailleerder moeten zijn, zoals bijvoorbeeld bij de PAS. In het programma zal voldoende moeten worden onderbouwd dat voor de individuele gevallen er geen sprake is van achteruitgang en dat het doel bereikt wordt. Indien het voornoemde op het programmaniveau is onderbouwd, zou volgens Freriks dit voldoende zijn voor de beoordeling in het individuele geval. &lt;/p&gt;&lt;h4&gt;2.2. Discussie naar aanleiding van de toelichting van het preadvies en stellingen&lt;/h4&gt;&lt;p&gt;De heer mr. P.S.A. Overwater[3] maakt gebruik van de mogelijkheid om te reageren. Hij geeft aan dat er sprake is van een vorm van saldering. Een individueel project zou een achteruitgang teweeg kunnen brengen. Het individuele project wordt dan echter gekoppeld aan het programma, zodat per saldo het doel zal worden bereikt. Overwater vraagt zich af of het genoemde arrest van het HvJEU tot gevolg heeft dat het doel van een programmatische aanpak onhaalbaar is. Is het in het geheel niet toegestaan om de achteruitgang van een individueel project te compenseren door de effecten van het maatregelenpakket? Freriks geeft aan dat deze discussie ook heeft gespeeld bij de totstandkoming van de PAS. Op grond van de Europese Natura-2000-wetgeving moet de achteruitgang van de Natura-2000 gebieden worden voorkomen. De gedachte achter de PAS is dat door het maatregelenprogramma steeds kan worden onderbouwd dat er geen sprake is van een achteruitgang. Deze systematiek zou ook in het waterbeheer moeten worden toegepast. Overwater reageert hierop en geeft aan dat de kern van het arrest van het HvJEU is dat de gevolgen per individueel project moeten worden beoordeeld. De vooruitgang volgt uit de programmatische aanpak, maar die vooruitgang gaat minder snel dan benodigd is voor het verlenen van de toestemming in het individuele geval. Freriks geeft aan dat gekeken moet worden of het bij de individuele beoordeling voldoende is om te verwijzen naar de programmatische aanpak. Het arrest van het HvJEU heeft volgens Freriks grote consequenties en noodzaakt tot het doordenken van het systeem, ook voor de Omgevingswet. &lt;/p&gt;&lt;p&gt;De heer mr. G.J.A.M. Bogaers[4] reageert en stelt dat als gevolg van het arrest van het HvJEU alle bedrijven en activiteiten constant moeten worden gemonitord. Indien op basis van deze monitoring wordt vastgesteld dat de uitstoot van bijvoorbeeld veehouders te hoog is, dat er dan een rode kaart moet worden getrokken. Bogaers geeft aan dat dit systeem voor heel Europa zal moeten gelden. Freriks geeft aan dat er in de eerste plaats de kwaliteit van het water of de natuur gemonitord moet worden. Voorts dient op individueel niveau gestuurd te worden als gevolg van de strenger wordende regels. &lt;/p&gt;&lt;h3&gt;3. De waterschapverkiezingen van 2015: continuïteit nu gewenst&lt;/h3&gt;&lt;h4&gt;3.1. Toelichting door mr. dr. H.J.M. Havekes[5]&lt;/h4&gt;&lt;p&gt;De heer mr. dr. H.J.M. Havekes begint met een korte terugblik op de waterschapsverkiezingen van 18 maart 2015. Anders dan voorheen, werd er gecombineerd met de provinciale statenverkiezingen gestemd. Dankzij deze combinatie was er sprake van bijna een verdubbeling van de opkomst ten opzichte van 2008. De verkiezingen zijn voorts foutloos verlopen door de goede organisatie van de gemeenten, die belast waren met de organisatie van de verkiezingen. Het aantal blanco stemmen was echter wel relatief hoog. Met het oog op de komende evaluatie geeft Havekes aan dat de verkiezingen van 18 maart 2015 een succes waren en dat er geen reden is om dat op dit moment te wijzigen. Op langere termijn ziet Havekes de stap naar internetverkiezingen, waar waterschappen reeds ervaring mee hebben opgedaan, onvermijdelijk. Wat wel veranderd dient te worden, zijn de kosten van de waterschappen. De waterschappen hebben de verkiezingen zelf moeten betalen. Onduidelijk is waarom de waterschappen zelf de verkiezingen moeten betalen, terwijl de kosten voor verkiezingen van andere overheden zoals gemeenten en provincies, door het Rijk worden betaald. Wat Havekes betreft dient het Rijk ook de kosten te betalen voor de waterschapsverkiezingen. &lt;/p&gt;&lt;p&gt;Havekes vervolgt met een toelichting op de geborgde categorieën binnen het bestuur van het waterschap. De verdeling van de zetels binnen een waterschap is gebaseerd op grond van de trits ‘belang/betaling/zeggenschap’. Iedereen die belang heeft bij de werkzaamheden van een waterschap betaalt belasting en krijgt zeggenschap in het bestuur. Een geborgde categorie betreft allereerst de ingezetenen. De verkiezing van de vertegenwoordiging van de ingezetenen is gewijzigd van een personenstelsel naar een lijstenstelsel. Dit was nodig omdat verschillende fusies van waterschappen veroorzaakten dat de personen op de lijst niet altijd bekend waren. Naast de ingezetenen moeten ook specifieke belangen categorieën vertegenwoordigd zijn in het waterschapsbestuur. Dit betreffen de geborgde categorieën ‘ongebouwd’, ‘bedrijven’ en ‘natuurterreinen’. Aangezien deze belangencategorieën qua aantal stemgerechtigden het onderspit delven, is ervoor gekozen dat hun positie als het ware geborgd moet zijn. Bij de waterschapsverkiezingen wordt derhalve enkel gestemd voor de categorie ‘ingezetenen’.&lt;/p&gt;&lt;p&gt;Havekes geeft vervolgens aan dat recent een advies is opgesteld door de Adviescommissie Water (hierna: de Adviescommissie) over de geborgde categorieën. In het advies staan in de ogen van Havekes twee belangrijke aspecten. Allereerst geeft de Adviescommissie aan dat de geborgde categorieën goed passen bij het functionele bestuur van het waterschap. De verdeling van de geborgde categorieën kan volgens de Adviescommissie wel eenvoudiger. Op dit moment verdelen de provincies de zetels over de geborgde categorieën ‘onbebouwd’, ‘bedrijven’ en ‘natuurterreinen’ (zeven tot negen zetels). De Adviescommissie adviseert om deze geborgde categorieën ieder twee zetels toe te kennen. &lt;/p&gt;&lt;h4&gt;3.2. Discussie naar aanleiding van de toelichting van het preadvies en stellingen&lt;/h4&gt;&lt;p&gt;De heer prof. mr. D.W. Bruil[6] heeft voorafgaand aan de waterschapsverkiezingen van 18 maart 2015 op de website informatie gezocht met betrekking tot de verkiezingen. Op grond van de website van het waterschap werd niet duidelijk waarvoor gestemd werd en welke zetels geborgd waren. Bruil had het idee dat het waterschap zich daarvoor schaamde. Havekes geeft aan dat in zijn ogen de geborgde categorieën nodig zijn voor goed bestuur. De medewerking van de eigenaren van de gronden is nodig bij de uitvoering van de projecten van het waterschap. Daarom kan Havekes zich geen bestuur voorstellen waarin deze categorie niet geborgd is. &lt;/p&gt;&lt;p&gt;De heer ing. W. van Vliet[7] geeft aan dat het niet enkel dient te gaan om de verhouding tussen betaling en belang. Hij geeft aan dat met betrekking tot natuurterreinen ook de opbrengsten voor de natuurkwaliteit dienen te worden betrokken bij de bepaling van het belang. Havekes reageert en stelt dat voorkomen moet worden dat bepaalde groepen, die aantoonbaar belang hebben en betalen, niet bestuurlijk vertegenwoordigd zijn. Hiermee doelt Havekes met name op de categorieën ‘onbebouwd’ en ‘bedrijven’. Deze categorieën voorzien een groot gedeelte van de belastinginkomsten van een waterschap en dienen daarvoor goed vertegenwoordigd te zijn in het bestuur. &lt;/p&gt;&lt;p&gt;De heer ing. F.A. van Lynden[8] vraagt of de toegevoegde waarde van de directe waterschapsverkiezingen reeds is geëvalueerd. Voorts vraagt hij of de campagnes voor de waterschapsverkiezingen niet wat overdreven zijn. Op grond van de campagnes leek het immers dat het een ramp zou worden als mensen niet gaan stemmen. Blijkbaar hebben de waterschappen de stem van de burger nodig en komen de waterschappen er anders niet uit. Havekes geeft aan dat de campagnes inderdaad wat overdreven waren, maar daarnaast wel veel media-aandacht hebben opgeleverd. Voorts heeft de Organisatie voor Economische Samenwerking en Ontwikkeling (hierna: OESO) een rapport uitgebracht waarin het Nederlandse waterbeheer als een wereldwijd voorbeeld wordt aangedragen. De OESO was door één ding verrast en dat was het waterbewustzijn van de Nederlandse burgers. De OESO had verwacht dat de Nederlandse burgers zeer waterbewust zouden zijn, dit bleek echter niet het geval. In dit kader hebben de waterschappen voor de campagnes voor de waterschapsverkiezingen uitgepakt. Het gaat derhalve ook om het waterbewust maken van de Nederlandse burgers.&lt;/p&gt;&lt;h3&gt;4. Peilbesluit en schade: pompen of vergoeden?&lt;/h3&gt;&lt;h4&gt;4.1. Toelichting door mr. I.P.A. van Heijst[9]&lt;/h4&gt;&lt;p&gt;Mr. I.P.A. van Heijst begint zijn toelichting over peilbeheer. Peilbeheer is onderdeel van het algehele waterbeheer van de waterbeheerders. Peilbeheer betreft een afweging van de verschillende belangen en dient allereerst een algemeen belang. Denk hierbij aan waterkwantiteit en waterkwaliteit. In het kader van de belangenafweging bij peilbeheer wordt dit algemene belang afgewogen tegen de belangen van specifieke gebruikers, zoals bijvoorbeeld agrariërs. De concrete uitwerking van de belangenafweging betreft een peilbesluit. Een peilbesluit is tien jaar geldig, met een eventuele verlenging van 5 jaar. Een peilbesluit dient te worden voorbereid op grond van afdeling 3.4 van de Algemene wet bestuursrecht. Dit betekent dat naar aanleiding van het peilbesluit een zienswijze kan worden kenbaar gemaakt, bezwaar kan worden ingediend en beroep en hoger beroep kan worden ingesteld. Opvallend bij peilbesluiten is dat er weinig rechtspraak is. Van Heijst vindt dit opmerkelijk aangezien er evidente tegengestelde belangen zijn en er een grote kans op nadeel is voor de verschillende gebruikers van bijvoorbeeld agrarische gronden. Waterschappen besteden veel aandacht aan voorbereidend onderzoek en schadepreventie. Kennelijk zijn dit elementen die voorkomen dat procedures achteraf worden gevoerd. &lt;/p&gt;&lt;p&gt;Van Heijst geeft aan dat de tegenstrijdige belangen die in het geding zijn bij een peilbesluit, tot gevolg hebben dat bij de handhaving van het peilbesluit belanghebbenden bevoordeeld en benadeeld zijn. Vervolgens dient de vraag te worden beantwoord of de waterbeheerder aansprakelijk gesteld kan worden voor de geleden schade. Daarbij dient te worden beoordeeld of er sprake is van schade als gevolg van rechtmatig of onrechtmatig handelen van de waterbeheerder. &lt;/p&gt;&lt;p&gt;De grondslag voor nadeelcompensatie als gevolg de uitoefening van de taak van de waterbeheerder is gelegen in art. 7.14 van de Waterwet. Daarnaast hebben veel waterbeheerders een nadeelcompensatieregeling vastgesteld. Dit betreft een uitwerking van de wettelijke nadeelcompensatieregeling en voorziet met name in een procedureregeling. Aansprakelijkheid voor de geleden schade ten gevolge van onrechtmatig handelen kan ontstaan op grond van art. 6:162 BW. &lt;/p&gt;&lt;p&gt;Van Heijst vervolgt met een korte toelichting over de verschillende vormen van schade die ondervonden kunnen worden ten gevolge van peilbeheer. De eerste vorm betreft fysieke schade aan gebouwen. Denk hierbij aan het droog komen te staan van funderingen of verzakkingen van gebouwen. De tweede vorm van schade betreft inkomensschade als gevolg van het peilbeheer. Deze vorm van schade wordt veelal ondervonden door agrariërs die door een gewijzigd peil in mindere mate gebruik kunnen maken van de agrarische gronden. In de praktijk betekent dit dat agrarische gronden eveneens een waardedaling ondervinden.&lt;/p&gt;&lt;p&gt;Vervolgens licht Van Heijst toe wat de verschillen zijn tussen nadeelcompensatie en schadevergoeding op grond van onrechtmatige daad. Zowel bij nadeelcompensatie als onrechtmatige daad moet worden vastgesteld of er causaal verband is tussen de schade en het schadeveroorzakende handelen. Bij nadeelcompensatie moet vervolgens worden vastgesteld of er al dan niet sprake is van ‘voorzienbaarheid’. De ‘voorzienbaarheid’ hoeft niet te worden vastgesteld bij een onrechtmatige daad. De tegenhanger van de ‘voorzienbaarheid’ betreft de ‘eigen schuld’ van diegene die schade heeft geleden. Een volgend belangrijk verschil tussen nadeelcompensatie en onrechtmatige daad is dat er bij nadeelcompensatie sprake is van een tegemoetkoming van de schade (een deel van de schade). Bij onrechtmatige daad kan men veelal er vanuit gaan dat er sprake is van een volledige schadevergoeding. Ten slotte speelt bij nadeelcompensatie de discussie over het normaal maatschappelijk risico of ondernemersrisico van diegene die schade lijdt. Welk deel van de schade dient ten laste te blijven van de burger of ondernemer en welk deel van de schade dient te worden vergoed? Op grond van de jurisprudentie van de Afdeling bestuursrechtspraak van de Raad van State (hierna: de Afdeling) is de korting op de schadevergoeding afhankelijk van verschillende omstandigheden. De korting is allereerst afhankelijk van de aard van de schadeoorzaak; is het een normale maatschappelijke ontwikkeling? Voorts kan de schade ‘voorzienbaar’ zijn door gewekte verwachtingen. Ten slotte kunnen de aard van het geschade belang, de ernst en de omvang van de schade van invloed zijn op de korting. &lt;/p&gt;&lt;p&gt;Van Heijst sluit af met een korte toelichting van de aansprakelijkheid op grond van onrechtmatige daad door onzorgvuldig peilbeheer. De waterbeheerder heeft een inspanningsverplichting voor het handhaven van de vastgestelde waterstanden en waterpeilen. Op grond van de rechtspraak blijkt dat de waterbeheerder alleen aansprakelijk is voor de ontstane schade indien de zorg van de waterbeheerder voor de handhaving van het peil - in de concrete omstandigheden van het geval en gegeven de verschillende bij haar beleid betrokken belangen en de beschikbare middelen - beneden de goede zorg van een goede waterbeheerder is gebleven. &lt;/p&gt;&lt;h4&gt;4.2. Discussie naar aanleiding van het preadvies en stellingen &lt;/h4&gt;&lt;p&gt;&lt;span class="italic"&gt;1.&lt;/span&gt; &lt;span class="italic"&gt;In geval van structurele nat- of droogteschade bij agrarische gronden heeft de eigenaar niet alleen recht op vergoeding van de (gekapitaliseerde) inkomensschade, maar óók van de waardevermindering van deze gronden&lt;/span&gt;&lt;/p&gt;&lt;p&gt;Bogaers is van oordeel dat indien een agrariër structureel wordt geconfronteerd met nat- of droogteschade niet alleen de inkomensschade dient te worden vergoed maar ook de vermogensschade. Bogaers maakt de vergelijking met de gehanteerde methodiek in het onteigeningsrecht. In het onteigeningsrecht wordt in dit soort geval zowel de inkomensschade als de vermogensschade vergoed. Bogaers betoogt dat de schade ook in het geval van nadeelcompensatie op deze wijze dient te worden vergoed. Van Heijst geeft aan dat over dit onderwerp veel discussie is ontstaan. Gesteld zou kunnen worden dat indien een agrariër de zekerheid heeft dat de inkomensschade vergoed wordt, dat er in taxatie technische zin geen sprake meer is van een waardevermindering van de grond. De zekerheid dat de inkomensschade vergoed wordt, zou tot gevolg kunnen hebben dat potentiële kopers niet minder zullen betalen voor de grond. &lt;/p&gt;&lt;p&gt;De heer F. Verburg[10] stelt dat de vernatting van de grond voor een agrariër aanleiding kan zijn om zijn bedrijf te verplaatsen. De vergoeding van de schade dient daarom voldoende te zijn om de agrariër in staat te stellen om te verplaatsen. &lt;/p&gt;&lt;p&gt;De heer mr. S. Berns[11] geeft aan zich niet te kunnen verenigen met de stelling. Pas nadat de vermogensschade is vergoed, dient te worden bezien of de inkomensschade wordt vergoed. Dit zou aansluiten bij de gehanteerde systematiek in het onteigeningsrecht. Berns geeft aan dat indien beide schadevarianten worden vergoed, als uitgangspunt dient te worden gehanteerd dat eerst de vermogensschade dient te worden vergoed. De rente op het vrijkomend kapitaal kan in mindering worden gebracht op de te vergoeden inkomensschade. Door gebruikmaking van deze systematiek wordt voorkomen dat te veel schade wordt vergoed. &lt;/p&gt;&lt;p&gt;De heer ing. M. Meulenberg[12] geeft aan dat het in deze situatie lastig is om aan te tonen wat de vermogensdaling betreft. In de betreffende gebieden worden prijzen betaald die ook betaald worden indien de situatie zich niet zou voordoen. In de ogen van Meulenberg komt dit door het gegeven dat de agrariërs aldaar weinig andere keuze hebben aan grond in de directe omgeving. Het is daarom lastig om op grond van transactiegegevens aan te tonen dat er wel degelijk sprake is van een waardevermindering. Van Heijst geeft aan dat deze discussie ook speelt bij de vergoeding van planschade. Is er enkel sprake van schade indien aangetoond kan worden dat de er minder betaald wordt voor dergelijke onroerende zaken? Daar wordt verschillend over gedacht. Een andere mogelijkheid om de schade vast te stellen is door uit te gaan van de kennis en ervaring van een taxateur. Dat is in de ogen van Van Heijst ook niet geheel wenselijk. &lt;/p&gt;&lt;h3&gt;5. Schadevergoeding ten gevolge van bergingsgebieden: een juridisch labyrint&lt;/h3&gt;&lt;h4&gt;5.1. Toelichting door &lt;br/&gt;mr. W.J. van Doorn-Hoekveld en &lt;br/&gt;mr. dr. F.A.G. Groothuijse[13]&lt;/h4&gt;&lt;p&gt;De heer mr. dr. F.A.G. Groothuijse start met een inleiding over een bergingsgebied als rechtsfiguur. Op grond van de Waterwet betreft een bergingsgebied een krachtens de Wet ruimtelijke ordening (hierna: Wro) voor waterstaatkundige doeleinden bestemd gebied. Dit gebied betreft geen wateroppervlaktelichaam of een onderdeel daarvan, maar dient ter verruiming van de bergingscapaciteit van een of meer watersystemen. Het gebied dient voorts ook als bergingsgebied op de legger te zijn opgenomen. Het gevolg van de vaststelling van een bergingsgebied is dat de eigenaar van de gronden de tijdelijke berging van water moet dulden. Dit betreft derhalve een inbreuk op het eigendomsrecht. &lt;/p&gt;&lt;p&gt;Een bergingsgebied betreft een waterstaatswerk dat in beheer is bij de waterbeheerder. Doorgaans zijn de bergingsgebieden in beheer bij een waterschap. De aanwijzing van een bergingsgebied geschiedt om wateroverlast te voorkomen. De gebieden kunnen worden gebruikt voor bijvoorbeeld agrarische doeleinden. Daarnaast zijn de gronden bestemd voor de tijdelijke opvang van water. Deze vorm van waterberging is efficiënt, omdat er medegebruik (naast tijdelijke waterberging) van de grond is toegestaan. Daarbij dient bedacht te worden dat het gevolgen kan hebben voor het medegebruik. Zo is het niet gewenst dat op de gronden intensieve gebruiksvormen zijn toegestaan. &lt;/p&gt;&lt;p&gt;Groothuijse vervolgt met een toelichting van de wijze waarop bergingsgebieden juridisch zijn geregeld. Voorheen was veel onduidelijkheid over de wijze waarop bergingsgebieden juridisch vastgelegd moeten worden. De Afdeling heeft in de uitspraak van 25 april 2012 meer duidelijkheid geboden.[14] De Afdeling onderscheidt drie elementen. Allereerst dient het bergingsgebied te worden aangewezen in een bestemmingsplan en de legger. Voorts dienen de fysieke aanleg en/of inrichtingsmaatregelen mogelijk te worden gemaakt door een projectplan. Indien gronden benodigd zijn voor het uitvoeren van de fysieke maatregelen die niet in eigendom zijn van de waterbeheerder, dient de gedoogplicht te worden toegepast. Het derde element betreft de ingebruikname van het bergingsgebied. Voor de feitelijke ingebruikname is geen besluit vereist. Goothuijse merkt op dat het onderscheid tussen de verschillende elementen van belang is voor de rechtsbescherming, maar ook voor de schadevergoeding. Daarbij acht Groothuijse een vierde element van belang ten aanzien van de regulering van het grondgebruik. Het grondgebruik van een bergingsgebied kan worden gereguleerd in een bestemmingsplan of de keur. Elk element veroorzaakt apart schade en de mogelijke vergoeding van die schade vindt plaats op grond van verschillende schaderegelingen. &lt;/p&gt;&lt;p&gt;Groothuijse loopt vervolgens de te onderscheiden elementen langs. In het bestemmingsplan moet een waterstaatkundige bestemming worden opgenomen. Daarbij dient te worden afgewogen of de waterstaatkundige bestemming verenigbaar is met de andere, in directe nabijheid aanwezige bestemmingen. Voorts dient de waterstaatkundige bestemming overeen te komen met hetgeen wordt opgenomen in de legger. Voor de aanwijzing is vereist dat het gebied zowel in het bestemmingsplan als in de legger is aangewezen als bergingsgebied. Indien de gebieden in het bestemmingsplan en de legger niet overlappen, is er derhalve niet voldaan aan de elementen van een bergingsgebied. Met betrekking tot de legger merkt Groothuijse op dat er in het algemeen geen rechtsbescherming openstaat tegen de vaststelling van de legger. Dit is anders indien in de legger een bergingsgebied is opgenomen. Tegen de aanwijzing van een bergingsgebied in de legger staat wél rechtsbescherming open. Voor de fysieke aanleg van het bergingsgebied dient vervolgens een projectplan vastgesteld te worden. Het projectplan ziet alleen op de inrichtingsmaatregelen van het bergingsgebied. De aanwijzing is immers opgenomen in het bestemmingsplan en de legger. Tegen een projectplan staat rechtsbescherming open in twee instanties. Met betrekking tot de regulering van het grondgebruik geeft Groothuijse aan dat in het bestemmingsplan geen regels kunnen worden opgenomen ten aanzien van de bescherming van waterstaatswerken, voor zover deze al in de keur worden beschermd. Dit volgt uit de jurisprudentie van de Afdeling, zo stelt Groothuijse.&lt;/p&gt;&lt;p&gt;Van Doorn-Hoekveld vervolgt met een toelichting op de verschillende van toepassing zijnde schaderegimes. Allereerst kan de aanwijzing van het bergingsgebied schade veroorzaken. Op grond van art. 6.1 Wro kan de schade worden vergoed als gevolg van de aanwijzing van een bergingsgebied in een bestemmingsplan. Daarnaast kan op grond van art. 7.14 Waterwet de schade worden vergoed als gevolg van de aanwijzing van het bergingsgebied in de legger. Aangezien de aanwijzing van een bergingsgebied voortvloeit uit zowel het bestemmingsplan als de legger, kan een benadeelde trachten op grond van beide aanwijzingen de schade vergoed te krijgen. Van Doorn-Hoekveld geeft aan dat dit niet wenselijk wordt geacht. Daarvoor heeft de wetgever een voorrangsregeling in het leven geroepen. In art. 7.16 van de Waterwet is opgenomen dat afdeling 6.1. Wro buiten toepassing blijft voor zover een belanghebbende met betrekking tot de schade een beroep doet of kan doen op een schadevergoeding als bedoeld in&amp;nbsp;art. 7.14 van de Waterwet. Op grond van dit artikel dient óók de planologische schade als gevolg van het bestemmingsplan te worden vergoed. In de jurisprudentie van de Afdeling is echter overwogen dat voor de planologische schade afdeling 6.1 Wro van toepassing is. Daarbij gaat de Afdeling voorbij aan de voorrangsregeling uit art. 7.16 Waterwet. Voorts heeft de Afdeling overwogen dat de voorrangsregeling van art. 7.16 Waterwet van toepassing is voor inundatieschade. Van Doorn-Hoekveld merkt daarbij op dat afdeling 6.1 Wro niet van toepassing is op deze vorm van schade zodat art. 7.14 Waterwet reeds van toepassing is op deze schade. Door deze jurisprudentie van de Afdeling blijft een tweesporenbeleid bestaan. &lt;/p&gt;&lt;p&gt;Van Doorn-Hoekveld en Groothuijse zien als oplossing voor dit tweesporenbeleid dat afdeling 6.1 Wro buiten toepassing blijft, voor zover een belanghebbende met betrekking tot de schade een beroep doet of kan doen op een schadevergoeding als bedoeld in art. 7.14 Waterwet. Voor deze oplossing is geen wetswijziging vereist. Art. 7.14, vijfde lid biedt de mogelijkheid om bij Algemene Maatregel van Bestuur om nadere regels te stellen met betrekking tot de schadevergoeding. &lt;/p&gt;&lt;h4&gt;5.2. Discussie naar aanleiding van het preadvies en stellingen &lt;/h4&gt;&lt;p&gt;De heer mr. G. Janssen[15] geeft aan dat in het algemeen een speciale wet voorgaat op de algemene wet. In dit geval zou daarom de Waterwet voor moeten gaan op de Wro. Als deze lijn gehandhaafd zou worden, is het tweesporenbeleid volgens Janssen opgelost. Groothuijse geeft aan dat voor de aanwijzing van het bergingsgebied twee besluiten nodig zijn. Eén besluit op grond van de Waterwet en één besluit op grond van de Wro. Een gedupeerde heeft derhalve de mogelijkheid om een schadevergoeding aan te vragen op grond van de Wro en de Waterwet. De wetgever heeft echter een voorrangsregeling in het leven geroepen, zodat de schadevergoeding in het waterspoor kan worden verkregen. &lt;/p&gt;&lt;p&gt;Berns geeft aan van het nadeelcompensatiedoolhof in het juridisch labyrint van bergingsgebieden te zijn beland. Berns vraagt zich af of de verantwoordelijkheid niet neergelegd moet worden bij een schadebeoordelingscommissie die ambtshalve de legger als schadeoorzaak kan aanmerken. Van Doorn-Hoekveld geeft aan dat zij de verantwoordelijkheid neer wenst te leggen bij de wetgever. Zolang hier onduidelijkheid over bestaat, is het wellicht raadzaam dat de gemeente en de waterbeheerder contact hebben over de afhandeling van de aanvragen om een schadevergoeding. Voorts kan de aanvraag door de gemeente mogelijk worden doorgestuurd aan de waterbeheerder.&lt;/p&gt;&lt;p&gt;Havekes geeft aan dat het in zijn ogen logisch is dat dergelijke verzoeken bij de waterbeheerder terecht moet komen. De waterbeheerder maakt de economische afweging voor een bergingsgebied en derhalve dient ook de schadevergoeding door de waterbeheerder te worden afgehandeld.&lt;/p&gt;&lt;p&gt;Van Lynden vraagt zich af waarom de Waterwet niet zodanig wordt aangepast zodat er geen aanpassing van het bestemmingsplan meer vereist is voor de aanwijzing van een bergingsgebied. Groothuijse geeft aan dat het opleggen van de duldplicht die gekoppeld is aan een bergingsgebied, invloed heeft op het gebruik van de gronden. De gedachte is dat de beperkingen van het gebruik ook moet worden vastgelegd in een planologisch besluit. &lt;/p&gt;&lt;h3&gt;6. Waterkwaliteit en gewasbeschermingsmiddelen in het nieuwe gewasbeschermingsmiddelenrecht&lt;/h3&gt;&lt;h4&gt;6.1. Toelichting door mr. drs. J. Rutteman[16]&lt;/h4&gt;&lt;p&gt;De heer mr. drs. J. Rutteman begint zijn toelichting met een korte samenvatting van de belangrijkste wetgeving van de afgelopen 20 jaar. De Bestrijdingsmiddelenwet 1962 is van kracht geweest tot 2007. In 2007 is de Wet gewasbeschermingsmiddelen en biociden 2007 in werking getreden die de Bestrijdingsmiddelenwet 1962 heeft vervangen. Rutteman geeft aan dat de wet op een opmerkelijk ogenblik in werking is getreden. Twee jaar na de inwerkingtreding is namelijk de Verordening (EG) 1107/2009 in werking getreden die vanaf 2009 de Wet gewasbeschermingsmiddelen en biociden 2007 grotendeels vervangt. Tot slot is de richtlijn 2009/128/EG van belang. Deze richtlijn is met name van belang voor de praktijk omdat uit deze richtlijn veel regels voortkomen die op bedrijfsniveau van belang zijn. &lt;/p&gt;&lt;p&gt;Rutteman ligt toe dat wetgeving enkele keren is veranderd, maar dat het systeem hoofdzakelijk hetzelfde is gebleven. Het belangrijkste instrument is de toelating. De toelating bepaalt of een gewasbeschermingsmiddel op de markt is toegelaten en als het op de markt is toegelaten, op welke wijze het gewasbeschermingsmiddel gebruikt mag worden. In vergelijking met de voorgaande wetgeving is het enige dat in dit systeem veranderd is dat de toelating in twee fasen plaatsvindt. De giftige stoffen in een gewasbeschermingsmiddel worden eerst op het niveau van de Europese Unie getest. Door middel van een goedkeuringsverordening kan het gewasbeschermingsmiddel dan worden goedgekeurd. Vervolgens dient te worden beoordeeld of het gewasbeschermingsmiddel nationaal kan worden toegelaten. &lt;/p&gt;&lt;p&gt;In Nederland wordt door het ‘College voor de toelating van gewasbeschermingsmiddelen en biociden’ (hierna: Ctgb) beoordeeld of een gewasbeschermingsmiddel kan worden toegelaten. Het Ctgb heeft een zogenaamd ‘evaluation manual’ opgesteld welke criteria worden toegepast voor de beoordeling van de toelating van een gewasbeschermingsmiddel. &lt;/p&gt;&lt;p&gt;Met de richtlijn 2009/128/EG is beoogd geïntegreerde gewasbescherming aan te moedigen. Rutteman geeft aan het doel van de geïntegreerde bestrijding is om zo min mogelijk chemische gewasbeschermingsmiddelen in te zetten en daar waar mogelijk, te kiezen voor mechanische of biologische bestrijding. Het doel van de richtlijn is enigszins verwaterd door het gekozen compromis in de richtlijn. Deze richtlijn is in nationale regelgeving geïmplementeerd en werkt op bedrijfsniveau voor agrariërs door. De gewasbeschermingsmonitor is hier een uitvloeisel van. In de gewasbeschermingsmonitor moeten verschillende elementen aan bod komen. Allereerst moet de keuze voor het uitgangsmateriaal worden beargumenteerd. Voorts moet het vruchtwisselingsplan worden opgenomen en de beslissingssystemen. Daarnaast moet worden aangegeven welke biologische, fysische en mechanische gewasbeschermingsmaatregelen worden gebruikt. Tot slot moet de keuze voor de gewasbeschermingsmiddelen worden opgenomen.&lt;/p&gt;&lt;p&gt;Rutteman vervolgt door aan te geven dat het voor de nationale lidstaten mogelijk is om eigen beleid te voeren met betrekking tot gewasbeschermingsmiddelen. Hier kan voor worden gekozen ten behoeve van bijvoorbeeld de waterkwaliteit. Met de verordening 1107/2009 is beoogd om de toelating van gewasbeschermingsmiddelen in de Europese Unie te stroomlijnen. Daarvoor is het systeem van wederzijdse herkenning in de verordening opgenomen. Indien een gewasbeschermingsmiddel is opgenomen in bijvoorbeeld Duitsland, dat in de zelfde klimaatzone ligt, dient dat middel eveneens te worden toegelaten in Nederland. Echter, indien een lidstaat bezorgd is over de gezondheid van mens of dier of het milieu, kan een lidstaat weigeren om een toelating te verlenen. De lidstaat moet de Europese Commissie onverwijld op de hoogte stellen van het besluit en daarbij een technische of wetenschappelijke verklaring verstrekken voor dat besluit. &lt;/p&gt;&lt;p&gt;In Nederland wordt een bestrijdingsmiddelenatlas bijgehouden. De bestrijdingsmiddelenatlas betreft een overzicht van meetresultaten van door waterschappen uitgevoerde metingen van oppervlaktewateren. Deze meetresultaten kunnen – in sommige gevallen – worden gekoppeld aan een bepaalde toepassing van een gewasbeschermingsmiddel. Bij de toelating van een gewasbeschermingsmiddel kunnen deze meetresultaten worden meegewogen. Vereist is wél dat er een bepaalde causaliteit is tussen het gebruik van het gewasbeschermingsmiddel en de gevonden concentraties in oppervlaktewateren. Het is echter de vraag of het Nederland is toegestaan om deze meetresultaten te betrekken bij de beoordeling van de toelating. Rutteman geeft aan dat er weinig jurisprudentie is die antwoord geeft op deze vraag. Echter, indien het Ctgb bij de toelating van gewasbeschermingsmiddelen een eigen koers vaart, dan krijgt het Ctgb van het College van Beroep voor het bedrijfsleven (hierna: CBb) daar de ruimte voor. Het CBb geeft aan dat zolang de maatregelen van het Ctgb op zich het doel van de richtlijn of het doel van een bepaalde beoordeling lijken te dienen, de maatregel is toegestaan. Op grond van deze jurisprudentie acht Rutteman dat, mits onderbouwd, de gemeten waterkwaliteit kan worden betrokken bij de toelating van een gewasbeschermingsmiddel. Het is wél de vraag of het HvJEU er net zo over denkt. Deze vraag is immers nog niet voorgelegd aan het HvJEU. &lt;/p&gt;&lt;h4&gt;6.2. Discussie en vragen naar aanleiding van het preadvies &lt;/h4&gt;&lt;p&gt;Bruil concludeert dat er gemakkelijker verschillen kunnen ontstaan tussen de toelatingseisen van de lidstaten. Hij vraagt zich af of deze verschillen al aanwezig zijn. Rutteman bevestigt dat er verschillen zijn tussen de verschillende lidstaten. In Frankrijk zijn bijvoorbeeld eerder beperkingen doorgevoerd met betrekking tot het gebruik van neonicotinen. Nationale zorgen, die wetenschappelijk zijn onderbouwd, kunnen derhalve verschillen teweeg brengen in de toelating van gewasbeschermingsmiddelen. &lt;/p&gt;&lt;h3&gt;7. Waterschapsbelastingen: Belang en betaling voor de agrarische sector in balans?&lt;/h3&gt;&lt;h4&gt;7.1. Toelichting door E.J. Monsma MSc[17]&lt;/h4&gt;&lt;p&gt;De heer E.J. Monsma MSc begint zijn toelichting met het opwerpen van de vraag of het belastingstelsel van de waterschappen in balans is. Het belastingstelsel van de waterschappen is gebaseerd op de trits ‘belang/betaling/zeggenschap’. In het preadvies is ingegaan op de balans tussen belang en betaling. &lt;/p&gt;&lt;p&gt;Monsma blikt vervolgens kort terug op de ontwikkeling van het belastingstelsel. In 1255 werd hoogheemraadschap Rijnland opgericht. Belangrijke taken van dit hoogheemraadschap waren de zorg voor de waterveiligheid en de waterkwantiteit. Er was derhalve een belang van de bewoners en/of gebruikers, zodat de oprichting van het hoogheemraadschap van de grond kwam. Tegenwoordig beslaat het hoogheemraadschap een groter gebied en heeft er een schaalvergroting plaatsgevonden tot zogenaamde ‘all-in waterschappen’. Door fusies is het aantal waterschappen verminderd. In 1992 waren er nog circa 200 waterschappen, tegenwoordig zijn dat er nog 23. Verbreding van de waterschappen en de taken van de waterschappen had ook een effect op het gebied. Omdat waterschappen meer taken gingen uitvoeren, ontstonden er verschillende soorten heffingen. Dit leidde tot een wildgroei aan heffingen die zodanig was, dat opdracht is gegeven aan verschillende commissies om deze wildgroei in te perken. Uiteindelijk heeft dit geresulteerd in de Wet modernisering waterschapsbestel (hierna: Wmw). Op grond van de Wmw betreffen de taken van een waterschap watersysteembeheer, zuiveringsbeheer en bij sommige waterschappen ook wegenbeheer. De taken van het waterschap worden betaald uit verschillende bestemmingsheffingen. Voor watersysteembeheer zijn er twee soorten heffingen; de watersysteemheffing en verontreinigingsheffing. Zuiveringsbeheer wordt betaald door de zuiveringsheffing en wegenbeheer door de wegenheffing. &lt;/p&gt;&lt;p&gt;De opbrengsten van de bestemmingsheffingen zijn steeds bedoeld om een bepaalde taak van het waterschap uit te voeren. Voor de watersysteemheffing zijn vier categorieën. Dit betreft ‘ingezetenen’, ‘gebouwd’, ‘ongebouwd’ en onlangs is daar ‘natuur’ aan toegevoegd. Over deze verschillende categorieën moet een kostentoedeling plaatsvinden. De kostentoedeling moet een waterschap vastleggen in een kostentoedelingsverordening. &lt;/p&gt;&lt;p&gt;Monsma gaat vervolgens in op de bewust in de wet opgenomen ‘weeffout’. Monsma ligt toe dat de ‘weeffout’ bewust door de wetgever in de wet is opgenomen. De weeffout betreft dat de categorie ongebouwd een hoger tarief krijgt doordat onder deze categorie ook wegen en spoorwegen (kunstwerken) worden meegenomen. Dit betekent dat door een eigenaar van grond die onder de categorie ongebouwd valt verhoudingsgewijs meer belasting moet worden betaald, omdat in de maatstaf ook de waarde van de wegen en spoorwegen is meegenomen. Wegen en spoorwegen stuwen de waarde omhoog waardoor op grond het tarief verhoudingsgewijs hoger wordt vastgesteld. &lt;/p&gt;&lt;p&gt;Op grond van de belastingopbrengsten over de afgelopen jaren van de watersysteemheffing is te zien dat de categorie onbebouwd verhoudingsgewijs minder is gaan betalen dan de overige categorieën. Absoluut is de categorie meer gaan betalen, maar in verhouding tot de overige categorieën minder. Met name na de inwerkingtreding van de Wmw is een daling waarneembaar in de belastingopbrengsten van de categorie onbebouwd, in verhouding tot de overige categorieën. &lt;/p&gt;&lt;p&gt;De zuiveringsheffing wordt vastgesteld op grond van de vervuilingswaarde. De vervuilingswaarde is de maatstaf van de heffing die wordt uitgedrukt in ‘vervuilingseenheden’. Het aantal vervuilingseenheden dat aanwezig is wordt vastgesteld op grond van de hoofdregel meten, bemonsteren en analyseren. De zuiveringsheffing heeft derhalve een andere systematiek dan de watersysteemheffing. In de zuiveringsheffing is in grotere mate het ‘de vervuiler betaalt’ principe verwerkt. Door het ministerie is bekeken of de zuiveringsheffing kan worden gemoderniseerd. Verschillende bedrijven wensen zelf de zuivering van het afvalwater voor hun rekening te nemen. Het waterschap hoeft dan geen zorg te dragen voor de zuivering van het water en derhalve wensen deze bedrijven dan ook geen heffing te betalen. Op dit moment is nog niet duidelijk of en hoe de zuiveringsheffing wordt gemoderniseerd. &lt;/p&gt;&lt;p&gt;Monsma vervolgt door enkele Europese ontwikkelingen te schetsen. In de KRW is opgenomen dat de lidstaten voor adequate prikkels moeten zorgen voor een efficiënt gebruik van water. De lidstaten moeten derhalve zorgen dat hun waterprijsbeleid daarop is afgestemd. Voorts moeten de categorieën huishoudens, bedrijven en landbouw als categorieën bijdragen aan de kosten van waterdiensten. Daarnaast dient op grond van Europese en nationale wet- en regelgeving te worden gestreefd naar een goede chemische toestand van het water. Voorts is door de OESO in een rapport over het Nederlandse waterbeheer aangegeven dat er (meer) financiële prikkels moeten worden ingebouwd in het Nederlandse waterbeheer. De minister heeft naar aanleiding van het OESO rapport, op een vijftal punten onderzoek voorgesteld. Eén van deze punten betreft de prikkel ‘de vervuiler betaalt’ bij diffuse bronnen. &lt;/p&gt;&lt;p&gt;De Hoge Raad heeft op 7 november 2014 een arrest gewezen op grond waarvan een belangrijke herkwalificatie heeft plaatsgevonden van de categorie onbebouwd naar de categorie natuur.[18] Dat heeft gevolgen voor de opbrengsten van de watersysteemheffing. Naar aanleiding van voornoemde nationale en Europese ontwikkelingen hebben de waterschappen onderzoek aangekondigd. Daarbij zal vooral worden gekeken naar de ontwikkelingen op middellange en lange termijn. &lt;/p&gt;&lt;h4&gt;7.2. Discussie naar aanleiding van het preadvies en stellingen &lt;/h4&gt;&lt;p&gt;&lt;span class="italic"&gt;1.&lt;/span&gt; &lt;span class="italic"&gt;De kosten van erfafspoelingen dienen in rekening &lt;br/&gt;gebracht te worden bij de eigenaar of gebruiker van deze grond&lt;/span&gt;&lt;/p&gt;&lt;p&gt;De heer F.J. Kütschruiter[19] vraagt zich af of op grond van deze stelling de kosten van afspoeling van wegen eveneens bij de eigenaar van die weg terechtkomt. Monsma geeft aan dat dat onder meer zal afhangen van de vraag of de weg bij een andere overheid in beheer is. Indien de weg bij een andere overheid in beheer is, dient te worden afgewogen of die andere overheid door het waterschap zal worden belast. In de ogen van Monsma ligt echter met name de nadruk op de kosten van erfafspoelingen in de landbouw. Kütschruiter geeft aan dat indien landbouwers de kosten dienen te dragen van erfafspoelingen in de landbouw, dit ook dient te gelden voor afspoelingen van wegen. &lt;/p&gt;&lt;p&gt;Bruil geeft aan dat in zijn ogen het probleem zit in de diffuse bron. Onduidelijk is waar de vervuiling vandaan komt en wie daar dus voor moet betalen. Mosma geeft aan dat in Friesland een project loopt waarbij afspraken worden gemaakt van erfafspoelingen. &lt;/p&gt;&lt;p&gt;De heer ir. P.J. van der Eijk[20] kan zich vinden in de stelling indien wordt toegevoegd dat enkel de gemaakte kosten in rekening worden gebracht. Van der Eijk geeft aan dat in veel gevallen in het buitengebied niet op lokaal niveau wordt gezuiverd. Dat is ook niet nodig, maar om die reden acht Van der Eijk dat enkel de gemaakte kosten in rekening kunnen worden gebracht. Mosma licht toe dat het een heffing zal betreffen voor de watersysteemheffing en dat de heffing voor verschillende deeltaken kan worden gebruikt. Voorts geeft Monsma aan dat indien gesignaleerd wordt dat het waterschap de taken niet goed uitvoert, dit vooral moet worden gemeld bij het desbetreffende waterschap. Indien de verhouding tussen betaling en belang niet in balans is, kan de vraag worden gesteld of de heffing dan past binnen het systeem. &lt;/p&gt;&lt;p&gt; &lt;/p&gt;&lt;p&gt;&lt;span class="italic"&gt;2.&lt;/span&gt; &lt;span class="italic"&gt;De heffing op ingezetenen is ten onrechte, zowel &lt;br/&gt;absoluut als relatief, sterk toegenomen en dient beter verdeeld te worden over de overige categorieën&lt;/span&gt;&lt;/p&gt;&lt;p&gt;Verburg vindt het niet wenselijk als een heffing scheef groeit. Daarom dient tijdig te worden bijgestuurd, zodat de heffing op ingezetenen niet uit de hand loopt. &lt;/p&gt;&lt;p&gt;Mevrouw P.C.A. Scheepers merkt op dat binnen stedelijke gebieden de infrastructuur toeneemt en dat kosten worden gemaakt om het water binnen de stedelijke gebieden af te voeren. De kosten die worden gemaakt ten behoeve van de mensen die in stedelijke gebieden wonen, dienen ook door die personen te worden gedragen. &lt;/p&gt;&lt;p&gt;&lt;span class="italic"&gt;3.&lt;/span&gt; &lt;span class="italic"&gt;De heffing op natuur dient te worden afgeschaft&lt;/span&gt;&lt;/p&gt;&lt;p&gt;Mevrouw mr. ir. J.M.M. Kroon[21] stelt dat de opbrengsten van de heffing op natuur goed gebruikt kunnen worden voor de kosten van de waterschapsverkiezingen. Monsma geeft aan dat de heffing op natuur de kosten van de waterschapsverkiezingen niet dekt. &lt;/p&gt;&lt;p&gt;Van der Eijk voert aan dat de heffing op natuur juist dient te worden verhoogd. De hectaren natuur leveren dezelfde hoeveelheid water op die bij het gemaal afgevoerd moeten worden. Daarvoor wordt echter een fractie van de kosten van betaald in vergelijking met de categorie onbebouwd. Havekes geeft aan dat natuur voorheen in de categorie onbebouwd zat. Dit is echter afgeschaft omdat de natuursubsidies dan zouden opgaan aan de watersysteemheffing. Van Lynden stelt voor dat de gemalen worden uitgezet en diegene die vervolgens het hardste schreeuwt, het meest moet betalen. &lt;/p&gt;&lt;h3&gt;8. Omgaan met waterschaarste in een waterrijk land&lt;/h3&gt;&lt;h4&gt;8.1. Toelichting door W.W.P. Ernst LLM MSc en mr. dr. A.M. Keessen[22]&lt;/h4&gt;&lt;p&gt;De heer W.W.P. Ernst LLM MSc begint met het schetsen van het probleem van waterschaarste in een waterrijk land. In Nederland beschikken we over genoeg water maar niet altijd van de juiste kwaliteit en op het juiste moment op de juiste plek. Daarnaast kan klimaatverandering invloed hebben op de zoetwatervoorziening voor de landbouw en industrie. Veranderende neerslagpatronen die zich kenmerken door een grote hoeveelheid aan neerslag in een korte periode. Tot slot hebben de provincies aan de kust last van verzilting, als gevolg van de gewijzigde neerslagpatronen en een stijgende zeespiegel. Ernst en mr. dr. A.M. Keessen hebben onderzoek gedaan naar ‘adaptive management’ in het kader van waterschaarste. Indien een situatie zich voordoet waarbij onduidelijk is op welke wijze veranderingen zich zullen voordoen, is in het kader van ‘adaptive management’ vereist dat men in staat en bereid is zich aan te passen naar gelang de veranderende omstandigheden. &lt;/p&gt;&lt;p&gt;Voor mogelijke oplossingen voor waterschaarste is allereerst van belang dat er een zekere mate van participatie plaatsvindt. Het is niet voldoende als alleen de eindgebruiker op zoek gaat naar oplossingen, de eindgebruiker is immers afhankelijk van overheden maar ook van het bedrijfsleven dat eveneens oplossingen kan aanbieden. Voorts is van belang om rekening te houden met de juiste bio-regionale schaal. In het kader van waterschaarste moet dan vooral worden gedacht aan stroomgebieden. Tot slot kunnen verschillende actoren overlappende bevoegdheden hebben op verschillende thema’s. Van belang is dat de verschillende actoren dan samenwerken. Indien aan deze vereisten wordt voldaan, kan aan ‘adaptive management’ worden voldaan. Ernst licht toe dat is onderzocht of het Nederlandse recht aanknopingspunten biedt voor die aanpak. Is het huidige recht klaar voor adaptief beheer of moet het veranderd worden? &lt;/p&gt;&lt;p&gt;Ernst en Keessen hebben deze vraag beantwoord aan de hand van twee case studies. Daarvoor zijn twee projecten in de provincie Zeeland onderzocht. De onderzochte projecten vonden plaats in Zuid-Beveland en Tholen. Het gaat in beide gevallen om vollegrond teelt. In Zuid-Beveland zijn veel fruitboomgaarden die van neerslag afhankelijk zijn voor de zoetwatervoorziening. Over het algemeen voorziet de neerslag in voldoende zoetwater. Echter indien er sprake is van nachtvorst in het voorjaar, is er een grote hoeveelheid zoetwater benodigd om de bloesem tegen vorst te beschermen. Het probleem in de waterbehoefte in Zuid-Beveland ziet derhalve op enkele korte periodes waarin een grote hoeveelheid zoetwater benodigd is. In Zuid-Beveland is als oplossing voor dit probleem bedacht om een pijpleiding te gebruiken vanaf de Biesbosch. De provincie heeft dit mogelijk gemaakt door subsidie toe te kennen. De provincie is daarnaast aandeelhouder van het waterbedrijf Evides dat de pijpleiding exploiteert. De landbouw neemt enkel tijdens piekmomenten water af van het waterbedrijf. De pijpleiding wordt niet alleen door de landbouw gebruikt, ook de industrie maakt gebruik van de zoetwatervoorziening door de pijpleiding. Het piekgebruik door de landbouw kan daarom het gebruik voor de industrie frustreren. Daarnaast zit het gebruik van de pijpleiding aan het maximale van de capaciteit. Uitbreiding van agrarische bedrijven is enkel toegestaan indien efficiënter met water wordt omgegaan. Daarnaast is het niet mogelijk voor nieuwe agrarische bedrijven om gebruik te maken van de watervoorziening van de pijpleiding. &lt;/p&gt;&lt;p&gt;In Tholen is eveneens sprake van kapitaalintensieve landbouw. Zonder ingrijpen is er daar sprake van brak oppervlakte water. Ondergronds is een dunne lens van zoet grondwater aanwezig, waaronder weer brak water aanwezig is. Het waterschap heeft in de jaren 90 voorgesteld om een plan te maken dat de gemalen werden ingezet om de sloten door te spoelen. Door het spoelen wordt het oppervlakte water (in bijvoorbeeld sloten) zoet, dat weer gebruikt kan worden door de landbouwer. Het waterschap heeft op kleine schaal dit plan in enkele pilots uitgevoerd om de plannen te testen. Na succesvolle pilots is een convenant gesloten tussen de ZLTO en het waterschap. In dit convenant is besloten een systeem van heffing te introduceren. De grondslag van de heffing betreft art. 115 Waterschapswet. Berekend is in hoeverre bepaalde percelen baat hebben bij de doorspoeling van de sloten. Vervolgens is een onderverdeling gemaakt in bepaalde tariefgroepen. Indien de heffing wordt voldaan en een vergunning is aangevraagd kan er in beginsel onbeperkt geïrrigeerd worden. De tariefgroepen worden mede vastgesteld door inspraak van de agrariërs. De lokale agrariërs zitten in een adviescommissie die twee keer per jaar overleg voert over de vaststelling van het tarief. Daarnaast kan de adviescommissie adviseren over mogelijke aanpassingen (investeringen) van de infrastructuur, wat dan weer gevolgen heeft op de hoogte van de heffing. &lt;/p&gt;&lt;p&gt;Ernst geeft aan dat in Tholen is gekozen voor gebruik van de bestaande (sloten)infrastructuur. Op het moment dat agrariërs meer willen van het waterschap dan faciliteert het waterschap dat, maar slaat de extra kosten om over de agrariërs. In Tholen doet zich het probleem voor dat de bron van het zoete water verzilt, zodat de voorzetting van dit project in gevaar komt. Momenteel wordt gedacht over oplossingen in de vorm van nieuwe zoetwaterbronnen. &lt;/p&gt;&lt;p&gt;Ernst vervolgt door aan te geven in hoeverre de projecten voldoen aan adaptief beheer. Beide projecten voorzien in hun zoetwaterbehoefte door gebruikmaking van een bron buiten het stroomgebied. In Tholen wordt op dit moment nog gebruik gemaakt van een bron binnen het stroomgebied, maar op langere termijn zal een externe bron moeten worden aangesproken. Ook spelen de actoren die bevoegdheden hebben in het besluitvormingsproces in beide gevallen een faciliterende rol. In Zuid-Beveland heeft de provincie subsidie verstrekt en is aandeelhouder van de exploitant van de pijpleiding. In Tholen wordt het project mogelijk gemaakt door het waterschap. &lt;/p&gt;&lt;p&gt;Ernst concludeert dat het huidige recht meer mogelijkheden biedt dan vooraf werd gedacht. In beide gevallen worden door lokale noodzaak oplossingen bedacht. Deze oplossingen hebben zowel een privaat als een publiek karakter. Voorts neemt in beide situaties de wateronzekerheid af. De mogelijke gevolgen van klimaatverandering heeft naar alle waarschijnlijkheid gevolgen voor de waterzekerheid in beide gebieden. Ernst geeft aan dat de situatie in Tholen flexibeler oogt voor de toekomst. De agrariërs in Tholen zijn zich bewust van het gegeven dat het waterschap geen garanties kan geven. Er is geen derhalve geen garantie op water maar er is sprake van inspraak. Deze samenwerking oogt toekomstbestendiger, aldus Ernst. &lt;/p&gt;&lt;h4&gt;8.2. Discussie naar aanleiding van het preadvies en stellingen &lt;/h4&gt;&lt;p&gt;Janssen maakt van de mogelijkheid gebruik om een vraag te stellen. Janssen vraagt zich af of er meer voorbeelden zijn van initiatieven zoals in Tholen. Ernst geeft aan dat op het moment van het onderzoek – in 2014 – er geen soortgelijke initiatieven waren. Janssen vraagt of er gebieden voor de oplossing zoals in Tholen in aanmerking komen. Voor het slagen van het initiatief is vereist dat een beschikbaar zoetwaterbron aanwezig is, aldus Ernst. Ernst sluit niet uit dat er andere gebieden zijn waar deze oplossing kan worden gebruikt. &lt;/p&gt;&lt;p&gt;Bruil geeft aan dat de vraag gesteld kan worden in hoeverre de projecten adaptief of duurzaam zijn. Beide projecten zijn economisch afhankelijk en afhankelijk van de beschikbaarheid van zoetwater. Ernst geeft aan dat beide projecten samenwerkingsverbanden weergeven die een bandbreedte van adaptatie creëren. Het ene project zal meer mogelijkheden bieden dan de andere. &lt;/p&gt;&lt;p&gt;Slot&lt;/p&gt;&lt;p&gt;De Vereniging voor Agrarisch Recht kan terugzien op een goed bezochte, geslaagde jaarvergadering. &lt;/p&gt;</content><legacyfootnotes/><footnotes><footnote>1 Paul Herder is advocaat bij Hekkelman advocaten en notarissen te Nijmegen.</footnote><footnote>2 Mevrouw prof. mr. A.A. Freriks is werkzaam bij ELEMENT Advocaten en tevens als hoogleraar Dier &amp; Recht verbonden aan de Universiteit Utrecht.</footnote><footnote>3 De heer mr. P.S.A. Overwater is werkzaam bij Overwater Rentmeesters.</footnote><footnote>4 De heer mr. G.J.A.M. Bogaers is werkzaam bij Bogaers B.V.</footnote><footnote>5 De heer mr. dr. H.J.M. Havekes is werkzaam bij de Unie van Waterschappen en het Water Governance Centre.</footnote><footnote>6 De heer prof. mr. D.W. Bruil is directeur van het Instituut voor Agrarisch Recht en verbonden als bijzonder hoogleraar aan de Rijksuniversiteit Groningen.</footnote><footnote>7 De heer ing. W. van Vliet is werkzaam bij Geldersch Landschap &amp; Kastelen.</footnote><footnote>8 De heer ing. F.A. van Lynden is werkzaam bij Rentmeesterskantoor Van Lynden B.V.</footnote><footnote>9 De heer mr. I.P.A. van Heijst is werkzaam bij ’t Rechthuys.</footnote><footnote>10 De heer F. Verburg is werkzaam bij Kantoor Verburg.</footnote><footnote>11 De heer mr. S. Berns is werkzaam bij Gloudemans.</footnote><footnote>12 De heer ing. M. Meulenberg is werkzaam bij LTM Meulenberg.</footnote><footnote>13 Mevrouw mr. W.J. van Doorn-Hoekveld en de heer mr. dr. F.A.G. Groothuijse zijn beiden verbonden aan het Utrecht Centre for Water, Oceans and Sustainability Law van de Universiteit Utrecht.</footnote><footnote>14 ABRvS 25 april 2012, ELCI:NL:RVS:2012:BW3861, &lt;span class="italic"&gt;MenR&lt;/span&gt; 2012/106.</footnote><footnote>15 De heer mr. G. Janssen is verbonden aan Janssen/&lt;br/&gt;Recrejura Advies &amp; Advocatuur.</footnote><footnote>16 De heer mr. drs. J. Rutteman is werkzaam bij Habitat advocaten en juristen.</footnote><footnote>17 De heer E.J. Monsma MSc is werkzaam bij de Unie van Waterschappen.</footnote><footnote>18 HR 7 november 2014, ECLI:NL:HR:2014:3118.</footnote><footnote>19 De heer F.J. Kütschruiter is werkzaam bij LandRaad Advies, Taxatie en Bemiddeling.</footnote><footnote>20 De heer ir. P.J. van der Eijk is voorzitter van de BLHB.</footnote><footnote>21 Mevrouw mr. ir. J.M.M. Kroon is werkzaam bij A &amp; S Advocaten.</footnote><footnote>22 Mevrouw mr. dr. A. Keessen en de heer W. Ernst LLM MSc zijn beiden verbonden aan het Utrecht Centre for Water, Oceans and Sustainability Law van de Universiteit Utrecht.</footnote></footnotes><auteurs>mr. ing. P.W.H. Herder</auteurs><published>2015-12-16 15:11:21</published><modified>2015-12-16 15:11:21</modified><editiondate>2015-12-16</editiondate><htmlpath>https://denhollander.info/artikel/12599</htmlpath></article>
</articles></edition>
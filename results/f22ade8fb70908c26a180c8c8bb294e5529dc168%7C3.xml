<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2017</searchword><id>14338</id><udhid>UDH:TvAR/14338</udhid><titel>De Hoge Raad over de agrarische man vrouw-maatschap en de huwelijksgemeenschap, deel II - Einige civiele en fiscale beschouwingen</titel><searchwords><searchword>TvAR 6/2017</searchword><searchword>UDH:TvAR/14338</searchword></searchwords><attachments><attachment><name>19212.pdf</name><extention>pdf</extention><url>https://denhollander.info/download/19212/ci</url></attachment></attachments><inleiding>&lt;p&gt;In het decembernummer 2016 van dit tijdschrift[2] hebben wij het arrest van de Hoge Raad van 29 januari 2016 beschreven en ons eerste commentaar op het arrest gegeven.[3] De uitkomst van deze zaak is &amp;ndash; in &amp;eacute;&amp;eacute;n adem gezegd &amp;ndash; dat bij vererving van het vermogen van een extensief landbouwbedrijf ter bepaling van de onderbedelingsvordering van een kind een gedeelte van het tot de nalatenschap behorende ondernemingsvermogen moet worden gewaardeerd overeenkomstig de waarderingsregeling van art. 21 lid 4 (thans: art. 21 lid 13) Successiewet 1956 (hierna: SW), derhalve op de liquidatiewaarde van de onderneming. Zoals toen al aangekondigd willen wij in dit deel II het arrest verder becommentari&amp;euml;ren en een aanzet geven voor de wijze waarop in de praktijk de negatieve gevolgen van het arrest kunnen worden voorkomen door middel van het aanreiken van enkele oplossingsrichtingen.&lt;br /&gt;Wij hanteren hierna de volgende indeling:&lt;br /&gt;1. Hoe zat het ook alweer?&lt;br /&gt;2. De wettelijke waarderingsmaatstaf voor ondernemingsvermogen.&lt;br /&gt;3. Toepassingsbereik van de waarderingsvoorschriften in het algemeen.&lt;br /&gt;4. 1397319796Het voorschrift voor waardering van ondernemingsvermogen op &amp;lsquo;minimaal liquidatiewaarde&amp;rsquo;; waardebepaling en faciliteit.&lt;br /&gt;5. 1397319796Het voorschrift voor waardering van ondernemingsvermogen op &amp;lsquo;minimaal liquidatiewaarde&amp;rsquo; en onderbedelingsvorderingen.&lt;br /&gt;6. Enkele opmerkingen over de civielrechtelijke waardering van het bewuste maatschapsaandeel.&lt;br /&gt;7. Oplossingsrichtingen.&lt;br /&gt;8. Conclusie.&lt;/p&gt;</inleiding><content>&lt;h3&gt;1. Hoe zat het ook alweer?&lt;/h3&gt;&#13;
&lt;p&gt;De casus in de betreffende zaak en de uitkomst ervan kunnen als volgt worden samengevat.&lt;/p&gt;&#13;
&lt;p&gt;Man en vrouw, gehuwd in algehele gemeenschap van goederen, exploiteren in maatschapsverband een extensief landbouwbedrijf. Op enig moment overlijdt de man. Zijn testament bevat een zogenaamde &amp;lsquo;ouderlijke boedelverdeling&amp;rsquo;:[4] alle tot zijn nalatenschap behorende goederen worden aan zijn echtgenote toebedeeld onder de verplichting om alle schulden van de nalatenschap voor zijn rekening te nemen. De kinderen verkrijgen een vordering op de langstlevende echtgenoot ter grootte van hun erfdeel. Daarnaast is in de maatschapsovereenkomst bepaald dat bij overlijden van een van de vennoten de overblijvende vennoot diens aandeel in het vermogen van de maatschap kan overnemen tegen voldoening van een overnamesom op basis van een bij het (onder-)rendement van de onderneming aansluitende waarde, die lager ligt dan de waarde bij liquidatie van de onderneming.&lt;/p&gt;&#13;
&lt;p&gt;Tussen de inspecteur en een van de kinderen rijst een geschil over de hoogte van de onderbedelingsvordering van het kind. Het Hof, later bevestigd door de Hoge Raad, stelt vast dat tot de nalatenschap behoort de helft van de ontbonden huwelijksgoederengemeenschap. De huwelijksgoederengemeenschap bestaat uit de waarde van zowel het maatschapsaandeel van de man (erflater) als van de vrouw (langstlevende).[5] Tot de nalatenschap behoort dan ook de helft van de waarde van het maatschapsaandeel van de man en de helft van de waarde van het maatschapsaandeel van de vrouw.&lt;/p&gt;&#13;
&lt;p&gt;Vervolgens rijst de vraag hoe deze aandelen moeten worden gewaardeerd. Het Hof oordeelt dat het aandeel van erflater in de maatschap moet worden gewaardeerd overeenkomstig de bepalingen in de maatschapsovereenkomst,[6] derhalve op de lagere waarde, en het aandeel van de vrouw (langstlevende) op basis van art. 21 lid 4 SW, derhalve op de veel hogere liquidatiewaarde.[7] De waarderingsregels in de maatschapsovereenkomst zijn volgens het Hof op het aandeel van de vrouw niet van toepassing, omdat na het overlijden van de man de maatschap is ontbonden. Daardoor rusten op dit aandeel niet meer de verplichtingen uit de maatschapsovereenkomst.&lt;/p&gt;&#13;
&lt;p&gt;De Hoge Raad laat dit oordeel in stand. Als na het overlijden van de vennoot nog ten minste twee vennoten overblijven die een recht hebben op voortzetting en overneming, blijft de maatschapsovereenkomst wel van kracht en blijft deze ook de waarde van het aandeel van de langstlevende echtgenoot be&amp;iuml;nvloeden.[8]&lt;/p&gt;&#13;
&lt;p&gt;De uitkomst van deze zaak is derhalve dat in situaties als de onderhavige voor de bepaling van de onderbedelingsvordering van de kinderen de helft van het tot de nalatenschap behorende ondernemingsvermogen moet worden gewaardeerd op de lagere waarde volgens de maatschapsovereenkomst en de andere helft op de, veelal veel hogere, liquidatiewaarde van de onderneming.&lt;/p&gt;&#13;
&lt;p&gt;Impact van het arrest&lt;/p&gt;&#13;
&lt;p&gt;Als gevolg van het oordeel van de Hoge Raad wordt in een situatie van continu&amp;iuml;teit (we mogen aannemen dat de langstlevende de landbouwonderneming duurzaam voortzet, misschien wel om later een of meer kinderen te laten opvolgen) een gedeelte van de onderneming voor de erfbelasting toch wordt gewaardeerd op de waarde die de onderneming heeft bij liquidatie ervan. Bij grondgebonden landbouwbedrijven ligt deze waarde doorgaans veel hoger dan de, op het rendement gebaseerde, going concernwaarde van de onderneming. Dat maakt de uitkomst van het arrest in zichzelf al bedenkelijk, zo niet ongewenst. Het financi&amp;euml;le belang van de gevolgen van het arrest voor grondgebonden landbouwbedrijven mag niet worden onderschat.&lt;/p&gt;&#13;
&lt;p&gt;Even een ruw voorbeeld:&lt;/p&gt;&#13;
&lt;p&gt;Een melkveehouder heeft 50 hectare land in eigendom. De waarde in het economisch verkeer van het land is &amp;euro; 75.000 per hectare. Dit opgeteld bij de andere activa, zoals de gebouwen, het vee en voorraden, bedraagt de som van de waarde in het economisch verkeer van de gehele onderneming &amp;ndash; de liquidatiewaarde &amp;ndash; al gauw ongeveer 5 miljoen euro. De going concernwaarde van dezelfde onderneming zal om en nabij de 2,5 miljoen euro bedragen.[9] Stel dat deze melkveehouder gehuwd is in algehele gemeenschap van goederen, hij de onderneming in maatschapsverband met zijn echtgenote exploiteert, hij op enig moment overlijdt en zijn echtgenote de onderneming voortzet. Het behoeft geen betoog dat de gevolgen van het moeten waarderen van de helft van het ondernemingsvermogen op liquidatiewaarde, aanzienlijk zijn. Die gevolgen raken niet zozeer de verkrijger en voortzetter van de onderneming. Voor haar geldt immers de &lt;span class="italic"&gt;bedrijfsopvolgingsregeling&lt;/span&gt;: een voorwaardelijke vrijstelling voor de erfbelasting van bijna het gehele ondernemingsvermogen.[10] Het zijn de kinderen met hun onderbedelingsvordering die de dupe zijn van de uitkomst van het arrest. Hun erfdeel &amp;ndash; en daarmee de hoogte van hun vordering &amp;ndash; hangt immers af van de waarde van het ondernemingsvermogen. Dat vermogen wordt voor de helft gewaardeerd op de liquidatiewaarde. De pijn daarvan wordt bij hen niet verzacht door de bedrijfsopvolgingsregeling. Die regeling geldt immers alleen voor de verkrijger van het ondernemingsvermogen zelf.&lt;/p&gt;&#13;
&lt;h3&gt;2. De wettelijke waarderingsmaatstaf voor ondernemingsvermogen&lt;/h3&gt;&#13;
&lt;p&gt;&amp;lsquo;&lt;span class="italic"&gt;Het verkregene wordt in aanmerking genomen naar de waarde welke daaraan op het tijdstip van de verkrijging in het economische verkeer kan worden toegekend&lt;/span&gt;&amp;rsquo;, zo bepaalt art. 21 lid 1 SW als hoofdregel. Daarna volgt een aantal waarderingsregels voor bepaalde goederen, zoals courante effecten (lid 3) en woningen (leden 5 tot en met 8).&lt;/p&gt;&#13;
&lt;p&gt;Twee leden van art. 21 gaan over de waardering van ondernemingsvermogen.&lt;/p&gt;&#13;
&lt;p&gt;Lid 12 (tot 2010: lid 5):&lt;/p&gt;&#13;
&lt;blockquote&gt;&amp;lsquo;Wat in het economische verkeer als een eenheid pleegt te worden beschouwd, wordt in aanmerking genomen met inachtneming van die omstandigheid.&amp;rsquo;&lt;/blockquote&gt;&#13;
&lt;p&gt;Lid 13 (tot 2010: lid 4):&lt;/p&gt;&#13;
&lt;blockquote&gt;&amp;lsquo;De waarde van een onderneming wordt bepaald alsof de onderneming wordt voortgezet (waarde going concern), maar ten minste op de liquidatiewaarde. (..)&amp;rsquo;&lt;/blockquote&gt;&#13;
&lt;p&gt;Nadat het Hof heeft overwogen dat voor de tot de nalatenschap behorende helft van het maatschapsaandeel van de langstlevende niet de waarderingsmaatstaf uit de maatschapsovereenkomst geldt, overweegt het Hof:&lt;/p&gt;&#13;
&lt;blockquote&gt;&amp;lsquo;Dit brengt mee dat voor de waarde van het maatschapsaandeel van de echtgenote moet worden uitgegaan van het waarderingsvoorschrift van artikel 21, vierde lid, van de Successiewet 1956 (wettekst 2006)&amp;rsquo;.&lt;/blockquote&gt;&#13;
&lt;p&gt;De Hoge Raad komt tot de slotsom dat het Hof op goede gronden een juiste beslissing heeft genomen.&lt;/p&gt;&#13;
&lt;p&gt;Burgerhart&lt;/p&gt;&#13;
&lt;p&gt;Toeval bestaat niet en het komt erg mooi uit dat tussen het verschijnen van het eerste deel van ons artikel en het verschijnen van de onderhavige editie van dit tijdschrift het preadvies is verschenen van prof. dr. W. Burgerhart voor de jaarvergadering van de Vereniging voor Agrarisch Recht met als titel &amp;lsquo;Bedrijfsoverdracht in de landbouw&amp;rsquo;.[11] Daarin gaat hij uitvoerig in op de met name erfrechtelijke en successierechtelijke waarderingsregels voor het vermogen van agrarische ondernemingen. Aan het slot van zijn preadvies behandelt hij ook het arrest van de Hoge Raad van 29 januari 2016. Ook hij wijst erop dat juist de kinderen met hun onderbedelingsvordering &amp;lsquo;het kind van de rekening&amp;rsquo; zijn.&lt;/p&gt;&#13;
&lt;p&gt;Zijn commentaar op het arrest is dat de tekst van het wettelijk waarderingsvoorschrift in de weg staat aan toepassing ervan op onderbedelingsvorderingen. Meer principieel wijst hij er ook op dat de waarderingsregel van art. 21 lid 13 &amp;lsquo;ge&amp;iuml;ncorporeerd is in de wettelijke bedrijfsopvolgingsfaciliteiten&amp;rsquo;: het verschil tussen de going concernwaarde en de (hogere) liquidatiewaarde blijft bij de bedrijfsopvolger voorwaardelijk vrijgesteld op grond van de bedrijfsopvolgingsregeling. Bij de niet-bedrijfsopvolger daarentegen is over (een deel van) dat verschil wel erfbelasting verschuldigd, terwijl hij bovendien niet in staat is de onderneming te liquideren en de hogere waarde te realiseren.&lt;/p&gt;&#13;
&lt;p&gt;&amp;lsquo;&lt;span class="italic"&gt;Het laatste woord zal hierover nog niet gesproken zijn, en dat is maar goed ook&lt;/span&gt;&amp;rsquo;, zo eindigt Burgerhart zijn behandeling van het arrest.&lt;/p&gt;&#13;
&lt;h3&gt;3. Toepassingsbereik van de waarderingsvoorschriften in het algemeen&lt;/h3&gt;&#13;
&lt;p&gt;De waarderingsvoorschriften; making en verdeling&lt;/p&gt;&#13;
&lt;p&gt;Wij pakken de spreekwoordelijke handschoen graag op en willen inzoomen op de toepassing van de waarderingsvoorschriften op onderbedelingsvorderingen.&lt;/p&gt;&#13;
&lt;p&gt;We merkten al op dat de wet een aantal waarderingsvoorschriften kent voor enkele specifieke &lt;span class="italic"&gt;objecten&lt;/span&gt; van de verkrijging: effecten, woningen en ondernemingsvermogen. Deze voorschriften zullen dan ook zeker gelden voor de verkrijger die rechtstreeks uit wet of testament of krachtens verdeling het betreffende object verkrijgt.&lt;/p&gt;&#13;
&lt;p&gt;Maar kunnen zij ook gelden bij de bepaling van de heffingsgrondslag van andere betrokken verkrijgers?&lt;/p&gt;&#13;
&lt;p&gt;Indien het object wordt verkregen krachtens &lt;span class="italic"&gt;verdeling&lt;/span&gt; is van belang hetgeen de Hoge Raad reeds oordeelde op 2 januari 1903[12]:&lt;/p&gt;&#13;
&lt;blockquote&gt;&amp;ldquo;dat volgens de wet de rechten van den fiscus alleen en uitsluitend bepaald worden naar toestanden, die op het oogenblik van overlijden in werkelijkheid bestaan; ....&lt;/blockquote&gt;&#13;
&lt;blockquote&gt;dat aan deze regeling geen uitvoering gegeven zou kunnen worden indien eene scheiding en deeling invloed kon uitoefenen op den belastingplicht, daar baten kunnen zijn toebedeeld, die tusschen den tijd van overlijden en scheiding in de plaats gekomen zijn van baten der nalatenschap en die dus ten dage van het overlijden daarin niet gevonden werden; .....&lt;/blockquote&gt;&#13;
&lt;blockquote&gt;dat het toch niet aannemelijk is, dat in eene fiskale wet het aan den wil van deelgerechtigden zoude zijn overgelaten om de belasting al of niet te betalen, wat echter het geval zoude zijn indien men zich daarvan bevrijden kon door aangifte te doen na de scheiding; dat kon deze invloed uitoefenen op den belastingplicht, in de wet bepalingen verwacht zouden worden om bij aangifte v&amp;oacute;&amp;oacute;r de scheiding onbillijkheden ten gevolge harer werking ingetreden, op te heffen, hoedanige bepalingen in de wet niet te vinden zijn;"&lt;/blockquote&gt;&#13;
&lt;p&gt;De verdeling van een nalatenschap is voor de heffing van erfbelasting derhalve niet relevant: de erfgenamen worden belast voor wat hen krachtens erfrecht op sterfdatum toekomt. Aldus gelden de waarderingsvoorschriften in principe niet alleen voor de erfgenaam die uiteindelijk het betreffende goed toegedeeld krijgt, maar ook voor de bepaling van de fiscale verkrijging van de andere deelgenoten.&lt;/p&gt;&#13;
&lt;p&gt;Hoe moet in dit licht worden aangekeken tegen de &amp;lsquo;voorganger&amp;rsquo; van de wettelijke verdeling, de ouderlijke boedelverdeling&amp;rsquo; van art. 4:1167 BW-oud? De Hoge Raad is daar duidelijk over in overweging 3.4 van het arrest van 13 december 1995: &amp;lsquo;&lt;span class="italic"&gt;Bij een ouderlijke boedelverdeling sluit de heffing van het recht van successie zich aan bij de door de erflater tot stand gebrachte verdeling.&lt;/span&gt;&amp;rsquo;[13]&lt;/p&gt;&#13;
&lt;p&gt;Ook de &lt;span class="italic"&gt;wettelijke verdeling&lt;/span&gt; van het huidige art. 4:13 BW is geen verdeling: de wet deelt alle goederen van de nalatenschap &lt;span class="italic"&gt;van rechtswege &lt;/span&gt;toe aan de langstlevende, terwijl de kinderen als erfgenamen &lt;span class="italic"&gt;van rechtswege&lt;/span&gt; een geldvordering op de langstlevende partner verkrijgen. De heffing van erfbelasting sluit ook hier aan bij die toedeling van rechtswege.&lt;/p&gt;&#13;
&lt;p&gt;Voor wat betreft de waarderingsvoorschriften zou men dan denken dat deze bij de ouderlijke boedelverdeling en de wettelijke verdeling alleen gelden voor de persoon die het betreffende object van rechtswege toegedeeld krijgt. Dat blijkt echter niet zonder meer het geval.&lt;/p&gt;&#13;
&lt;p&gt;Strekking van de waarderingsvoorschriften&lt;/p&gt;&#13;
&lt;p&gt;In het hierboven genoemde arrest uit 1995 heeft de Hoge Raad geoordeeld over de vermeende doorwerking van de waarderingsvoorschriften naar onderbedelingsvorderingen in de situatie van een ouderlijke boedelverdeling. In de zaak van dit arrest ging het om zowel het destijds geldende waarderingsvoorschrift voor &lt;span class="italic"&gt;woningen&lt;/span&gt; als het toen al geldende waarderingsvoorschrift voor &lt;span class="italic"&gt;courante effecten&lt;/span&gt;. Nadat de Hoge Raad heeft geoordeeld dat bij een ouderlijke boedelverdeling de heffing van het recht van successie zich aansluit bij de door de erflater tot stand gebrachte verdeling, volgt in rechtsoverweging 3.5 het volgende met betrekking tot het waarderingsvoorschrift voor woningen:&lt;/p&gt;&#13;
&lt;blockquote&gt;&amp;lsquo;Het is evenwel in overeenstemming met de strekking van artikel 21, lid 4, en de bewoordingen van die bepaling verzetten zich niet ertegen de daar genoemde faciliteit niet te beperken tot de verkrijging van de eigen woning of een aandeel daarin door de in die bepaling genoemde personen, maar die faciliteit tevens van toepassing te achten voor zover de waarde van het verkregene &amp;ndash; in dit geval: de overbedelingsvorderingen &amp;ndash; van de waarde van de eigen woning op het tijdstip van overlijden van de erflater geheel afhankelijk is.&amp;rsquo;&lt;/blockquote&gt;&#13;
&lt;p&gt;En vervolgens over het waarderingsvoorschrift voor courante effecten (r.o. 3.6):&lt;/p&gt;&#13;
&lt;blockquote&gt;&amp;lsquo;Artikel 21, lid 3, van de Wet beoogt een eenvoudige waarderingsmaatstaf te geven voor zich in een nalatenschap bevindende courante effecten. Daarmee strookt het om, anders dan het Hof heeft geoordeeld &amp;ndash; het Hof hanteerde ,,de beurskoers ten sterfdage van erflater'' &amp;ndash; die waarderingsmaatstaf ook te hanteren voor zover de waarde van de overbedelingsvorderingen afhankelijk is van de waarde van zodanige effecten.&amp;rsquo;&lt;/blockquote&gt;&#13;
&lt;p&gt;Hieruit volgt dat het van de &lt;span class="italic"&gt;strekking&lt;/span&gt; van het betreffende waarderingsvoorschrift afhangt of dit doorwerkt naar onderbedelingsvorderingen. Die strekking was achtereenvolgens: een &amp;lsquo;faciliteit&amp;rsquo; en &amp;lsquo;een eenvoudige waarderingsmaatstaf&amp;rsquo;.&lt;/p&gt;&#13;
&lt;p&gt;Door het gebruik van het woordje &amp;lsquo;evenwel&amp;rsquo; in overweging 3.5 zegt de Hoge Raad feitelijk: ook al betreft de ouderlijke boedelverdeling geen echte verdeling, maar een toedeling van rechtswege, t&amp;oacute;ch zijn de betreffende waarderingsvoorschriften naar hun strekking ook van toepassing op onderbedelingsvorderingen. Dezelfde &amp;lsquo;evenwel&amp;rsquo;-overweging zal gelden voor de huidige wettelijke verdeling van art. 4:13 BW.&lt;/p&gt;&#13;
&lt;p&gt;Wij menen dat het niet anders is als een woning, courante effecten of ondernemingsvermogen worden gelegateerd tegen inbreng van &amp;lsquo;de waarde&amp;rsquo;. Het economische eindresultaat is dan immers hetzelfde als in de situatie dat het goed krachtens verdeling aan dezelfde persoon zou toekomen: de waarde van het goed werkt dan even sterk door naar de omvang van de onderbedelingsvorderingen.&lt;/p&gt;&#13;
&lt;p&gt;In het arrest van 11 december 2015 is aan de orde een legaat van een geldsom waarvan de omvang gelijk is aan &amp;lsquo;10% van het saldo van de nalatenschap&amp;rsquo;.[14] Tot de nalatenschap behoort een woning en de Hoge Raad bepaalt dat de omvang van de gelegateerde geldsom moet worden bepaald met toepassing van het wettelijk waarderingsvoorschrift voor woningen. Ook dit oordeel is niet onbegrijpelijk als men bedenkt dat een legaat ter grootte van 10% van het saldo van de nalatenschap economisch op hetzelfde neerkomt als het zijn van erfgenaam voor 10% van de nalatenschap.&lt;/p&gt;&#13;
&lt;p&gt;Het zou niet passen dat deze economisch gelijke gevallen voor de belastingheffing verschillend zouden worden behandeld.&lt;/p&gt;&#13;
&lt;p&gt;Het waarderingsvoorschrift voor woningen is per 1 januari 2010 gewijzigd. Betrof het eerder een faciliteit waarbij een vererfde eigen woning onder voorwaarden gewaardeerd werd op 60% van de waarde in het economisch verkeer, thans heeft het waarderingsvoorschrift, net als dat voor effecten, het karakter van een praktisch waarderingsvoorschrift. Voor de erfbelasting worden woningen namelijk gewaardeerd op basis van de waarde voor de Wet onroerende zaakbelastingen (WOZ).&lt;/p&gt;&#13;
&lt;p&gt;In het arrest van 11 april 2014 heeft de Hoge Raad dan ook, in lijn met het arrest van 13 december 1995, geoordeeld dat ook het waarderingsvoorschrift voor woningen doorwerkt naar de waardering van onderbedelingsvorderingen.[15]&lt;/p&gt;&#13;
&lt;p&gt;De conclusie uit het voorgaande is dat de waarderingsvoorschriften zeker gelden voor alle deelgenoten van een nalatenschap die door hen zelf nog verdeeld moet worden (Hoge Raad 1903), maar afhankelijk van de strekking van het betreffende waarderingsvoorschrift ook kunnen gelden voor andere verkrijgers bij wie de waarde van het verkregene geheel afhankelijk is van het betreffende object.&lt;/p&gt;&#13;
&lt;h3&gt;4. Het voorschrift voor waardering van ondernemingsvermogen op &amp;lsquo;minimaal liquidatiewaarde&amp;rsquo;; waardebepaling en faciliteit&lt;/h3&gt;&#13;
&lt;p&gt;Maar hoe zit het met de strekking van het waarderingsvoorschrift voor ondernemingsvermogen en dan meer specifiek de bepaling dat ondernemingsvermogen wordt gewaardeerd op minimaal de liquidatiewaarde? Is dat voorschrift bij een wettelijke verdeling ook van invloed op de fiscale omvang van de onderbedelingsvorderingen van de kinderen?&lt;/p&gt;&#13;
&lt;p&gt;De Hoge Raad laat in het arrest van 29 januari 2016 het oordeel van het Hof in stand dat voor de vaststelling van de hoogte van de onderbedelingsvordering van de kinderen ook het maatschapsaandeel van de langstlevende echtgenote moet worden gewaardeerd met inachtneming van het wettelijk waarderingsvoorschrift, derhalve minimaal op liquidatiewaarde. Strookt dit ook met de strekking van die bepaling? Om dat te kunnen vaststellen moet een flinke duik worden genomen in de parlementaire geschiedenis.&lt;/p&gt;&#13;
&lt;p&gt;De huidige waarderingsregels voor ondernemingsvermogen en de bedrijfsopvolgingsregeling zijn door een wijziging van de Successiewet per 1 januari 2002 in de wet gekomen. In de Memorie van Toelichting is het volgende te lezen:[16]&lt;/p&gt;&#13;
&lt;blockquote&gt;&amp;lsquo;Het voorgestelde nieuwe vierde lid van artikel 21 bevat een waarderingsvoorschrift voor ondernemingsvermogen langs de lijnen zoals die zijn neergelegd in onderdeel 2.3.2.3 van het kabinetsstandpunt inzake het rapport Moltmaker. Deze bepaling maakt deel uit van een samenhangende reeks maatregelen waarmee de faciliteiten voor bedrijfsopvolging vorm zijn gegeven. Deze regeling kan globaal worden verdeeld in twee stappen. De eerste stap betreft de waardering van het ondernemingsvermogen. Dit is geregeld in artikel 21. De maatregelen die ertoe strekken bedrijfsopvolging te faciliteren &amp;ndash; de tweede stap &amp;ndash; komen daarna pas aan de orde. Deze regelingen zijn neergelegd in andere bepalingen.&lt;/blockquote&gt;&#13;
&lt;blockquote&gt;In beginsel wordt, in samenhang met artikel 21, vijfde lid, ondernemingsvermogen in aanmerking genomen voor de waarde als samenhangend geheel, op going-concernbasis, waarbij ook overdraagbare goodwill in de waardering wordt betrokken. Indien echter de aldus bepaalde waarde lager is dan de som van de waarde van de afzonderlijke onderdelen van dat ondernemingsvermogen wordt uitgegaan van deze laatste waarde, de liquidatiewaarde.&amp;rsquo;&lt;/blockquote&gt;&#13;
&lt;p&gt;De wettelijke regeling is derhalve gebaseerd op het rapport van de Werkgroep Moltmaker &amp;lsquo;De warme, de koude en de dode hand&amp;rsquo; en dan vooral op het kabinetsstandpunt over dat rapport.[17]&lt;/p&gt;&#13;
&lt;p&gt;In paragraaf 2.3.2.2. van het kabinetsstandpunt valt het volgende te lezen:&lt;/p&gt;&#13;
&lt;blockquote&gt;&amp;lsquo;De werkgroep (...). Zij stelt voor om het beginsel dat een onderneming moet worden gewaardeerd op de going-concernwaarde als uitgangspunt te nemen, hetgeen impliceert dat er bij de waardebepaling van wordt uitgegaan dat de onderneming wordt voortgezet. Voorgesteld wordt om ook bij persoonlijke ondernemingen de aanwezige goodwill of badwill voor de toepassing van de successiewet in de waarde van de onderneming tot uiting te laten komen. Dit voorstel leidt doorgaans tot een re&amp;euml;le waardering van ondernemingen, zonder onderscheid naar de rechtsvorm en in zoverre steunt het kabinet dit voorstel. Toch behoeft het voorstel van de werkgroep naar de mening van het kabinet een aanvulling. Het kabinet gaat er, evenals de werkgroep, van uit dat voor de successiewetgeving de waarde in het economische verkeer van het verkregene de basis van de heffing moet zijn. Het voorstel van de werkgroep voldoet niet aan die eis bij slecht renderende bedrijven waarbij de going-concernwaarde van de onderneming lager is dan de liquidatiewaarde van die onderneming. De waarde in het economische verkeer van de vermogenscomponenten waaruit de onderneming bestaat is dan hoger dan de waarde going-concern. De waarde van een dergelijke onderneming zou dan ook naar de mening van het kabinet in eerste aanleg op de liquidatiewaarde moeten worden gesteld. Nu wil het kabinet hier meteen bij opmerken dat een dergelijke waardering bij die bedrijven een bedrijfsopvolging in de weg kan staan en dat dan ook vervolgens aanvullende maatregelen nodig zijn om dit ongewenste effect te voorkomen. Die aanvullende maatregelen hebben echter niet zozeer het karakter van waarderingsregels als wel van een faciliteit bij bedrijfsopvolging en komen hierna aan de orde bij het onderdeel bedrijfsopvolging.&amp;rsquo;&lt;/blockquote&gt;&#13;
&lt;p&gt;En daarna in paragraaf 2.3.2.3.:&lt;/p&gt;&#13;
&lt;blockquote&gt;&amp;lsquo;Het kabinet stemt in met dit voorstel van de werkgroep voor de waardering van ondernemingsvermogen met dien verstande dat de waarde van een onderneming altijd ten minste op de liquidatiewaarde zou moeten worden gesteld. Voor ondernemingen waarvan de going-concernwaarde beneden de liquidatiewaarde ligt, zijn aanvullende maatregelen nodig in de sfeer van de bedrijfsopvolging. Immers, &amp;eacute;&amp;eacute;n of meer van de erfgenamen hebben blijkbaar het voornemen de onderneming als zodanig voort te zetten. (...)&amp;rsquo;&lt;/blockquote&gt;&#13;
&lt;p&gt;En verderop in paragraaf 2.3.3.4.:&lt;/p&gt;&#13;
&lt;blockquote&gt;&amp;lsquo;Wel ziet het kabinet vervolgens, zoals ook al eerder aangegeven, aanleiding om maatregelen voor te stellen voor ondernemingen waarvan, strikt economisch gezien, liquidatie voor de hand zou liggen, maar die desalniettemin door een erfgenaam worden voortgezet. Zoals opgemerkt in onderschrijft het kabinet het voorstel van de werkgroep dat een onderneming in beginsel moet worden gewaardeerd op going-concernbasis maar is wel van mening dat de waarde ten minste op de liquidatiewaarde moet worden gesteld. In gevallen waarin de going-concernwaarde van een onderneming beneden de liquidatiewaarde ligt, zou deze lagere waarde naar de mening van het kabinet als grondslag voor de heffing van de successie- en schenkingsbelasting kunnen dienen, mits de onderneming ook daadwerkelijk gedurende vijf jaren wordt voortgezet. Indien aan deze voortzettingseis in die periode niet wordt voldaan, zou naar de mening van het kabinet alsnog heffing moeten plaatsvinden op basis van de liquidatiewaarde.&amp;rsquo;&lt;/blockquote&gt;&#13;
&lt;p&gt;In de Nota naar aanleiding van het Verslag is voorts nog de volgende passage te vinden:[18]&lt;/p&gt;&#13;
&lt;blockquote&gt;&amp;lsquo;In de praktijk kan worden geconstateerd dat in sommige sectoren de going-concern waarde vaak wel degelijk structureel en re&amp;euml;el lager ligt dan de liquidatiewaarde. Hierbij moet met name worden gedacht aan sommige sectoren in de landbouw. In de voorgestelde faciliteit voor bedrijfsopvolging is daarom een maatregel opgenomen waardoor met een dergelijke onderrentabiliteit rekening kan worden gehouden. Uiteraard moet een onderneming voor een re&amp;euml;le waarde in de heffing worden betrokken en mogen daarbij geen inkomsten of andere factoren die voor de waardebepaling van belang zijn buiten beschouwing worden gelaten.&amp;rsquo;&lt;/blockquote&gt;&#13;
&lt;p&gt;Verder is in de Memorie van Toelichting bij de wijziging van de Successiewet per 1 januari 2010 nog het volgende te lezen:&lt;/p&gt;&#13;
&lt;blockquote&gt;&amp;lsquo;Het huidige vierde lid van artikel 21 van de Successiewet 1956 wordt vervangen door het nieuwe tiende lid. Het huidige vierde lid bevat speciaal voor ondernemingsvermogen een bevestiging van de in het eerste lid van dit artikel neergelegde hoofdregel dat als waarde van een verkrijging de waarde in het economische verkeer in aanmerking wordt genomen. Ten overvloede is daarbij bepaald dat de voor overdracht vatbare goodwill daarbij is inbegrepen. Dat goodwill wordt meegenomen bij de waardering van een onderneming, is echter vanzelfsprekend bij de bepaling van de waarde in het economische verkeer. Hetzelfde geldt voor het tweede deel van het huidige vierde lid dat aangeeft dat in bepaalde situaties de waarde van de onderneming als geheel (going concern) lager kan zijn dan de liquidatiewaarde, zodat in dat geval de liquidatiewaarde de waarde in het economische verkeer is. Dit doet zich voor bij bepaalde zeer kapitaalsintensieve bedrijven met een relatief laag rendement. Te denken valt aan landbouwbedrijven. De speciale bepaling omtrent ondernemingsvermogen is te verklaren uit de wetshistorie en zou eigenlijk kunnen vervallen. Er is voor de duidelijkheid toch gekozen voor een aparte bepaling omtrent de waardering van ondernemingsvermogen, waarbij gebruik wordt gemaakt van de in het spraakgebruik gehanteerde begrippen 'waarde going concern' en 'liquidatiewaarde'.&amp;rsquo;[19]&lt;/blockquote&gt;&#13;
&lt;p&gt;En ten slotte in de Nota naar aanleiding van het Verslag bij dezelfde wetswijziging:&lt;/p&gt;&#13;
&lt;blockquote&gt;&amp;lsquo;Ik acht het geen probleem dat ook de 'onrendabele top' van de onderneming (..) op grond van artikel 21, tiende lid in de heffing wordt betrokken. Immers als wordt voortgezet, voorziet de bedrijfsopvolgingsregeling in een voorwaardelijke vrijstelling van deze top op grond van in artikel 35b, eerste lid, onderdeel a.&amp;rsquo;[20]&lt;/blockquote&gt;&#13;
&lt;p&gt;Uit deze teksten blijkt duidelijk het onderscheid van de waardebepaling enerzijds en de faciliteit in de vorm van een voorwaardelijke vrijstelling voor ondernemingsvermogen, de bedrijfsopvolgingsregeling, anderzijds. In art. 21 SW wordt de waarde van ondernemingsvermogen in voorkomende gevallen opgehoogd van going concernwaarde naar hogere liquidatiewaarde, terwijl vervolgens hetzelfde waardeverschil in art. 35b e.v. SW voorwaardelijk geheel wordt vrijgesteld.&lt;/p&gt;&#13;
&lt;p&gt;De waardebepaling&lt;/p&gt;&#13;
&lt;p&gt;De waardebepaling van ondernemingsvermogen dient plaats te vinden op basis van het begrip &amp;lsquo;waarde in het economisch verkeer&amp;rsquo; (art. 21 lid 1 SW). De specifieke bepalingen voor ondernemingsvermogen in de leden 12 en 13 van art. 21 moeten gezien worden als een uitwerking van die hoofdregel en niet als een uitzondering er op. Die uitwerking is dat in zijn algemeenheid ondernemingsvermogen dient te worden gewaardeerd op de going concernwaarde, in welke waarde ook de eventuele goodwill van een onderneming is begrepen. Indien de going concernwaarde (de indirecte opbrengstwaarde) van een onderneming echter lager is dan de liquidatiewaarde (directe opbrengstwaarde) van een onderneming, dient naar de mening van de wetgever in lijn met de objectieve economische wetten deze onderneming op (minimaal) de hogere liquidatiewaarde ervan te worden gewaardeerd[21]: &amp;lsquo;&lt;span class="italic"&gt;Uiteraard moet een onderneming voor een re&amp;euml;le waarde in de heffing worden betrokken en mogen daarbij geen inkomsten of andere factoren die voor de waardebepaling van belang zijn buiten beschouwing worden gelaten&lt;/span&gt;&amp;rsquo;, zo valt te lezen.&lt;/p&gt;&#13;
&lt;p&gt;Gesproken wordt over &amp;lsquo;slecht renderende bedrijven&amp;rsquo;, van &amp;lsquo;ondernemingen waarvan, strikt economisch gezien, liquidatie voor de hand zou liggen&amp;rsquo;, van &amp;lsquo;kapitaalsintensieve bedrijven met een relatief laag rendement&amp;rsquo; waarbij &amp;lsquo;te denken valt aan landbouwbedrijven&amp;rsquo; en van &amp;lsquo;onrendabele top&amp;rsquo;.&lt;/p&gt;&#13;
&lt;p&gt;De faciliteit&lt;/p&gt;&#13;
&lt;p&gt;Tegenover deze waarderingsregels (&amp;lsquo;eerste stap&amp;rsquo;) staat de faciliteit in de vorm van de bedrijfsopvolgingsregeling (&amp;lsquo;tweede stap&amp;rsquo;). Zoals al aangegeven: deze regeling behelst onder meer een voorwaardelijke vrijstelling voor de erf- en schenkbelasting van 100% van het verschil tussen de going concernwaarde en de (hogere) liquidatiewaarde.&lt;/p&gt;&#13;
&lt;p&gt;Uit de wetsgeschiedenis blijkt duidelijk de beoogde directe samenhang tussen waardering enerzijds en faciliteit anderzijds. Die samenhang volgt niet slechts uit het consequente gebruik van dezelfde waardebegrippen (going concernwaarde en liquidatiewaarde), maar wordt ook expliciet genoemd in het kabinetsstandpunt op het rapport van de Commissie Moltmaker: &amp;lsquo;&lt;span class="italic"&gt;Nu wil het kabinet hier meteen bij opmerken dat een dergelijke waardering bij die bedrijven een bedrijfsopvolging in de weg kan staan en dat dan ook vervolgens aanvullende maatregelen nodig zijn om dit ongewenste effect te voorkomen&amp;rsquo;&lt;/span&gt;. Voorts valt te wijzen op de passage uit de Nota naar aanleiding van het Verslag bij de wetswijziging per 1 januari 2010 waarin het in beginsel in de heffing betrekken van de onrendabele top door het kabinet niet als een probleem wordt gezien vanwege de voorwaardelijke vrijstelling die geldt voor die top.&lt;/p&gt;&#13;
&lt;p&gt;Cruciaal is in onze ogen de volgende passage in het kabinetsstandpunt:&lt;/p&gt;&#13;
&lt;blockquote&gt;&amp;lsquo;In gevallen waarin de going-concernwaarde van een onderneming beneden de liquidatiewaarde ligt, zou deze lagere waarde naar de mening van het kabinet als grondslag voor de heffing van de successie- en schenkingsbelasting kunnen dienen, mits de onderneming ook daadwerkelijk gedurende vijf jaren wordt voortgezet.&amp;rsquo;&lt;/blockquote&gt;&#13;
&lt;h3&gt;5. Het voorschrift voor waardering van ondernemingsvermogen op &amp;lsquo;minimaal liquidatiewaarde&amp;rsquo; en onderbedelingsvorderingen&lt;/h3&gt;&#13;
&lt;p&gt;Beschouwing&lt;/p&gt;&#13;
&lt;p&gt;Terug naar de zaak van het arrest van 29 januari 2016. Tot de nalatenschap behoort de helft van het aandeel van de langstlevende echtgenoot in de landbouwmaatschap. De nalatenschap wordt afgewikkeld volgens de in het testament opgenomen ouderlijke boedelverdeling. Voor de bepaling van de hoogte van de onderbedelingsvordering van de kinderen moet de waarde van het betreffende maatschapsaandeel worden gewaardeerd overeenkomstig de waarderingsregel van (toen nog) art. 21 lid 4 SW, derhalve op de hogere liquidatiewaarde.&lt;/p&gt;&#13;
&lt;p&gt;Die uitkomst wijkt af van het hierboven bedoelde uitgangspunt dat voor de heffing van de successie- en schenkbelasting (thans: erf- en schenkbelasting) de going concernwaarde als grondslag kan dienen, mits de onderneming tenminste vijf jaren wordt voortgezet.&lt;/p&gt;&#13;
&lt;p&gt;De uitkomst kan op twee manieren in overeenstemming met bedoeld uitgangspunt worden gebracht.&lt;/p&gt;&#13;
&lt;p&gt;Manier 1: de faciliteit&lt;/p&gt;&#13;
&lt;p&gt;De eerste manier is het voorwaardelijk vrijstellen van ook de onderbedelingsvordering van de kinderen, in ieder geval voor zover deze toerekenbaar is aan het verschil tussen going concernwaarde en (hogere) liquidatiewaarde. Feitelijk zou dan de bedrijfsopvolgingsregeling niet alleen moeten gelden voor de uiteindelijke verkrijger van het ondernemingsvermogen zelf, maar moeten worden verheven tot een &amp;lsquo;boedelfaciliteit&amp;rsquo;. Uit de parlementaire stukken blijkt echter dat de wetgever daar heel bewust niet voor gekozen heeft.[22]&lt;/p&gt;&#13;
&lt;p&gt;Hier dringt zich een sterke parallel op met de zaak die leidde tot het arrest van de Hoge Raad van 27 november 2009.[23] In deze zaak stond niet de bedrijfsopvolgingsregeling centraal, maar de invorderingsfaciliteit van art. 8a lid 6 Natuurschoonwet 1928 (hierna: NSW). Deze faciliteit behelst feitelijk een voorwaardelijke vrijstelling van erfbelasting over de waarde van een ingevolge de Natuurschoonwet gerangschikt landgoed of een gedeelte van die waarde. In het berechte geval was een landgoed krachtens wettelijke verdeling verkregen door de echtgenoot (langstlevende) en kregen de kinderen onderbedelingsvorderingen op de langstlevende ouder. In beroep werd verdedigd dat naar de strekking van bedoelde faciliteit deze ook zou moeten gelden voor de onderbedelingsvorderingen.&lt;/p&gt;&#13;
&lt;p&gt;De Advocaat-Generaal constateerde dat als dit beroep niet zou worden gehonoreerd, de faciliteit niet goed uit de verf zou komen. Via de onderbedelingsvorderingen zou feitelijk toch een aanzienlijk gedeelte van de waarde van het landgoed aan heffing van (toen nog) successierecht worden onderworpen. En dat klemt des temeer nu de wet in geval van wettelijke verdeling juist de langstlevende echtgenoot, die in casu het landgoed verkrijgt, verplicht om het door de kinderen verschuldigde successierecht namens hen te voldoen.[24]&lt;/p&gt;&#13;
&lt;p&gt;Ook de Hoge Raad onderkent dit ten volle:&lt;/p&gt;&#13;
&lt;blockquote&gt;&amp;lsquo;-3.3.1. Uit de wetsgeschiedenis, aangehaald in onderdeel 5 van de conclusie van de Advocaat-Generaal, blijkt, voor zover hier van belang, dat de NSW-faciliteit tot doel heeft te verhinderen dat particuliere landgoederen in gedeelten uiteenvallen vanwege de hoge last van het successierecht.&lt;/blockquote&gt;&#13;
&lt;blockquote&gt;-3.3.2. Uit artikel 4:13, lid 2, in samenhang met artikel 4:7, lid 1, letter e, van het Burgerlijk Wetboek volgt dat het hier toepasselijke wettelijke erfrecht de verkrijger van het landgoed verplicht tot betaling van het successierecht dat is verschuldigd in verband met de verkrijging van onderbedelingsvorderingen door de overige erfgenamen. Nu deze lasten geheel worden gedragen door de verkrijger van het landgoed, ontstaat in een geval als het onderhavige eenzelfde situatie als die welke de wetgever met de NSW-faciliteit heeft willen verlichten.&lt;/blockquote&gt;&#13;
&lt;blockquote&gt;-3.3.3. Het zou derhalve overeenstemmen met het onder 3.3.1 weergegeven doel van artikel 7, lid 1, NSW om de NSW-faciliteit mede van toepassing te achten op een geval als dat van belanghebbenden.&amp;rsquo;&lt;/blockquote&gt;&#13;
&lt;p&gt;Vervolgens moet de Hoge Raad het beroep toch afwijzen, omdat gegrondverklaring van het beroep &lt;br /&gt;&amp;ndash; lees: toepassing van de faciliteit op ook de onderbedelingsvorderingen &amp;ndash;, zou &lt;span class="italic"&gt;&amp;lsquo;leiden tot een dusdanige inbreuk op de tekst en het systeem van de NSW, dat die uitleg niet kan worden aanvaard&amp;rsquo;&lt;/span&gt;.&lt;/p&gt;&#13;
&lt;p&gt;Veelbetekenend voegt de Hoge Raad daar aan toe:&lt;/p&gt;&#13;
&lt;blockquote&gt;&amp;lsquo;Een voorwaardelijke invorderingsvrijstelling voor gevallen als dat van belanghebbenden kan alleen door een wetswijziging worden bewerkstelligd.&amp;rsquo;&lt;/blockquote&gt;&#13;
&lt;p&gt;En passant geeft de Hoge Raad in een tussenzin ook aan hoe dat concreet vorm kan worden gegeven:&lt;/p&gt;&#13;
&lt;blockquote&gt;&amp;lsquo;Deze gevolgen zouden kunnen worden vermeden door de NSW-faciliteit voor de verkrijger van het landgoed te beperken ten gunste van andere verkrijgers&amp;rsquo;,&lt;/blockquote&gt;&#13;
&lt;p&gt;oftewel: door er feitelijk een boedelfaciliteit van te maken.&lt;/p&gt;&#13;
&lt;p&gt;Uit de wetsgeschiedenis en deze rechtspraak moet geconcludeerd worden dat men zich onder de huidige wettelijke regeling geen illusie hoeft te maken over toepassing van de bedrijfsopvolgingsregeling op onderbedelingsvorderingen, ook al leidt het beperken van de faciliteit tot alleen de verkrijger(s) van het betreffende object &amp;ndash; de onderneming &amp;ndash; via de onderbedelingsvorderingen tot een uitkomst die in strijd is met de strekking van die faciliteit.&lt;/p&gt;&#13;
&lt;p&gt;Manier 2: de waardering&lt;/p&gt;&#13;
&lt;p&gt;Maar, anders dan bij de NSW-faciliteit is er bij de laag renderende ondernemingen een tweede manier om toch tot een toepassing van de wet te gekomen die w&amp;eacute;l strookt met het uitgangspunt dat voor de heffing van de successie- en schenkbelasting (thans: erf- en schenkbelasting) de going concernwaarde als grondslag kan dienen, mits de onderneming tenminste vijf jaren wordt voortgezet, en wel &amp;lsquo;over de boeg van&amp;rsquo; de waardering.&lt;/p&gt;&#13;
&lt;p&gt;Uit de weergegeven passages uit de wetsgeschiedenis blijkt immers dat de strekking van de wettelijke waardering op &amp;lsquo;minimaal liquidatiewaarde&amp;rsquo; van geheel andere aard is dan de waarderingsregels voor woningen en courante effecten. Die strekking is immers niet een faciliteit in de vorm van een &amp;lsquo;praktische waarderingsmaatstaf&amp;rsquo;, maar is gelegen in een geobjectiveerde (op)waardering van ondernemingsvermogen tot liquidatiewaarde enerzijds in combinatie en samenhang met een faciliteit (een voorwaardelijke vrijstelling) voor hetzelfde waardeverschil anderzijds. Waar de strekking van de waarderingsregels voor woningen en courante effecten nopen tot doorwerking van die regels naar onderbedelingsvorderingen (Hoge Raad 13 december 1995), zou in het licht van de strekking van de betreffende waarderingsregel voor ondernemingsvermogen deze juist &lt;span class="italic"&gt;niet&lt;/span&gt; moeten worden toegepast op ook onderbedelingsvorderingen. De strekking van die regel is immers het (fictief) ophogen van de waarde van going concernwaarde naar hogere liquidatiewaarde om deze vervolgens voorwaardelijk vrij te stellen. Nu die vrijstelling niet geldt voor onderbedelingsvorderingen, dient de regel van waardering op minimaal liquidatiewaarde beperkt te blijven tot waar deze voor bedoeld is, namelijk voor het (op)waarderen van ondernemingsvermogen bij de persoon die dit vermogen ook werkelijk verkrijgt en voor wie vervolgens voor hetzelfde waardeverschil de voorwaardelijke vrijstelling geldt.&lt;/p&gt;&#13;
&lt;p&gt;De waardering van onderbedelingsvorderingen kan vervolgens gerust worden overgelaten aan het civiele recht. Er is geen enkele reden om hiermee fiscaal verder mee &amp;lsquo;aan de haal te gaan&amp;rsquo;. De fiscale wetgever hoeft ook niet benauwd te zijn dat hij hier iets mist. Indien immers vast zou komen te staan dat volgens de civielrechtelijke regels de onderbedelingsvorderingen moeten worden gebaseerd op de going concernwaarde (of daarmee vergelijkbare waarde) van de onderneming, komt het volle verschil tussen die waarde en de hogere liquidatiewaarde toe aan de verkrijger van het ondernemingsvermogen zelf. Bij hem of haar kan dat vermogen probleemloos wettelijk worden opgewaardeerd tot liquidatiewaarde om dit waardeverschil vervolgens voorwaardelijk vrij te stellen binnen de bedrijfsopvolgingsregeling.&lt;/p&gt;&#13;
&lt;p&gt;Er wordt dan volledig recht gedaan aan het uitgangspunt dat de going concernwaarde als grondslag voor de heffing van de successie- en schenkingsbelasting kan dienen, mits de onderneming ook daadwerkelijk gedurende vijf jaren wordt voortgezet. Wordt er niet gedurende vijf jaren voortgezet, dan kan het volle betreffende waardeverschil alsnog bij de verkrijger van het ondernemingsvermogen in de heffing worden betrokken.&lt;/p&gt;&#13;
&lt;p&gt;Daarbij past nog wel de volgende opmerking: bij overdracht van extensieve landbouwbedrijven of verdelingen waarin het vermogen van dergelijke bedrijven is betrokken, wordt, als de going concernwaarde of een daarmee vergelijkbare &amp;lsquo;rendementswaarde&amp;rsquo; tot uitgangspunt wordt genomen, veelal een &lt;span class="italic"&gt;meerwaardeclausule&lt;/span&gt; overeengekomen. Op grond van deze clausule wordt de koopsom casu quo overbedelingsschuld verhoogd met het verschil tussen die waarde en de hogere liquidatiewaarde of een gedeelte daarvan, indien de onderneming binnen een bepaalde periode niet langer wordt voortgezet. Een dergelijke clausule kan zonder meer als &amp;lsquo;gebruikelijk&amp;rsquo; worden betiteld. De vraag komt dan op of als bij een wettelijke verdeling het vermogen van een extensief landbouwbedrijf is betrokken en vast komt te staan dat de going concernwaarde of vergelijkbare waarde de maatstaf dient te zijn, van rechtswege hier ook een gebruikelijke meerwaardeclausule aan wordt verbonden.&lt;/p&gt;&#13;
&lt;p&gt;Overigens zouden de betrokkenen bij een dergelijke wettelijke verdeling met elkaar de bedoelde waarderingsmaatstaf en een daaraan verbonden meerwaardeclausule kunnen &amp;lsquo;vaststellen&amp;rsquo;. Dat zal hun positie jegens de inspecteur van de belastingdienst in ieder geval sterker maken.&lt;/p&gt;&#13;
&lt;p&gt;Het systeem van de Successiewet 1956 voorziet erin dat voor de heffing wordt aangesloten bij een &amp;lsquo;herverdeling&amp;rsquo; naderhand op grond van een meerwaardeclausule.[25]&lt;/p&gt;&#13;
&lt;p&gt;Verkrijging krachtens verdeling&lt;/p&gt;&#13;
&lt;p&gt;Wordt ondernemingsvermogen verkregen krachtens verdeling door de erfgenamen zelf, dan geldt in principe de regel van de Hoge Raad uit 1903 dat de heffing van erfbelasting aansluit bij de gerechtigdheid op het tijdstip van overlijden en is de latere verdeling niet van belang.[26] Dit betekent, zoals eerder geschetst, in principe dat de wettelijke waarderingsregel dan van invloed is op de verkrijging van alle erfgenamen, ook van degenen die uiteindelijk niet het ondernemingsvermogen zelf toegedeeld krijgen.&lt;/p&gt;&#13;
&lt;p&gt;Echter, in het geval van een dergelijke onverdeeldheid zal de rechtsverhouding tussen de deelgenoten scherp in beeld moeten worden gebracht om te kunnen vaststellen welke aanspraak iedere deelgenoot jegens de onverdeelde nalatenschap heeft. Mogelijk zijn er deelgenoten met een bijzondere aanspraak op het onverdeelde vermogen. Zo is het in het geval van een economisch weliswaar laag renderend, maar overigens gezond en levensvatbaar grondgebonden landbouwbedrijf, denkbaar dat een van de deelgenoten aanspraak heeft op toedeling van het ondernemingsvermogen op basis van een waarde waarbij een rendabele voortzetting van de onderneming mogelijk is (zie onderdeel 6. voor de mogelijke grondslagen van die aanspraak). Met die aanspraak zal dan direct rekening moeten worden gehouden bij de vaststelling van ieders verkrijging, ook in fiscale zin. Naar onze mening strijdt dat niet met het arrest uit 1903, omdat aldus rekening wordt gehouden met een op sterfdatum bestaande aanspraak en niet met gebeurtenissen na sterfdatum.&lt;/p&gt;&#13;
&lt;p&gt;Sluitstuk dient ook in deze situatie te zijn dat de wettelijke regel van waardering op &amp;lsquo;minimaal liquidatiewaarde&amp;rsquo; in het licht van de strekking van die regel en in relatie tot de bijzondere aanspraak van een van de deelgenoten, niet de verkrijging van de andere deelgenoten be&amp;iuml;nvloedt.&lt;/p&gt;&#13;
&lt;p&gt;Art. 35f SW voorziet er vervolgens in dat de bedrijfsopvolgingsregeling geheel kan worden toegepast door de erfgenaam die het ondernemingsvermogen binnen twee jaren na het overlijden krachtens verdeling verkrijgt.&lt;/p&gt;&#13;
&lt;p&gt;Aldus wordt weer volledig recht gedaan aan het uitgangspunt dat de going concernwaarde als grondslag voor de heffing van de successie- en schenkingsbelasting kan dienen, mits de onderneming ook daadwerkelijk gedurende vijf jaren wordt voortgezet en mits ook hier het wettelijk voorschrift van waardering op minimaal de liquidatiewaarde niet wordt doorgetrokken naar de andere deelgenoten dan die aanspraak hebben op toedeling van het ondernemingsvermogen.&lt;/p&gt;&#13;
&lt;p&gt;Een nieuwe gang naar de Hoge Raad?&lt;/p&gt;&#13;
&lt;p&gt;In de zaak die leidde tot het arrest van 29 januari 2016 was de (rechts)vraag of de wettelijke waarderingsregel (&amp;lsquo;minimaal liquidatiewaarde&amp;rsquo;) zich mede uitstrekt tot onderbedelingsvorderingen niet expliciet aan de orde. Het Hof paste de waarderingsregel toe nadat de andere stellingen van belanghebbende waren verworpen. Ook in cassatie is de betreffende vraag niet expliciet voorgelegd en herhaalt belanghebbende zijn andere stellingen (zie deel I van onze bijdrage). De Hoge Raad volstaat met het oordeel dat het Hof op goede gronden een juiste beslissing heeft genomen.&lt;/p&gt;&#13;
&lt;p&gt;Er lijkt dan ook nog steeds de ruimte om in een andere of nieuwe zaak expliciet stelling te nemen aangaande de reikwijdte van de betreffende waarderingsregel en de Hoge Raad hierover te bevragen.&lt;/p&gt;&#13;
&lt;p&gt;Mocht de Hoge Raad toch menen dat de wettelijke waarderingsregel voor ondernemingsvermogen ook doorwerkt naar onderbedelingsvorderingen, dan is het naar onze mening toch echt aan de wetgever om in te grijpen. In een situatie van continu&amp;iuml;teit dient immers, zoals de wetgever zelf heeft aangegeven, de going concernwaarde uitgangspunt te zijn, mits en zolang de onderneming wordt voortgezet.&lt;/p&gt;&#13;
&lt;p&gt;Samenvatting&lt;/p&gt;&#13;
&lt;p&gt;Alles overziend kan geconcludeerd worden dat de Hoge Raad faciliteiten gegoten in de vorm van een waarderingsregel (de vroegere waardering van eigen woningen op 60% van de waarde in vrij opleverbare staat en de huidige &amp;lsquo;praktische waarderingsmaatstaven voor woningen en courante effecten) naar hun strekking ook toepast op onderbedelingsvorderingen, ongeacht of deze krachtens verdeling door de deelgenoten of door wettelijke verdeling ontstaan.&lt;/p&gt;&#13;
&lt;p&gt;Evenzo zou de Hoge Raad ook faciliteiten in de vorm van een voorwaardelijke vrijstelling (de invorderingsfaciliteit in de Natuurschoonwet 1928 en de bedrijfsopvolgingsregeling in de Successiewet 1956) naar hun strekking willen laten gelden voor onderbedelingsvorderingen (Hoge Raad 27 november 2009), maar dat stuit af op de omstandigheid dat dat te zeer een inbreuk zou zijn op de tekst en het systeem van de wet.&lt;/p&gt;&#13;
&lt;p&gt;De wettelijke regel voor waardering van ondernemingsvermogen op minimaal de liquidatiewaarde heeft niet de strekking van een faciliteit. Daarom moet deze regel beperkt blijven tot waar deze naar haar strekking w&amp;eacute;l voor bedoeld is, namelijk voor de verkrijger van het ondernemingsvermogen zelf die vervolgens ook een beroep kan doen op de voorwaardelijke vrijstelling van de bedrijfsopvolgingsregeling. Dat geldt ook voor de verkrijger die het ondernemingsvermogen krachtens verdeling krijgt, mits zijn aanspraak op die toedeling reeds op sterfdatum bestond.&lt;/p&gt;&#13;
&lt;h3&gt;6. Enkele opmerkingen over de civielrechtelijke waardering van het bewuste maatschapsaandeel&lt;/h3&gt;&#13;
&lt;p&gt;Hoe dienen onderbedelingsvorderingen vanuit het civiel recht te worden gewaardeerd? En wanneer heeft een deelgenoot aanspraak op toedeling van ondernemingsvermogen tegen going concernwaarde (of in ieder geval een waarde waarbij voortzetting van de onderneming financieel mogelijk is)? Voor het antwoord op deze vragen verwijzen wij graag naar de eerder al genoemde recente bijdrage van &lt;span class="italic"&gt;Burgerhart&lt;/span&gt; in dit blad. In het bijzonder noemen wij daarbij het arrest van de Hoge Raad van 13 februari 2004[27] en de aanspraak van de &amp;lsquo;vergeten bedrijfsopvolger&amp;rsquo; op overdracht van het ondernemingsvermogen tegen een &amp;lsquo;redelijke prijs&amp;rsquo; ingevolge art. 4:38 BW.&lt;/p&gt;&#13;
&lt;p&gt;Begrijpen wij Burgerhart goed, dan beziet hij de familiaire bedrijfsopvolgingspraktijk waarin landbouwbedrijven tegen going concernwaarde worden overgedragen toch vooral als transacties gebaseerd op persoonlijke, niet-zakelijke motieven en derhalve al snel als &amp;lsquo;giften&amp;rsquo;. Die motieven dienen naar zijn mening zeker bij de vaststelling van de aanspraak van legitimarissen te worden ge&amp;euml;limineerd. De legitieme aanspraak zou vooral op basis van objectieve waardering dienen te worden vastgesteld, waarbij ten aanzien van ondernemingsvermogen van grondgebonden landbouwbedrijven al snel gedacht wordt aan waardering naar liquidatiewaarde.&lt;/p&gt;&#13;
&lt;p&gt;Deze stellingen kunnen mooie onderwerpen zijn van debat.&lt;/p&gt;&#13;
&lt;p&gt;Wij hechten er op deze plaats aan om op te merken dat bij dit debat niet alle grondgebonden landbouwbedrijven te gemakkelijk op &amp;eacute;&amp;eacute;n hoop mogen worden geveegd. Met name dient voldoende onderscheid te worden gemaakt tussen:&lt;/p&gt;&#13;
&lt;ul&gt;&#13;
&lt;li class="streepjes"&gt;landbouwbedrijven waarin niet of nog maar beperkt wordt ge&amp;iuml;nvesteerd, en waarvan wel duidelijk is dat ze op termijn niet meer levensvatbaar zijn en niet meer kunnen dienen als serieuze broodwinning; &amp;lsquo;men zit de rit uit&amp;rsquo; of de voortzetting van het bedrijf heeft een hoog liefhebberijgehalte, en&lt;/li&gt;&#13;
&lt;li class="streepjes"&gt;landbouwbedrijven waarin voldoende wordt ge&amp;iuml;nvesteerd en ontwikkeld om duurzaam levensvatbaar te blijven en te kunnen blijven voorzien in de inkomensvoorziening van de betrokken ondernemer(s).&lt;/li&gt;&#13;
&lt;/ul&gt;&#13;
&lt;p&gt;Ten aanzien van deze laatste categorie bedrijven menen wij dat de term &amp;lsquo;opvolgingsgift&amp;rsquo; niet te snel in de mond mag worden genomen en evenmin dat al te snel wordt verondersteld dat de aanspraak van eventuele legitimarissen op een waarde dient te worden gebaseerd die niet past bij continu&amp;iuml;teit van de onderneming.&lt;/p&gt;&#13;
&lt;p&gt;Zo overweegt de Hoge Raad in het arrest van 13 februari 2004 dat &amp;lsquo;&lt;span class="italic"&gt;de rechtsbetrekkingen tussen deelgenoten in een gemeenschap worden beheerst door de maatstaven van redelijkheid en billijkheid, die in het algemeen in de weg staan aan een waardering die voortzetting van een (nog juist lonend) bedrijf onmogelijk maakt&lt;/span&gt;&amp;rsquo;. Dat strookt geheel met wat ook A-G Timmerman in zijn aan het arrest voorafgaande conclusie (onderdeel 2.5) al opmerkt: &lt;span class="italic"&gt;&amp;lsquo;Voorts, waar het hier gaat om een rechtsbetrekking tussen deelgenoten, diende de uitleg mede plaats te vinden aan de hand van de maatstaven van redelijkheid en billijkheid (art. 3:166 lid 3 BW)&amp;rsquo; &lt;/span&gt;en daar nog aan toevoegt:&lt;span class="italic"&gt; &amp;lsquo;Verder dient bij een verdeling rekening te worden gehouden met het algemeen belang (art. 3:185 BW); de continu&amp;iuml;teit van de bedrijfsvoering wordt door de wetgever als een dergelijk algemeen belang gezien.&amp;rsquo;.&lt;/span&gt;&lt;/p&gt;&#13;
&lt;h3&gt;7. Oplossingsrichtingen&lt;/h3&gt;&#13;
&lt;p&gt;Zoals aangekondigd willen wij in deze bijdrage (kort) belichten hoe men in de (agro-) praktijk de hiervoor uitgebreid geschetste negatieve gevolgen van het arrest kan voorkomen casu quo verminderen. Hiervoor zijn onzes inziens in ieder geval twee oplossingsrichtingen denkbaar, waarbij de ene oplossingsrichting ons via het huwelijksvermogensrecht en de andere ons via het erfrecht voert.&lt;/p&gt;&#13;
&lt;p&gt;Oplossingsrichting 1: het huwelijksvermogensrecht&lt;/p&gt;&#13;
&lt;p&gt;Erflater en diens echtgenote waren gehuwd in gemeenschap van goederen. Aangezien, voordat de waarde van de nalatenschap kan worden bepaald, eerst gekeken moet worden naar de omvang van de ontbonden gemeenschap van goederen, zal voor het vinden van een (mogelijke) oplossing ook deze volgorde moeten worden aangehouden en zal worden gestart bij het huwelijksvermogensrecht.&lt;/p&gt;&#13;
&lt;p&gt;Cruciaal in dit verband is de vraag of het maatschapsaandeel tot de huwelijksgemeenschap behoort. Volgens de heersende leer is dit niet het geval: uit de in deel I van deze bijdrage vermelde arresten[28] blijkt dat niet het maatschapsaandeel zelf, maar slechts de &lt;span class="italic"&gt;waarde&lt;/span&gt; (de economische deelgerechtigdheid genoemd)[29] in de huwelijksgemeenschap valt; een verbintenisrechtelijke waarde-aanspraak in plaats van een goederenrechtelijk aandeel in het maatschapsvermogen derhalve.[30] Zoals we gezien hebben, geldt voor wat betreft de omvang van deze waarde-aanspraak dat het maatschapsaandeel van de langstlevende, anders dan dat van erflater, volgens hof en Hoge Raad op basis van het wettelijk voorschrift op de (hoge) liquidatiewaarde en niet op de (veel lagere) overnamewaarde moet worden gewaardeerd. Het overnemingsbeding uit de maatschapsovereenkomst, dat voorzag in een lagere, bij het rendement aansluitende waardering, is immers na de overname van het maatschapsaandeel van vader door moeder als gevolg van het overlijden van vader &amp;lsquo;uitgewerkt&amp;rsquo;.&lt;/p&gt;&#13;
&lt;p&gt;Dit nemen wij als uitgangspunt voor het vervolg.&lt;/p&gt;&#13;
&lt;p&gt;Indien en zolang er sprake is van een gemeenschap van goederen, behoort ook de helft van het maatschapsaandeel van de langstlevende echtgenoot tot de nalatenschap en bepaalt art. 21 lid 13 SW dus voor dat aandeel het (waarderings)spel. Een huwelijksgemeenschap duurt voort totdat zij wordt ontbonden door een van de in art. 1:99 BW vermelde gronden, waaronder de ontbinding door overlijden.[31] Om aan de tentakels van art. 21 lid 13 te ontkomen kan ervoor worden gekozen om, gedurende het bestaan van het huwelijk, het tussen de echtelieden geldende huwelijksvermogensregime te wijzigen casu quo aan te passen. Als het aandeel in het ondernemingsvermogen niet (langer) tot een beperkte of algehele gemeenschap van goederen behoort, kan de nalatenschap alleen bestaan uit de waarde van het aandeel van erflater in het ondernemingsvermogen, waarvoor dan ten volle de waarderingsregels uit de maatschapsovereenkomst gelden. Op deze wijze worden de klippen van art. 21 lid 13 voor het maatschapsaandeel van de langstlevende omzeild en valt de helft van de waarde van haar aandeel niet in de nalatenschap van de eerste overleden echtgenoot. Dit zou in praktische zin kunnen worden vormgegeven door, middels het opstellen van huwelijksvoorwaarden, over te stappen naar een koude uitsluiting, naar smaak aangevuld met een finaal verrekenbeding bij overlijden, met uitzondering van het beroeps- en bedrijfsvermogen.[32] Ook een beperkte gemeenschap van goederen met uitzondering van het beroeps-of bedrijfsvermogen behoort tot de mogelijkheden.&lt;/p&gt;&#13;
&lt;p&gt;Oplossingsrichting 2: het (testamentaire) erfrecht&lt;/p&gt;&#13;
&lt;p&gt;Na het huwelijksvermogensrecht richten wij ons nu op het erfrecht.&lt;/p&gt;&#13;
&lt;p&gt;Een veelgebruikte erfrechtelijke remedie tegen een al te uitgebreide werking van de &amp;lsquo;waarderingsfictie&amp;rsquo; van art. 21 lid 13 SW is de zogeheten &lt;span class="italic"&gt;waarderingsclausule&lt;/span&gt;. Door middel van deze clausule, eventueel aangevuld met een meerwaardeclausule, wordt bepaald op basis van welke waarde het tot de nalatenschap behorende ondernemingsvermogen, dan wel de economische deelgerechtigdheid tot dit ondernemingsvermogen, dient te worden gewaardeerd in geval van voortzetting van de onderneming door een erfgenaam. In dergelijke clausules worden dikwijls een of meer van de volgende waarderingsgrondslagen opgenomen:&lt;/p&gt;&#13;
&lt;ul&gt;&#13;
&lt;li class="streepjes"&gt;de waarde going concern als bedoeld in art. 21 lid 13 SW;&lt;/li&gt;&#13;
&lt;li class="streepjes"&gt;de waarde in verpachte staat voor wat betreft de onroerende zaken;&lt;/li&gt;&#13;
&lt;li class="streepjes"&gt;de &amp;lsquo;agrarische waarde&amp;rsquo;: die waarbij nog juist een lonende exploitatie mogelijk is.&lt;/li&gt;&#13;
&lt;/ul&gt;&#13;
&lt;p&gt;De waarderingsclausule bepaalt de tussen de erven geldende verdelingswaarde en daarmee ook op de omvang van de onderbedelingsvorderingen. Bij de wettelijke verdeling richt de waarderingsclausule zich rechtstreeks op de onderbedelingsvorderingen.&lt;/p&gt;&#13;
&lt;p&gt;De vraag is sinds het arrest van de Hoge Raad van 29 januari 2016 of dergelijke waarderingsclausules wel het beoogde effect hebben. Worden deze bijzondere waarderingsregels uit het testament &amp;lsquo;overruled&amp;rsquo; door de fictie van art. 21 lid 13?&lt;/p&gt;&#13;
&lt;p&gt;Wanneer nader wordt gekeken naar het rechtskarakter van de waarderingsclausule ontstaat er een meer genuanceerd beeld.&lt;/p&gt;&#13;
&lt;p&gt;Indachtig het gesloten stelsel van uiterste wilsbeschikkingen[33] kan een testament slechts bevatten een in boek 4 van het Burgerlijk Wetboek geregelde of elders in de wet als zodanig aangemerkte beschikking. In boek 4 zijn de erfstelling[34] en het legaat[35] geregeld. De waarderingsclausule is, feitelijk interpreterend en deze systematiek volgend, aan te merken als een &lt;span class="italic"&gt;legaat&lt;/span&gt;. Het betreft een &lt;span class="italic"&gt;vorderingsrecht&lt;/span&gt; voor de bedrijfsopvolger op basis waarvan hij kan afdwingen dat de onderneming tegen inbreng van de (lagere) going concernwaarde (of vergelijkbare lagere waarde) aan hem wordt overgedragen. De aanspraak van de niet-voortzettende erfgenamen reikt dan slechts tot die in te brengen lagere waarde.&lt;/p&gt;&#13;
&lt;p&gt;De waarderingsclausule is derhalve te kenmerken als een legaat tegen inbreng.[36] Dat geldt ook als overigens sprake is van een &lt;span class="italic"&gt;wettelijke verdeling.[37]&lt;/span&gt; De waarde van de kindsdelen wordt, door de werking van de waarderingsclausule &amp;lsquo;handmatig&amp;rsquo; omlaag gebracht tot de lagere, op continu&amp;iuml;teit van de onderneming gebaseerde waarde. Daarmee heeft de waarderingsclausule zekere kenmerken van een afvullegaat.&lt;/p&gt;&#13;
&lt;p&gt;De waarderingsclausule is, meer specifiek, te karakteriseren als een voorwaardelijk legaat; de waarderingsclausule geldt onder de opschortende voorwaarde dat de legataris de onderneming voortzet. Daarmee betreden wij het terrein van de (wils)&lt;span class="italic"&gt;delegatie&lt;/span&gt;: het (middels een legaat) delegeren van bepaalde erfrechtelijke bevoegdheden aan een ander dan erflater.[38] Vertaald naar de waarderingsclausule betekent dit dat de legataris het ondernemingsvermogen voor een lagere waarde dan de liquidatiewaarde over kan nemen, mits hij de onderneming daadwerkelijk voortzet. Een delegatielegaat aan de voortzetter derhalve. Binnen de (hierna te bespreken) kaders van het bepaalbaarheidsvereiste is wilsdelegatie ten aanzien van (de inhoud van) legaten geoorloofd, zodat er op dit terrein civielrechtelijk geen belemmeringen bestaan voor de waarderingsclausule.&lt;/p&gt;&#13;
&lt;p&gt;Vanuit dit vertrekpunt kan vervolgens worden gekeken naar de speelruimte van dit voorwaardelijke legaat tegen inbreng ten opzichte van het machtige (fiscale) art. 21 lid 13 SW. Maakt het zojuist geformuleerde rechtskarakter van de waarderingsclausule de verhouding tot de waarderingsfictie anders? Naar onze mening is dit zeker het geval: de waarderingsclausule geeft de legataris het (vorderings)recht om de onderneming over te nemen tegen vergoeding van de going concernwaarde (of vergelijkbare waarde) aan de niet-opvolgers, die verplicht zijn met deze lagere waarde genoegen te nemen. Op grond van art. 5 SW komt het legaat in mindering op de verkrijging van de erfgenaam of erfgenamen, zodat de legataris een zelfstandige erfrechtelijke verkrijging geniet. Enkel wanneer er geen verplichting op de erfgenamen/niet-opvolgers zou rusten om, als gevolg van de in de waarderingsclausule vastgelegde waarderingsmethodiek, genoegen te nemen met een lagere vergoeding voor het door de legataris/opvolger verkregen ondernemingsvermogen, wordt, bij gebrek aan een specifieke, in het legaat bepaalde waarderingsmethode, aan de waarderingsfictie van art. 21 lid 13 toegekomen. Het is in dat licht bezien noodzakelijk om de waarderingsclausule te formuleren als een verplichting: alleen wanneer de niet-opvolgers/gerechtigden tot de onderbedelingsvorderingen, door de werking van de waarderingsclausule verplicht zijn genoegen te nemen met de in de clausule omschreven (lagere) waarde van de onderneming,[39] kan de waarderingsfictie van art. 21 lid 13 SW effectief buiten de (waarderings)deur gehouden worden. De waarderingsclausule zorgt er alsdan voor dat de testamentaire verkrijgingen van de niet-opvolgers worden losgekoppeld van de liquidatiewaarde van de onderneming.[40]&lt;/p&gt;&#13;
&lt;p&gt;Daarnaast dient het in de waarderingsclausule opgenomen waardebegrip, krachtens welke de waarde van het tot de nalatenschap behorende ondernemingsvermogen tussen de erven wordt vastgesteld, in de clausule te worden omschreven. De clausule dient voldoende handvatten te bieden aan de hand waarvan de betreffende (lagere) waarde kan worden vastgesteld. Een in algemene zin geformuleerde verplichting om &amp;lsquo;de waarde&amp;rsquo; van het ondernemingsvermogen in te brengen is volgens ons onvoldoende om art. 21 lid 13 te kunnen omzeilen. Het is dan immers niet duidelijk welke waarde bedoeld is.&lt;/p&gt;&#13;
&lt;p&gt;De waarderingsclausule is, als legaat, een bron van verbintenissen, waarop de regels van boek 6 van toepassing zijn.[41] De waarderingsclausule roept voor de legataris een vorderingsrecht (in casu een recht op levering) in het leven, waardoor hij of zij het ondernemingsvermogen onder bijzondere titel verkrijgt. Om de druk van art. 21 lid 13 SW te kunnen weerstaan dient de waarderingsclausule dan ook voldoende &lt;span class="italic"&gt;bepaalbaar&lt;/span&gt; te zijn.[42] Dit bepaalbaarheidsvereiste is vastgelegd in het (verbintenisrechtelijke) art. 6:227 BW en vereist dat zowel het object als het subject van het legaat bepaalbaar is. Een waarderingsclausule die de specifieke waarderingsbegrippen voor het object (het ondernemingsvermogen) duidelijk noemt is onzes inziens voldoende bepaalbaar in de zin van dit artikel. Daarnaast dienen het subject van het legaat (de legataris) bepaalbaar te zijn. Dat zal doorgaans geen problemen opleveren: de legataris die daadwerkelijk voortzet is het subject van de waarderingsclausule en is daarmee voldoende bepaald. Een waarderingsclausule die de toets van art. 6:227 BW kan doorstaan is daarmee volledig tegen art. 21 lid 13 bestand.&lt;/p&gt;&#13;
&lt;p&gt;Op grond van het vorenstaande zien wij, ondanks de grote rol die schijnbaar door de Hoge Raad aan art. 21 lid 13 SW wordt toegeschreven, ook na 29 januari 2016 nog voldoende ruimte voor een waarderingsclausule, die een mogelijk doorgeschoten waarderingsfictie effectief kan beteugelen. Uiteraard mits deze clausule aan alle hiervoor beschreven eisen voldoet.&lt;/p&gt;&#13;
&lt;h3&gt;8. Conclusie&lt;/h3&gt;&#13;
&lt;p&gt;Het in de kern beknopte arrest van 29 januari 2016 blijkt een bron van (agro-) civielrechtelijke en fiscale dogmatiek te behelzen en leert onder meer dat een in een maatschaps- of vennootschapscontract opgenomen overnemingsbeding bij afwezigheid van overblijvende &amp;lsquo;overnemingsgerechtigden&amp;rsquo; verworden is tot een lege huls. Zonder de aanwezigheid van een verplichting tot het laten overnemen van de onderneming door een ander kan er, bij de waardering van het vennootschapsaandeel van de langstlevende echtgenoot voor de erfbelasting, niet worden teruggevallen op de bij de continu&amp;iuml;teit van de onderneming passende overnamewaarde in het vennootschapscontract, waardoor een deel van de (agrarische) onderneming voor de erfbelasting wordt gewaardeerd op de liquidatiewaarde. Dit heeft met name gevolgen voor de onderbedelingsvorderingen van de kinderen, aan wie geen recht op toepassing van de bedrijfsopvolgingsregeling toekomt.&lt;/p&gt;&#13;
&lt;p&gt;Naar onze mening kan op deze, vrijwel onbeperkte werking van het waarderingsvoorschrift het nodige worden afgedongen, zeker wanneer gekeken wordt naar de strekking van het waarderingsvoorschrift, zoals dat blijkt uit de parlementaire geschiedenis. Een vergelijking met andere waarderingsvoorschriften uit de Successiewet onderschrijft deze visie. Bovendien is de (rechts)vraag of het wettelijke waarderingsvoorschrift voor ondernemingsvermogen op minimaal liquidatiewaarde zich mede uitstrekt tot onderbedelingsvorderingen tot op heden nog niet expliciet in een procedure aan de orde gesteld. Wij hopen dat de Hoge Raad hierover nog eens nadrukkelijk wordt bevraagd, zodat er op dit terrein definitief duidelijkheid ontstaat.&lt;/p&gt;&#13;
&lt;p&gt;De (agrarische) praktijk zij gewaarschuwd door het arrest en de daaruit voortvloeiende (nadelige) consequenties, los van de kanttekeningen die bij het arrest kunnen worden geplaatst. Van de (fiscaal) jurist mag worden verwacht dat hij of zij partijen bewust maakt van de niet in alle situaties van toepassing zijnde voortzettingsregelingen en bijbehorende waarderingsvoorschriften in een vennootschapscontract. De (kort) besproken oplossingsrichtingen bieden wellicht mogelijkheden om de door het arrest opgeroepen problematiek met succes het hoofd te bieden, hetzij via de huwelijkse voorwaarden, hetzij via op concrete situatie toegesneden testamenten.&lt;/p&gt;</content><legacyfootnotes/><footnotes><footnote>1 Jeroen Rheinfeld is senior jurist/Hoofd Vaktechniek Juridisch bij Countus accountants + adviseurs en universitair docent agrarisch recht aan de Radboud Universiteit Nijmegen. Andr Verduijn is senior fiscalist/Hoofd Vaktechniek Fiscaal bij Countus accountants + adviseurs.</footnote><footnote>2 J.W.A. Rheinfeld &amp; A. Verduijn De Hoge Raad over de agrarische man-vrouw-maatschap en de huwelijksgoederengemeenschap, enige civiele en fiscale beschouwingen, &lt;span class="italic"&gt;TvAR&lt;/span&gt; 2016, p. 535.</footnote><footnote>3 HR 29 januari 2016 (ECLI:NL:HR:2016:115).</footnote><footnote>4 Art. 4:1167 BW (oud).</footnote><footnote>5 HR 15 januari 1961, &lt;span class="italic"&gt;NJ&lt;/span&gt; 1962,48.</footnote><footnote>6 HR 3 mei 1968, &lt;span class="italic"&gt;NJ&lt;/span&gt; 1968,267 (&lt;span class="italic"&gt;Otten-Otten&lt;/span&gt;).</footnote><footnote>7 Art. 21 lid 4 SW: &lt;span class="italic"&gt;De waarde van in de verkrijging begrepen ondernemingsvermogen wordt in aanmerking genomen voor de waarde in het economische verkeer van dat vermogen met inbegrip van de voor overdracht vatbare goodwill, maar, in zoverre in afwijking van het vijfde lid, ten minste op de liquidatiewaarde.&lt;/span&gt;</footnote><footnote>8 Hof Amsterdam 28 juli 2011, ECLI:NL:GHAMS:2011:BR6269.</footnote><footnote>9 Ontleend aan het rekenmodel voortzettingswaarde als bedoeld in het Besluit Staatssecretaris van Financin van 17 januari 2013, nr. BLKB2012/1221M, Stcrt. 2013, 2175, onderdeel 7.4. Zie tevens S.F.J.J. Schenk, Het bedrijf boven alles, &lt;span class="italic"&gt;FtV&lt;/span&gt; 2009/5.</footnote><footnote>10 Art. 35b e.v. SW.</footnote><footnote>11 W. Burgerhart, Preadvies Vereniging voor Agrarisch Recht, &lt;span class="italic"&gt;TvAR &lt;/span&gt;2017, p. 149.</footnote><footnote>12 HR 2 januari 1903, PW 9536, WvhR 7857(1903).</footnote><footnote>13 HR 13 december 1995, ECLI:NL:HR:1995:AA3167, &lt;span class="italic"&gt;BNB&lt;/span&gt; 1996/70.</footnote><footnote>14 HR 11 december 2015, ECLI:NL:HR:2015:3491. Zie tevens R.L.M.C. Jansen, Het aan de WOZ-waarde gerelateerde legaat in geld, in: FBN 2016/29.</footnote><footnote>15 HR 11 april 2014, nr. 13/04507, ECLI:NL:GHDHA:2013:4045.</footnote><footnote>16 &lt;span class="italic"&gt;Kamerstukken II&lt;/span&gt; 2001/02, 28 015, nr. 3, p. 37.</footnote><footnote>17 &lt;span class="italic"&gt;Kamerstukken II&lt;/span&gt; 2000/01, 27789, nr. 1.</footnote><footnote>18 &lt;span class="italic"&gt;Kamerstukken II&lt;/span&gt; 2001/02, 28 015, nr. 6, p. 19.</footnote><footnote>19 &lt;span class="italic"&gt;Kamerstukken II&lt;/span&gt; 2008/09, nr. 31 930, nr. 3, p. 36.</footnote><footnote>20 &lt;span class="italic"&gt;Kamerstukken II&lt;/span&gt; 2008/09, nr. 31 930, nr. 9, p. 92-93.</footnote><footnote>21 In HR 15 januari 1975, nr. 17 463, ECLI:NL:HR:1975:AX4065, &lt;span class="italic"&gt;BNB&lt;/span&gt; 1975/44, oordeelt de Hoge Raad dat de thans in art. 21 lid 12 opgenomen regel dat wat in het economische verkeer als een eenheid pleegt te worden beschouwd, wordt in aanmerking genomen met inachtneming van die omstandigheid steeds van toepassing is, ook indien deze omstandigheid een factor is welke de waarde van deze bezittingen verlaagt.</footnote><footnote>22 &lt;span class="italic"&gt;Kamerstukken II&lt;/span&gt; 2008/09, 31 930, nr. 9, p. 23.</footnote><footnote>23 HR 27 november 2009, nr. 08/01410, ECLI:NL:HR:2009:BI1183, BNB 2010/209.</footnote><footnote>24 Art. 4:13 lid 2 jo. art 4:7 lid 1, letter e, BW.</footnote><footnote>25 Art. 53 SW.</footnote><footnote>26 Zie noot 12.</footnote><footnote>27 HR 13 februari 2004, nr. C02/223 HR, &lt;span class="italic"&gt;NJ&lt;/span&gt; 2004,653.</footnote><footnote>28 Zie nt. 5 en 6.</footnote><footnote>29 In het (helaas) ter ziele gegane ontwerp titel 7.13 BW was deze gedachte in art. 7:808 BW expliciet tot uitdrukking gebracht: als de vennoot in de wettelijke gemeenschap van goederen is gehuwd, komt het aandeel in de vennootschappelijke gemeenschap toe aan de echtgenoot-vennoot, terwijl de economische deelgerechtigdheid tot de gemeenschap behoort. Zie in dit verband uitgebreid M.J.A. van Mourik, Agrarische personenvennootschappen, mede in relatie tot de flex-BV. Preadvies Vereniging voor Agrarisch Recht, in: &lt;span class="italic"&gt;TvAR&lt;/span&gt; 2010. p. 84.</footnote><footnote>30 Zie &lt;span class="italic"&gt;Estate Tip&lt;/span&gt; Review 2016-05.</footnote><footnote>31 Art. 1:99 lid 1 sub a BW.</footnote><footnote>32 Ontleend aan: J.W.A. Rheinfeld, Liquidatiewaarde of overnamewaarde: de Hoge Raad spreekt, &lt;span class="italic"&gt;FBN&lt;/span&gt; 2016/25. Zie tevens J.W.A. Rheinfeld, Hoe ver reikt de voortzettingsregeling in de vennootschapsovereenkomst?, &lt;span class="italic"&gt;Kwartaalbericht Estate Planning&lt;/span&gt; 2015/22.</footnote><footnote>33 Art. 4:42 BW.</footnote><footnote>34 Art. 4:115 BW.</footnote><footnote>35 Art. 4:117 BW.</footnote><footnote>36 Art. 4:125 lid 2 BW.</footnote><footnote>37 De vraag of een legaat kan worden opgenomen in combinatie met een (testamentaire) wettelijke verdeling is bevestigend beantwoord in het proefschrift van Boelens. Zie G.G.B. Boelens, Het legaat, de wisselwerking tussen civiel en fiscaal recht, Ars Notariatus 161, Deventer: Kluwer 2015,? p. 567, &lt;span class="italic"&gt;EstateTip&lt;/span&gt; 2016/24 en S. Perrick &amp; Guus Boelens, Het legaat, de wisselwerking tussen civiel en fiscaal recht, &lt;span class="italic"&gt;RM Themis&lt;/span&gt; 2016-3, p. 157.</footnote><footnote>38 Zie over wilsdelegatie in het algemeen en de mogelijkheid tot delegatie binnen de kaders van een legaat N.V.C.E. Bauduin, &lt;span class="italic"&gt;Wilsdelegatie in het erfrecht&lt;/span&gt;, diss. 2014, p. 224 e.v.</footnote><footnote>39 Deze verplichting kan worden gekwalificeerd als een sublegaat. Zie G.G.B. Boelens, diss. 2015, p. 182-183.</footnote><footnote>40 Aldus R.E. Brinkman, H.H. Bulthuis, &amp; H.G.J. Belt-de Ruiter, Het agrarische testament en estateplanning, in: &lt;span class="italic"&gt;LTB&lt;/span&gt; 2008/73.</footnote><footnote>41 Zie N.V.C.E. Bauduin, &lt;span class="italic"&gt;Wilsdelegatie&lt;/span&gt;, diss. 2014, p. 224 e.v.</footnote><footnote>42 Aldus N.V.C.E. Bauduin, &lt;span class="italic"&gt;Wilsdelegatie&lt;/span&gt;, diss. 2014, p. 161 e.v.</footnote></footnotes><auteurs>mr. dr. J.W.A. Rheinfeld en mr. A. Verduijn RB</auteurs><published>2017-07-06 10:54:28</published><modified>2017-07-06 12:08:17</modified><editiondate>2017-07-06</editiondate><htmlpath>https://denhollander.info/artikel/14338</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2008</searchword><id>6708</id><udhid>UDH:TvAR/6708</udhid><titel>Pacht: stand van zaken en toekomst. Preadvies Vereniging voor Agrarisch Recht</titel><searchwords><searchword>TvAR 3/2008</searchword><searchword>UDH:TvAR/6708</searchword></searchwords><attachments><attachment><name>TAR 2008-3 Slangen.pdf</name><extention>pdf</extention><url>https://denhollander.info/download/6450/ci</url></attachment></attachments><inleiding>1. Inleiding&#13;
Pacht is een belangrijke institutie in de landbouw. Het&#13;
maakt het mogelijk om landbouwgrond in gebruik te verkrijgen&#13;
en daar een inkomen mee te verdienen. Pacht is een&#13;
wijze van grondgebruik waarbij het gebruik is afgesplitst is&#13;
van de bundel van eigendomsrechten en is een eeuwenoud&#13;
verschijnsel. Hieruit zijn in de loop van tijd verschillende&#13;
economische theorieën afgeleid. We kunnen denken aan de&#13;
grondrentetheorieën van Ricardo en Von Thünen. Minder&#13;
bekend is dat ook organisatievormen zoals joint venturesen&#13;
francisinghun basis hebben in oude en nog bestaande&#13;
pachtvormen, waaronder deelpacht. Nieuwe economische&#13;
theorieën zoals de incomplete contracttheorie en de daaraan&#13;
sterk gelieerde nieuwe eigendomsrechtentheorie maken het&#13;
mogelijk een beter inzicht te krijgen in het verschijnsel&#13;
pacht en verklaringen aan te reiken voor de ontwikkelingen&#13;
in pachtvormen en in het areaal.&#13;
In 1958 werd de Pachtwet van kracht. Deze wet is een aantal&#13;
malen herzien. De laatste grootste wijzing van de Pachtwet&#13;
heeft plaatsgevonden 1995. De ontwikkelingen hebben&#13;
daarna niet stil gestaan. In 2000 werd in opdracht van de&#13;
Minister van LNV het rapport Ruimte voor pachtuitgebracht.&#13;
Daarin werd het bestaande pachtbeleid geëvalueerd&#13;
en werden voorstellen gedaan voor aanpassing van het beleid.&#13;
Na vervolgens een discussie van enige jaren werd in&#13;
september 2007 een nieuwe wettelijke regeling van kracht.&#13;
De regels van de pacht zijn overgebracht naar het Burgerlijk&#13;
Wetboek (BW). Titel 7.5 (Pacht) van het BW komt in de&#13;
plaats van de Pachtwet. Opname in het BW houdt in dat de&#13;
pachtwetgeving meer gaat aansluiten bij andere privaatrechtelijke&#13;
wetgeving. Sommigen zien deze harmonisering als&#13;
een positieve ontwikkeling, anderen als het verloren gaan&#13;
van rechten of voorschriften voor goed grondgebruik.&#13;
De doelstelling van dit preadvies is tweeledig: (1) het analyseren&#13;
van de eigenschapen van verschillende pachtvormen;&#13;
(2) het analyseren van de drijvende krachten achter de veranderingen&#13;
in het pachtareaal.&#13;
In par. 2 gaan we in op het verloop van het pachtareaal in&#13;
de loop van de tijd. Vervolgens gaan we in par. 3 in op eigenschappen&#13;
van pachtcontracten. Het aandacht besteden&#13;
aan contracten is belangrijk omdat het afsluiten van een&#13;
pachtcontract geen transactie is op de spotmarkt. Wij besteden&#13;
bij de pachtcontracten vooral aandacht aan het coördinatiemechanisme.&#13;
Dat is niet bij alle pachtvormen hetzelfde.&#13;
In par. 4 gaan we in op de waarborgen voor investeringen&#13;
in grond en gebouwen. Een verschuiving in pachtregels&#13;
en in pachtvorm kan hier afbreuk aandoen. Par. 5 gaat&#13;
in op de effecten van de bundel van eigendomsrechten op&#13;
het grondgebruik en eigendom. In deze paragraaf wordt eigendom&#13;
geanalyseerd als een bundel van eigendomsrechten&#13;
en als het hebben van de residuele beschikkingsmacht en&#13;
het residu-inkomen. In par. 6 gaan we in op de pachtnormen.&#13;
Wij besteden aandacht aan de geformuleerde uitgangspunten.&#13;
In par. 7 gaan in op de effecten van de ontwikkelde&#13;
methodiek voor het berekenen van de pachtprijzen.&#13;
Par. 8 gaat op basis van de argumenten besproken in de&#13;
voorgaande paragrafen in op de te verwachte ontwikkelingen&#13;
in het pachtareaal. In het bijzonder besteden we aandacht&#13;
aan de ontwikkeling van bedrijven die geheel of grotendeels&#13;
afhankelijk zijn van pacht. We sluiten af met een&#13;
samenvatting en enige conclusies.</inleiding><content>2. Ontwikkelingen in Pachtareaal&#13;
Volgens de nieuwe pachtregels zijn reguliere pacht, geliberaliseerde&#13;
pacht land en teeltpacht de drie voornaamste pachtvormen.&#13;
1 Dit betekent dat de eenmalige pacht van art. 70f&#13;
lid 5 -10 uit de Pachtwet 1995 is komen te vervallen. Daarvoor&#13;
in de plaats is de geliberaliseerde pacht land gekomen.&#13;
Reguliere pacht kan worden aangegaan voor alle pachtobjecten,&#13;
waaronder vallen een hoeve, losse bedrijfsgebouwen&#13;
en los land. Voor los land is voorts geliberaliseerde pacht en&#13;
teeltpacht mogelijk. De verdeling van het grondgebruik&#13;
naar pachtvorm over de periode 1950 – 2005 is in tabel 1&#13;
weergegeven. Daaruit blijkt dat het totale pachtareaal is afgenomen.&#13;
Eenmalige pacht en teeltpacht zijn niet instaat&#13;
geweest hier kentering in te brengen.&#13;
Daarnaast hebben we ook nog grijze pacht. Het totale areaal&#13;
grijze pacht is gestegen van ruim 150.000 ha in&#13;
1997/98, bijna 8%, (Commissie Pachtbeleid, 2000: 21-23)&#13;
naar ongeveer 190.000 ha in 2005, bijna 10% van de totale&#13;
oppervlakte cultuurgrond in gebruik in de land- en tuinbouw&#13;
(Berkhout en Bruchem, 2007:128). De oppervlakte&#13;
‘andere exploitatievorm’ is in de periode 1975-2005 toege-&#13;
nomen van circa 13.000 hectare tot circa 250.000 ha.&#13;
&#13;
Tabel 1. Verdeling grondgebruik naar pachtvorm.&#13;
Percentage pacht&#13;
Jaar Percentage Totaal Reguliere Teelt- Eenmalige&#13;
eigendom pacht pacht pacht&#13;
1950 44,1 55,9&#13;
1959 47,6 52,4&#13;
1970 51,9 48,1&#13;
1979 59,9 40,1&#13;
1983 61,4 38,6&#13;
1985 63,0 37,0&#13;
1990 67,5 32,5&#13;
1995 70,3 29,7&#13;
1997 71,0 29,0 22,7 1,6 4,4&#13;
1998 70,7 29,3 21,7 1,8 5,4&#13;
1999 70,1 29,9 21,5 1,8 6,1&#13;
2003 72,7 27,3 21,5 1,7 4,0&#13;
2005 73,3 26,7 20,9 1,9 3,9&#13;
&#13;
Source: LEI-DLO/CBS, 2007 en andere jaargangen, (gegevens tussen&#13;
1999-2003 zijn niet beschikbaar)&#13;
&#13;
Het aantal bedrijven dat gebruik maakt van deze vorm is toegenomen&#13;
van ongeveer 2.300 tot circa 25.000 bedrijven. Dit&#13;
kan ook als een vorm van het in gebruik geven van grond&#13;
worden beschouwd.&#13;
De vervanging van de eenmalige pacht van maximaal 12&#13;
aaneen gesloten jaren door de geliberaliseerde pacht wordt&#13;
wel beschouwd als de belangrijkste wijzing in de pachtwetgeving&#13;
per 1 september 2007. Een belangrijke wijziging ten&#13;
aanzien van de pachtprijzen is de invoering van een andere&#13;
berekeningsmethode voor de vaststelling van de maximale&#13;
pachtprijs per jaar. Deze methode is gebaseerd op het opbrengend&#13;
vermogen van de grond. Op basis van deze methode&#13;
wordt tweejaarlijkse een nieuwe maximale pachtprijs&#13;
vastgesteld. In het Pachtprijzenbesluit 2007 is de regel gehandhaafd&#13;
dat voor nieuwe en bestaande pachtoverkomsten&#13;
de pachtprijs niet hoger mag zijn dan 2% van de vrije verkeerswaarde&#13;
van het betreffende perceel. Hierop komen we&#13;
verderop terug.&#13;
De geliberaliseerde pacht is alleen maar mogelijk voor los&#13;
land. Een verpachter mag een bepaald stuk land een onbeperkt&#13;
aantal keren achtereen verpachten. De pachtduur van&#13;
een volgende overeenkomst hoeft niet aan te sluiten bij de&#13;
vorige. De duur kan zijn: (a) langer dan 6 jaar; of (b) 6 jaar&#13;
of korter. Alleen bij een geliberaliseerde pachtovereenkomst&#13;
langer dan 6 jaar moeten pachtprijzen voldoen aan de&#13;
pachtnormen.&#13;
&#13;
3. De eigenschappen van pachtcontracten vanuit de&#13;
contracttheorie&#13;
In deze paragraaf wordt uitgewerkt dat één van de belangrijkste&#13;
karakteristieken van reguliere pachtcontracten het&#13;
gebruik van het coördinatiemechanisme het zogenaamde&#13;
‘handboek’ is. Het gebruik van het ‘handboek’ als het belangrijkste&#13;
coördinatiemechanisme is een gevolg van de&#13;
pachtregels. Deze regels kunnen echter niet los gezien worden&#13;
worden&#13;
van het waarborgen van de noodzakelijke investeringen&#13;
in grond (drainage en grondverbeteringen) en gebouwen&#13;
(schuren en stallen). Bij andere pachtvormen teeltpacht en&#13;
grijze pacht speelt het ‘handboek’ een geringere rol.&#13;
Iedere transactie die valt onder de noemer ‘voor wat hoort&#13;
wat’ kan beschouwd worden als een contract. Bij spotmarkten&#13;
(markt waar gekochte waar direct wordt meegenomen)&#13;
vinden de twee zijden van de transactie vrijwel gelijktijdig&#13;
plaats. In een lange termijnrelatie zoals pacht dient gedurende&#13;
een langere periode over en weer aan verplichtingen&#13;
te worden voldaan. Daarom is het bij pacht van groot belang&#13;
om aandacht te besteden aan de contractuele elementen.&#13;
Daarvan gaan bepaalde effecten uit op het gedrag, het&#13;
gebruik en de beschikkingsmacht over de grond. Hierop&#13;
komen we later terug.&#13;
In zijn algemeenheid is een contract een governance structure&#13;
(= besturingsstructuur, ook wel aangeduid als een mechanisme&#13;
voor het uitvoer van transacties) en dus pachtcontracten&#13;
ook. Pachtcontracten zijn transactiemechanismen&#13;
voor de transfer van een deel van de bundel van eigendomrechten&#13;
van landeigenaren naar pachter. Het gaat daarbij in&#13;
het bijzonder om het gebruiksrecht en het inkomensrecht.&#13;
De door de pachter verschuldigde tegenprestatie bestaat in&#13;
het algemeen uit de betalen pachtprijs. Contracten en dus&#13;
ook pachtcontracten hebben de volgende eigenschappen:&#13;
(1) er is sprake van een vrijwillige ruil; zij bevatten een&#13;
(2) coördinatie- en (3) motivatiemechanisme; (4) ze zijn&#13;
overwegend expliciet; en (5) ze kunnen globaal of gedetailleerd&#13;
zijn.&#13;
Allereerst het afsluiten van een pachtcontract is een vrijwillige&#13;
ruil. Omdat het vrijwillig is, wordt het alleen geaccepteerd&#13;
als het verwachte resultaat van de overeenkomst voor&#13;
beide partijen wederzijds voordeel biedt (Milgrom en Roberts,&#13;
1992: 127). Pachtcontracten zijn een vrijwillige overeenkomst.&#13;
Deze vrijwillige ruil is een belangrijk verschil&#13;
met bijvoorbeeld de cross compliance.&#13;
Een tweede eigenschapvan pachtcontracten is ze dat een&#13;
coördinatiemechanisme hebben. De relatie tussen de governance&#13;
structure ‘pachtcontract’ en coördinatiemechanisme&#13;
verdient om een tweetal redenen aandacht. In de eerste&#13;
plaats is er geen een-op-een relatie tussen de twee; bepaalde&#13;
pachtcontracten maken gebruik van een mix van coördinatiemechanismen.&#13;
In de tweede plaats is coördinatie een belangrijk&#13;
issue in een pachtcontract; het geeft aan wat moet&#13;
worden gecoördineerd en hoe deze coördinatie plaats moet&#13;
vinden. Figuur 1 geeft een overzicht van vier groepen van&#13;
coördinatiemechanismen.&#13;
Aan de linkerkant hebben we de ‘ invisible hand’groep. Het&#13;
coördinatiemechanisme is hier de prijs. Het daarbij behorende&#13;
transactiemechanisme of governance structureis de&#13;
spotmarkt. Bij een pachtcontract vinden de twee zijden van&#13;
de transactie (quid en quo) niet gelijktijdig plaatst (zoals op&#13;
een spotmarkt waar gekochte waar direct wordt meegenomen).&#13;
De markt kan dan ook niet het transactiemechanisme&#13;
zijn voor pachtcontracten, en de prijs evenmin het&#13;
enige coördinatiemechanisme.&#13;
Onderaan in figuur 1 vinden we de ‘handboek’ groep. Het&#13;
handboek is over het algemeen het belangrijkste coördinatiemechanisme&#13;
voor ‘contracten’ en dus ook voor pachtcontracten.&#13;
Vooral voor gedetailleerde contracten is het hand-&#13;
boek van groot belang. Naast het handboek wordt in pachtcontracten&#13;
ook gebruik gemaakt van de prijs als coördinatiemechanisme.&#13;
In dat geval bestaat het coördinatiemechanisme&#13;
van pachtcontracten uit een combinatie van prijzen&#13;
en regels. In zijn algemeenheid hangt het van het type&#13;
pachtcontract af welk coördinatiemechanisme wordt gebruikt&#13;
en wat de rol van de prijs zal zijn in de quid pro quo&#13;
relatie. Is het alléén een compensatie voor de tegenpartij of&#13;
is het ook een incentive mechanisme?&#13;
Voor reguliere pachtcontracten is het handboek het belangrijkste&#13;
coördinatiemechanisme. Het bestaat uit de regels afgeleid&#13;
uit de pachtwetgeving, waaronder: een vaste duur -&#13;
12 jaar voor hoeven, en voor land een duur van 6 jaar –&#13;
pachtprijsregulering door regionale pachtnormen, continuatie-&#13;
en voorkeursrecht voor de pachter. Door de pachtprijsregulering&#13;
speelt de prijs een beperkte rol als coördinatiemechanisme.&#13;
2 De beperkte rol van de prijs als coördinatiemechanisme&#13;
geldt ook voor geliberaliseerde pacht voor langer&#13;
dan 6 jaar. Ook hier hebben we te maken met pachtprijsregulering&#13;
door regionale pachtnormen. Voor deze&#13;
pacht geldt echter geen continuatie- en voorkeursrecht voor&#13;
de pachter. Daarom is de nadruk op het handboek geringer&#13;
dan voor regulaire pacht.&#13;
De eenmalige pacht, de geliberaliseerde pacht korter dan&#13;
6 jaar en de teeltpacht hebben geen pachtprijsregulering en&#13;
ook geen continuatie- en voorkeursrecht voor de pachter.&#13;
Een pachtcontract voor eenmalige pacht, en haar beide vervangsters&#13;
geliberaliseerde pacht langer en korter dan 6 jaar,&#13;
moeten echter wel goedgekeurd worden door de Grondkamer.&#13;
Voor teeltpacht is registratie door de Grondkamer voldoende.&#13;
Dit betekent dat deze pachtvormen gebruik maken&#13;
van het handboek, maar minder intensief dan reguliere&#13;
pachtcontracten. De afwezigheid van prijsregulering vergroot&#13;
de rol van de prijs als coördinatiemechanisme. De&#13;
pachtprijs voor eenmalige pachtcontracten was dan ook&#13;
hoger dan voor reguliere pachtcontracten (Slangen, et al.&#13;
2003: 75).&#13;
Voor de geliberaliseerde pacht van 6 jaar of korter is de mix&#13;
van coördinatiemechanismen vergelijkbaar met die voor&#13;
eenmalige pacht. Tussen deze en die voor reguliere pachtcontracten&#13;
in bevindt zich het coördinatiemechanisme voor&#13;
geliberaliseerde pacht voor langer dan 6 jaar.&#13;
Aan de rechterkant van figuur 1 hebben de ‘ visible hand’&#13;
groep. Deze wordt vooral gebruikt bij bedrijven gebaseerd&#13;
op hiërarchie. Het bedrijf als hiërarchie is hier de bijbehorende&#13;
governance structure: de posities binnen een bedrijf&#13;
of organisatie zijn gerangordend; het hoger niveau geeft instructie&#13;
door aan het lagere. De coördinatie komt tot stand&#13;
door direct toezicht of autoriteit; één persoon neemt de verantwoordelijkheid&#13;
voor het werk van andere op zich, geeft&#13;
hen instructies en bewaakt de uitvoering van de werkzaamheden&#13;
(Mintzberg, 2006: 4).&#13;
De visible hand groep als coördinatiemechanisme is niet relevant&#13;
voor contracten in zijn algemeenheid en ook niet&#13;
voor pachtcontracten. Grondeigenaren hebben hun eigen&#13;
activiteiten en zijn niet verticaal geïntegreerd met pachters&#13;
als grondgebruikers. Beide partijen - grondeigenaren en&#13;
pachters - behouden hun eigen zelfstandigheid.&#13;
Een uitzondering kan zijn deelpacht. In landen met lage inkomens&#13;
zoals ontwikkelingslanden komt deelpacht op grote&#13;
schaal voor. Echter, ook in ontwikkelde landen zoals de Verenigde&#13;
Staten en Nieuw-Zeeland is deelpacht een wijd verbreide&#13;
vorm van pacht. In de VS maakt ongeveer 25% van&#13;
de landbouwbedrijven gebruik van deelpacht. Uitgedrukt&#13;
in hectares is het pachtareaal in de VS ruim 40% van het&#13;
totale landbouwareaal, waarvan circa de helft in deelpacht&#13;
cf. Allen en Lueck, 2002: 23-24). Deelpacht wordt gekenmerkt&#13;
door vele varianten: van het delen van de opbrengst&#13;
tot het delen van de kosten van de inputs, en combinaties&#13;
daarvan.&#13;
In West-Europa overheerst de vaste geldpacht en komt deelpacht&#13;
nauwelijks voor. Na de tweede wereldoorlog werd&#13;
deelpacht als een economisch en sociaal achterlijke vorm&#13;
van pacht gezien (cf. Dovring, 1987: 348). In Nederland is&#13;
deelpacht bij wet in beginsel uitgesloten en praktisch geëlimineerd.&#13;
Art.7:328 BW schrijft als uitgangspunt voor dat&#13;
pachtprijzen bestaan uit vaste geldbedragen. Een pachtprijs,&#13;
afhankelijk van de oogstresultaten (deelpacht), is in Nederland&#13;
slechts bij wijze van uitzondering mogelijk (art.7:328&#13;
lid 3).&#13;
Aan de bovenkant van figuur 1 vinden we de ‘ handshake’&#13;
als groep. Belangrijke elementen zijn hier onderlinge aanpassing&#13;
en gemeenschappelijke waarden en normen.3 Beide&#13;
kunnen functioneren als coördinatiemechanisme (cf. CPB,&#13;
1997: 55; Mintzberg, 2006: 4). Bij onderlinge aanpassing&#13;
worden activiteiten gecoördineerd door het ‘simpele’ proces&#13;
van informele communicatie. Paradoxaal genoeg passen ook&#13;
buitengewoon complexe organisaties dit mechanisme toe,&#13;
bijvoorbeeld bij een activiteit met een ingewikkelde arbeidsverdeling,&#13;
waarbij vele specialisten diverse specifieke taken&#13;
uitvoeren. Dit kan zich ook voordoen bij activiteiten waarbij&#13;
men bij het begin van het werk nog niet precies weet&#13;
wat er gedaan moet worden. De kennis ontwikkelt zich&#13;
naar mate het werk vordert (Mintzberg, 2006: 4). Belangrijk&#13;
bij het coördinatiemechanisme de ‘handshake’ is dat de&#13;
identiteit van de personen er toe doet.&#13;
Grijze pachtcontracten blijken dikwijls herhalend te zijn,&#13;
dat wil zeggen, men komt regelmatig terug bij dezelfde verpachter&#13;
(Van den Hoek en Luijt, 1999: 22-25). Er is dikwijls&#13;
een zekere continuïteit in de relatie tussen pachter en&#13;
verpachter Voorts blijkt dat de identiteit van de partijen van&#13;
belang wordt geacht. Dergelijke contracten hebben dan ook&#13;
dikwijls het karakter van een relationeel contract (Slangen,&#13;
2003: 14). De ‘handshake’wordt dikwijls gebruikt als coördinatiemechanisme&#13;
voor dergelijke contracten, aangevuld&#13;
met de prijs. Dat betekent dat het coördinatiemechanisme&#13;
voor grijze pacht een mix is van de ‘handshake’ en de ‘invisible’&#13;
hand. Grijze pachtcontracten kunnen mondeling of&#13;
schriftelijk worden afgesloten; de inhoud is vrij en officieel&#13;
niet bekend.&#13;
Deze karakteristiek vormt een belangrijk verschil met reguliere&#13;
pacht, eenmalige pacht en teeltpacht. De geliberaliseerde&#13;
pacht van 6 jaar of korter betekent ook een verschuiving&#13;
in de richting van de handshakeen meer ruimte voor&#13;
de invisible hand als coördinatiemechanisme. Prijstoetsing&#13;
van de pachtprijs door de Grondkamer is immers niet&#13;
nodig. Daarentegen is voor geliberaliseerde pacht van langer&#13;
dan 6 jaar prijstoetsing van de pachtprijs door de Grondkamer&#13;
verplicht.&#13;
De derde eigenschapvan pachtcontracten is dat zij een motivatie-&#13;
element hebben. De elementen zijn niet hetzelfde&#13;
voor reguliere pacht, eenmalige pacht, haar vervangsters de&#13;
geliberaliseerde pacht van langer dan 6 jaar en 6 jaar of korter,&#13;
teeltpacht en grijze pacht. Motivatie kan gebaseerd zijn&#13;
op externe motieven zoals de regels van de pacht en financiële&#13;
incentives, en op interne motieven, zoals het gevoel je&#13;
werk goed te willen doen, betrouwbaarheid en het hebben&#13;
of opbouwen van een goede reputatie. Tussen deze twee&#13;
typen van motivatie bestaat een afruil, een te zware nadruk&#13;
op externe motivatie kan de interne motivatie verdringen&#13;
(Le Grand, 2003: 53-55).&#13;
In de vierde plaatskan de set van in een contract neergelegde&#13;
afspraken expliciet of impliciet zijn. Er is sprake van&#13;
een expliciet contact als er een geschreven document is van&#13;
de overeenkomst. Elke pachtovereenkomst dient schriftelijk&#13;
te zijn vastgelegd. De pachtcontracten voor eenmalige&#13;
pacht, geliberaliseerde pacht van 6 jaar of korter en teeltpacht&#13;
zijn minder expliciet dan reguliere pacht. Zij hebben&#13;
geen toetsing van de pachtprijs door de Grondkamer, geen&#13;
continatie- en voorkeursrecht voor de pachter. De contracten&#13;
voor eenmalige pacht en haar vervangster de geliberaliseerde&#13;
pacht moeten wel goedgekeurd worden door Grondkamer.&#13;
Teeltpacht moet geregistreerd. De geliberaliseerde&#13;
pacht van langer dan 6 jaar ligt - wat betreft deze eigenschap&#13;
- tussen reguliere pacht en de laatstgenoemde pachtvormen&#13;
in. Voor geliberaliseerde pacht van langer dan 6 jaar&#13;
is immers nog prijstoetsing dor de Grondkamer nodig.&#13;
Grijze pachtcontracten hebben dikwijls het karakter van&#13;
een impliciet contract: geen formeel geschrift met de condities&#13;
die de partijen zijn overeengekomen. Dergelijke contracten&#13;
zijn alleen maar afdwingbaar door het reputatie-mechanisme(&#13;
Milgrom and Roberts, 1992: 139, 229). Dit&#13;
doet de vraag ontstaan of en wanneer een partij in staat is&#13;
om de gewenste reputatie te ontwikkelen of te handhaven.&#13;
Volgens Fudenberg and Tirole (1996: 387) zal een partij&#13;
met een korte tijdshorizon minder genegen zijn te investeren&#13;
in een reputatie dan een partij met een lange tijdshorizon.&#13;
Evenzeer geldt dat investeren in reputatie aan het&#13;
begin van het ‘spel’ aantrekkelijker is dan aan het eind.&#13;
Voor het opbouwen van reputatie moet het ‘spel’ evenwel&#13;
meerdere keren gespeeld worden. De waarde van een goede&#13;
reputatie wordt ook wel aangeduid als reputational capital,&#13;
vergelijkbaar met human capital((MacLeod, 2007: 616).&#13;
Dit is een rentdie men kan verdienen en opbouwen door&#13;
betrouwbaar te zijn en zich aan de afspraken te houden.&#13;
Zoals gezegd, bestaat voor grijze pachtcontracten een zekere&#13;
continuïteit in relatie tussen pachter en verpachter.&#13;
De vijfde eigenschapvan pachtcontracten is dat de relatie -&#13;
gegeven de definitie van een contract - dikwijls belangrijker&#13;
is dan in een markttransactie. Pachtcontracten zijn echter&#13;
incompleet. Om de gevolgen hiervan te beperken zijn reguleringsprincipes&#13;
nodig. In het huidige pachtsysteem bestaan&#13;
de reguleringsprincipes uit de wettelijke regels inzake de&#13;
pacht, en de rol van Grondkamer en de Pachtkamer. Een&#13;
ander beperkt echter de flexibiliteit van pachtcontracten.&#13;
Vooral voor reguliere pachtcontracten vindt men de flexibiliteit&#13;
gering. Aan de andere kant, de wettelijke regels beperken&#13;
ook het opportunistische gedrag van pachten en verpachter,&#13;
en de hold-up en lock-in effecten (Slangen en&#13;
Oskam, 2003: 219). Eenmalige pacht- en teeltpachtcontracten&#13;
zijn flexibeler. Beide tezamen zijn echter minder belangrijk&#13;
in oppervlakte dan de grijze pacht. Blijkbaar prefereren&#13;
partijen grijze pacht boven eenmalige pacht- en teeltpacht.&#13;
De twee versies van geliberaliseerde pacht zullen naar&#13;
verwachting bijdragen aan flexibel grondgebruik. Het belang&#13;
ervan hangt ook af van de mate waarin men er gebruik&#13;
van gaat maken.&#13;
Samenvattend: uit het vorenstaande kan geconcludeerd&#13;
worden dat één van de belangrijkste karakteristieken van reguliere&#13;
pachtcontracten het gebruik van het coördinatiemechanisme&#13;
‘handboek’ is. Bij reguliere pachtcontracten is de&#13;
rol van het prijsmechanisme beperkt. Het gebruik van het&#13;
‘handboek’ als het belangrijkste coördinatiemechanisme is&#13;
een gevolg van de pachtregels. Deze regels kunnen echter&#13;
niet los gezien worden van het waarborgen van de noodzakelijke&#13;
transactie-specifieke investeringen in grond en gebouwen&#13;
(schuren en stallen) en grondgebonden investeringen&#13;
zoals drainage grondverbeteringen. Ze zijn ook bedoeld&#13;
om deze noodzakelijke specifieke investeringen niet te ontmoedigen&#13;
&#13;
4. Waarborgen van investeren in grond en&#13;
gebouwen&#13;
Een pachtcontract een incompleet contract. Een incompleet&#13;
contract is een overeenkomst waarbij partijen niet alle&#13;
relevante toekomstige situaties contractueel kunnen vastleggen.&#13;
Allereerst is het onmogelijk om alle mogelijke gebeur-&#13;
tenissen te voorspellen. In de tweede plaats, indien het mogelijk&#13;
zou zijn om deze te voorspellen, is het moeilijk om&#13;
over de gevolgen deze gebeurtenissen te onderhandelen. Indien&#13;
wel aan de eerste twee voorwaarden voldaan kan worden&#13;
is het bijzonder moeilijk het zodanig op te schrijven in&#13;
een contract dat het onderzoek- en afdwingbaar is door een&#13;
derde partij (bijvoorbeeld de Pachtkamer) in geval van een&#13;
conflict. Tenslotte zou dit alles gepaard gaan met zeer hoge&#13;
transactiekosten. In het onderstaande gaan we in op de gevolgen&#13;
van incomplete contracten.4&#13;
Omdat contracten incompleet rijst de vraag wat te doen in&#13;
onvoorziene omstandigheden of bij transactie-specifieke investeringen.&#13;
In contracten waarin sprake is van transactiespecifieke&#13;
investeringen kunnen partijen elkaar dikwijls stevig&#13;
in de houdgreep houden. Omdat in een dergelijk contract&#13;
de ene partij de andere partij kan dreigen met het afbreken&#13;
van de relatie kan de partij die in een nadelige onderhandelingspositie&#13;
verkeert, gedwongen worden een verslechtering&#13;
van de voorwaarden te accepteren (cf. Milgrom&#13;
en Roberts, 1992: 137). Het voorkomen dat men in nadelige&#13;
onderhandelingspositie komt te verkeren leidt er toe&#13;
dat een op zichzelf rendabele investering niet plaats vindt.&#13;
Dit wordt het hold-op probleem genoemd. Hold-upproblemen&#13;
leiden tot inefficiëntie; belangrijke investeringen&#13;
blijven achterwege. Een hold-up is ex-ante verschijnsel; een&#13;
op zichzelf rendabele transactie vindt niet plaats. Men is&#13;
bang te worden opgesloten. Het ingesloten zijn wordt, het&#13;
lock-ineffect; ook wel insluitingseffect genoemd. Het is expost&#13;
verschijnsel.&#13;
Bij pacht is sprake van verschillende hold-up situaties. Een&#13;
wel bekend hold-up verschijnsel ontstaat wanneer de&#13;
grondgebruiker omvangrijke investeringen doet in grond en&#13;
in gebouwen. Investeringen in grond kunnen bestaan uit:&#13;
egaliseren, draineren en diepploegen; of overstappen naar&#13;
ecologische landbouw en/of verbetering van de natuur- of&#13;
landschapskwaliteit. Een voorbeeld van een investering in&#13;
gebouwen is nieuwbouw of het verbeteren van bestaande&#13;
gebouwen zoals stallen en schuren. Deze investeringen worden&#13;
gekenmerkt door een grote mate van verzonkenheid.&#13;
Dit betekent dat de investering niet of nauwelijks voor andere&#13;
doeleinden kan worden aangewend of ongedaan kan&#13;
worden gemaakt. De kosten voor dergelijke investeringen&#13;
kunnen niet ongedaan worden gemaakt, ook al stopt de&#13;
productie.&#13;
Bij een contract met een beperkte duur verdient de pachter&#13;
een dergelijke investering niet terug. Het voordeel van deze&#13;
investering valt dan toe aan de eigenaar. Zonder een vergoeding&#13;
voor de pachter5 zal dit leiden tot onderinvesteringen&#13;
in grond en gebouwen, en is het beheer niet optimaal vanuit&#13;
maatschappelijk oogpunt. Eigendom en gebruik in één&#13;
hand voorkomt dit hold-upprobleem. Een andere manier&#13;
voor het voorkomen van hold-upproblemen is het hebben&#13;
van goede waarborgen gebaseerd op rechtsprincipes. Deze&#13;
moeten zich richten op de duur van het contract, enige zekerheid&#13;
over verlenging en een vergoeding voor aangebrachte&#13;
verbeteringen. De reguliere pacht biedt deze mogelijkheden&#13;
door het continuatierecht (indirect ook door het&#13;
voorkeursrecht) en het melioratierecht (art.7:350 BW).&#13;
Deze bieden waarborgen voor het beperken van hold-up en&#13;
het lock-in effecten. Uit Polman en Slangen (2008: 16)&#13;
blijkt dat pachters beduidend meer in grondverbetering investeren&#13;
dan verpachters. Het teruglopen van het areaal reguliere&#13;
pacht is vanuit dit oogpunt een zorgelijk verschijnsel&#13;
en de vraag is dan ook wat op lange termijn hiervan de gevolgen&#13;
zullen zijn voor de noodzakelijke investeringen in&#13;
grond en gebouwen.&#13;
Ondanks deze waarborgen kan een pachter die dergelijke&#13;
investering heeft gedaan toch ingesloten worden. Hij kan&#13;
gedwongen worden een verslechtering van de pachtvoorwaarden&#13;
te accepteren, anders is hij het profijt van de door&#13;
hem gedane investeringen helemaal kwijt. De verslechtering&#13;
van de pachtvoorwaarde kan bestaan uit een verhoging van&#13;
de pachtprijs waardoor de verpachter een deel van het surplus&#13;
ontstaan door de investeringen van de pachter naar&#13;
zich toe trekken. Een vaste pachtprijs kan dit voorkomen.&#13;
&#13;
5. Eigendomrechten en de effecten op het&#13;
grondgebruik&#13;
Eigendom is het meest omvattende recht op grond en is te&#13;
beschouwen als een bundel van rechten. Bij de vraag wat eigendom&#13;
betekent kunnen twee benaderingen worden onderscheiden.&#13;
In de eerste benadering- ook wel de oude eigendomsrechtentheorie&#13;
genoemd - wordt omschreven wat&#13;
mensen mogen of niet mogen doen met goederen (bijvoorbeeld&#13;
landbouwgrond); de mate waarin zij over hun goederen&#13;
mogen beschikken, deze mogen gebruiken, transformeren,&#13;
of overdragen, of anderen mogen uitsluiten van hun eigendom.&#13;
In deze benadering wordt eigendom vooral als een&#13;
juridische kwestie gezien met belangrijke economische consequenties.&#13;
In de tweede benaderinggaat het om de vraag wie heeft de&#13;
residuele control rightsen wie heeft de residuele inkomensrechten.&#13;
Het hebben van de residuele control rightskan&#13;
vertaald worden als het hebben van de beschikkingmacht&#13;
over (het gebruik van) een goed of een bundel van rechten&#13;
voor zover dat niet expliciet is toegewezen door een wet of&#13;
een contract aan een andere persoon. Bij pacht gaat het om&#13;
de regels die staan omschreven in de wet. De residuele inkomensrechten&#13;
hebben betrekking op het residu-inkomen.&#13;
Het residu-inkomen is het bedrag dat overblijft van de&#13;
bruto-opbrengsten van een bedrijf, activiteit, goed of dienst&#13;
na dat aan alle contractuele verplichtingen is voldaan. Deze&#13;
benadering wordt ook wel de nieuwe eigendomsrechtentheorie&#13;
genoemd. De gedachte is hier dat het bij een contractuele&#13;
relatie zoals de pacht gaat om de beschikkingsmacht&#13;
over de productiefactoren (Hart, 1995: 6). Degene&#13;
die deze beslissingsmacht heeft kan zich ook het residu-in-&#13;
komen toeëigenen en is daarmee de facto de eigenaar. In&#13;
deze benadering staat vooral de economische betekenis van&#13;
eigendom voorop: wat betekent eigendom in economische&#13;
zin?&#13;
Wij zullen beide benaderingen - die als complementair&#13;
kunnen worden beschouwd - gebruiken bij de analyse van&#13;
de effecten van pacht op het grondgebruik. We zullen laten&#13;
zien dat de (latente) residu inkomens in de vorm van een&#13;
waardestijging van grond, de waarde van productie- en inkomensrechten&#13;
een stimulans vormen voor de pachter om&#13;
eigenaar te worden. Dit draagt bij tot een afname van het&#13;
pachtareaal.&#13;
&#13;
5.1. Eigendom als een bundel van eigendomsrechten&#13;
Eigendom is vanuit juridisch oogpunt een bundel van rechten.&#13;
Deze rechten omschrijven wat mensen mogen of niet&#13;
mogen doen met resources; de mate waarin zij over deze resources&#13;
mogen beschikken, deze mogen gebruiken, transformeren,&#13;
of overdragen, of anderen mogen uitsluiten van&#13;
hun eigendom. Deze rechten zijn niet onveranderlijk, zij&#13;
kunnen in de loop van de tijd veranderen (Cooter en Ulen,&#13;
1997: 72). Dit uit zich o.a. in de wijze waarop de overheid&#13;
de eigendomsrechten erkent en beschermt. De zienswijze in&#13;
deze benadering is dat eigendom een juridische aangelegenheid&#13;
is maar met belangrijke economische consequenties.&#13;
Bezien we eigendom als een bundel van rechten dan kunnen&#13;
volgende rechten worden onderscheiden (cf. Furuboth&#13;
en Richter, 1997: 16):&#13;
a. het recht om het goed in kwestie te gebruiken (usus =&#13;
gebruiksrecht);&#13;
b. het recht om de opbrengsten van het goed zich toe te&#13;
eigenen (usus fructus = vruchtgebruik);&#13;
c. het recht om vorm, substantie en locatie van het goed&#13;
te veranderen (abusus);&#13;
d. het recht om anderen van het gebruik van het goed uit&#13;
te sluiten, of in bepaalde gevallen wie wel en wie niet&#13;
mag worden uitgesloten van het eigendom;&#13;
e. hoe de rechten kunnen worden overgedragen, bijvoorbeeld&#13;
via de markt of via vererving (transferrecht).&#13;
In tabel 2 zijn deze rechten kort samengevat met hun benamingen&#13;
weergegeven.&#13;
Tabel 2. Rechten die deel uitmaken van de bundel van eigendomsrechten.&#13;
– het recht om het goed te gebruiken – ususof gebruiksrecht&#13;
– het recht om de inkomsten van het – usus fructusof inkomensrecht&#13;
goed zich toe te eigenen&#13;
– het recht om vorm, substantie en – abususrechten&#13;
locatie van het goed te veranderen&#13;
– het recht om anderen uit te sluiten – uitsluitingsrecht&#13;
– het recht van transfer – transferrecht&#13;
Passen we de set van rechten uit tabel 2 toe op het oude&#13;
klassieke geval van een eigenaar van het kapitalistische landbouwbedrijf,&#13;
dan heeft deze: (1) het volledige zeggingsschap&#13;
over het te voeren beleid (usus = gebruiksrecht); (2) het&#13;
recht op het residu-inkomen van het bedrijf (usus fructus);&#13;
en (3) de volledig transferrechten over alle kapitaalgoederen&#13;
(cf. Furuboth, 2002: 84). Vooral het inkomensrecht en&#13;
transferrecht worden dikwijls benadrukt als de rechten die&#13;
economische betekenis van eigendom markeren. De bundel&#13;
van eigendomsrechten speelt bij pacht een grote rol. Het afsluiten&#13;
van een pachtcontract tussen een verpachter en een&#13;
pachter betekent dat een gedeelte van de eigendomsrechten&#13;
voor een zekere periode wordt overgedragen. De bundel van&#13;
rechten die wordt overgedragen hangt af van het type&#13;
pachtcontract.&#13;
&#13;
5.2. Eigendom: residuele beschikkingsmacht en het&#13;
hebben van het residu-inkomen&#13;
Hier gaat het om de vraag wie de residuele beschikkingsmacht&#13;
( residual control rights)heeft en wie instaat is om&#13;
het residu-inkomen ( residual income rights)naar zich toe te&#13;
trekken. Zoals gezegd kunnen de residual control rights&#13;
omschreven worden als het hebben van de beschikkingsmacht&#13;
over een goed voor zover dat niet expliciet is toegewezen&#13;
door een wet of een contract aan een andere persoon&#13;
of organisatie. De residual income rightshebben betrekking&#13;
op het residu-inkomen; het bedrag dat overblijft van de&#13;
bruto-opbrengsten van een bedrijf, goed, dienst of contractuele&#13;
relatie nadat aan alle contractuele verplichtingen is&#13;
voldaan.&#13;
De begrippen residual control rightsen residual income&#13;
vloeien voort uit de incomplete contracttheorie. Deze theorie&#13;
wordt ook de nieuwe eigendomsrechtentheorie genoemd.&#13;
Zij is de laatste vijftien jaar ontwikkeld om de optimale&#13;
allocatie - van de bundel van eigendomrechten over&#13;
productiemiddelen die in bedrijf, organisatie of in contractuele&#13;
relatie zoals pacht worden gebruikt - te verklaren.6 De&#13;
betekenis van beschikkingsmacht blijkt uit de relatie tussen&#13;
beschikkingsmacht en eigendom over een goed of een productiemiddel&#13;
.Volgens deze eigendomsrechtenbenadering&#13;
heeft de eigenaar van een asset7 de residuele beschikkingsmacht&#13;
over een goed, dat wil zeggen het recht om alle beslissingen&#13;
te nemen over het goed voor zover die niet in&#13;
strijd zijn met bestaande wettelijke regels of het contract&#13;
(Hart, 2002: 185).&#13;
Zoals gezegd, wordt eigendom gezien als de mogelijkheid&#13;
om beschikkingsmacht uit te oefenen en om het residu-inkomen&#13;
naar zich toe te trekken. Andersom is echter belangrijker:&#13;
wie de residuele beschikkingmacht kan uitoefenen en&#13;
het residu-inkomen naar zich toe kan trekken is de eigenaar&#13;
of heeft het eigendom (en de eigendomsrechten). Het probleem&#13;
is dat beide begrippen in de praktijk soms moeilijk te&#13;
duiden zijn. In geval van een bedrijf of organisatie, waar&#13;
dikwijls verschillende stakeholders bij betrokken zijn en&#13;
verschillende assets worden ingebracht, is het niet altijd&#13;
eenvoudig aan te geven wie over de residuele beschikkingsmacht&#13;
beschikt en wie het residu-inkomennaar zich toe&#13;
kan trekken. Dat betekent dat het eigendom van een bedrijf,&#13;
organisatie, of in een contractuele relatie dikwijls op&#13;
voorhand niet duidelijk is. Voor efficiënt en effectief eigendom&#13;
moet er een nauwe band bestaan tussen de residuele&#13;
beschikkingmacht en het residu-inkomen (cf. Milgrom en&#13;
Roberts, 1992: 291). Voorts geldt dat het beschikken over&#13;
beiden kenmerkend is voor eigendom.&#13;
Het afsluiten van een pachtcontract tussen een verpachter&#13;
en een pachter betekent dat een gedeelte van de bundel van&#13;
eigendomsrechten voor een zekere periode wordt overgedragen.&#13;
De bundel van eigendomsrechten die wordt overgedragen&#13;
hangt af van het type pachtcontract. Het contract bepaalt&#13;
de allocatie van de eigendomsrechten over de grond&#13;
tussen verpachter en pachter. Een belangrijk verschil tussen&#13;
het verpachten van grond en volledig eigendom is de incomplete&#13;
beschikkingsmacht over de bundel van eigendomsrechten&#13;
verbonden aan grond Het verpachten van&#13;
grond betekent dat een grondeigenaar de beschikkingsmacht&#13;
over een deel van de bundel van eigendomsrechten&#13;
overdraagt aan een pachter.&#13;
Belangrijk is nu: wie heeft beschikkingsmacht over wat?&#13;
Het pachtcontract houdt een transfer in van de beschikkingsmacht&#13;
over (een deel) van de bundel van eigendomsrechten&#13;
van de grond en de aan grond gerelateerde rechten.&#13;
Echter belangrijk is ook de residuele beschikkingsmacht,&#13;
want de persoon die de residuele beschikkingsmacht heeft is&#13;
ook dikwijls instaat om het residu inkomen naar zich trekken.&#13;
Er zijn verschillende residu-inkomens voor grond en&#13;
voor aan grondgebonden rechten: (1) het residu-inkomen&#13;
op korte termijn, ontstaan door het huidige grondgebruik;&#13;
(2) het lange termijn residu-inkomen, bestaande uit de&#13;
waardevermeerdering van de grond; (2) de waarde (plus de&#13;
waarde-vermeerdering) van de productie- en inkomensrechten.&#13;
1. Residu-inkomen op korte termijn&#13;
Het korte termijn residu-inkomen valt toe aan de agrariër/&#13;
pachter die de marktbare producten voortbrengt.&#13;
De omvang van dit residu-inkomen hangt - gegeven de&#13;
stand van de techniek - af van de prijzen, en de hoeveelheden&#13;
input en output. Een pachtcontract met een&#13;
vaste pachtprijs legt de risico’s en onzekerheden (in&#13;
zowel de prijzen als de hoeveelheden input en output)&#13;
bij de pachter. Bij een stijging van de outputprijzen en&#13;
overigens gelijkblijvende omstandigheden kan dit leiden&#13;
tot een hoger residu-inkomen, en bij een daling&#13;
van de outputprijzen tot een lagere residu-inkomen.&#13;
Een dergelijk contract legt dus de risico’s bij de pachters,&#13;
terwijl bij een deelpachtovereenkomst de risico’s&#13;
worden gedeeld (Eggertsson, 1997: 17).&#13;
Voorts stimuleren vaste (hoge) pachtprijzen intensief&#13;
grondgebruik (cf. Slangen en Polman, 1999: 13). Door&#13;
deze hoge pachtprijs heeft grondgebruiker/pachter een&#13;
incentiveom grond zeer intensief te gebruiken. In een&#13;
deelpachtcontract deelt de boer de oogst met de landeigenaar.&#13;
landeigenaar.&#13;
Omdat de boer minder dan de volle opbrengst&#13;
van de oogst ontvangt, zal hij minder inputs gebruiken.&#13;
Een deelpachtcontract leidt er dan ook toe dat de incentive&#13;
van de boer om de input geleverd door de eigenaar,&#13;
in casu de grond, intensief te gebruiken wordt&#13;
ingetoomd. De pachter heeft een incentive om minder&#13;
te produceren (cf. Allen en Lueck, 1992: 401-404;&#13;
Allen en Lueck, 2002: 55-60; Eggertsson, 1997: 18-&#13;
19). Dit werd in het verleden gebruikt als argument&#13;
tegen deelpacht: de grond werd minder intensief benut.&#13;
2. Lange termijn residu-inkomen, bestaande uit de&#13;
waardevermeerdering van de grond&#13;
De reële prijsstijging van grond leidt tot een lange termijn&#13;
residu-inkomen voor de verpachter. De omvang&#13;
van dit inkomen kan aanzienlijk zijn (Slangen, et al.&#13;
2003: 44-47). Gezien de prijsstijgingen van de afgelopen&#13;
jaren is de omvang van dit (latente) residu-inkomen&#13;
alleen toegenomen Bij een eigenaar/gebruiker is&#13;
het residu-inkomen op korte termijn en het residu-inkomen&#13;
op lange termijn samengebundeld in één persoon.&#13;
Indien een pachter zijn pachtgrond koopt vindt&#13;
deze samenbundeling ook plaats, en kan hij daardoor&#13;
ook het genoemde residu-inkomen naar zich toe trekken.&#13;
De eigenaar/grondgebruiker beschikt over het gehele&#13;
residu-inkomen en heeft de ‘ power of control’ over&#13;
de eigendomsrechten. Het hold-upprobleem en de&#13;
inefficiency die daarmee samenhangt worden hiermee&#13;
vermeden.&#13;
3. De waarde (plus de waardevermeerdering) van de&#13;
productie - en inkomensrechten&#13;
De introductie van productierechten (voor melk, suiker,&#13;
mest en ammoniak) en inkomenstoeslagen hebben&#13;
geleid tot het ontstaan van nieuwe eigendomsrechten.&#13;
We zullen dit illustreren aan de hand van het productierecht&#13;
voor melk. Vooral bij het melkquotum zijn de effecten&#13;
aanzienlijk en deze hebben veel aandacht zowel&#13;
in het beleid als in het onderzoek gekregen. Bij de invoering&#13;
van de zogenaamde Superheffing in 1984 werd&#13;
aan de melkveehouders een - voor de Superheffing -&#13;
vrije hoeveelheid melk toegekend op basis van de individuele&#13;
melkafleveringen in 1983 (zie bijv. Krijger,&#13;
1991: 12). Deze invoering was bij de op dat moment&#13;
lopende pachtcontracten niet voorzien en daarom rees&#13;
de vraag: wie is de eigenaar? Pas in de loop van de tijd&#13;
ontstond er door pachtjurisprudentie duidelijkheid over&#13;
de vraag wie de eigenaar is van het melkquotum. Daaruit&#13;
blijkt dat de pachter thans verplicht is om bij het&#13;
eind van de pachtovereenkomst het melkquotum weer&#13;
volledig ter beschikking van de verpachter te stellen.&#13;
Wel heeft de pachter recht op een vergoeding.&#13;
In de praktijk betekent dit dat een pachter (of zijn opvolger)&#13;
die sinds 1984 de grond - waarop een melkquotum&#13;
zit - niet aan de verpachter kan terug geven om elders&#13;
een ander bedrijf te beginnen (of zijn bedrijf te&#13;
verlaten) zonder de kans te lopen het gebruik van productierecht&#13;
te verliezen. Een neveneffect hiervan is dat&#13;
de pachter als het ware een gevangene is van de verpachter.&#13;
Er is sprake van een samengesteld insluitings-&#13;
probleem, die de pachter bijvoorbeeld kan dwingen tot&#13;
het accepteren van een hogere pachtprijs. Daardoor&#13;
gaat een groter deel van het residu-inkomen naar de&#13;
verpachter.&#13;
Inkomenstoeslagen ter compensatie voor prijsdalingen&#13;
(aanvankelijk ook wel aangeduid als MacSharry toeslagen&#13;
en tegenwoordig als bedrijfstoeslagen, in het Engels:&#13;
single farm payments) worden ook toegerekend&#13;
aan de grond. Deze hebben per 1 januari 2006 de bestaande&#13;
toeslagen grotendeels vervangen, waaronder de&#13;
MacSharry toeslagen. Ook hier ontstond de vraag: wie&#13;
is de juridische eigenaar van deze rechten? De discussie&#13;
over het juridisch eigendom duurde meer dan anderhalf&#13;
jaar en kwam met een uitspraak van de Pachtkamer&#13;
Zwolle van 25 september 2007 tot een voorlopige&#13;
einde; het behoort aan de grondeigenaar (=&#13;
verpachter).8 Bij grondgebonden productie- en inkomensrechten&#13;
slaat de waardestijging van deze rechten&#13;
ook neer in het lange termijn-inkomen van de grondeigenaar.&#13;
Het verhoogt zijn residu-inkomen evenals de&#13;
waardestijging van de grond.&#13;
Het instellen van deze productierechten en rechten op inkomenstoeslagen&#13;
heeft de positie van de grondeigenaar versterkt&#13;
en gelijktijdig de relatieve positie van de pachter verzwakt.&#13;
De waarde en de waardestijging van deze rechten behoren&#13;
ten dele9 toe aan de grondeigenaar. Hij heeft daar de&#13;
beschikkingsmacht over en kan ook een aanzienlijk van het&#13;
residu-inkomen naar zich toe trekken .&#13;
Box 1 Pachtjurisprudentie en productie- en inkomensrechten&#13;
Uit de pachtjurisprudentie blijkt dat de pachter bij het&#13;
melkquotum verplicht is om bij het eind van de pachtovereenkomst&#13;
het quotum weer volledig ter beschikking&#13;
van de verpachter te stellen. Wel heeft de pachter recht&#13;
op een vergoeding. Voor de suiker-, mest- en ammoniakrechten&#13;
geldt deze ter beschikkingstelling en vergoeding&#13;
(fifty/fifty-verdeling) zoals bij het melkquotum&#13;
thans ook. Voorts moet een pachter, die het met de gepachte&#13;
grond samenhangende melkquotum verkoopt,&#13;
aan het eind van de pachtperiode aan zijn verpachter&#13;
een schadevergoeding betalen over het quotum dat niet&#13;
meer kan worden overgedragen. De bedrijfstoeslagen&#13;
ter compensatie voor prijsdalingen (aanvankelijk ook&#13;
wel aangeduid als MacSharry toeslagen) worden ook&#13;
toegerekend aan de grond en behoren daarmee dus volgens&#13;
uitspaak van de Pachtkamer op 25 september&#13;
2007 ook toe aan de verpachter. Voor deze toeslagrechten&#13;
geldt dezelfde fifty/fifty-verdeling als bij het melkquotum.&#13;
Het instellen van de productierechten en toeslagen&#13;
heeft de positie van de grondeigenaar verdeling&#13;
versterkt en gelijktijdig de relatieve positie van de pachter&#13;
verzwakt. Daarmee vormen deze factoren belangrijke&#13;
oorzaken voor het teruglopen van het pachtareaal&#13;
in Nederland.&#13;
Indien beide residu-inkomens (productie- en inkomensrechten&#13;
en waardestijging van de grond) aanzienlijk zijn, is&#13;
er een sterke, door efficiency-overwegingen ontstane, druk&#13;
aanwezig om beide inkomens in één persoon te verenigen.&#13;
Het scheiden van deze twee inkomens creëert een hold-up&#13;
problemen10 (cf. Hart, 1995: 64-65). Dit brengt de vraag&#13;
met zich mee welke partij in staat is (een groot gedeelte&#13;
van) het residu-inkomen naar zich toe te trekken. Dit&#13;
creëert voor de pachter een incentive om zelf eigenaar van&#13;
de grond te worden. De waarde van de grondgebonden&#13;
productie- en inkomensrechten en de waardevermeerdering&#13;
van de grond zijn een belangrijke incentivevoor de grondgebruiker/&#13;
pachter om gebruik en eigendom van grond in&#13;
één persoon te verenigen, en dus grondgebruiker/eigenaar&#13;
te worden. Zeker indien de grondgebruiker/pachter de&#13;
grond kan kopen tegen verpachte waarde (door gebruik te&#13;
maken van zijn voorkeursrecht). Hold-up problemen en&#13;
een dispuut over de verdeling van het residu-inkomen worden&#13;
hiermee voorkomen.&#13;
6. De pacht in het Pachtprijzenbesluit&#13;
In 2006 is door de Minister van Landbouw, Natuur en&#13;
Voedselkwaliteit de Commissie Pachtnormen ingesteld. De&#13;
opdracht van Commissie hield in: het ontwikkelen van een&#13;
berekeningsmethodiek voor de pachtprijzen, in samenspraak&#13;
met maatschappelijke organisaties, met daarbij meer&#13;
aandacht voor onder meer het opbrengend vermogen van&#13;
grond (LNV, 2007: 1). In 2007 is het Pachtprijzenbesluit&#13;
2007 in werking getreden.11&#13;
Wij zullen in deze paragraaf. aandacht besteden aan het&#13;
Pachtprijzenbesluit 2007. In dit Besluit zijn een aantal belangrijke&#13;
onderdelen van het rapport van de Commissie&#13;
Pachtnormen overgenomen. In zijn algemeenheid heeft de&#13;
Commissie gezien de inhoud van het rapport weinig gebruik&#13;
gemaakt van bestaande wetenschappelijke rapporten&#13;
en theorieën op dit terrein. De uitgangspunten zijn beperkt&#13;
onderbouwd. In deze paragraaf zullen we achtereenvolgens&#13;
ingaan op een drietal uitgangspunten: (a) gehanteerde redenen&#13;
voor verpachten; (b) de vaststelling van een vereist rendement&#13;
voor de verpachters; en (c) het gebruik van de Euro&#13;
Interest Rate Swap als basis voor de berekening van het vereiste&#13;
directe rendement voor verpachters.&#13;
a. Reden van verpachten&#13;
Het Pachtprijzenbesluit 2007 gaat er van uit dat grondeigenaren&#13;
hun grond verpachten voor het verkrijgen&#13;
van een direct rendement (toelichting artikel 9 van het&#13;
Pachtprijzenbesluit 2007).Waar deze veronderstelling&#13;
op gebaseerd is, is niet duidelijk. Er is onderzoek uitgevoerd&#13;
op dit terrein maar daarvan zijn de resultaten niet&#13;
gebruikt. In 2002 is een groot onderzoek uitgevoerd&#13;
onder verpachters (Slangen et al, 2002). Opvallend is&#13;
dat ongeveer 1/3 van de verpachters als reden voor&#13;
grondbezit ‘beleggingsobject’ opgaf. Het grootste deel&#13;
van de verpachters ziet het in standhouden van het familiebezit&#13;
als het belangrijkste doel (Slangen et al,&#13;
2003: 38). Dit resultaat wijkt duidelijk af van het uitgangspunt&#13;
van de Commissie.&#13;
b. Het vereiste rendement voor de pachters, beleggen en&#13;
risico&#13;
De Commissie stelt dat de verpachters een ‘minimaal’&#13;
directe rendement verlangen ter grootte van de reële&#13;
lange rente op de kapitaalmarkt (gemiddeld over de&#13;
laatste drie jaar) verhoogd met een percentage als vergoeding&#13;
voor eigenaarslasten, beheerskosten en risico&#13;
(Commisie Pachtnormen, 2006: 7). Er wordt geen enkele&#13;
wetenschappelijke onderbouwing gegeven, alleen&#13;
maar een rendementseis. Uit het rapport van de Commissie&#13;
blijkt dat verpachters als beleggers worden beschouwd.&#13;
Expliciet wordt gesteld dat zij streven naar&#13;
rendement. Inherent aan beleggen is het nemen van risico.&#13;
Dat is een basisprincipe van beleggen en ondernemerschap.&#13;
Juist door het nemen van risico kunnen&#13;
grote beleggers grote winsten behalen. Het is dan paradoxaal&#13;
om een direct rendement van 3.2% zonder risico&#13;
te eisen. Hier is sprake van een inconsistentie in het&#13;
rapport.&#13;
Het volgen van het concept ‘beleggen’ houdt ook in dat&#13;
waardestijgingen dienen te worden mee genomen. Slangen&#13;
et al. (2003: 46) hebben onder andere over de jaren&#13;
1964-2000 berekend wat het intern netto-rendement&#13;
was van het beleggen in verpachte grond. Voor de periode&#13;
1964-2000 was het bijvoorbeeld 6,6, voor de periode&#13;
1970-2000 7,7%, voor de periode 1980-2000&#13;
4,6% en voor de periode 1990-2000 8,9%.&#13;
Voor degene die de verpachte gronden onverpacht kon&#13;
verkopen lag het intern netto-rendement beduidend&#13;
hoger (Slangen et al., 2003: 46). Hoe het ook zij, er lijken&#13;
ons voldoende redenen als men het concept ‘beleggen’&#13;
aanhoudt om ook de waardestijging mee te nemen,&#13;
Dit is gezien de reële prijsontwikkeling van grond (en&#13;
grondgebonden productierechten) een belangrijke factor.&#13;
Vooral de institutionele beleggers zijn grondeige -&#13;
naar in staat om de ‘rent’ die voortvloeit uit het grote&#13;
prijsverschil tussen onverpachte en verpachte gronden -&#13;
als gevolg van het verschil in de bundel van eigendomsrechten&#13;
- als een structurele inkomstenbron te benutten.&#13;
Dit vormt nog altijd een belangrijke categorie verpachters&#13;
als we kijken naar de hoeveelheid grond.&#13;
Op basis van een onduidelijk gebruik van IRS leidt&#13;
Commissie een direct rendement af van 3,2% van de&#13;
waarde in verpachte staat. In dit percentage is een opslag&#13;
opgenomen voor eigenaarslasten, beheerskosten&#13;
risico van in totaal 1,25% van de verpachte waarde.&#13;
Niet duidelijk is waarop het risico betrekking heeft&#13;
de omvang van risico-component. Blijkbaar wordt een&#13;
deel van de beleggingsrisco’s afgewenteld op de pachter.&#13;
Voor het berekenen van het rendement wordt van de&#13;
waarde in verpachte staat uitgegaan. Deze wordt bepaald&#13;
door 50% van de prijs van onverpachte gronden&#13;
te nemen. Zoals gezegd, wordt de waardestijging van&#13;
verpachte grond buiten de rendementsberekening gelaten.&#13;
c. De Euro Interest Rate Swap (IRS) als basis voor de&#13;
berekening het vereiste directe rendement voor&#13;
verpachte&#13;
De Euro Interest Rate Swap (IRS) wordt als basis gebruikt&#13;
voor de berekening het vereiste directe rendement&#13;
voor verpachters (Commisie Pachtnormen, 2006:&#13;
38 en het Pachtprijzenbesluit 2007, toelichting bij artikel&#13;
9). De IRS is de rente de banken in rekening brengen&#13;
wanneer zij van elkaar geld lenen. In landen met&#13;
opkomende kapitaalmarkten met onderontwikkelde&#13;
markten voor staatsobligaties wordt de Swap gezien&#13;
een goed referentieniveau voor de rente op kapitaalmarkt.&#13;
Deze situatie doet zich echter in het geheel niet&#13;
voor in Nederland. Er geen sprake van een onderontwikkelde&#13;
markt voor staatsobligaties.&#13;
Het is daarom uiterst merkwaardig waarom deze rente&#13;
wordt gebruikt. Voorts doet de Commissie het voorkomen&#13;
als of deze IRS hetzelfde is als de reële lange kapitaalrente&#13;
(Commissie Pachtnormen, 2006: 38). Er&#13;
wordt echter door de Commissie geen enkele toelichting&#13;
gegeven. De IRS heeft in ieder geval niets met&#13;
pachten van doen. Voorts is onduidelijk wat deze gemeen&#13;
heeft met de ‘reële lange kapitaalrente’ in een&#13;
goed ontwikkelde en open kapitaalmarkt in Nederland&#13;
(cf. Mouthaan, 2007: 574) en wat het verband is met&#13;
‘een minimaal direct rendement verlangen ter grootte&#13;
van de reële lange rente op de kapitaalmarkt’, zoals geformuleerd&#13;
door de Commissie en het Pachtprijzenbesluit&#13;
2007.&#13;
Ontwikkelde methodiek voor het berekenen van&#13;
de pachtprijzen&#13;
De Commissie (2006: 16) heeft een rekenschema ontwikkeld&#13;
voor het bepalen van de beloning voor grond. Het&#13;
een Ricardiaanse benadering waarbij alles wordt toegerekend&#13;
naar de grondrente. Van de opbrengsten uit het bedrijf&#13;
worden de betaalde kosten en afschrijvingen afgetrokken.&#13;
Daaruit resulteert het gezinsinkomen dat de beloning&#13;
vormt voor eigen arbeid, eigen vermogen in grond, en vermogen&#13;
in andere activa. Vervolgens wordt arbitrair een beloning&#13;
toegerekend aan de eigen arbeid en het eigen vermogen&#13;
in andere activa dan in grond. Dit betekent dat alle&#13;
rentsdie verdiend worden met ondernemerschap, het gebruik&#13;
van de productiefactoren arbeid en kapitaal aan de&#13;
grond worden toegerekend. De uitkomst is een soort&#13;
‘grondrente plus’ die volgens de Commissie Pachtnormen&#13;
(2006: 13) verdeeld zou moeten worden tussen pachter en&#13;
verpachter.&#13;
Box 2 Pachtnormen volgens de Commissie&#13;
Voor 8 regio’s wordt de prijs voor verpachte gronden&#13;
bepaald door 50% van de prijs van de waarde in onverpachte&#13;
staat te nemen. Vervolgens wordt het vereiste directe&#13;
rendement voor de verpachter berekend door&#13;
3,2% te nemen van de verpachte waarde. Het daaruit&#13;
voortvloeide bedrag is voor nieuwe reguliere pachtcontracten&#13;
en geliberaliseerde pachtcontracten langer dan 6&#13;
jaar de (regio) pachtprijs. Voor reguliere bestaande contracten&#13;
wordt een correctie toegepast. De pachtprijs&#13;
mag niet meer bedragen dan 2% van de vrije verkeerswaarde.&#13;
Bij de berekening is het niet duidelijk op welk type bedrijven&#13;
deze berekening is gebaseerd. Voor de zuiverheid zou&#13;
deze zoveel mogelijk gebaseerd moeten zijn op pachtersbedrijven&#13;
of bijna volledige pachtersbedrijven. De rentvan de&#13;
eigen grond in de ‘grondrente plus’ dient immers zo klein&#13;
mogelijk te zijn. Zijn het grotendeels of bijna volledige eigenaarsbedrijven&#13;
dan komt de rent(= surplus) van de eigen&#13;
grond, ondernemerschap, arbeid en kapitaal in de ‘grondrente&#13;
plus’. Dit effect kan aanzienlijk zijn omdat bedrijven&#13;
met eigen grond gemakkelijker krediet (= vreemd vermogen)&#13;
kunnen krijgen voor het doen van investeringen en&#13;
daardoor hogere rentskunnen realiseren. Door het aantrekken&#13;
van vreemd vermogen verandert de vermogensstructuur&#13;
en ontstaat ook het zgn. hefboomeffect.12 Dit leidt tot een&#13;
extra rendement over het eigen vermogen en dit komt terecht&#13;
in de in ‘grondrente plus’.&#13;
Phimister (1995) bevestigt de impact van leningsbeperkingen&#13;
voor landbouwbedrijven in Nederland. Uit zijn onderzoek&#13;
blijkt dat pachtersbedrijven eerder tegen financieringslimieten&#13;
van banken aan lopen dan eigenaarsbedrijven (Phimister,&#13;
1995: 78). Het rapport van de Commissie wekt niet&#13;
de indruk met deze effecten rekening te hebben gehouden.&#13;
De berekening baseren op overwegend eigenaarsbedrijven&#13;
en vervolgens deze toepassen op pachtbedrijven is theoretisch&#13;
niet juist en kan tot een forse overschatting van de&#13;
‘grondrente plus’ voor de pachtbedrijven leiden.&#13;
Hiernaast kan er door een prijsstijging van de landbouwproducten&#13;
- onder overigens dezelfde omstandigheden -&#13;
nog een ander probleem ontstaan. Zoals boven besproken,&#13;
valt bij een gelijkblijvende vaste pachtprijs het korte termijn&#13;
residu-inkomen toe aan de agrariër/pachter die de marktbare&#13;
producten voortbrengt. Bij een prijsstijging van de&#13;
landbouwproducten - onder overigens dezelfde omstandigheden&#13;
- zal de ‘grondrente plus’ toenemen en zal de verpachter&#13;
door de uitgangspunten en de gekozen methodiek&#13;
een groot deel van deze dit extra inkomen naar zich toe&#13;
trekken; het korte termijn residu-inkomen als gevolg van de&#13;
prijsstijging gaat naar de verpachter. Dit lijkt qua effect&#13;
sterk op herintroductie van een bij wet in beginsel uitgesloten&#13;
deelpacht. Een belangrijk verschil is dat bij deelpacht&#13;
pachter en verpachter ook samen de risico’s delen.&#13;
Voorts is het de vraag wat gaat er gebeuren na een paar&#13;
slechte jaren. Gaat dan via de berekening van de regionorm&#13;
de pachtprijs omlaag? Bruil (2006: 357-358) merkt op dat&#13;
nieuwe pachters niet veel zullen hebben aan een eventuele&#13;
verlaging van de regionorm. Zij zullen niet aan een reguliere&#13;
pachtovereenkomst kunnen komen, maar genoegen&#13;
moeten nemen met een geliberaliseerde pacht zonder prijstoetsing.&#13;
Bij de geliberaliseerde pacht is de onderhandelingspositie&#13;
van pachter en verpachter bepalend.&#13;
Bij een stijging van de outputprijzen en overigens gelijkblijvende&#13;
omstandigheden kan dit leiden tot een hoger residuinkomen,&#13;
en bij een daling van de outputprijzen tot een&#13;
lager residu-inkomen. Een dergelijk contract dus legt de risico’s&#13;
bij de pachters, terwijl bij een deelpachtovereenkomst&#13;
de risico’s worden gedeeld. Voor een te sterke stijging van de&#13;
pachtprijzen is er wel een rem ingebouwd; de hoogte van de&#13;
pachtprijs mag niet meer zijn dan 2% van de vrije verkeerswaarde.&#13;
Het baseren van de pachtnorm op de vrije verkeerswaarde&#13;
heeft als nadeel dat exogene factoren (zoals infrastructurele&#13;
werken, grond benodigd voor het realiseren van&#13;
doelen van de overheid, een mogelijke bestemmingsverandering&#13;
van landbouwgrond voor woningbouw of bedrijventerrein),&#13;
die weinig of niets met de landbouw van doen&#13;
hebben, de richtprijs voor het bepalen van de hoogte van de&#13;
pacht gaan vormen (zie ook bijvoorbeeld Mertens, 2000:&#13;
304). Volgens het CPB (1999: 65) hebben de claims die natuur,&#13;
woningbouw en bedrijventerreinen op agrarische&#13;
grond leggen, en de manier waarop met die claims worden&#13;
omgegaan, belangrijke gevolgen voor de prijs van landbouwgrond.&#13;
Het is dan ook volgens het CPB (1999: 62)&#13;
onvermijdelijk dat de overheid en in het bijzonder BBL&#13;
door zijn gedrag niet alleen een bodem in de markt legt&#13;
maar ook de prijsverhogend werkt. Zo blijkt uit studie van&#13;
Polman, Luijt, Mulder en Thijssen (1999: 40) dat ca. 50%&#13;
van de prijs van landbouwgrond wordt bepaald door krachten&#13;
van buiten de landbouw. Dit wordt ook bevestigd door&#13;
Jongeneel et al. (2005: 76). Het is dan ook de vraag of deze&#13;
norm van 2% als richtsnoer op zijn plaats is?&#13;
Samenvattend rijst vraag of de Commissie zich bij haar taak&#13;
door de juiste overwegingen, uitgangspunten en berekeningsmethodiek&#13;
heeft laten leiden. Ziet zij verpachters als&#13;
beleggers dan moeten deze ook risico durven te nemen en&#13;
streven naar een zo hoog mogelijk rendement van hun vermogen.&#13;
Dat betekent dan ook dat verkopen van de grond&#13;
een optie is. Daarmee kunnen ze de prijsstijgingen over afgelopen&#13;
jaren te gelde maken. Bladzijde 38 van het rapport&#13;
van de Commissie laat echter aan duidelijkheid niet te wensen&#13;
over; een vereist rendement als belegger. Welke belegger&#13;
kan een vereist rendement bij een risicovolle belegging&#13;
eisen? Staat bij een verpachter het in stand houden van het&#13;
familie bezit centraal dan is er geen reden om uit gaan van&#13;
strak geformuleerde rendementsdoelstellingen. Zoals aange-&#13;
geven, ziet het grootste deel van de verpachters het in stand&#13;
houden van het familiebezit als het belangrijkste doel. Een&#13;
belangrijke stelregel in de economie is: als de veronderstellingen&#13;
niet in overeenstemming zijn met de werkelijkheid,&#13;
dan kunnen de uitkomsten van de toegepaste methodiek&#13;
ook niet in overeenstemming zijn met de feitelijke gang van&#13;
zaken.&#13;
8. Het toekomstig pachtareaal&#13;
De reguliere pacht vertoont al jaren achtereen een daling.&#13;
Naar verwachting zal deze trend zich voorzetten. Hier zijn&#13;
verschillende redenen voor aan te voeren. Allereerst neemt&#13;
het aantal 100% pachtbedrijven af. In de periode 1975-&#13;
2005 is voor alle bedrijven het aantal 100% pachtbedrijven&#13;
met 80% afgenomen, terwijl het percentage bedrijven met&#13;
minder dan 20% pacht afnam met 33% (tabel 3). Het totaal&#13;
aantal bedrijven is in deze periode gedaald met 50%.&#13;
&#13;
Tabel 3. Verdeling bedrijven met pacht.&#13;
1975 1985 1995 2005&#13;
minder dan 20% 100 94 91 67&#13;
tussen 20% en 40% 100 87 66 51&#13;
tussen 40% en 60% 100 82 58 42&#13;
tussen 40% en 80% 100 80 55 37&#13;
Meer dan 80% 100 60 36 21&#13;
Total 100 84 70 50&#13;
Bron: Landbouwtelling (bewerking door LEI)&#13;
&#13;
Dit betekent dat rol van de pacht gaat veranderen. De bedrijven-&#13;
of hoevepacht met 80 tot 100% pacht is aan het&#13;
verdwijnen. Het aandeel van deze bedrijven in het totaal&#13;
van het aantal bedrijven neemt af. Boeren pachten in toenemende&#13;
mate vanuit een eigenaarspositie grond er bij. Dat&#13;
betekent dat er aan de vraagkant naar pachtgrond structurele&#13;
verschuivingen aan het optreden zijn. Naar onze inschatting&#13;
is dit een belangrijke factor achter de afname van&#13;
het pachtareaal. Gezegd moet worden dat niet duidelijk is&#13;
of het nu dankzij of ondanks de pachtregeling is.&#13;
Een tweede reden voor de afname van het pachtareaal -&#13;
maar die kan in het verlengde van de eerste liggen - is dat&#13;
het incomplete karakter van pachtcontracten leidt tot residuele&#13;
beschikkingsmacht en verschillende soorten residu-inkomens.&#13;
Beide zijn gezien hun impact van grote betekenis.&#13;
Het scheiden van deze twee leidt to hold-up en lock-in effecten&#13;
en als gevolg daarvan tot inefficiency. Zoals aangegeven&#13;
bestaan deze residu-inkomens uit: (1) het residu-inkomen&#13;
op korte termijn, ontstaan door het huidige grondgebruik;&#13;
(2) het lange termijn residu-inkomen, bestaande uit&#13;
de waardevermeerdering van de grond; en (3) de waarde&#13;
(plus de waarde-vermeerdering) van de productie- en inkomensrechten.&#13;
Indien een pachter zijn pachtgrond koopt kan hij ook het&#13;
residu-inkomen naar zich toe trekken. Daarmee vormen&#13;
deze factoren belangrijke oorzaken voor het teruglopen van&#13;
het pachtareaal in Nederland. Ontwikkelingen in de praktijk&#13;
bevestigen dat sterke incentivesbij pachters aanwezig&#13;
zijn om gebruik en eigendom van grond in één persoon te&#13;
verenigen, zie bijvoorbeeld Kloet et al. (2000: 9). Dit argument&#13;
geldt zeker indien de pachter in de gelegenheid is om&#13;
de grond tegen verpachte waarde te kopen.&#13;
Box 3 Aankoop tegen verpachte waarde&#13;
In de Pachtwet was sinds 1995 de bepaling opgenomen&#13;
dat indien de pachter gebruik heeft gemaakt van het&#13;
voorkeursrecht en binnen 10 jaar het object verkoopt,&#13;
de pachter een vergoeding aan de ex-verpachter moet&#13;
betalen; zie thans art. 7: 384 BW. Deze vergoeding bedraagt&#13;
het verschil tussen de waarde in onverpachte&#13;
staat en het bedrag dat de pachter ervoor heeft betaald&#13;
ten tijde van de aankoop door de pachter. De vergoeding&#13;
vermindert evenredig naar gelang het aantal jaren&#13;
dat verstreken is sinds de aankoop. Als de pachter zich&#13;
bereid verklaart tot aankoop en geen overeen stemming&#13;
met de ver pachter over de prijs kan bereiken, vindt&#13;
taxatie door de Grondkamer plaats op basis van de&#13;
markt- of ver keerswaar de (art. 7: 379 lid 1BW). Bij verkoop&#13;
zonder voorafgaan de aanbieding aan de pachter&#13;
worden de termij nen van verlen ging van de&#13;
pachtovereen komst verdubbeld (art. 7: 383 BW).&#13;
De aanpassing van pachtnormen geldt voor reguliere pacht&#13;
en geliberaliseerde pacht langer dan 6 jaar. Voor de verpachters&#13;
is het echter niet allemaal goud dat er blinkt. Wij zullen&#13;
twee aspecten bespreken; economische en fiscale.We beginnen&#13;
met de economische aspecten. In veel gebieden gaan de&#13;
pachtprijzen fors omhoog. Zoals boven aangegeven, zal de&#13;
verdere daling van het reguliere pachtareaal gestaag doorgaan.&#13;
Een mogelijk effect van de verhoging van pachtprijzen&#13;
als gevolg van de herziening van de pachtnormen is een&#13;
versnelde daling van het areaal reguliere pacht, met name&#13;
door een reactie aan de vraagkant. Voorst zal als gevolg van&#13;
de verhoging van pachtprijzen de waarde in verpachte staat&#13;
gaan stijgen. Beide effecten - het afnemend areaal en het afnemend&#13;
prijsverschil - hebben tot gevolg dat de mogelijkheid&#13;
om de ‘rent’ die voortvloeit uit het grote prijsverschil&#13;
tussen onverpachte en verpachte gronden als een structurele&#13;
inkomstenbron te benutten verder zal afnemen. Vooral voor&#13;
de institutionele beleggers - nog steeds een belangrijke categorie&#13;
verpachters - is dit een belangrijke rendementsbron.&#13;
Box 4 Het invoer van geliberaliseerde pacht&#13;
Een gevolg van het invoeren van geliberaliseerde pacht&#13;
zal zijn dat de waarde van grond in verpachte staat ten&#13;
opzichte van de vrije verkeerswaarde gaat stijgen. De&#13;
vraag is of het stijgen van de waarde van grond in verpachte&#13;
staat in het belang is van de institutionele beleggers&#13;
in grond. Ook voor hen neemt de omvang van het&#13;
(nog onverdeelde) residu-inkomen af. Voorts heeft het&#13;
gevolgen voor de vermogensrendementsheffing. Opgemerkt&#13;
zij dat institutionele beleggers niet onder de inkomstenbelasting&#13;
vallen waardoor voor hen ook geen&#13;
vermogensrendementsheffing geldt.&#13;
De fiscale aspecten vloeien voort uit de waarderingsgrondslag&#13;
voor verpachte gronden in Box III van de inkomstenbelasting.&#13;
Een effect van de verhoging van pachtprijzen als&#13;
gevolg van de herziening van de pachtnormen is een prijs-&#13;
stijging van de verpachte gronden. Gezien de huidige regeling&#13;
is dit effect op korte termijn verwaarloosbaar. De&#13;
waarde van de verpachte gronden zijn een bepaald percentage&#13;
van de normwaarde van onverpachte gronden (Min.&#13;
van Financiën, 2004: 1-3; 2008:1-3). Belangrijk is echter&#13;
dat bij de normwaarde onderscheid wordt gemaakt tussen&#13;
zogenaamde niet-eindige pacht en eindige pacht. De reguliere&#13;
pacht valt onder niet-eindige pacht. Hiervoor geldt een&#13;
waardering voor de berekening van de vermogensrendementsheffing&#13;
in Box III van 45% per 1 januari 2007 en van&#13;
50% per 31 december 2007 van de normwaarde van onverpachte&#13;
gronden.&#13;
Voor de eenmalige pacht en haar vervangster de geliberaliseerde&#13;
pacht bestaande uit: (a) langer dan 6 jaar; of (b) 6&#13;
jaar of korter, en de teeltpacht gelden veel hoger percentages.&#13;
Deze kunnen lopen van afhankelijk van de duur van&#13;
het pachtcontract van 70 tot 97,5% van normwaarde van&#13;
onverpachte gronden. Het uitwijken van verpachters naar&#13;
deze pachtvormen heeft dus fiscale consequenties in de&#13;
vorm van een hogere rendementsheffing en verlaagt daarmee&#13;
het netto rendement. De geliberaliseerde pacht is&#13;
daarom voor verpachters vallend onder de vermogensrendementsheffing&#13;
een weinig aanlokkelijk perspectief.&#13;
De geliberaliseerde pacht - bestaande sinds september 2007&#13;
- is ingevoerd ter vervanging van de eenmalige pacht. Deze&#13;
laatste pachtvorm is na haar invoering in 1995 gemiddeld&#13;
genomen over de periode tot en met 2005 niet boven de&#13;
5% van het totale agrarische areaal uitgekomen (LEI, 2007:&#13;
35). De eenmalige pacht is ook niet staat geweest om de daling&#13;
van het reguliere pachtareaal te ondervangen. Van de&#13;
geliberaliseerde pacht mag ook niet verwacht worden dat&#13;
deze er wel toe instaat is, ook gelet het netto-rendement.&#13;
9. Samenvatting en conclusie&#13;
De belangrijkste typen van pacht zijn, in volgorde van omvang,&#13;
reguliere pacht, grijze pacht, eenmalige pacht en teeltpacht.&#13;
Met ingang van september 2007 is de eenmalige&#13;
pacht vervangen door twee typen geliberaliseerde pacht:&#13;
(a) langer dan 6 jaar en (b) korter dan 6 jaar.&#13;
De daling van het reguliere pachtareaal zal gestaag door&#13;
gaan. In het recente verleden zijn de eenmalige pacht en&#13;
teeltpacht niet instaat geweest deze daling te ondervangen.&#13;
Eerdere liberaliseringen hebben niet het gewenste effect&#13;
gehad. De vervanging van de eenmalige pacht door geliberaliseerde&#13;
pacht zal een verdere daling van het formele&#13;
pacht areaal niet kunnen tegengaan, ook mede gelet op het&#13;
netto-rendement als gevolg van de vermogensrendementsheffing.&#13;
Blijkbaar geven agrariërs de voorkeur aan grijze pacht. Voor&#13;
grijze pacht is de handshakehet belangrijkste coördinatiemechanisme.&#13;
Dit zou een signaal kunnen zijn. Men wil&#13;
minder regels, zeker als deze averechts uitwerken, en men&#13;
wil meer gebruik maken van vertrouwen en het reputatiemechanisme.&#13;
Eén van de belangrijkste karakteristieken van reguliere&#13;
pachtcontracten is het gebruik van het coördinatiemechanisme&#13;
het ‘handboek’. Het handboek is voor een belangrijk&#13;
deel vastgelegd in wettelijke regelingen. Deze regels zijn in&#13;
het verleden vastgesteld voor het waarborgen van de noodzakelijke&#13;
specifieke investeringen in grond en gebouwen&#13;
(schuren en stallen) en grondgebonden investeringen zoals&#13;
drainage grondverbeteringen. Ze zijn ook bedoeld om deze&#13;
noodzakelijke specifieke investeringen niet te ontmoedigen&#13;
en negatieve effecten zoals hold-up en lock-in effecten te&#13;
beperken.&#13;
Bij contracten van een beperkte duur verdient de pachter&#13;
een dergelijke lange termijn investering niet terug. Het&#13;
voordeel van deze investering valt dan toe aan de eigenaar.&#13;
Zonder een vergoeding voor de pachter zal dit leiden tot&#13;
onderinvestering in grond en gebouwen, en is het beheer&#13;
niet optimaal vanuit maatschappelijk oogpunt. Eigendom&#13;
en gebruik in één hand voorkomt dit hold-upprobleem.&#13;
Een andere manier voor het voorkomen van hold-upproblemen&#13;
is het hebben van goede waarborgen gebaseerd op&#13;
rechtsprincipes. Deze moeten zich richten op de duur van&#13;
het contract, enige zekerheid ter zake van verlenging en een&#13;
vergoeding voor aangebrachte verbeteringen.&#13;
De reguliere pacht biedt door het continuatierecht en het&#13;
melioratierecht deze mogelijkheden. Hierdoor worden&#13;
noodzakelijke specifieke investeringen niet ontmoedigd en&#13;
negatieve effecten zoals hold-up en lock-in effecten beperkt.&#13;
Pachters investeren beduidend meer in grondverbetering&#13;
dan verpachters. Het teruglopen van het areaal reguliere&#13;
pacht is vanuit dit oogpunt een zorgelijk verschijnsel en de&#13;
vraag is wat op lange termijn hiervan de gevolgen zullen&#13;
zijn voor de noodzakelijke investeringen in grond en gebouwen.&#13;
Het instellen van productierechten en rechten op inkomenstoeslagen&#13;
heeft de positie van de grondeigenaar versterkt&#13;
en gelijktijdig de relatieve positie van de pachter verzwakt.&#13;
De waarde en de waardestijging van deze rechten behoren&#13;
ten dele toe aan de grondeigenaar. Zijn beschikkingsmacht&#13;
is daar verstrekt en hij kan ook een aanzienlijk deel&#13;
het residu-inkomen voortvloeiend uit de waardestijging&#13;
naar zich toe trekken.&#13;
Vraagtekens kunnen geplaatst worden bij de overwegingen,&#13;
uitgangspunten en berekeningsmethodiek voor de pachtnormen.&#13;
Ziet men verpachters als beleggers dan is er inherent&#13;
aan dat zij ook risico durven te nemen en streven naar&#13;
een zo hoog mogelijk rendement. Dat betekent dan ook dat&#13;
verkopen van het bezit een optie is. Daarmee kunnen ze de&#13;
prijsstijgingen van verpachte gronden over afgelopen jaren&#13;
ten gelde maken. Staat bij verpachters het in stand houden&#13;
van het familie bezit centraal, dan is er geen reden om uit te&#13;
gaan van strak geformuleerde rendementsvereisten.&#13;
Door een prijsstijging van de landbouwproducten onder&#13;
overigens dezelfde omstandigheden zal de ‘grondrente plus’&#13;
toenemen. Gegeven de uitgangspunten en de gekozen methodiek&#13;
voor het berekenen van de pachtnormen zal de verpachter&#13;
een groot deel van dit extra inkomen naar zich toe&#13;
trekken; het korte termijn residu-inkomen als gevolg van de&#13;
prijsstijging gaat naar de verpachter. Dit lijkt qua effect&#13;
enigszins op een herintroductie van een bij de wet in beginsel&#13;
uitgesloten deelpacht. Een belangrijk verschil is dat bij&#13;
deelpacht pachter en verpachter ook samen de risico’s delen.&#13;
Literatuur&#13;
Allen, D. and D. Lueck (1992),&#13;
Contract Choice in Modern Agriculture: Cash Rent versus Cropshare,&#13;
Journal of Law and Economics, Vol. 35: 397 – 426.&#13;
Allen, D.W. and D. Lueck, (2002),&#13;
The Nature of the Farm. The MIT Press, Cambridge, Massachusetts, 285&#13;
blz.&#13;
Berkhout, P. en C. van Bruchem (edt.) (2007),&#13;
Landbouweconomisch bericht 2007. Periodic Report 07.01, The Hague,&#13;
227 blz.&#13;
Borgen, S.O. and A</content><legacyfootnotes>* Dr. ir. Louis H.G. Slangen is universitair hoofddocent, Leerstoel&#13;
Agrarische Economie en Plattelandsbeleid, Wageningen Universiteit.&#13;
De auteur is prof. mr. Gerard M.F. Snijders zeer erkentelijk voor zijn&#13;
uitvoerig commentaar. Hij is echter verantwoordelijk voor de inhoud&#13;
van het preadvies.&#13;
1. Ministerie van Landbouw, Natuur en Voedselkwaliteit, 31 augustus&#13;
2007. Pacht, nieuwe regels en prijzen 2007, 46 blz.&#13;
2. Hiermee wordt gedoeld op de rol van de prijs bij het afstemmen van&#13;
vraag en aanbod. Andere overwegingen zijn soms belangrijker.&#13;
3. Gemeenschappelijke waarden en normen maken deel uit van een&#13;
congruente set van preferenties binnen een groep van mensen. Zij&#13;
kunnen als een coördinatiemechanisme voor een groep gaan functioneren&#13;
(CPB, 1997: 55).&#13;
4. In een complete contract is daarentegen precies gespecificeerd wat&#13;
ieder partij moet doen in elke omstandigheid. De kosten en opbrengsten&#13;
zijn op een zodanige verdeeld dat iedere partij het optimaal vindt&#13;
om zich aan de contractvoorwaarden te houden. Bij pacht is echter&#13;
geen sprake van een compleet contact.&#13;
5. In de huidige pachtwetgeving staat dit bekend onder het melioratierecht.&#13;
6. Deze benadering wordt ook wel aangeduid als nieuwe eigendomsrechtentheorie.&#13;
Zij is gebaseerd op het idee dat het dikwijls moeilijk is&#13;
om complete en afdwingbare contracten te schrijven. De nieuwe eigendomsrechtentheorie&#13;
wordt ook wel de incomplete contracttheorie&#13;
genoemd (Foss en Foss, 2002: 21). In de incomplete contracttheorie&#13;
wordt het beschikken over de residuele beschikkingsmacht en het residu-&#13;
inkomen genomen als een definitie van eigendom.&#13;
7. In deze benadering worden menselijke wezens niet tot de assetsgerekend.&#13;
8. Tegen deze uitspraak is hoger beroep ingesteld.&#13;
9. Tendele; want de verpachter die de rechten bij het einde van de pacht&#13;
op zijn naam krijgt, moet (grosso modo) de helft van de waarde ervan&#13;
aan de pachter vergoeden.&#13;
10. De mogelijkheid van hold-upontstaat in iedere contractuele relatie&#13;
waarin sprake is van een onvolledig of incompleet contact. De oorzaken&#13;
kunnen verschillend zijn. Zodra een contractpartner een keuze&#13;
heeft gemaakt voor een bepaalde investering in een speciale technologie&#13;
of relatie, kan omschakelen of verbreken van de relatie kostbaar&#13;
worden. Voorts kan door onvoorziene omstandigheden de positie van&#13;
één van de partijen in contractuele relatie verslechteren. Ook dan kan&#13;
verbreken van de relatie kostbaar zijn. De angst voor hold-up problemen&#13;
kan contractpartners ervan weerhouden om investeringen te&#13;
doen. Opbrengsten die dan niet worden gegenereerd zijn de maatschappelijke&#13;
kosten van het hold-up probleem (Milgrom en Roberts,&#13;
1992: 307).&#13;
11. Pachtprijzenbesluit 2007, Besluit van 10 juli 2007, houdende regels&#13;
over de hoogst toelaatbare pachtprijs, Stb.2006, 306.&#13;
12. Het hefboomeffect van de vermogensstructuur is volgens Duffhues&#13;
(1991:180) kan omschreven worden als de extra rendement over het&#13;
eigen vermogen, die ontstaat als gevolg van het financieren met&#13;
vreemd vermogen.</legacyfootnotes><footnotes><footnote/></footnotes><auteurs>dr. ir. L.H.G. Slangen</auteurs><published>2008-03-01 00:00:00</published><modified>2017-06-16 16:17:51</modified><editiondate>2008-03-01</editiondate><htmlpath>https://denhollander.info/artikel/6708</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2012</searchword><id>9711</id><udhid>UDH:TvAR/9711</udhid><titel>Rechtspraak 5681. Amédée Graaf de Marnix de Sainte Aldegonde/Voe­senek (TvAR 2012/5681)</titel><searchwords><searchword>TvAR 2/2012</searchword><searchword>TvAR 2012/5681</searchword><searchword>UDH:TvAR/9711</searchword></searchwords><attachments><attachment><name>TvAR2012_02_07_5681.pdf</name><extention>pdf</extention><url>https://denhollander.info/download/8438/ci</url></attachment></attachments><inleiding>Herziening pachtprijs in de tussen partijen bestaande pacht­overeenkomst met betrekking tot percelen tuinland. Anders dan pachter stelt, is voor de vaststelling van de pachtprijs het overeengekomen gebruik als tuinland en houtwal beslis­send, en niet het door pachter gestelde gebruik als bouw­land. &#13;
</inleiding><content>Het geding in eerste aanleg &#13;
De grondkamer Zuid heeft bij beschikking van 17 juni 2011, waarvan afschrift is verzonden aan partijen op 14 juli 2011, de pachtprijs in de tussen partijen bestaande pachtovereen­komst met betrekking tot percelen tuinland, kadastraal be­kend gemeente Princenhage, sectie N, nrs. 439 en 3013, to­taal groot 4.81.30 ha, herzien en bepaald op € 3.610,00 per jaar, ingaande 15 november 2009. &#13;
Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering. &#13;
Het geding in hoger beroep &#13;
Verpachter is bij een op 4 augustus 2011 ter griffie ingeko­men beroepschrift in beroep gekomen van voormelde be­schikking, met verzoek de onderhavige pachtprijs te bepalen uitgaande van een pachtprijs voor tuinland van € 1.200,00 per ha per jaar. &#13;
Pachter heeft hiertegen verweer gevoerd bij een op 5 sep­tember 2011 ter griffie ingekomen verweerschrift, met ver­zoek (naar de Centrale Grondkamer begrijpt:) de pachtprijs van de onderhavige percelen te bepalen uitgaande van het gebruik daarvan als bouwland. &#13;
De grieven &#13;
Verpachter heeft aangevoerd dat de grondkamer Zuid tot een verkeerde beslissing is gekomen omdat de regionorm voor tuinland € 1.589,00 per ha per jaar is, de vrije verkeerswaar­de van het onderhavige perceel € 60.000,00 per ha bedraagt en het systeem derhalve een pachtprijs voor tuinland van € 1.200,00 per ha per jaar rechtvaardigt. &#13;
Het onderzoek &#13;
De Centrale Grondkamer heeft ter plaatse op 22 novem­ber 2011 een onderzoek doen instellen, waarvan een rapport is opgemaakt dat in afschrift aan deze beschikking is ge­hecht en waarvan de inhoud als hier ingelast moet worden beschouwd. Bij brief van de griffier van 7 december 2011 is een afschrift van dat rapport aan partijen gezonden met kennisgeving dat binnen veertien dagen eventuele bezwa­ren daartegen kenbaar gemaakt konden worden, dan wel een verzoek om een mondelinge behandeling kon worden ge­daan, waarop binnen de gestelde termijn door geen van bei­de partijen is gereageerd. &#13;
Beoordeling van het geschil in hoger beroep &#13;
1. Uit de stukken, waaronder die in eerste aanleg, volgt dat de onderhavige percelen indertijd blijkens de door (de rechtsvoorgangers van) partijen op 19 januari 1995 ondertekende en door de grondkamer voor Noord-Brabant bij beschikking van 31 mei 1996 goedgekeurde pachtovereenkomst zijn verpacht als “tuinland en houtwal”, waarbij perceel N 439 de houtwal is. Deskundigen hebben in hun rapport de pachtprijs van de onderhavige percelen met inacht­neming hiervan getaxeerd. Het door pachter gestelde beëindigde gebruik als tuinland in 1995 kan niet tot een ander oordeel leiden, nu het overeengekomen gebruik beslissend is. &#13;
2. Naar het oordeel van de Centrale Grondkamer hebben deskundigen in hun rapport voorts in voldoende mate en op juiste wijze acht geslagen op het door partijen aangevoerde. Zij heeft ook overigens geen onjuist­heden in hun rapport aangetroffen en zal dit dan ook volgen. &#13;
3. Voor zoveel nodig overweegt de Centrale Grondkamer in dit verband nog dat de onderhavige pachtprijs inge­volge art. 7:333, lid 1 BW, behoudens het bepaalde in de laatste zin daarvan, van rechtswege wordt herzien overeenkomstig de op 1 juli 2011 in werking getreden wijziging van het Pachtprijzenbesluit 2007, welke her­ziening ingevolge lid 4 van genoemd art. is ingegaan op 15 november 2011. &#13;
Slotsom &#13;
De beschikking, waarvan beroep, kan niet in stand blijven. &#13;
Beslissing &#13;
De Centrale Grondkamer, beschikkende in hoger beroep: &#13;
Vernietigt de beschikking, waarvan beroep, en opnieuw be­schikkende: &#13;
Herziet de pachtprijs in de onderhavige pachtovereenkomst en bepaalt deze op € 4.674,00 in totaal per jaar, ingaande 15 november 2009, zulks met vermelding van het navolgende. &#13;
Indien de pachter geen pachtersomslag is verschuldigd inge­volge art. 116, onderdeel b, van de Waterschapswet, kan de pachtprijs worden vermeerderd met maximaal 50% van de waterschapslasten zoals die in het betrokken jaar zijn vast­gesteld. &#13;
Indien op het verpachte land een ruilverkavelingsrente dan wel een landinrichtingsrente rust, kan door de verpachter 50% van de ruilverkavelingsrente dan wel landinrichtings­rente aan de pachter doorberekend worden met een maxi­mum van € 25,00 per ha per jaar. &#13;
Indien de geldelijke lasten welke de verpachter door pu­bliekrechtelijke lichamen zijn opgelegd, worden verhoogd in verband met door deze lichamen uit te voeren onder­houdswerkzaamheden, die vóórdien ten laste kwamen van de pachter, kan de verpachter ten hoogste het bedrag van de aan die werkzaamheden verbonden kosten aan de pachter doorberekenen. &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen, Th.C.M. Willem­se en de deskundige leden mr. ing. J.A. Jansens van Gellicum en ir. H.B.M. Duenk</auteurs><published>2012-02-01 00:00:00</published><modified>2012-02-01 00:00:00</modified><editiondate>2012-02-01</editiondate><htmlpath>https://denhollander.info/artikel/9711</htmlpath></article>
</articles></edition>
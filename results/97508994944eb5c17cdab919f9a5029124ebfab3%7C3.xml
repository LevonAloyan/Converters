<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1991</searchword><id>7036</id><udhid>UDH:TvAR/7036</udhid><titel>'Geradus Wilhelmus Theodorus Verstegen / De besloten vennootschap Wessem Holding B.V.' (TvAR 1991/4507)</titel><searchwords><searchword>TvAR 10/1991</searchword><searchword>TvAR 1991/4507</searchword><searchword>UDH:TvAR/7036</searchword></searchwords><attachments><attachment><name>1991_nr 10_Rechtspraak_4507.pdf</name><extention>pdf</extention><url>https://denhollander.info/download/6646/ci</url></attachment></attachments><inleiding>Pachtwet, art. 1-1 sub d, II-l&#13;
Omstandigheden waaronder niet is bewezen&#13;
dat tussen partijen een mondelinge pachtovereenkomst&#13;
is gesloten. Verstegen heeft in&#13;
hoger beroep zelf uiteengezet dat de percelen&#13;
land in geschil hem door de B. V. als compensatiegrond&#13;
in gebruik zijn gegeven wegens&#13;
de ontgronding en ontzanding van&#13;
pachtgronden. Door dit tijdelijk niet-gebruik&#13;
van pachtgronden eindigde daarop betrekking&#13;
hebbende pachtovereenkomst met de&#13;
B. V. niet. Betalingen die Verstegen tijdens de&#13;
ontgronding en ontzanding bleef verrichten&#13;
wijzen dan ook niet op een nieuwe pachtovereenkomst&#13;
met betrekking tot die compensatiegronden&#13;
ook al was hij volgens de pachtovereenkomst&#13;
geen pacht verschuldigd voor&#13;
het areaal dat hij wegens de ontgronding en&#13;
ontzanding niet kon gebruiken. Betalingen&#13;
door de gebruiker van grond scheppen op&#13;
zichzelf nog geen pachtovereenkomst. </inleiding><content>Pachtkamer Gerechtshof Arnhem, arrest&#13;
van 18 maart 1991&#13;
(Mr. Spoor, mr. Kok, mr. Bierman, baron de&#13;
Weichs de Wenne en De Wolf)&#13;
In de zaak van:&#13;
Geradus Wilhelmus Theodorus Verstegen, wonende te Roermond, appellant, incidenteel&#13;
geïntimeerde, procureur: mr. H.M.G.&#13;
van Lotringen,&#13;
tegen&#13;
De besloten vennootschap Wessem Holding&#13;
B.V., gevestigd te Heel en Panheel, kantoorhoudende&#13;
te Wessem, geïntimeerde, incidenteel&#13;
appellante, procureur: mr. R.L.M, van&#13;
den Wildenberg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de door de pachtkamer van het kantongerecht&#13;
te Roermond op 5 september 1985,&#13;
26 juni 1986,21 augustus 1986,8 september&#13;
1988 en 22 februari 1990 tussen appellant als&#13;
eiser en geïntimeerde als gedaagde (voorheen&#13;
genaamd Wessem B.V.) gewezen vonnissen,&#13;
die in fotocopie aan dit arrest zijn&#13;
gehecht;&#13;
Overwegende:&#13;
Appellant is bij exploit van 21 maart 1990 in&#13;
hoger beroep gekomen van voormelde vonnissen,&#13;
met gelijktijdige dagvaarding van&#13;
geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd met conclusie dat het hof&#13;
de vonnissen d.d. 8 september 1988 en 22 februari&#13;
1990, waarvan beroep, zal vernietigen&#13;
en, opnieuw rechtdoende, alsnog schriftelijk&#13;
zal vastleggen tussen appellant als pachter en&#13;
geïntimeerde als verpachtster een pachtovereenkomst&#13;
met betrekking tot de percelen&#13;
gemeente Melick, sectie A, nr. 4329 bestaande&#13;
uit de percelen gemeente Melick&#13;
(oud), sectie A 3289 en 2807 alsmede sectie&#13;
A, nr. 4546 met een totale grootte ten aanzien&#13;
van het perceel Melick sectie A 4329 van&#13;
3.04.50 ha en ten aanzien van het restant&#13;
perceel sectie A 4329 en perceel A 4546&#13;
verdeeld over diverse perceelsgedeelten ter&#13;
grootte van 52.30 are, 49.30 are, 18.60 are,&#13;
1.03.20 ha, 1.01.20 ha en 1.22.00 ha, derhalve&#13;
in totaal 7.51.10 ha, voor een pachtprijs&#13;
van oorspronkelijk in totaal ƒ 481,- per jaar,&#13;
te weten ƒ 224,- voor het bij inleidend verzoekschrift&#13;
als zodanig aangeduide perceel I;&#13;
een bedrag van ƒ 100,- voor de percelen bij&#13;
inleidend verzoekschrift en de aangehechte&#13;
kaart aangeduid als II en IV en een bedrag&#13;
van ƒ 157,- voor de percelen die op de kaart&#13;
behorende bij het oorspronkelijk inleidende&#13;
verzoekschrift zijn aangeduid als III, V en&#13;
VI, welke pachtprijs later is verhoogd, althans&#13;
naast de in het eindvonnis d.d. 22 februari&#13;
1990 door de pachtkamer van het&#13;
kantongerecht te Roermond schriftelijk vastgelegde&#13;
pachtovereenkomst ten aanzien van&#13;
de aldaar aangeduide percelen, voorts nog&#13;
vast zal leggen de schriftelijke pachtovereenkomst&#13;
tussen appellant en geïntimeerde ten&#13;
aanzien van de door de pachtkamer als zodanig&#13;
in de bijlagen bij het vonnis van&#13;
22 februari 1990 aangeduide percelen met de&#13;
cijfers II, IV en VI, zulks voor een pachtprijs&#13;
tesamen met de percelen waarvan de pachtovereenkomst&#13;
door de pachtkamer Roermond&#13;
schriftelijk is vastgelegd van ƒ 481,-&#13;
oorspronkelijk, thans ƒ 530,- per jaar, zowel&#13;
primair als subsidiair voor de wettelijke duur&#13;
van 6 jaren en ingaande 1 november 1977,&#13;
althans enig tijdstip dat mocht worden bepaald,&#13;
zulks onverminderd de werking van&#13;
art. 9, lid 1, van de Pachtwet en de mogelijke&#13;
toepassing door de grondkamer van art. 9,&#13;
lid 2, van die wet, en voorts zowel primair als&#13;
subsidiair geïntimeerde zal veroordelen in de&#13;
kosten van de procedure in beide instantiën.&#13;
Geïntimeerde - Wessem - heeft bij memorie&#13;
van antwoord de aangevoerde grieven&#13;
bestreden en harerzijds onder aanvoering&#13;
van één grief incidenteel appel ingesteld, met&#13;
conclusie in het principaal appel, dat het hof&#13;
eventueel onder aanvoering van de gronden&#13;
zal bevestigen met uitzondering van de beslissing&#13;
met betrekking tot de proceskosten,&#13;
de vonnissen waarvan beroep, zulks inclusief&#13;
het eindvonnis van de pachtkamer van&#13;
het kantongerecht te Roermond, en in het&#13;
incidenteel appel, dat het hof zal vernietigen,&#13;
onder handhaving van het overige van de&#13;
beslissing, de beslissing met betrekking tot&#13;
de proceskostenveroordeling zoals opgenomen&#13;
in het vonnis van de pachtkamer van het&#13;
kantongerecht te Roermond, gewezen op&#13;
22 februari 1990, en opnieuw rechtdoende&#13;
onder bekrachtiging van het overige der beslissing,&#13;
Verstegen alsnog zal veroordelen in&#13;
de kosten van de procedure in eerste aanleg,&#13;
een en ander met veroordeling van Verstegen&#13;
in de kosten van het principaal en incidenteel&#13;
hoger beroep.&#13;
Verstegen heeft ter rolle van 29 oktober&#13;
1990 akte verzocht.&#13;
Ook ter rolle van 10 december 1990 heeft&#13;
hij akte verzocht. Hierop heeft Wessem bij&#13;
antwoord-akte gereageerd. Tenslotte heeft Wessem ter rolle van 7 januari 1991 andermaal&#13;
akte verzocht.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven&#13;
De door Verstegen aangevoerde grieven luiden&#13;
als volgt:&#13;
I. Ten onrechte overweegt de pachtkamer&#13;
van het kantongerecht te Roermond in het&#13;
eindvonnis d.d. 22 februari 1990 (in de derde&#13;
alinea op pagina 8): 'Met de inhoud der&#13;
hierboven gerelateerde verklaringen van de&#13;
gehoorde getuigen bezien in onderling verband&#13;
en samenhang, wordt vervolgens naar&#13;
het oordeel van de pachtkamer duidelijk, dat&#13;
eiser de litigieuze percelen landbouwgrond,&#13;
op voornoemde kaart gemerkt met de cijfers&#13;
II, IV en VI, ter compensatie voor pachtgronden,&#13;
welke hij voor de ontzanding afstond,&#13;
in gebruik kreeg, waaruit volgt, gelijk&#13;
het woord compensatie reeds zegt, dat zulks&#13;
om niet was en dat na de vereffening - de&#13;
vergelijking -, dit wil zeggen na het weer in&#13;
gebruik krijgen van de 'ontzande' gronden,&#13;
die gecompenseerd werden, het gebruik van&#13;
de zogenaamde compensatiegronden eindigde'.&#13;
II. Ten onrechte is door de pachtkamer van&#13;
het kantongerecht overwogen in het eindvonnis&#13;
op pagina 8 middenonder: 'Dat door&#13;
eiser een pachtprijs zou zijn betaald voor de&#13;
litigieuze percelen landbouwgrond, blijkt uit&#13;
de inhoud der hierboven gerelateerde verklaringen&#13;
van de gehoorde getuigen naar het&#13;
oordeel van de pachtkamer uit niets afdoende&#13;
en zeker niet afdoende uit een verdelende&#13;
specificatie, die eiser zelve met betrekking&#13;
tot de betaalde pachtprijs geeft, daargelaten&#13;
de waarde op zich, welke aan een zodanig&#13;
verdelende specificatie kan worden toegekend'.&#13;
-&#13;
III. Ten onrechte overweegt de pachtkamer&#13;
van het kantongerecht in het tussenvonnis&#13;
d.d. 8 september 1988 (pagina 4 middenin):&#13;
'De pachtkamer is echter van oordeel, dat&#13;
van stenen vrij maken en het 'beboerbaar'&#13;
maken van de litigieuze landbouwgrond in&#13;
het kader van het in gebruik krijgen van deze&#13;
grond niet kan worden beschouwd als de&#13;
voldoening van een tegenprestatie in de zin&#13;
van de Pachtwet, wijl het toch naar het oordeel&#13;
van de pachtkamer moet gaan om een&#13;
voor het gebruik van bedoelde landbouwgronden&#13;
bedongen en derhalve met dit gebruik&#13;
samenhangende tegenprestatie boven&#13;
de normale verplichtingen, welke de - om&#13;
niet - gebruiker daarvan heeft'.&#13;
IV. Ten onrechte overweegt de pachtkamer&#13;
van het kantongerecht in het eindvonnis op&#13;
pagina 8 middenonder: 'De in het geding&#13;
gebrachte produkties geven te dier zake&#13;
evenmin afdoende uitsluitsel'.&#13;
V. Ten onrechte heeft de pachtkamer van het&#13;
kantongerecht in het tussenvonnis d.d.&#13;
8 september 1988 Verstegen belast met een&#13;
bewijsopdracht in plaats van Wessem Hol&#13;
ding B.V., alstoen Wessen B.V., te belasten&#13;
met het bewijs dat de pachtovereenkomst ten&#13;
aanzien van de ten processe bedoelde per&#13;
celen met de cijfers II, IV en VI rechtsgeldig&#13;
was geëindigd.&#13;
VI. Ten onrechte heeft de pachtkamer van het&#13;
kantongerecht in het eindvonnis overwogen&#13;
(pagina 8 onder midden): 'Al het voren&#13;
staande betekent en brengt mede, dat de&#13;
gegeven vraagstelling in negatieve zin beantwoord&#13;
dient te worden, weshalve eiser niet&#13;
geacht kan worden te zijn geslaagd in het&#13;
leveren van bewijs van hetgeen hem te bewijzen&#13;
is opgedragen'.&#13;
VII. Ten onrechte heeft de pachtkamer van&#13;
het kantongerecht overwogen (eindvonnis&#13;
pagina 8 onderaan): 'Na het hiervoren in&#13;
rechte overwogene en op grond daarvan zal&#13;
de pachtkamer dienovereenkomstig beslis&#13;
sen in voege als hierna in het dictum van dit&#13;
vonnis te omschrijven, waarbij de pacht&#13;
kamer termen aanwezig acht in de omstandigheden&#13;
van het geding en van de onderhavige&#13;
zaak de proceskosten te compenseren&#13;
in dier voege, dat iedere partij de eigen kosten&#13;
drage, daar partijen als over en weer op&#13;
punten in het ongelijk gesteld kunnen en ook&#13;
behoren te worden aangemerkt'.&#13;
VIII. Ten onrechte heeft de pachtkamer van&#13;
het kantongerecht in het eindvonnis aan eiser&#13;
het meer of anders gevorderde ontzegd, met&#13;
name de schriftelijke vastlegging van het&#13;
door de pachtkamer zelf als zodanig aangeduide&#13;
percelen met de cijfers II, IV en VI, de&#13;
proceskosten gecompenseerd en voorts in&#13;
het tussenvonnis d.d. 8 september 1988 aan&#13;
Verstegen bewijs opgedragen zoals in dat&#13;
tussenvonnis is geformuleerd. Wessem heeft als grief aangevoerd: Ten&#13;
onrechte heeft de pachtkamer van het&#13;
kantongerecht in het eindvonnis van 22 februari&#13;
1990 de proceskosten tussen partijen&#13;
gecompenseerd.&#13;
De ontvankelijkheid van het hoger beroep&#13;
Verstegen heeft geen grieven aangevoerd tegen&#13;
de tussenvonnissen van 5 september&#13;
1985, 26 juni 1986 en 21 augustus 1986,&#13;
zodat hij in zijn hoger beroep tegen die&#13;
vonnissen niet-ontvankelijk moet worden&#13;
verklaard.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan&#13;
wel niet of onvoldoende weersproken, staat&#13;
ten processe het navolgende vast.&#13;
- Tussen Wessem als verpachtster en Verste&#13;
gen als pachter bestaat een pachtovereenkomst,&#13;
zoals schriftelijk vastgelegd in het&#13;
eindvonnis van 22 februari 1990, met betrekking&#13;
tot percelen landbouwgrond onder&#13;
Melick, totaal groot 4.58.00 ha en aangeduid&#13;
met de cijfers I, III en V op de aan dat vonnis&#13;
gehechte schets;&#13;
- Wessem heeft deze percelen in de jaren&#13;
voorafgaande aan 1978 ontgrind en ontzand.&#13;
Verstegen had de percelen toen al (groten&#13;
deels) in pacht van Wessem;&#13;
- In ieder geval ten tijde van de ontgrinding en&#13;
ontzanding, kreeg Verstegen van Wessem de&#13;
op de vermelde schets aangeduide percelen&#13;
II, IV en VI in gebruik voor de landbouw; - Verstegen heeft in 1976, 1977, 1978 en&#13;
1979 ƒ 269,- per jaar voor 3.57.70 ha pachtland&#13;
aan Wessem betaald. Voordien betaalde&#13;
hij aan Wessem ƒ224,- voor 2.98.35 ha&#13;
pachtland. Vanaf 1980 t/m 1988 betaalde&#13;
Verstegen ƒ 481,- per jaar voor pacht aan&#13;
Wessem;&#13;
- Sedert 1988 heeft Verstegen de percelen II,&#13;
IV en VI niet meer in gebruik.&#13;
Beoordeling van het geschil in hoger beroep&#13;
I. Nu Verstegen zich heeft beroepen op de&#13;
rechtsgevolgen van een mondelinge pacht&#13;
overeenkomst met betrekking tot de percelen&#13;
II, IV en VI en Wessem de totstandkoming&#13;
van een dergelijke overeenkomst gemotiveerd&#13;
heeft betwist, heeft de pachtkamer van&#13;
het kantongerecht Verstegen, gelet op artikel&#13;
177 Rechtsvordering, terecht in het interlocutoire&#13;
vonnis van 8 september 1988 belast&#13;
met het bewijs van die pachtovereenkomst.&#13;
De grief V in het principaal appel is ongegrond.&#13;
2. Door de grieven in het principaal appel,&#13;
zoals toegelicht, wordt aan het hof in volle&#13;
omvang voorgelegd het geschilpunt, of ook&#13;
met betrekking tot de percelen II, IV en VI&#13;
een mondelinge pachtovereenkomst tussen&#13;
Wessem als verpachtster en Verstegen als&#13;
pachter is gesloten. Het hof vindt aanleiding&#13;
dit geschilpunt zelfstandig opnieuw te onderzoeken&#13;
en daarover te beslissen.&#13;
3. Verstegen heeft in de memorie van grieven&#13;
gesteld dat hij de percelen II, IV en VI, het&#13;
land in geschil aanvankelijk in gebruik heeft&#13;
gekregen als compensatiegrond voor het&#13;
pachtland dat door Wessem werd ontgrind en&#13;
ontzand. Toen hij dat laatste pachtland weer&#13;
in gebruik kreeg, zo begrijpt het hof Verste&#13;
gen, zou hij het gebruik van het land in&#13;
geschil hebben gecontinueerd, waartegen&#13;
over de pachtsom is verhoogd van ƒ 269,- tot&#13;
in totaal ƒ 481,- per jaar, een geringe verhoging&#13;
omdat hij alle percelen weer beboerbaar&#13;
- vrij van stenen - moest maken. Aldus zou&#13;
een pachtverhouding tussen partijen ook met&#13;
betrekking tot de percelen II, IV en VI zijn&#13;
ontstaan.&#13;
4. Wessem stelt zich op het standpunt dat die&#13;
percelen aan Verstegen om niet in gebruik&#13;
zijn gegeven als compensatie voor de grond&#13;
die werd ontgraven. Toen Verstegen de&#13;
pachtpercelen I, III en V weer in volledig&#13;
gebruik kreeg, kon hij volgens Wessem geen&#13;
rechten meer doen gelden op het gebruik van&#13;
de percelen II, IV en VI. 5. De in eerste aanleg gehoorde getuigen&#13;
verklaren met uitzondering van Verstegen&#13;
zelf niets over overleg tussen partijen,&#13;
waarbij een pachtovereenkomst met betrek&#13;
king tot de percelen II, IV en VI is gesloten en&#13;
een tegenprestatie voor het gebruik van die&#13;
percelen is overeengekomen.&#13;
6. Dat Verstegen voor 1980 tijdens de ontgrinding&#13;
en ontzanding van de pachtpercelen&#13;
pachtpenningen is blijven betalen aan&#13;
Wessem en dat hij in 1981 een verhoging van&#13;
ƒ 269,-tot/ 481,-is gaan betalen, levert geen&#13;
enkel bewijs op voor de stelling van Verste&#13;
gen dat hij hiermee ook een door Wessem&#13;
bedongen pachtprijs voor de percelen II, IV&#13;
en VI, groot 2.93.10 ha, betaalde. Wessem&#13;
heeft in dit verband opgemerkt dat de oppervlakte van de percelen I, III en V, die&#13;
Verstegen in 1980 (weer) in gebruik kreeg,&#13;
ongeveer 1 ha groter was dan de oppervlakte&#13;
welke hij - afgezien van de compensatiegrond&#13;
- van Wessem pachtte.&#13;
7. Ook uit de door Verstegen overgelegde&#13;
betalingsbewijzen blijkt niet dat die betrek&#13;
king hebben op de percelen land in geschil II,&#13;
IV en VI. De stelling van Verstegen dat het&#13;
door hem schonen van hem door Wessem&#13;
in gebruik gegeven percelen land als een&#13;
bedongen tegenprestatie voor het gebruik&#13;
van de percelen II, IV en VI moet worden&#13;
aangemerkt, wordt door geen der in eerste&#13;
aanleg gehoorde getuigen gestaafd, ook niet&#13;
door de getuigeverklaring van Verstegen&#13;
zelf.&#13;
8. Gelet op art. 213, lid 1, Wetboek van&#13;
Burgerlijke Rechtsvordering, kan aan de&#13;
getuigeverklaring van Verstegen zelf, dat in&#13;
1979 'via het Landbouwhuis' met Wessem&#13;
overeenstemming over een pachtovereenkomst&#13;
is bereikt, geen bewijs worden ontleend.&#13;
Dit klemt te meer nu Verstegen in&#13;
hoger beroep zelf heeft uiteengezet dat de&#13;
percelen land in geschil hem als compensatiegrond&#13;
in gebruik zijn gegeven wegens&#13;
de ontgrinding en ontzanding van pachtgronden.&#13;
Door dit tijdelijke niet-gebruik van&#13;
pachtgronden eindigde de daarop betrekking&#13;
hebbende pachtovereenkomst niet. Betalingen&#13;
die Verstegen tijdens de ontgrinding en&#13;
ontzanding bleef verrichten, wijzen, anders&#13;
dan Verstegen in hoger beroep heeft doen&#13;
aanvoeren, dan ook niet op een nieuwe&#13;
pachtovereenkomst met betrekking tot die&#13;
compensatiegronden ook al was Verstegen&#13;
volgens de pachtovereenkomst geen pacht&#13;
verschuldigd voor het areaal dat hij wegens&#13;
de ontgrinding en ontzanding niet kon ge&#13;
bruiken. Betalingen door de gebruiker van&#13;
grond scheppen op zichzelf nog geen pacht&#13;
overeenkomst. Dat Verstegen zijn pachtrechten&#13;
in het geheel niet meer kon uitoefenen&#13;
wegens op het pachtland ingebracht puin&#13;
en daar met toestemming van Wessem aan&#13;
gevoerde afvalstoffen van een steenwolfabriek,&#13;
is op geen enkele wijze komen vast&#13;
te staan.&#13;
9. In hoger beroep heeft Verstegen nog wel&#13;
bewijs aangeboden van zijn stellingen maar&#13;
dit algemene bewijsaanbod moet als te vaag&#13;
worden gepasseerd.&#13;
Slotsom:&#13;
Het bovenbedoelde geschilpunt moet in het&#13;
voordeel van Wessem worden beslist.&#13;
Verstegen heeft niet betwist dat Wessem&#13;
bereid was aan schriftelijke vastlegging van&#13;
de pachtovereenkomst met betrekking tot de&#13;
percelen I, III en V mee te werken. De grief&#13;
in het incidenteel appel is gegrond. Verstegen&#13;
zal als de in het ongelijk gestelde partij de&#13;
kosten van het geding in beide instanties&#13;
hebben te dragen. Alle grieven in het principaal&#13;
beroep zijn ongegrond. Beslist moet&#13;
worden als volgt.&#13;
Rechtdoende in hoger beroep:&#13;
Verklaart appellant niet-ontvankelijk in zijn&#13;
hoger beroep tegen de vonnissen van 5 september&#13;
1985, 26 juni 1986 en 21 augustus&#13;
1986 van de pachtkamer van het kantongerecht&#13;
te Roermond.&#13;
Bekrachtigt het interlocutoire vonnis van&#13;
8 september 1988 en het eindvonnis van&#13;
22 februari 1990 van die pachtkamer, het&#13;
eindvonnis behalve voor wat betreft de compensatie&#13;
van de proceskosten en alleen in&#13;
zoverre opnieuw rechtdoende:&#13;
Veroordeelt appellant in de kosten van de&#13;
eerste aanleg, aan de zijde van geïntimeerde&#13;
tot heden begroot op ƒ 750,-.&#13;
Veroordeelt appellant in de kosten van het&#13;
hoger beroep, aan de zijde van geïntimeerde&#13;
tot heden begroot op ƒ 1500,- voor wat betreft&#13;
het principaal appel en ƒ 300,- voor wat&#13;
betreft het incidenteel beroep.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, baron de&#13;
Weichs de Wenne en De Wolf</auteurs><published>1991-10-01 00:00:00</published><modified>1991-10-01 00:00:00</modified><editiondate>1991-10-01</editiondate><htmlpath>https://denhollander.info/artikel/7036</htmlpath></article>
</articles></edition>
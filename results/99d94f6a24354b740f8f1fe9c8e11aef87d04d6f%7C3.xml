<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2001</searchword><id>4716</id><udhid>UDH:TvAR/4716</udhid><titel>Hoogenveen / Van Ginkel c.s. (TvAR 2001/5082)</titel><searchwords><searchword>TvAR 10/2001</searchword><searchword>TvAR 2001/5082</searchword><searchword>UDH:TvAR/4716</searchword></searchwords><attachments><attachment><name>2001_nr 10_Rechtspraak_5082.pdf</name><extention>pdf</extention><url>https://denhollander.info/download/4658/ci</url></attachment></attachments><inleiding>[Pachtwet art. 128]&#13;
&#13;
Het geschil m.b.t. verwijdering van hekken,&#13;
die pachter verhinderen gebruik te maken&#13;
van een pad, dat toegang geeft tot het&#13;
gepachte over niet-gepachte grond, is een&#13;
geschil betrekkelijk tot een pachtovereenkomst.&#13;
Verbod tot plaatsen van hekken bekrachtigd.&#13;
Vordering tegen pachter tot verwijdering&#13;
van woonboot van het gepachte en tot niettoelaten&#13;
van bewoner van de woonboot&#13;
(= ex-pachter) op gepachte, afgewezen.&#13;
Vaststelling, welk gedeelte van het erf en&#13;
van de woning tot verpachte behoren.</inleiding><content>ARREST IN DE ZAAK VAN:&#13;
Ruth Hoogenveen, wonende te Wageningen,&#13;
appellant in het principaal appèl,&#13;
geïntimeerde in het incidenteel appèl,&#13;
procureur: mr. J.H. van Vliet,&#13;
tegen&#13;
1 Johan Herman van Ginkel,&#13;
2 Herman Jan van Ginkel, beiden wonende te&#13;
Breukelen,&#13;
geïntimeerden in het principaal appèl,&#13;
appellanten in het incidenteel appèl.&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis dat de&#13;
pachtkamer van het kantongerecht te Utrecht&#13;
op 23 februari 1998 tussen partijen – hierna&#13;
ook te noemen Hoogenveen resp. J.H. van&#13;
Ginkel en H.J. van Ginkel en tezamen Van&#13;
Ginkel c.s. – heeft gewezen; van dat vonnis is&#13;
een fotokopie aan dit arrest gehecht.&#13;
2 Het geding in hoger beroep&#13;
2.1 Hoogenveen heeft bij exploten van&#13;
21 maart 1998 aan Van Ginkel c.s. aangezegd&#13;
van het bovengenoemde vonnis in hoger&#13;
beroep te komen, met hun dagvaarding voor&#13;
de pachtkamer van dit hof.&#13;
2.2 Bij memorie van grieven heeft Hoogenveen&#13;
zes grieven tegen het bestreden vonnis&#13;
aangevoerd en toegelicht en geconcludeerd&#13;
dat het hof het vonnis waarvan beroep in conventie&#13;
en reconventie zal vernietigen en, opnieuw&#13;
rechtdoende, bij arrest:&#13;
1. Van Ginkel c.s. althans (H.J. van Ginkel,&#13;
lees:) J.H. van Ginkel alsnog niet-ontvankelijk&#13;
zal verklaren in hun vordering in conventie&#13;
voor zover deze in eerste instantie niet is afgewezen,&#13;
dan wel zij daarin niet niet-ontvankelijk&#13;
zijn verklaard, althans deze vordering&#13;
hun, althans hem, zal ontzeggen als zijnde&#13;
ongegrond en/of onbewezen;&#13;
2. de door Hoogenveen in eerste instantie in&#13;
reconventie ingestelde vordering jegens Van&#13;
Ginkel c.s. alsnog toe zal wijzen, en de geïntimeerde&#13;
sub 1 (lees: sub 2), de heer Herman&#13;
Jan van Ginkel, zal veroordelen om binnen&#13;
één maand na betekening van het in deze te&#13;
wijzen arrest de voorheen door hem gepachte&#13;
onroerende zaak, staande en gelegen te Breukelen,&#13;
Oud Aa 10, met al het zijne en al de zijnen&#13;
te ontruimen en ontruimd te houden,&#13;
zulks op straffe van verbeurte van een dwangsom&#13;
aan Hoogenveen van ƒ 10.000,– alsmede&#13;
van ƒ 500,– voor ieder dag of gedeelte daarvan&#13;
dat geïntimeerde sub 1 (lees: sub 2) daarmee&#13;
langer in gebreke blijft, met machtiging aan&#13;
Hoogenveen om, indien de geïntimeerde sub&#13;
1 (lees: sub 2) na verloop van één maand na&#13;
voornoemde betekening van het in deze te&#13;
wijzen arrest met die ontruiming in gebreke&#13;
blijft, deze zelf te doen uitvoeren, desnoods&#13;
met behulp van de sterke arm van justitie en&#13;
politie, alsmede de pachtovereenkomst tussen&#13;
geïntimeerde sub 2 (lees: sub 1), de heer Johan&#13;
Herman van Ginkel, en Hoogenveen zal ontbinden&#13;
met onmiddellijke ingang, dan wel&#13;
met ingang van een door de pachtkamer van&#13;
het hof nader te bepalen datum;&#13;
3. de geïntimeerde (het hof leest: geïntimeerden)&#13;
zal veroordelen in de kosten van deze&#13;
procedure in beide instanties.&#13;
2.3 Bij memorie van antwoord hebben Van&#13;
Ginkel c.s. verweer gevoerd, onder aanvoering&#13;
van twee grieven incidenteel beroep ingesteld,&#13;
bewijs aangeboden, producties in het&#13;
geding gebracht en geconcludeerd dat het hof&#13;
Hoogenveen in zijn ingesteld hoger beroep&#13;
niet-ontvankelijk zal verklaren althans dit&#13;
hoger beroep ongegrond zal verklaren en het&#13;
vonnis van de pachtkamer van het Kantongerecht&#13;
te Utrecht zowel in conventie als in&#13;
reconventie zal bevestigen, behoudens voorzover&#13;
daarbij is afgewezen de gevorderde verklaring&#13;
voor recht c.q. schriftelijke vastlegging&#13;
van het bijgelegen erf en de ter beschikking&#13;
stelling van de twee gemelde slaapkamers,&#13;
zoals bedoeld onder punt 1 en 3 van het petitum&#13;
van de inleidende dagvaarding, zulks alles&#13;
met veroordeling van Hoogenveen in de proceskosten&#13;
in beide instanties alsmede dat het&#13;
hof het vonnis waarvan beroep zal vernietigen,&#13;
voor zover daarbij is afgewezen het&#13;
gevorderde onder punt 1 en punt 3 van het&#13;
petitum in de dagvaarding, te weten de verklaring&#13;
voor recht/schriftelijke vastlegging en de&#13;
voorziening en terbeschikkingstelling van de&#13;
slaapkamer en opnieuw rechtdoende in hoger&#13;
beroep alsnog:&#13;
1. zal verklaren voor recht, dat het erf c.q. de&#13;
toegangspaden en het gehele terrein gelegen&#13;
aan de westkant van de boerderijgebouwen&#13;
aan het Oud Aa 10 te Breukelen tot aan de&#13;
scheidingssloot behoren tot het gepachte als&#13;
bovenomschreven, althans schriftelijk zal vastleggen&#13;
de mondelinge pachtovereenkomst met&#13;
betrekking tot dit erfgedeelte tussen Van Ginkel&#13;
(het hof leest: J.H. van Ginkel) als pachter&#13;
en Hoogenveen als verpachter.&#13;
2. Hoogenveen zal veroordelen om binnen&#13;
1 maand na de betekening van het in deze te&#13;
wijzen arrest wederom de tussenwand aan te&#13;
brengen tussen de bedoelde twee slaapkamers&#13;
op de bovenverdieping van de boerderij, Oud&#13;
Aa 10, en vervolgens de tot het gepachte&#13;
behorende slaapkamer (slaapkamer 2) wederom&#13;
aan Van Ginkel ter beschikking te stellen,&#13;
zulks op straffe van verbeurte van een dwangsom&#13;
van ƒ 500,– voor elke dag, dat Hoogenveen&#13;
weigert aan dit vonnis te voldoen.&#13;
3 zulks met veroordeling van Hoogenveen in&#13;
de proceskosten in beide instanties.&#13;
2.4 Bij memorie van antwoord in het incidenteel&#13;
appèl heeft Hoogenveen daarin verweer&#13;
gevoerd en geconcludeerd dat het hof de door&#13;
Van Ginkel c.s. in het incidenteel appèl aangevoerde&#13;
grieven zal verwerpen als zijnde ongegrond&#13;
en/of onbewezen en voor het overige&#13;
zal beslissen zoals door Hoogenveen in het&#13;
principaal appèl is gevorderd, een en ander&#13;
met veroordeling van Van Ginkel c.s. in de&#13;
kosten van de procedure.&#13;
2.5 Ter zitting van het hof op 14 juni 1999,&#13;
hebben partijen, ter zitting aanwezig, het hof&#13;
nadere inlichtingen verstrekt en hun standpunten&#13;
doen bepleiten, Hoogenveen door mr&#13;
B. Nijman, advocaat te Wageningen, en Van&#13;
Ginkel c.s. door mr drs J.P. de Man, advocaat&#13;
te Rosmalen, waarbij beiden pleitnotities hebben&#13;
overgelegd.&#13;
2.6 Vervolgens hebben partijen hun stukken&#13;
aan het hof overgelegd voor het wijzen van&#13;
arrest.&#13;
3 De grieven&#13;
Hoogenveen heeft in het principaal appèl&#13;
tegen het vonnis waarvan beroep de volgende&#13;
grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht zich bevoegd geacht kennis te&#13;
nemen van de vordering van Van Ginkel c.s.,&#13;
althans geïntimeerde sub 1, gericht op het verkrijgen&#13;
van een gebod aan Hoogenveen om&#13;
hekken, staande op het niet verpachte gedeelte&#13;
van de gronden ten westen van de boerderij&#13;
Oud Aa 10 te Breukelen, te verwijderen.&#13;
Grief II&#13;
Ten onrechte heeft de pachtkamer van het&#13;
kantongerecht de vordering van Van Ginkel&#13;
c.s., althans geïntimeerde sub 1, gericht op het&#13;
verkrijgen van een gebod aan Hoogenveen,&#13;
om het hek, staande op het niet verpachte deel&#13;
van de gronden ten westen van de boerderij&#13;
Oud Aa 10 te Breukelen, te verwijderen, toegewezen&#13;
en Hoogenveen tot verwijdering van&#13;
het hek veroordeeld.&#13;
Grief III&#13;
Ten onrechte heeft de pachtkamer van het&#13;
kantongerecht de vordering, door Hoogenveen&#13;
in eerste instantie in reconventie ingesteld,&#13;
inhoudende een gebod aan H.J. van&#13;
Ginkel om het voorheen door hem gepachte&#13;
te ontruimen en dit ontruimd te houden, afgewezen&#13;
en daartoe overwogen zoals zij heeft&#13;
gedaan in het bestreden vonnis onder punt 7&#13;
bij ad d.&#13;
Grief IV&#13;
Ten onrechte heeft de pachtkamer van het&#13;
kantongerecht overwogen zoals in het vonnis&#13;
onder punt 7 bij ad e. is weergegeven.&#13;
Grief V&#13;
Ten onrechte heeft de pachtkamer van het&#13;
kantongerecht de vordering van Hoogenveen&#13;
om de pachtovereenkomst tussen hem en&#13;
geïntimeerde sub 2 (lees: sub 1), de heer Johan&#13;
Herman van Ginkel, te ontbinden, afgewezen.&#13;
Grief VI&#13;
Ten onrechte heeft de pachtkamer van het&#13;
kantongerecht nagelaten om Van Ginkel c.s.,&#13;
althans de geïntimeerde sub 1, inzake de vordering&#13;
in conventie in de proceskosten te veroordelen,&#13;
terwijl de pachtkamer tevens ten&#13;
onrechte Hoogenveen in de procedure in&#13;
reconventie in de proceskosten heeft veroordeeld.&#13;
Van Ginkel c.s. hebben in het incidenteel&#13;
appèl tegen het vonnis waarvan beroep de&#13;
volgende grieven aangevoerd:&#13;
Grief I&#13;
Ten onrechte overweegt de pachtkamer van&#13;
het kantongerecht dat de gevorderde verklaring&#13;
voor recht c.q. schriftelijke vastlegging&#13;
met betrekking tot het erf en toegangspaden&#13;
bij de boerderij-gebouwen aan het Oud Aa 10&#13;
te Breukelen niet toewijsbaar is.&#13;
Grief II&#13;
Ten onrechte overweegt de pachtkamer van&#13;
het kantongerecht dat de vordering tot terbeschikkingstelling&#13;
van de 2 slaapkamers en het&#13;
herstel van de tussenwand niet toewijsbaar is.&#13;
4 De vaststaande feiten&#13;
In hoger beroep kan van de volgende – erkende&#13;
of door de wederpartij niet of onvoldoende&#13;
betwiste – feiten worden uitgegaan.&#13;
4.1 Op 25 april 1995 (lees: 1985, red.) is&#13;
schriftelijk een pachtovereenkomst gesloten&#13;
tussen Maria Cornelia Jacoba van Ginkel-Visser&#13;
als verpachtster en H.J. van Ginkel als&#13;
pachter met betrekking tot de boerenhoeve&#13;
met stallen, schuren, hooiberg, erf, ondergrond,&#13;
bouw-, weiland en water, gelegen te&#13;
Breukelen-Nijenrode, sectie B, nrs 5, 9, 10 en&#13;
1546, tezamen groot 16.07.60 ha, en sectie A,&#13;
nr 582, groot 4.20 are, met uitzondering van&#13;
het woonhuis met schuur, ondergrond, erf en&#13;
weg, gelegen te Breukelen aan Oud Aa 10,&#13;
uitmakende gedeelten, tezamen groot ongeveer&#13;
30 aren van gemeld perceel sectie B,&#13;
nr 1546 en sectie A, nr 582, zoals met zwart&#13;
aangegeven op een aan de betrokken akte&#13;
gehechte tekening, voor de duur van 12 jaren,&#13;
ingaande 1 juni 1985, voor een pachtprijs van&#13;
ƒ 15.000,– per jaar.&#13;
4.2 Deze pachtovereenkomst is (met wijziging&#13;
van de pachtprijs) goedgekeurd door de&#13;
grondkamer voor Utrecht op 7 augustus 1985.&#13;
4.3 Tussen partijen bestaat er overeenstemming&#13;
over, dat de werkelijke grootte van het&#13;
gepachte thans, ingevolge ruilverkaveling,&#13;
15.10.00 ha is.&#13;
4.4 In 1950 heeft een interne verbouwing van&#13;
het woonhuis plaatsgevonden (onder meer is&#13;
een trap bijgebouwd en een aantal interne&#13;
deuren gesloten) ten behoeve van gebruik als&#13;
twee woningen.&#13;
4.5 M.C.J. Van Ginkel-Visser heeft het woonhuis&#13;
(en na genoemde verbouwing in 1950 het&#13;
noordelijk gedeelte, ook aangeduid als nr 10 a)&#13;
bewoond tot omstreeks begin 1989, waarna&#13;
zij is opgenomen in de woning van Hoogenveen&#13;
te Wageningen.&#13;
4.6 Het andere gedeelte van het woonhuis aan&#13;
Oud Aa nr 10 wordt thans bewoond door de&#13;
huidige pachter J.H. van Ginkel.&#13;
4.7 De voormalige pachter H.J. van Ginkel&#13;
bewoont sedert ca 1963 met zijn echtgenote&#13;
een woonboot, liggend in tot het gepachte&#13;
behorend water.&#13;
4.8 De goederen van voornoemde M.C.J. Van&#13;
Ginkel-Visser zijn bij beschikking van de&#13;
kantonrechter te Utrecht van 20 januari 1989&#13;
onder bewind gesteld, met benoeming van&#13;
Hoogenveen en mr J.A.G. Jansen tot bewindvoerders.&#13;
Bij beschikking van 9 juni 1989 van de kantonrechter&#13;
te Wageningen is mr Jansen als&#13;
mede-bewindvoerder ontslagen. Sedertdien is&#13;
Hoogenveen enig bewindvoerder van M.C.J.&#13;
Van Ginkel-Visser geweest.&#13;
4.9 M.C.J. Van Ginkel-Visser is overleden op&#13;
22 juni 1992.&#13;
Hoogenveen is bij testament van M.C.J. Van&#13;
Ginkel-Visser d.d. 24 augustus 1990 tot haar&#13;
enig erfgenaam benoemd. Hoogenveen heeft&#13;
als zodanig de boerenhoeve c.a. van haar geërfd.&#13;
4.10 Bij vonnis van de pachtkamer van het&#13;
kantongerecht te Utrecht van 3 augustus&#13;
1989, bekrachtigd bij arrest van de pachtkamer&#13;
van dit hof van 30 september 1991, zijn&#13;
(onder meer) vorderingen van Hoogenveen&#13;
tot nietig- resp. ontbondenverklaring van de&#13;
pachtovereenkomst afgewezen.&#13;
4.11 Bij vonnis van de pachtkamer van het&#13;
kantongerecht te Utrecht van 16 augustus&#13;
1993 zijn – kort weergegeven – door Hoogenveen&#13;
gevorderde voorlopige voorzieningen&#13;
met betrekking tot medewerking van Van&#13;
Ginkel c.s. aan interne verbouwingen in het&#13;
woonhuis afgewezen, door Van Ginkel c.s.&#13;
gevorderde voorlopige voorzieningen met&#13;
betrekking tot de erf-inrichting afgewezen en&#13;
is een door Van Ginkel c.s. gevorderde voorlopige&#13;
voorziening tot niet-afsluiting van een&#13;
pad naar de voornoemde woonboot op straffe&#13;
van een dwangsom toegewezen.&#13;
4.12 Krachtens beschikking van de pachtkamer&#13;
van het kantongerecht te Utrecht van&#13;
19 april 1995 is de pachtovereenkomst met&#13;
H.J. van Ginkel als (mede)pachter, in verband&#13;
met diens 65-jarige leeftijd, per 1 juni 1997&#13;
niet verlengd en dus geëindigd. Diens zoon&#13;
J.H. van Ginkel is sedertdien de enige pachter.&#13;
4.13 Hoogenveen heeft in 1996 dat deel van&#13;
de boerenhoeve en het erf, dat zijn eigendom&#13;
is en niet is verpacht, in gebruik gegeven aan&#13;
de rechtspersoonlijkheid bezittende vereniging&#13;
“Molukse Evangelische Kerk” te Houten&#13;
ten behoeve van haar werk onder jongeren.&#13;
Dit gebruik is inmiddels geëindigd en dit&#13;
gedeelte van de woning van de hoeve staat&#13;
sedertdien leeg.&#13;
4.14 Bij vonnis van de pachtkamer van het&#13;
kantongerecht te Utrecht van 12 mei 1997 is&#13;
een voorlopige voorziening tussen partijen&#13;
getroffen met betrekking tot verwijdering van&#13;
hekken.&#13;
4.15 Bij beschikking van de grondkamer voor&#13;
Utrecht van 21 december 1993, bekrachtigd&#13;
door de Centrale grondkamer bij beschikking&#13;
van 26 juli 1994, is een verzoek van Hoogenveen&#13;
om machtiging op grond van art. 30&#13;
Pachtwet tot het aanbrengen van (onder meer)&#13;
verbeteringen aan de woning en verlegging&#13;
van een tuinpad afgewezen.&#13;
5 De beoordeling van het geschil in&#13;
hoger beroep&#13;
In het principaal appèl&#13;
Grief 1&#13;
5.1 Hoewel Hoogenveen dat niet tot uiting&#13;
heeft doen komen in het petitum van zijn&#13;
memorie van grieven, begrijpt het hof dat&#13;
Hoogenveen in deze grief de verwerping door&#13;
de pachtkamer van het kantongerecht van zijn&#13;
beroep op onbevoegdheid van de pachtrechter&#13;
ter zake van zijn vordering in conventie sub 2&#13;
(tot verwijdering van hekken) in hoger beroep&#13;
wederom aan de orde wenst te stellen.&#13;
Hoogenveen acht de pachtrechter te dezer&#13;
zake niet bevoegd. Van Ginkel c.s. blijkens&#13;
hun vordering wel.&#13;
5.2 Hier wordt vooralsnog in het midden gelaten,&#13;
dat Van Ginkel c.s. (ook) deze vordering&#13;
hebben gegrond op hun stelling dat de toegangspaden&#13;
naar het gepachte feitelijk ook tot&#13;
het gepachte gerekend moet worden op grond&#13;
van een mondelinge/feitelijke overeenkomst&#13;
tussen H.J. van Ginkel en de rechtsvoorgangster&#13;
van Hoogenveen (zie het elfde en twaalfde&#13;
“aangezien” van de inleidende dagvaarding).&#13;
5.3 Aan de orde is de vraag of Hoogenveen is&#13;
gehouden hekken te verwijderen, die aan Van&#13;
Ginkel c.s. het gebruik verhinderen van een&#13;
pad dat toegang geeft tot het gepachte over&#13;
een niet-verpacht gedeelte van het erf van de&#13;
hoeve.&#13;
Dit geschil houdt naar het oordeel van het&#13;
hof, ook indien niet van pacht van dit gedeelte&#13;
sprake zou zijn, een zodanig nauw verband&#13;
met (de rechtsverhouding tussen partijen, op&#13;
grond van) de pachtovereenkomst, dat dit&#13;
geschil een zaak betreft, betrekkelijk tot een&#13;
pachtovereenkomst, in de zin van art. 128&#13;
Pachtwet.&#13;
5.4 Daarbij neemt het hof in aanmerking&#13;
– dat in de pachtovereenkomst het gedeelte&#13;
van het erf, waarover dit pad loopt, expliciet is&#13;
uitgesloten van de pacht;&#13;
– dat (zoals Van Ginkel c.s. in hun stukken en&#13;
ter zitting van het hof, door Hoogenveen&#13;
onvoldoende betwist, is gesteld) gebruik van&#13;
dit pad door de rechtsvoorgangster van&#13;
Hoogenveen als verpachtster is toegestaan aan&#13;
H.J. van Ginkel als pachter, gelijktijdig met&#13;
het sluiten van de pachtovereenkomst;&#13;
– dat dit toegangspad de enige toegangsweg&#13;
(althans voor voertuigen) vormt van de openbare&#13;
weg naar het gepachte land en de tot het&#13;
gepachte behorende bedrijfsgebouwen (vice&#13;
versa) en dat het gebruik van dit pad dus&#13;
noodzakelijk is voor gebruik van het gepachte&#13;
overeenkomstig zijn bestemming.&#13;
5.5 De pachtkamer van het kantongerecht&#13;
heeft zich dus met recht bevoegd geacht tot&#13;
beslissing over deze vordering, zodat grief I&#13;
wordt verworpen.&#13;
Grief II&#13;
5.6 Mede op grond van hetgeen ter zitting van&#13;
het hof door partijen is toegelicht over de feitelijke&#13;
situatie ter plaatse aan de hand van&#13;
door partijen overgelegde en getoonde foto’s&#13;
en situatieschetsen, is het hof van oordeel dat&#13;
de, op het niet tot het verpachte behorende,&#13;
westelijke gedeelte van het erf geplaatste hekken&#13;
een behoorlijke toegang tot het gepachte&#13;
verhinderen voor gebruikelijke voertuigen,&#13;
nodig voor het gebruik door Van Ginkel c.s.&#13;
van het gepachte land en de gepachte bedrijfsgebouwen&#13;
overeenkomstig hun bestemming.&#13;
5.7 Daarbij tekent het hof aan, dat partijen er&#13;
blijkens hun mededelingen ter zitting van het&#13;
hof niet over van mening verschillen, dat het&#13;
balcon (aanwezig aan de noordwestelijke&#13;
zijde van de woning op ca 3 meter hoogte) en&#13;
de gierkelder (zich ondergronds uitstrekkend&#13;
tot ca 3 meter uit de noordwestelijke gevel&#13;
van de woning) het voor bedoelde voertuigen&#13;
(die meer dan 3 meter hoog kunnen zijn en&#13;
veelal te zwaar zijn om over de gierkelder te&#13;
rijden) veelal onmogelijk maken een pad&#13;
direct langs deze gevel van de woning te&#13;
gebruiken, en zulke voertuigen daardoor&#13;
genoodzaakt zijn een pad te gebruiken waarbij&#13;
dit balcon en deze gierkelder worden&#13;
gemeden.&#13;
5.8 Het hof verwerpt het betoog van Hoogenveen,&#13;
dat de aan de pachtkamer van het kantongerecht&#13;
in eerste instantie ter plaatse&#13;
getoonde hekken niet door hem, doch door&#13;
de toenmalige gebruikers van dit erfgedeelte&#13;
zonder zijn instemming waren geplaatst.&#13;
Hoogenveen heeft op geen enkele manier aannemelijk&#13;
gemaakt dat hij, indien dat juist zou&#13;
zijn, daar jegens deze gebruikers bezwaar&#13;
tegen heeft gemaakt. Het hof acht Hoogenveen&#13;
ook in dat geval jegens Van Ginkel c.s.&#13;
verantwoordelijk voor de aanwezigheid van&#13;
deze hekken.&#13;
5.9 Ter zitting van het hof heeft Hoogenveen&#13;
erkend dat hij door hekken op het niet-verpachte&#13;
gedeelte van het erf te plaatsen (mede)&#13;
heeft beoogd Van Ginkel c.s. te verhinderen&#13;
een toegangspad te gebruiken dat niet direct&#13;
langs de noordwestelijke gevel van de woning&#13;
loopt.&#13;
Hoogenveen heeft naar het oordeel van het&#13;
hof geen gerechtvaardigde belangen aangegeven,&#13;
laat staan aannemelijk gemaakt, voor het&#13;
aldaar plaatsen van zodanig hekwerk.&#13;
5.10 De pachtkamer van het kantongerecht&#13;
heeft naar het oordeel van het hof dan ook&#13;
terecht aan Hoogenveen verboden zodanige&#13;
hekken te (doen) plaatsen.&#13;
Ook grief II is dus vergeefs aangevoerd.&#13;
Grief III&#13;
5.11 Ter zitting van het hof heeft Hoogenveen,&#13;
desgevraagd, uitdrukkelijk te kennen&#13;
gegeven, dat het hem niet te doen is om verwijdering&#13;
van de door H.J. van Ginkel&#13;
bewoonde woonboot van het verpachte, doch&#13;
uitsluitend om een gebod aan H.J. van Ginkel&#13;
tot verlating van het gepachte. Zie in dit verband&#13;
ook blz. 7 memorie van grieven, laatste&#13;
alinea en par. 14 en 15 pleitnota mr Nijman).&#13;
5.12 Niet in geschil is dat H.J. van Ginkel de&#13;
onderhavige woonboot reeds sedert 1963, dus&#13;
22 jaar vóór het sluiten van de pachtovereenkomst&#13;
in 1985, bewoont.&#13;
Dat kan in redelijkheid dan ook niet anders&#13;
zijn geweest dan met instemming van de eigenaresse&#13;
van de onderhavige ligplaats, M.C.J.&#13;
van Ginkel-Visser – in wier rechten en verplichtingen&#13;
Hoogenveen is getreden als rechtsopvolger&#13;
onder algemene titel – en krachtens&#13;
een andere titel dan de onderhavige pachtovereenkomst.&#13;
Hoogenveen heeft gesteld dat&#13;
die eventuele andere titel moet zijn vervallen&#13;
bij het sluiten van de pachtovereenkomst; hij&#13;
heeft dat echter op geen enkele wijze onderbouwd&#13;
en zijn stelling is ook niet zonder&#13;
meer aannemelijk.&#13;
5.13 Reeds om deze reden kan de vordering&#13;
van Hoogenveen tegen H.J. van Ginkel tot&#13;
diens ontruiming van het gepachte op de&#13;
(enige) door Hoogenveen daarvoor aangevoerde&#13;
grond dat de pachtovereenkomst ten&#13;
aanzien van H.J. van Ginkel is geëindigd, niet&#13;
worden toegewezen. Daarenboven valt niet in&#13;
te zien welk gerechtvaardigd belang van&#13;
Hoogenveen is gediend bij ontruiming van de&#13;
woonboot door H.J. van Ginkel, nu Hoogenveen&#13;
zich niet tegen de aanwezigheid van die&#13;
woonboot verzet, bewoning daarvan van&#13;
belang kan zijn ter voorkoming van verval,&#13;
niet is gesteld of gebleken dat H.J. van Ginkel&#13;
schade aan het gepachte toebrengt (waarvoor&#13;
overigens J.H. van Ginkel aansprakelijk zou&#13;
zijn) en de pachter – J.H. van Ginkel – de tot&#13;
het gepachte behorende woning bewoont.&#13;
5.14 Om die redenen kan evenmin door&#13;
Hoogenveen als verpachter van J.H. van Ginkel&#13;
als huidige pachter worden gevergd ervoor&#13;
te zorgen dat zijn vader H.J. van Ginkel de&#13;
woonboot op het gepachte metterwoon verlaat.&#13;
Daarbij laat het hof geheel in het midden in&#13;
hoeverre zulks in andere omstandigheden wèl&#13;
van een pachter in de situatie van J.H. van&#13;
Ginkel zou kunnen worden gevergd.&#13;
5.15 Grief III wordt verworpen.&#13;
De grieven IV en V&#13;
5.16 Op de ten aanzien van de voorgaande&#13;
grief aangegeven gronden kan het feit, dat&#13;
J.H. van Ginkel niet van H.J. van Ginkel&#13;
vergt dat deze het gepachte metterwoon verlaat,&#13;
ook niet als een tekortkoming van J.H.&#13;
van Ginkel jegens Hoogenveen onder de&#13;
pachtovereenkomst worden aangemerkt.&#13;
Daarbij zij aangetekend dat er geen sprake&#13;
van is – zoals Hoogenveen in de toelichting&#13;
op deze grieven stelt – dat J.H. van Ginkel als&#13;
pachter enig deel van het gepachte aan H.J.&#13;
van Ginkel zou hebben “overgedaan” of “in&#13;
gebruik gegeven”. H.J. van Ginkel woonde&#13;
immers reeds sedert 1963 ter plaatse in deze&#13;
woonboot, dus ca 34 jaar voordat J.H. van&#13;
Ginkel de pacht van zijn vader overnam.&#13;
5.17 De pachtkamer van het kantongerecht&#13;
heeft de vordering van Hoogenveen tot ontbinding&#13;
van de pachtovereenkomst met J.H.&#13;
van Ginkel dan ook met recht afgewezen. De&#13;
grieven IV en V zijn dus ook vergeefs aangevoerd.&#13;
in het incidendeel appèl&#13;
De incidentele grief I&#13;
5.18 In de schriftelijk vastgelegde en door de&#13;
grondkamer goedgekeurde pachtovereenkomst&#13;
van 1985 is uitdrukkelijk een in een&#13;
aangehechte bijlage aangegeven deel van de&#13;
gebouwen en het erf van de hoeve van de&#13;
pacht uitgezonderd.&#13;
5.19 Blijkens de toelichting op deze grief gaan&#13;
Van Ginkel c.s. er (ook) zelf van uit dat een&#13;
gedeelte van de gebouwen en het erf van de&#13;
hoeve van de pacht is uitgezonderd. Zij betogen&#13;
daarbij, dat de inkleuring daarvan in&#13;
genoemde bijlage niet “letterlijk” geldt maar&#13;
slechts moet worden opgevat als “een indicatie”&#13;
van de omvang van deze uitzondering.&#13;
5.20 Van Ginkel c.s. hebben niet, althans niet&#13;
onderbouwd, aangegeven waar zij hun huidige&#13;
standpunt, dat ook het in de pachtovereenkomst&#13;
uitdrukkelijk uitgezonderde gedeelte&#13;
van de hoeve toch ook (deels) tot het gepachte&#13;
zou behoren, op baseren.&#13;
Zij hebben dit in eerdere procedures tussen&#13;
partijen niet aangevoerd, doch integendeel&#13;
daarin met deze huidige stelling niet verenigbare&#13;
standpunten ingenomen, (onder meer in&#13;
de discussies welke ruimten in de woning(en)&#13;
wel resp. niet tot het gepachte zouden behoren).&#13;
Zij spreken in hun processtukken, ook&#13;
thans in dit hoger beroep, passim zonder enig&#13;
voorbehoud over “het onverpachte gedeelte”&#13;
van de hoeve (zie onder meer blz. 4 onderaan,&#13;
blz. 5 midden en blz. 6 bovenaan van de pleitnota&#13;
van Van Ginkel c.s. in hoger beroep).&#13;
5.21 Van Ginkel c.s. hebben (behalve thans in&#13;
hoger beroep in de toelichting op deze grief,&#13;
zonder onderbouwing) noch in deze procedu-&#13;
re, noch (voor zover uit de stukken blijkt)&#13;
ooit in eerdere procedures tussen partijen&#13;
gesteld, dat zij (delen van) het in de pachtovereenkomst&#13;
als uitgezonderd aangegeven&#13;
gedeelte van de gebouwen en het erf van de&#13;
hoeve feitelijk in gebruik hebben gehad&#13;
– behalve als toegang naar het gepachte –, en&#13;
evenmin dat zij daar ooit aanspraak op hebben&#13;
gemaakt.&#13;
5.22 Niet gesteld is dat de in 1985 schriftelijk&#13;
vastgelegde pachtovereenkomst de toen werkelijk&#13;
gemaakte afspraken niet juist zou weergeven,&#13;
behoudens ten aanzien van de afgrenzing&#13;
van het verpachte/niet-verpachte gedeelte.&#13;
5.23 Ten pleidooie heeft de raadsman van Van&#13;
Ginkel c.s. aangevoerd dat “een redelijke uitleg&#13;
van het contract” in ieder geval met zich&#13;
mee zou moeten brengen dat het omliggende&#13;
erf tot het gepachte zou behoren, doch hij is&#13;
er daarbij zelf ook van uitgegaan dat een&#13;
gedeelte van de woning(en) niet was verpacht&#13;
(zie pleitnota blz. 7 bovenaan).&#13;
5.24 Ter zitting van het hof heeft de raadsman&#13;
van Van Ginkel c.s., gevraagd naar de feitelijke&#13;
grondslag van de bovenbedoelde stelling,&#13;
verklaard dat daarover “bij het begin van de&#13;
pacht of later” mondeling enige afspraak zou&#13;
zijn gemaakt, zulks echter zonder enige nadere&#13;
concretisering, toelichting of onderbouwing.&#13;
5.25 Het standpunt van Van Ginkel c.s., dat&#13;
ook (delen van) het volgens de pachtovereenkomst&#13;
uitdrukkelijk daarvan uitgezonderde&#13;
gedeelte toch ook tot het gepachte zou behoren,&#13;
berust aldus, voor zover serieus bedoeld,&#13;
uitsluitend op tegenstrijdige en op geen enkele&#13;
wijze feitelijk onderbouwde stellingen.&#13;
5.26 Het bij memorie van antwoord te dezer&#13;
zake gedane bewijsaanbod, waarbij op geen&#13;
enkele wijze is aangegeven van welke feiten en&#13;
omstandigheden bewijs wordt aangeboden, is&#13;
ook zodanig vaag en onvoldoende gespecificeerd,&#13;
zeker in hoger beroep, dat het moet&#13;
worden gepasseerd. Voor zover bewijs is aangeboden&#13;
van het feitelijke gebruik door Van&#13;
Ginkel c.s. van bepaalde gedeelten van de&#13;
onroerende zaak is daarmee nog niet aangeboden&#13;
te bewijzen dat dit gebruik anders dan&#13;
krachtens gedogen (zie boven onder 5.4)&#13;
geschiedde.&#13;
5.27 Noch de door Van Ginkel c.s. gevorderde&#13;
verklaring voor recht, noch de gevorderde&#13;
schriftelijke vastlegging van een mondelinge&#13;
pachtovereenkomst met betrekking tot het&#13;
volgens de schriftelijke pachtovereenkomst&#13;
van de pacht uitgezonderde gedeelte van de&#13;
hoeve komen dus voor toewijzing in aanmerking.&#13;
De incidentele grief I treft dus geen doel.&#13;
De incidentele grief II&#13;
5.28 Het hof acht, mèt Van Ginkel c.s.,&#13;
onwaarschijnlijk dat door partijen bij het sluiten&#13;
van de pachtovereenkomst in 1985 zou&#13;
zijn beoogd een gedeelte van een woonkamer&#13;
en een slaapkamer in de woning(en) wèl, en&#13;
het andere gedeelte van deze kamers niet tot&#13;
het gepachte te laten behoren.&#13;
Aannemelijk is veeleer dat in de bijlage bij de&#13;
pachtovereenkomst een indicatie van de&#13;
bedoeling van partijen is weergegeven.&#13;
5.29 Het hof onderschrijft het oordeel van de&#13;
pachtkamer van het kantongerecht, dat slechts&#13;
één slaapkamer op de bovenverdieping tot het&#13;
gepachte behoort, en wel de slaapkamer die in&#13;
de tekening, overgelegd als productie bij conclusie&#13;
van repliek/antwoord, is aangeduid als&#13;
“slaapkamer 5”.&#13;
5.30 Het hof sluit zich ook aan bij de motivering&#13;
van dit oordeel door de pachtkamer van&#13;
het kantongerecht (met dien verstande dat het&#13;
hof aanneemt dat de pachtkamer van het kantongerecht&#13;
met verwijzing naar de slaapkamers&#13;
2 en 3 heeft gedoeld op de op genoemde tekening&#13;
als nrs 3 en 4 aangegeven slaapkamers).&#13;
Voor zoveel nodig wordt daarbij mede verwezen&#13;
naar hetgeen terzake van de incidentele&#13;
grief I is overwogen.&#13;
Daarbij zij aangetekend dat Van Ginkel c.s.&#13;
ter zitting van het hof hebben bevestigd dat&#13;
deze slaapkamers 3 en 4 nimmer vanuit het&#13;
gepachte gedeelte van de woning bereikbaar&#13;
zijn geweest, doch uitsluitend vanuit het niet&#13;
verpachte gedeelte van de woning.&#13;
5.31 Ook de incidentele grief II is dus vergeefs&#13;
voorgesteld. Voor wat betreft het bewijsaanbod&#13;
wordt verwezen naar overweging 5.26.&#13;
6 Slotsom in het principaal en&#13;
incidenteel appèl&#13;
6.1 De principale grieven I t/m V en de incidentele&#13;
grieven I en II zijn alle verworpen.&#13;
6.2 Hoogenveen moet in de kosten van het&#13;
principaal appèl worden veroordeeld, als de&#13;
daarin in het ongelijk gestelde partij. De principale&#13;
grief VI is daarmee ook vergeefs voorgesteld.&#13;
6.3 Om dezelfde reden moeten Van Ginkel&#13;
c.s. de kosten dragen van het incidenteel&#13;
appèl.&#13;
7 De beslissing in hoger beroep&#13;
Het hof, rechtdoende in hoger beroep in het&#13;
principaal en het incidenteel appèl:&#13;
bekrachtigt het vonnis waarvan beroep;&#13;
veroordeelt Hoogenveen in de kosten van het&#13;
geding in het principaal appèl, welke tot&#13;
heden aan de zijde van Van Ginkel c.s. worden&#13;
begroot op ƒ/ 440,– aan verschotten en&#13;
ƒ 5.100,– aan procureurssalaris;&#13;
veroordeelt Van Ginkel c.s. in de kosten van&#13;
het geding in het incidenteel appèl, welke tot&#13;
heden aan de zijde van Hoogenveen worden&#13;
begroot op nihil aan verschotten en ƒ 2.550,–&#13;
aan procureurssalaris.</content><legacyfootnotes/><footnotes><footnote/></footnotes><auteurs/><published>2001-10-01 00:00:00</published><modified>1999-10-26 00:00:00</modified><editiondate>2001-10-01</editiondate><htmlpath>https://denhollander.info/artikel/4716</htmlpath></article>
</articles></edition>
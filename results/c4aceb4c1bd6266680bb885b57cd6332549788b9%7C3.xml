<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6826</id><udhid>UDH:TvAR/6826</udhid><titel>'1. A. Terpstra, 2. Drs. J. Zwakhals / Burgemeester en Wethouders van Terschelling' (TvAR 1991/4470)</titel><searchwords><searchword>TvAR 4/1991</searchword><searchword>TvAR 1991/4470</searchword><searchword>UDH:TvAR/6826</searchword></searchwords><attachments><attachment><name>1991_nr 4_Rechtspraak_4470.pdf</name><extention>pdf</extention><url>https://denhollander.info/download/6545/ci</url></attachment></attachments><inleiding>Hinderwet, art. 13&#13;
Uit de beoordeling van de vergunningaanvraag&#13;
blijkt niet dat alle milieu-aspecten&#13;
zijn meegenomen; vernietiging beschikking&#13;
om formele redenen zonder dat op de materiÃ«le&#13;
kant van de zaak wordt ingegaan. </inleiding><content>Afdeling geschillen van bestuur, 13 september&#13;
1990&#13;
(Mr. Van der Stoel, drs. Berg, mr. Van Wolferen)&#13;
Uitspraak in het geschil tussen:&#13;
1. A. Terpstra te Hoorn en&#13;
2. Drs. J. Zwakhals te Rotterdam, appellanten&#13;
en&#13;
Burgemeester en Wethouders van Terschelling,&#13;
verweerders.&#13;
Bij beschikking van 4 maart 1987 hebben&#13;
verweerders aan I.K. Kuipers te Hoorn een&#13;
vergunning onder voorschriften ingevolge&#13;
de Hinderwet verleend voor het oprichten en&#13;
in werking hebben van een melkrundveehouderij&#13;
op het perceel Dorpsstraat 94 te&#13;
Hoorn, kadastraal bekend gemeente Terschelling,&#13;
sectie K, nummer 75.&#13;
De beschikking van verweerders van&#13;
4 maart 1987 is aan deze uitspraak gehecht.&#13;
Tegen deze beschikking hebben appellanten&#13;
beroep ingesteld bij de Kroon. De beroepschriften&#13;
zijn aan deze uitspraak gehecht.&#13;
Desgevraagd hebben verweerders verweerschriften&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Nader is ingekomen een memorie van appellant&#13;
sub 2.&#13;
Het geschil is op 30 januari 1990 behandeld&#13;
in een openbare vergadering van de&#13;
Afdeling voor de geschillen van bestuur van&#13;
de Raad van State, waarin appellanten in&#13;
persoon en verweerders, vertegenwoordigd&#13;
door E.A. de Haan-de Jong, R. Buren en P. de&#13;
Bos, hun standpunten hebben toegelicht.&#13;
Tevens is gehoord I.K. Kuipers.&#13;
In rechte&#13;
Het geschil is aanhangig gemaakt door een&#13;
beroep op de Kroon. Inmiddels is de Tijdelijke&#13;
wet Kroongeschillen in werking getreden.&#13;
Ingevolge art. 1, eerste lid, van deze wet&#13;
is de Afdeling, voornoemd, met de beslissing&#13;
van het geschil belast.&#13;
Verweerders hebben bij hun bestreden beschikking,&#13;
voor zover hier van belang, het&#13;
verzoek van I.K. Kuipers om een vergunning&#13;
onder voorschriften ingevolge de Hinderwet&#13;
voor het oprichten en in werking hebben van&#13;
een melkrundveehouderij op het perceel Dorpsstraat 94 te Hoorn, kadastraal bekend&#13;
gemeente Terschelling, sectie K, nummer 75,&#13;
gedeeltelijk ingewilligd.&#13;
Appellanten kunnen zich met deze beschikking,&#13;
voor zover hierbij de gevraagde&#13;
vergunning is verleend, niet verenigen. Zij&#13;
vrezen met name geluids- en stankoverlast&#13;
te ondervinden vanwege het in werking zijn&#13;
van de inrichting. Voorts hebben de in&#13;
beroep aangevoerde bezwaren onder meer&#13;
betrekking op de aantasting van de&#13;
landschappelijke, ecologische en&#13;
recreatieve waarden van het gebied&#13;
waarin het bedrijf is gelegen.&#13;
De Afdeling overweegt als volgt&#13;
Ingevolge art. 13 van de Hinderwet kan de&#13;
vergunning slechts in het belang van het&#13;
voorkomen of beperken van gevaar, schade&#13;
of hinder buiten de inrichting worden geweigerd.&#13;
Gebleken is en door verweerders is niet&#13;
weersproken dat zij bij de bepaling van de&#13;
mate waarin gevaar, schade of hinder van de&#13;
inrichting kan worden ondervonden geen&#13;
rekening hebben gehouden met de uitstoot&#13;
van ammoniak en de mogelijk schadelijke&#13;
gevolgen daarvan op de omgeving van de&#13;
inrichting.&#13;
Deze handelswijze van verweerders is in&#13;
strijd met evengenoemd art. 13 van de Hinderwet,&#13;
nu dientengevolge uit een oogpunt&#13;
van gevaar, schade of hinder een belangrijk&#13;
aspect niet in de beoordeling van de aanvraag&#13;
is betrokken.&#13;
Zulks klemt te meer nu ter zitting is gebleken&#13;
dat de inrichting is gelegen op circa 300&#13;
meter afstand van een voor verzuring gevoelig&#13;
gebied als bedoeld in de - in februari 1987&#13;
verschenen - richtlijn Ammoniak &amp; Veehouderij.&#13;
Voorts hebben verweerders bij de beoordeling&#13;
van de vergunningaanvraag onvoldoende&#13;
onderkend, dat naast hinder vanwege het&#13;
houden van vee in de hoofdstal ook hinder&#13;
kan worden ondervonden door activiteiten of&#13;
werkzaamheden op het open terrein, zoals&#13;
het storten van gier en het gebruik maken van&#13;
landbouwmachines.&#13;
Nu verweerders deze aspecten niet hebben&#13;
betrokken bij de vraag in hoeverre gevaar,&#13;
schade of hinder van de inrichting kan worden&#13;
ondervonden, hebben verweerders naar&#13;
het oordeel van de Afdeling blijk gegeven&#13;
van een onjuiste opvatting van de begrippen&#13;
schade en hinder als bedoeld in art. 13 van de&#13;
Hinderwet.&#13;
Op grond van het vorenstaande is de Afdeling&#13;
van oordeel dat de bestreden beschikking&#13;
moet worden vernietigd op de grond&#13;
genoemd in art. 2, eerste lid, onder a, van de&#13;
Tijdelijke wet Kroongeschillen. In verband&#13;
hiermee behoeven de overige bezwaren geen&#13;
nadere bespreking.</content><legacyfootnotes/><footnotes><footnote/></footnotes><auteurs>Mr. Van der Stoel, drs. Berg, mr. Van Wolferen</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6826</htmlpath></article>
</articles></edition>
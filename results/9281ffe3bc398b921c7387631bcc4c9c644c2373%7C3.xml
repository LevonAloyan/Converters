<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>6028</id><udhid>UDH:TvAR/6028</udhid><titel>De Regeling beheersovereenkomsten en natuurontwikkeling</titel><searchwords><searchword>TvAR 8/9/1995</searchword><searchword>UDH:TvAR/6028</searchword></searchwords><attachments><attachment><name>1995_nr 89_Artikel_Bruil.pdf</name><extention>pdf</extention><url>https://denhollander.info/download/5837/ci</url></attachment></attachments><inleiding>INLEIDING&#13;
Er is een nieuwe regeling voor beheersovereenkomsten.1 In deze nieuwe regeling zijn&#13;
twee oude geïntegreerd: de Regeling beheersovereenkomsten 19932 en de Regeling begrenzing&#13;
natuurontwikkelingsgebieden.3 Een en ander is het gevolg van een door de&#13;
Commissie beheer landbouwgronden uitgevoerde evaluatie van deze regelingen, aldus de&#13;
toelichting in de Staatscourant. In dit artikel wordt kort ingegaan op de nieuwe regeling.</inleiding><content>WETTELIJK KADER&#13;
De wettelijke basis voor de regeling wordt sinds 1993 gevormd door art. 25a van de Natuurbeschermingswet.&#13;
4 Weliswaar valt de aanwijzing van een natuurontwikkelingsproject&#13;
niet direct onder de wettelijke omschrijving te brengen, maar ernstig is dat niet. Er liggen&#13;
ook enkele Europeesrechtelijke regelingen ten grondslag aan de nieuwe regeling. In de&#13;
eerste plaats gaat het dan om de aloude bergboerenregeling van 1975.5 Belangrijker is&#13;
thans wellicht de Verordening van 30 juni 1992 betreffende de landbouwproduktiemethoden&#13;
die verenigbaar zijn met de eisen inzake milieubescherming en betreffende natuurbeheer.&#13;
6 Deze verordening is een van de begeleidende maatregelen uit het zgn.&#13;
McSharry-pakket.7 Op basis van de verordening worden maatregelen door de EG voor&#13;
maximaal 50% meegefinancierd. Nederland heeft de relatienotagebieden aangemeld.8 In&#13;
andere landen is men thans ook begonnen met het ontwikkelen van een regeling voor beheersovereenkomsten&#13;
.9 DE AANWUZING VAN GEBIEDEN&#13;
De nieuwe regeling kent nu vier soorten gebieden: beheersgebieden, reservaatsgebieden,&#13;
natuurontwikkelingsprojecten en 'probleemgebieden buiten relatienotagebieden'. Beheersgebieden&#13;
zijn gebieden waarbinnen ernaar wordt gestreefd de landbouw door middel&#13;
van beheersovereenkomsten mede te richten op doeleinden van natuur- en landschapsbehoud&#13;
(art. 1, onder l). In reservaatsgebieden wordt verwerving door de Staat of door een&#13;
particuliere terreinbeherende natuurbeschermingsorganisatie nagestreefd. Een natuurontwikkelingsproject&#13;
is een 'gebied als bedoeld in het Natuurbeleidsplan bestaande uit agrarische&#13;
cultuurgrond waarbinnen natuurontwikkeling wordt nagestreefd. Een 'probleemgebied'&#13;
is een gebied dat bij de EG is aangemeld voor de Bergboerenregeling.&#13;
De drie eerstgenoemde soorten gebieden worden aangewezen door middel van een begrenzingenplan.&#13;
Deze term is om drie redenen niet erg gelukkig. In de eerste plaats kan er&#13;
verwarring ontstaan met het begrenzingenplan uit de Landinrichtingswet. In de tweede&#13;
plaats is het plan ook méér dan een enkele begrenzing. In de oude Regeling beheersovereenkomsten&#13;
werd terecht een onderscheid gemaakt: er werd een beheersplan vastgesteld,&#13;
waarin onder meer de begrenzing werd aangegeven. In de derde plaats is in de Regeling&#13;
ook nog sprake van een aparte 'gebiedsbegrenzing' (zie hierna); ook dit kan verwarring&#13;
oproepen. Hoe dan ook, het begrenzingenplan bevat, aldus art. 2, in ieder geval:&#13;
- de begrenzing, aangegeven op een kaart;&#13;
- een omschrijving van de toepasselijke doelstellingen.&#13;
In natuurontwikkelingsprojecten wordt daar nog aan toegevoegd:&#13;
- een aanduiding van de mate waarin verwerving van gronden aan de orde is.&#13;
Bij laatstgenoemde projecten komt nog een soort gebied om de hoek kijken: het aankoopgebied.&#13;
Volgens de definitie is een aankoopgebied een gebied, bestaande uit agrarische&#13;
cultuurgronden, die voor verwerving ten behoeve van het natuurontwikkelingsproject in&#13;
aanmerking komen en waarvan het natuurontwikkelingsproject deel uitmaakt. Een aankoopgebied&#13;
kan groter zijn dan een natuurontwikkelingsproject. Als dat het geval is en indien&#13;
de natuurontwikkeling niet uitsluitend via de landinrichting wordt gerealiseerd,&#13;
wordt de begrenzing van het aankoopgebied in het begrenzingenplan opgenomen. Inhoudelijk&#13;
verschillen de begrenzingenplannen dus van de oude beheersplannen doordat de beheerspakketten&#13;
en de vergoedingen er niet langer in zijn opgenomen. Beheerspakketten en&#13;
-vergoedingen zijn nu alleen nog maar in de Regeling zelf opgenomen, waardoor zij landelijk&#13;
toepasbaar zijn.&#13;
De minister van LNV bepaalt het aantal hectaren per provincie waarvoor ten hoogste&#13;
een begrenzingenplan voor een beheersgebied, een reservaatsgebied of een natuurontwikkelingsproject&#13;
kan worden vastgesteld (art. 4). Hij nodigt vervolgens GS uit om deze&#13;
plannen vast te stellen, mede op grond van het structuurschema Groene Ruimte en het natuurbeleidsplan.&#13;
De minister kan richtlijnen geven, bijzonder voorwaarden stellen en,&#13;
voor wat betreft natuurontwikkelingsprojecten, prioriteiten aangeven. Het woord is vervolgens&#13;
aan de provincie. De procedure voor een begrenzingenplan is als volgt:10&#13;
- GS stellen een ontwerp-gebiedsbegrenzing op; zij kunnen dit desgewenst ook overlaten&#13;
aan de provinciale commissie beheer landbouwgronden;&#13;
- GS richten een verzoek aan de provinciale commissie beheer landbouwgronden om&#13;
een voorontwerp-begrenzingenplan op te stellen; zij kunnen daarbij in geval van een natuurontwikkelingsproject uitspraken doen over doelstellingen, inrichtingsbehoefte&#13;
en een eventuele voorkeur voor landinrichting;&#13;
- de provinciale commissie stelt een voorontwerp-begrenzingenplan op, na overleg met&#13;
gemeenten en waterschappen en eventueel de landinrichtingscommissie;&#13;
- het voorontwerp wordt in handen gesteld van GS;&#13;
- het voorontwerp wordt vier weken ter inzage gelegd;&#13;
- een ieder kan zijn zienswijze naar voren brengen tot twee weken na de terinzagelegging;&#13;
- de provinciale commissie brengt advies uit over de zienswijzen en past eventueel het&#13;
voorontwerp aan;&#13;
- GS stellen het voorontwerp vast en geven het - eventueel voorzien van adviezen en&#13;
commentaar - aan de Commissie beheer landbouwgronden;&#13;
- de Commissie stelt een ontwerp-begrenzingenplan vast en zendt het weer aan GS;&#13;
- GS stellen het uiteindelijke plan vast, bepalen de datum van inwerkingtreding en ma&#13;
ken de zaak bekend;&#13;
- het vastgestelde plan wordt naar de minister gezonden, waarbij wordt aangegeven of&#13;
het afwijkt van het ontwerp.&#13;
Deze procedure - een driehoekscombinatie tussen GS, de provinciale commissie en de&#13;
centrale commissie - wijkt niet noemenswaard af van de procedures in de oude regelingen.&#13;
Een begrenzingenplan heeft in beginsel een onbeperkte werkingsduur. Wel bevat de regeling&#13;
een opdracht aan de provinciale commissie om tenminste eens in de tien jaar na te&#13;
gaan of het plan moet worden aangepast (art. 15). Intrekking en wijziging van het begrenzingenplan&#13;
verlopen volgens dezelfde procedure als de vaststelling. Uiteraard kan ook besloten&#13;
worden tot ongewijzigde voortzetting. Wijzigingen van eenvoudige aard in de&#13;
begrenzing kunnen door GS, op voorstel van de provinciale commissie en in overeenstemming&#13;
met de commissie, worden doorgevoerd mits de betrokken eigenaren/gebruikers&#13;
daarmee hebben ingestemd (art. 17).&#13;
RECHTSBESCHERMING&#13;
De minister acht het blijkens de toelichting 'weinig aannemelijk' dat een besluit tot vaststelling&#13;
van een begrenzingenplan vatbaar zal zijn voor beroep. Hij voegt daaraan toe dat&#13;
de beoordeling daarvan aan de administratieve rechter is voorbehouden. Waarop de minister&#13;
zijn aanname baseert is niet duidelijk. Wellicht acht men het niet gewenst dat na de&#13;
uitgebreide voorprocedure ook nog eens een rechterlijke procedure volgt. Over die wenselijkheid&#13;
is nog heel wat te zeggen, maar in ieder geval gaat het eerst om de ontvankelijkheid&#13;
bij de bestuursrechter. Het beroep tegen overheidsbeslissingen is in de Awb&#13;
opgehangen aan het begrip 'besluit'. Een besluit is ingevolge art. 1:3 Awb een beslissing&#13;
van een bestuursorgaan, inhoudende een publiekrechtelijke rechtshandeling. De vaststelling&#13;
van een begrenzingenplan is zonder enige twijfel een besluit in deze zin: het is een&#13;
beslissing, afkomstig van GS (een bestuursorgaan), gebaseerd op een publiekrechtelijk&#13;
voorschrift, met beoogde rechtsgevolgen. Wat dat laatste betreft: een rechtsgevolg is dat binnen aangewezen gebieden wel en daarbuiten niet beheersovereenkomsten kunnen worden&#13;
afgesloten en dat in reservaten en natuurontwikkelingsprojecten een koopplicht geldt.&#13;
Het begrenzingenplan valt voorts niet onder een van de uitzonderingen van hoofdstuk 8&#13;
Awb (beleidsregels, algemeen verbindende voorschriften etc). Het is zelfs de uitdrukkelijke&#13;
bedoeling van de wetgever geweest deze en dergelijke gebiedsaanwijzingen onder de&#13;
uitgebreide rechtsbescherming van de Awb te brengen.12 De conclusie moet zijn dat tegen&#13;
de vaststelling van het begrenzingenplan beroep open staat bij de administratieve kamer&#13;
van de rechtbank. Dit beroep wordt voorafgegaan door een bezwaarschriftprocedure bij&#13;
GS en eventueel gevolgd door een hoger beroep bij de Afdeling bestuursrechtspraak van&#13;
de Raad van State. Desgewenst kan na het indienen van een bezwaarschrift een voorlopige&#13;
voorziening (schorsing) worden gevraagd bij de president van de rechtbank.&#13;
Of rechtsbescherming wenselijk is, is een andere zaak. Als algemeen principe geldt natuurlijk&#13;
dat als een besluit van invloed is op de positie van burgers dat dan daartegen ook&#13;
rechtsbescherming behoort open te staan. De vraag is evenwel of in dit geval de belanghebbende&#13;
er iets mee op schiet. Een aantal vragen komt op.&#13;
In de eerste plaats is de vraag welke toetsingsgronden zouden kunnen worden aangevoerd.&#13;
De regeling zelf biedt nauwelijks aanknopingspunten. Wel gelden er bepaalde procedureregels&#13;
die, bij niet-in-achtneming daarvan, tot vernietiging zouden kunnen leiden.&#13;
Inhoudelijke toetsingsgronden zijn er betrekkelijk weinig. Hoogstens valt te wijzen op het&#13;
voorschrift dat de aanwijzing mede op grondslag van het structuurschema en het natuurbeleidsplan&#13;
plaatsvindt, maar een erg strikte binding gaat daar toch niet van uit. Resteren&#13;
de algemene toetsingsgronden van bijvoorbeeld hoofdstuk 3 Awb (zorgvuldigheid etc).&#13;
Al met al komt aan het bestuur een tamelijk grote beleidsvrijheid toe, die de rechter zal&#13;
willen respecteren.&#13;
In de tweede plaats kan men zich afvragen wat een agrariër zou willen bereiken met&#13;
een vernietiging van een begrenzingenplan, vooropgesteld dat daartoe gronden aanwezig&#13;
zijn. Wat is zijn belang? Twee situaties kunnen worden onderscheiden. Als eerste de boer&#13;
die vindt dat hij ten onrechte buiten de begrenzing is gebleven. Zijn belang kan er in gelegen&#13;
zijn dat ook hij de mogelijkheid wil om beheersovereenkomsten af te sluiten of dat hij&#13;
zijn bedrijf wil verkopen aan de overheid. Dit lijkt een duidelijk belang, hoewel er wel&#13;
niet veel boeren zullen zijn die dat zo zien en beroep zullen instellen. De tweede situatie&#13;
is iets gecompiceerder: een boer vindt dat hij ten onrechte wèl in een begrenzingenplan is&#13;
betrokken. Op zichzelf betekent de aanwijzing van een gebied als reservaat, beheersgebied&#13;
of natuurontwikkelingsproject nog niet dat de bedrijfsvoering van de betrokkenen er&#13;
direct door beïnvloed wordt. De aanwijzing heeft wel rechtsgevolgen, maar deze zijn niet&#13;
bindend voor de burgers. Het bezwaar van agrariërs richt zich veelal dan ook nog niet&#13;
eens zozeer tegen deze aanwijzing op zichzelf, maar tegen de gevolgen die eruit kunnen&#13;
voortvloeien uit hoofde van andere regelgeving. Zo is het goed denkbaar dat er naderhand&#13;
allerlei - dan wèl dwingende - beperkende maatregelen op grond van de Wet op de&#13;
Ruimtelijke Ordening, de milieuwetgeving en de wetgeving inzake de waterhuishouding&#13;
van kracht worden. Daartegen staat dan op dat moment weliswaar rechtsbescherming&#13;
open, maar aangezien deze maatregelen passen in het beleid - gericht op natuur - is dat&#13;
niet erg kansrijk meer. In deze situatie zal tegen een begrenzingenplan alleen beroep worden&#13;
ingesteld als de kansen op succes hoog kunnen worden ingeschat. Alsdan kan natuurlijk ook niet meer worden geprofiteerd van de voordelen die de Regeling beheersovereenkomsten&#13;
en natuurontwikkeling wel degelijk biedt. Wordt beroep ingesteld en wordt dat&#13;
beroep verworpen dan heeft het begrenzingenplan een zekere status; het plan is immers&#13;
door de rechter in orde bevonden. Vervolgmaatregelen kunnen dan gemakkelijker worden&#13;
doorgevoerd. Aan de andere kant heeft het achterwege laten van beroep ook nadelen: het&#13;
begrenzingenplan wordt dan zonder slag of stoot van kracht en betrokkene zal wellicht in&#13;
een latere procedure tegen vervolgmaatregelen kunnen worden tegengeworpen dat hij niet&#13;
eerder beroep heeft ingesteld. Al met al is hier sprake van een dilemma voor de betrokken&#13;
boeren en hun organisaties.&#13;
De conclusie dat er dan maar geen rechtsbescherming moet open staan tegen het begrenzingenplan&#13;
lijkt mij toch iets te ver te gaan. Het hier gesignaleerde probleem van de&#13;
voortgaande stroom maatregelen zal door de wetgever moeten worden opgelost. De Regeling&#13;
beheersovereenkomsten en natuurontwikkeling staat niet op zich, maar dient te worden&#13;
bezien in samenhang met andere wetgeving.&#13;
SAMENHANG MET ANDERE REGELGEVING&#13;
De afstemming tussen (de aanwijzing van) relatienotagebieden en de ruimtelijke ordening&#13;
laat nog immer sterk te wensen over. Er is wat dat betreft in de Regeling slechts plaats&#13;
voor het structuurschema Groene Ruimte. Noch voor het provinciale streekplan, noch&#13;
voor het gemeentelijke bestemmingsplan is een rol weggelegd.13 Het probleem 'no pay -no&#13;
cure'14 lijkt weliswaar geen rol meer te spelen - men hoort er althans nooit meer over -&#13;
maar er zijn andere redenen om dit gebrek aan afstemming te laken. Bij de aanwijzing&#13;
van relatienotagebieden gaat het immers in de kern om het leggen van een bestemming. In&#13;
geval van natuurontwikkeling c.q. reservaten is dat een bestemming 'natuurgebied', in geval&#13;
van beheersgebieden is dat een bestemming 'agrarisch gebied met grote natuur- en&#13;
landschappelijke waarden'. Deze bestemmingen worden op grond van de regeling niet,&#13;
zoals bij bestemmingsplannen via verboden, afgedwongen, maar via vrijwillige instrumenten&#13;
(beheersovereenkomst, verwerving) gerealiseerd. Dat maakt de regeling sympathiek,&#13;
maar het blijft het leggen van bestemmingen. Welnu, het leggen van bestemmingen&#13;
is bij uitstek een taak van de ruimtelijke ordening. In de Wet op de Ruimtelijke Ordening&#13;
zijn daarvoor procedures opgenomen voor bestemmingsplan, streekplan en planologische&#13;
kernbeslissingen, inclusief rechtsbescherming. Deze procedures zijn erop gericht een zo&#13;
goed mogelijke belangenafweging te garanderen. Daar behoort ook de cruciale beslissing&#13;
genomen te worden: welk gebied wordt bestemd voor natuur, welk gebied voor landbouw&#13;
en welk gebied voor een mengvorm van natuur en landbouw. Pas als de beslissing over de&#13;
bestemming genomen is zouden instrumenten om die bestemming te realiseren dan wel te&#13;
behouden in beeld moeten komen. Voor de inrichting van het buitengebied gaat de Landinrichtingswet&#13;
in feite van deze gedachtengang uit, zij het ook voor wat betreft het bestemmingsplan&#13;
niet ten volle.15 Voor het beheer zijn naast de Regeling beheersovereenkomsten&#13;
en natuurontwikkeling ook andere beheersregelingen beschikbaar zoals de Natuurbeschermingswet, de Natuurschoonwet, de Bos wet, de ROL/R AL en de verschillende&#13;
regelingen van lagere overheden. De Regeling beheersovereenkomst is in dit&#13;
rijtje een soort wolf in schaapskleren: er wordt wel een bestemming gegeven aan een bepaald&#13;
gebied, maar de juridische vorm daarvan is weinig ingrijpend. Die bestemming gaat&#13;
vervolgens een eigen leven leiden en geeft aanleiding voor dwingender maatregelen. De&#13;
wetgever zou er mijns inziens goed aan doen enige samenhang te brengen in de beheersregelingen&#13;
onderling en in hun relatie tot de ruimtelijke ordening. Of dat moet in de vorm&#13;
van een Wet Beheer Landbouwgronden laat ik thans in het midden.16&#13;
OVERIGE WIJZIGINGEN IN DE REGELING&#13;
De regeling voor het sluiten van de beheersovereenkomst, de inhoud ervan, de duur, de&#13;
wijziging en beëindiging bevat slechts enkele verschillen met de oude regeling:&#13;
- de beheersovereenkomst wordt gesloten voor een periode van 5 jaar (art. 25). Dit was&#13;
voorheen in beginsel zes jaar;&#13;
- jaarlijkse tussentijdse beëindiging door de ondernemer is mogelijk (art. 27); bij beëindiging&#13;
in de eerste periode is wel een boete verschuldigd;&#13;
- de mede-ondertekening van de overeenkomst door de verpachter is vervallen. De toe&#13;
lichting stelt dat art. 30 Pachtwet de verpachter voldoende bescherming biedt. Als wij&#13;
ervan uitgaan dat met het aangaan van een beheersovereenkomst de bestemming van&#13;
de grond verandert heeft de pachter dus op grond van de Pachtwet toch toestemming&#13;
van de verpachter nodig;&#13;
- het voorkeursrecht voor het Bureau beheer landbouwgronden is vervallen. Een reden&#13;
daarvoor wordt in de toelichting niet gegeven. Het zal wel niet meer nodig zijn.&#13;
De vergoedingen worden niet langer in het plan opgenomen maar staan in de Regeling&#13;
zelf. Er heeft enige aanpassing plaatsgevonden. Om het zware beheer te bevorderen wordt&#13;
boven de gewone vergoeding een premie van 15% gegeven. Met deze marge wordt ook&#13;
uitdrukking geveven aan een aspect dat tot dusver onderbelicht was gebleven: de extra&#13;
zorg en risico's die voor het bedrijfsmanagement die het sluiten van een 'zware' beheersovereenkomst&#13;
met zich meebrengt, aldus de toelichting.&#13;
In reservaatsgebieden en natuurontwikkelingsprojecten geldt een kooplicht voor het&#13;
Bureau beheer landbouwgronden. Ingevolge art. 47, tweede lid, geldt de koopplicht niet&#13;
langer voor gronden die in eigendom zijn van publiekrechtelijke lichamen of particuliere&#13;
terreinbeherende natuurbeschermingsinstanties.&#13;
SLOT&#13;
De Regeling beheersovereenkomsten en natuurontwikkeling zal in deze vorm wel geen&#13;
lang leven beschoren zijn. In het kader van de dereguleringsoperatie en de decentralisatie&#13;
zullen nog de nodige wijzigingen worden aangebracht. Indien daarbij ook de bovengenoemde&#13;
afstemmingsproblematiek betrokken zou kunnen worden zouden beide operaties&#13;
nog aan kracht winnen.</content><legacyfootnotes>1. Stcrt 17 mei 1995, nr. 95. De Regeling beheersovereenkomsten en natuurontwikkeling is in werking ge&#13;
treden op 19 mei 1995.&#13;
2. Stcrt 1992, nr. 253.&#13;
3. Stcrt 1991, nr. 123.&#13;
4. Art. 25a, eerste lid, luidt: Onze minister verleent vergoedingen voor het richten of mederichten van de be&#13;
drijfsvoering van landbouwbedrijven, binnen daartoe aangewezen gebieden, op het beheer van natuur en&#13;
landschap.&#13;
5. Richtlijn 75/268/EEG (Pb EG L 128).&#13;
6. Pb EG L 215.&#13;
7. Andere verordeningen betreffen vervroegde uittreding (in Nederland niet uitgevoerd) en de bevordering&#13;
van bebossing van landbouwgronden (voor Nederland neergelegd in de Regeling stimulering bosuitbrei&#13;
ding op landbouwgronden, Stcrt 1993, nr. 224).&#13;
8. Zie: TK 1994-1995,23 400 XIV, nr. 2, blz. 16.&#13;
9. Zie voor België en Duitsland: L.PJ. Mertens, Landbouw en natuur in België, Duitsland en Nederland,&#13;
Agr. recht 1995, blz. 340 e.v.&#13;
10. Op de procedure is afd. 3.4 van de Awb van toepassing verklaard (art. 9).&#13;
11. In tegenstelling tot de regeling in de Awb, die uitgaat van 'belanghebbenden'. Het nut van deze uitbreiding&#13;
ontgaat mij.&#13;
12. Zie hierover onder meer G.A.C.M. van Ballegooij e.a., Bestuursrecht in het Awb-tijdperk, Deventer 1995,&#13;
blz. 129 e. v.&#13;
13. Vgl. D. W. Bruil, Veranderingen in het natuur- en landschapsbeheer, Agr. recht 1988, blz. 539.&#13;
14. Zie: C.B.J. Oomen, Het agrarisch perspectief in het streekplan. Vergoeding van onevenredige schade, Agr.&#13;
recht 1986, blz. 315 e.v.&#13;
15. Vgl. art. 4 van deze wet, alsmede de art. 18, 19,42. Zie ook: Wetgeving landelijk gebied, Toelichting Lan&#13;
dinrichtingswet, blz. 69 e.v.&#13;
16. Zie: Bruil, a.w., blz. 535 e.v.&#13;
</legacyfootnotes><footnotes><footnote/></footnotes><auteurs>Mr. D.W. Bruil</auteurs><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/6028</htmlpath></article>
</articles></edition>
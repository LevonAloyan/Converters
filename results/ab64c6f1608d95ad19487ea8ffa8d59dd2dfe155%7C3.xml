<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1991</searchword><id>7031</id><udhid>UDH:TvAR/7031</udhid><titel>'Josephus Johannes Godefridus Bongers / Theodorus Peter Paulus Op 't Root' (TvAR 1991/4502)</titel><searchwords><searchword>TvAR 7/1991</searchword><searchword>TvAR 1991/4502</searchword><searchword>UDH:TvAR/7031</searchword></searchwords><attachments><attachment><name>1991_nr 7_Rechtspraak_4502.pdf</name><extention>pdf</extention><url>https://denhollander.info/download/6641/ci</url></attachment></attachments><inleiding>Pachtwet, art. 41-1, 41-2, 44-3&#13;
Verpachter, banketbakker van beroep, wil het&#13;
verpachte (0.58.00 ha grond) in gebruik nemen&#13;
voor de teelt van fruit (morellen) voor&#13;
zijn vlaaien. Geen ernstige aantasting voor&#13;
de pachter, die een gemengd bedrijf van&#13;
17 ha heeft. Volgt afwijzing verlengingsverzoek.&#13;
Ambtshalve wordt een bedrag betaald&#13;
ex art. 44, lid 3 Pw. </inleiding><content>Pachtkamer Gerechtshof Arnhem, beschikking&#13;
van 4 januari 1991&#13;
(Mr. Maris, mr. In 't Veld, mr. Brunner, baron&#13;
Weichs de Wenne en Wentink)&#13;
Het gerechtshof te Arnhem, pachtkamer;&#13;
Gezien:&#13;
het op 3 juli 1990 ter griffie van het hof&#13;
ingekomen beroepschrift van Josephus Johannes&#13;
Godefridus Bongers, - hierna te noemen:&#13;
de verpachter - , wonende te Heythuysen,&#13;
procureur: mr. K. van der Meulen,&#13;
tegen een beschikking van de pachtkamer&#13;
van het kantongerecht te Roermond van 31&#13;
mei 1990, en verzonden aan partijen op 7 juni&#13;
1990, waarbij is verlengd met een duur van&#13;
zes jaren, eindigend 1 november 1997, de&#13;
pachtovereenkomst met Theodorus Peter&#13;
Paulus Op 't Root, wonende te Horn, als&#13;
pachter, behoudens verlenging eindigend op&#13;
1 november 1991, betreffende een perceel&#13;
bouwland, gelegen in de gemeente Horn en&#13;
kadastraal bekend in die gemeente sectie A,&#13;
nr. 880, groot 0.58.00 ha;&#13;
Mede gezien:&#13;
- het op 26 september 1990 ter griffie ingekomen&#13;
verweerschrift van de pachter, procureur:&#13;
mr. D.M.H.M. van Dijk;&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 26 november&#13;
1990, waarbij aanwezig waren appellant,&#13;
vergezeld van zijn zoon A.C.J. Bongers,&#13;
bijgestaan door mr. W.M.J. Saes, advocaat&#13;
te Roermond, en geïntimeerde, vergezeld&#13;
van zijn zoon en bijgestaan door zijn procureur;&#13;
Overweegt:&#13;
De stukken&#13;
De voormelde beschikking is gegeven uit de&#13;
volgende overwegingen:&#13;
De pachtkamer komt tot het oordeel, dat er&#13;
niet gesproken kan worden van een persoonlijk&#13;
gebruik van het verpachte (door de verpachter)&#13;
voor een tot de landbouw betrekkelijk doel, dit persoonlijk gebruik in de zin van&#13;
het bepaalde bij art. 41 van de Pachtwet.&#13;
Gerekestreerde is immers enerzijds bakker&#13;
van beroep, welk beroep hij ook steeds heeft&#13;
uitgeoefend, en heeft derhalve anderzijds&#13;
stellig niet die agrarische opleiding en landbouwkundige&#13;
ervaring, welke aangepast kan&#13;
worden geoordeeld aan de hedendaagse ontwikkelingen&#13;
in de landbouw, daarbij mede in&#13;
aanmerking nemende de omstandigheid, dat&#13;
gerekestreerde bij een zodanig arbeidsintensief&#13;
beroep als bakker notoir niet de tijd en&#13;
gelegenheid heeft gehad zich met de hedendaagse&#13;
ontwikkelingen in de landbouw bezig&#13;
te houden.&#13;
Daarnaast heeft gerekestreerde weliswaar&#13;
mondeling een zogenoemd investerings- en/&#13;
of exploitatieplan in het geding gebracht,&#13;
doch dit investerings- en/of exploitatieplan,&#13;
daargelaten het weinig gespecificeerd en&#13;
onderbouwd zijn daarvan, mede nu deze&#13;
gegevens mondeling gegeven zijn, hoewel&#13;
expressis verbis en nadrukkelijk in de gelegenheid&#13;
gesteld zulks schriftelijk te doen, is&#13;
stellig niet reëel te noemen, nu gerekestreerde&#13;
in het kader van zijn bakkerijbedrijf gekozen&#13;
heeft voor de fruitcultuur, welke cultuur&#13;
zeer specialistisch en arbeidsintensief is&#13;
en deswege een gedegen opleiding en langdurige&#13;
ervaring vereist, als gevolg waarvan&#13;
niet geringe arbeid van derden onmisbaar zal&#13;
zijn, zeker bij een beroep als bakker.&#13;
Een rendabele exploitatie zal dientengevolge&#13;
niet zeer wel mogelijk zijn, wijl bovendien&#13;
de noodzakelijke investeringen, om&#13;
te komen tot de voorgenomen exploitatie,&#13;
naar het oordeel van de pachtkamer op grond&#13;
van ervaringsregels zeer hoog zullen zijn.&#13;
Het voorgaande betekent, dat krachtens&#13;
het bepaalde bij art. 38 van de Pachtwet naar&#13;
billijkheid op het verlengingsverzoek zal&#13;
dienen te worden beslist.&#13;
Bovendien is de pachtkamer van oordeel,&#13;
dat, ware het vorenstaande anders en zou er&#13;
wel sprake zijn van een persoonlijk gebruik,&#13;
dient te worden nagegaan, of het verpachte&#13;
voor gerekestreerde als verpachter al dan niet&#13;
als van overwegende betekenis is aan te merken;&#13;
Naar het oordeel van de pachtkamer is het&#13;
verpachte voor gerekestreerde niet van overwegende&#13;
betekenis te achten in de zin van het&#13;
bepaalde bij art. 41 van de Pachtwet, zijnde&#13;
voorts gerekestreerde uit het oogpunt van&#13;
zijn maatschappelijk bestaan niet voor alles&#13;
en/of in de hoofdzaak op het persoonlijk&#13;
gebruik van het verpachte aangewezen.&#13;
Als gevolg van dit oordeel dient vervolgens&#13;
te worden nagagaan, of de grondslag&#13;
van het maatschappelijk bestaan van rekestrant&#13;
als pachter door het verlies van het&#13;
gepachte in ernstige mate wordt aangetast, ja&#13;
dan neen.&#13;
Bij gebreke van tegenspraak en/of bij&#13;
gebreke van genoegzaam gemotiveerde tegenspraak&#13;
moet te dier zake het navolgende&#13;
als rechtens tussen partijen vaststaand worden&#13;
aangemerkt:&#13;
- rekestrant, die gehuwd is, exploiteert met&#13;
behulp van zijn 23-jarige zoon een gemengd&#13;
agrarisch bedrijf ter grootte van thans ongeveer&#13;
17.00.00 ha, waarvan 13.00.00 ha&#13;
bouwland, waarop asperges, bieten, aardappelen,&#13;
maïs en granen worden geteeld, en&#13;
waarvan ongeveer 4.00.00 ha weiland;&#13;
- de veebezetting van het bedrijf van rekestrant&#13;
bestaat uit ongeveer 16 stuks mestvee.&#13;
Gelet op deze rechtens tussen partijen vast&#13;
staande feitelijkheden, zou naar het oordeel&#13;
van de pachtkamer het verlies van het&#13;
litigieuze gepachte perceel landbouwgrond,&#13;
groot 0.58.00 ha, voor rekestrant als pachter&#13;
in het kader van de gehele exploitatie van&#13;
diens landbouwbedrijf toch wel een ernstige&#13;
aantasting van de grondslag van het maat&#13;
schappelijk bestaan van hem en zijn gezin&#13;
betekenen, daar toch immers onder de ge&#13;
geven omstandigheden, zoals die uit de&#13;
rechtens tussen partijen vaststaande feitelijk&#13;
heden kunnen blijken, als gevolg van dit&#13;
verlies de bestaansgrondslag van rekestrant&#13;
en diens gezin niet onaanmerkelijk lager zou&#13;
komen te liggen.&#13;
Ook het vorenstaande betekent en brengt&#13;
derhalve mede, dat de pachtkamer naar billijkheid&#13;
op het verlengingsverzoek zal hebben&#13;
te beslissen.&#13;
Appellant heeft de volgende grieven aangevoerd:&#13;
Grief 1&#13;
Ten onrechte is de pachtkamer van oordeel&#13;
dat voor een persoonlijk gebruik van het&#13;
verpachte in de zin van het bepaalde bij&#13;
artikel 41 van de Pachtwet is vereist een&#13;
daadwerkelijke nauwe betrokkenheid bij de&#13;
exploitatie van het verpachte en dat daarvoor ten alle tijde aanwezig dient te zijn een behoorlijke&#13;
mate van eigen landbouwkundige&#13;
ervaring, aangepast aan de hedendaagse ontwikkelingen&#13;
in de landbouw, en daaraan inherent&#13;
de bereidheid, maar ook de bekwaamheid&#13;
om zich mede met de details van de&#13;
exploitatie op vakkundige wijze bezig te&#13;
houden;&#13;
Grief 2&#13;
De pachtkamer is ten onrechte van oordeel&#13;
dat in casu geen sprake is van een persoonlijk&#13;
gebruik van het verpachte in de zin van het&#13;
bepaalde bij art. 41 van de Pachtwet;&#13;
Grief 3&#13;
De pachtkamer is ten onrechte van oordeel&#13;
dat het verpachte van gerekestreerde niet van&#13;
overwegende betekenis is te achten;&#13;
Grief 4&#13;
De pachtkamer is ten onrechte van oordeel&#13;
dat, met toepassing van het bepaalde in art.&#13;
3 8 van de Pachtwet, het belang van rekestrant&#13;
als pachter bij het houden van het gepachte&#13;
groter is te oordelen dan het belang van&#13;
gerekestreerde als verpachter bij het eindigen&#13;
van de pacht, met verzoek de beschikking&#13;
a quo te vernietigen en opnieuw beschikkende&#13;
alsnog het verlengingsverzoek&#13;
van pachter ongegrond te verklaren en af te&#13;
wijzen.&#13;
De mondelinge behandeling&#13;
Niet of onvoldoende weersproken is verklaard&#13;
door de verpachter. dat hij 58 jaar&#13;
oud is, dat zijn vrouw en hij twee zoons en&#13;
een dochter hebben; dat de oudste zoon, 24&#13;
jaar oud, en diens vrouw als vennoten&#13;
meewerken in zijn bedrijf, de tweede&#13;
zoon, 22 jaar, een opleiding aan de&#13;
Vervoersacademie volgt en de dochter van&#13;
16 jaar nog schoolgaand is; dat allen thuis&#13;
wonen; dat hij en zijn vrouw in het verband&#13;
van een vennootschap onder firma met de&#13;
oudste zoon en diens vrouw een brood- en&#13;
banketbakkerij te Heythuysen drijven; dat&#13;
zijn voorgangers en hijzelf van oudsher een&#13;
boomgaard hebben geëxploiteerd, teneinde&#13;
zelf fruit voor vlaaien en gebak te telen; dat&#13;
hij thans op een afstand van plm. 5 km van de&#13;
bakkerij een boomgaard van 0.82 ha in eigendom&#13;
en gebruik heeft; dat de grond in&#13;
geschil over de volle lengte daaraan grenst;&#13;
dat hij in de boomgaard kruisbessenstruiken&#13;
heeft, waarvan hij jaarlijks naar schatting&#13;
1000 kg oogst, benevens kersenbomen, die&#13;
een oogst van plm. 2000 a 3000 kg per jaar&#13;
geven; dat verder een gedeelte van 20 a 30 are&#13;
is beplant met morellen (6 x 35 bomen); dat&#13;
hij ook pruimenbomen heeft gehad; dat toen&#13;
hij in 1985 en 1986 niet kon werken wegens&#13;
een operatie aan zijn handen, hij een loonwerker&#13;
heeft toegestaan, tussen de bomen&#13;
maïs te telen; dat deze teveel drijfmest heeft&#13;
opgebracht, waardoor de pruimenbomen&#13;
dood zijn gegaan;&#13;
dat ook overigens in die tijd de bomen niet&#13;
goed werden verzorgd, zodat hij ze in 1987&#13;
heeft moeten rooien, uitgezonderd één rij&#13;
morellenbomen; dat hij er in maart 1990&#13;
nieuwe bomen - morellen - heeft ingeplant,&#13;
benevens plm. 100 kruisbessenstruiken; dat&#13;
de activiteiten in de boomgaard niet afzonderlijk&#13;
in de financiële rapporten zijn vermeld;&#13;
dat hij niet is aangesloten bij het&#13;
Landbouwschap; dat hij geen landbouwkundige&#13;
opleiding heeft gevolgd, maar het vak&#13;
van zijn vader in de praktijk heeft geleerd; dat&#13;
de grond van de boomgaard uit leemgrond&#13;
bestaat; dat hij een ontpit-tingsmachine heeft&#13;
verkocht, en vervolgens twee van dergelijke&#13;
machines heeft aangeschaft;&#13;
en door de pachter:&#13;
dat zijn leeftijd 58 jaar is; dat tot zijn gezin&#13;
behoren zijn vrouw en een zoon van 24 jaar&#13;
oud, die de HAVO en de MLS heeft gevolgd;&#13;
dat deze secretaris-zaakvoerder van de&#13;
Tuinbouwvereniging Montfort is, waar hij&#13;
van mei tot augustus 30 a 35 uur per week&#13;
werkt en in de andere maanden rond 20 uur;&#13;
dat de zoon verder met hem in maatschap&#13;
sinds 1 januari 1990 een landbouwbedrijf&#13;
van ruim 17 ha voert; dat 2.26 ha grond met&#13;
een veestalling, schuren en een woonhuis&#13;
zijn eigendom is; dat het huis wordt bewoond&#13;
door zijn twee ongetrouwde zusters; dat&#13;
hijzelf met zijn gezin op een afstand van&#13;
ongeveer 200 m van de boerderij woont; dat&#13;
rond 15 ha grond is gepacht, waarvan 3 a 4 ha&#13;
telkens voor een jaar, van een grindfabriek;&#13;
dat een oppervlakte van ruim 12 ha in gebruik&#13;
is voor akkerbouw en tuinbouw (± 0.44 ha);&#13;
dat hij bieten, consumptie-aardappelen en&#13;
granen verbouwt, benevens op plm. 1.65 ha&#13;
asperges, die respectievelijk 8, 4 en 1 jaar&#13;
oud zijn; dat bijna 5 ha wordt gebruikt als grasland voor beweiding en hooien; dat hij&#13;
op een gedeelte daarvan ook wel maïs verbouwt;&#13;
dat op de grond in geschil bieten,&#13;
granen en aardappelen worden geteeld; dat&#13;
hij gemiddeld 9 stuks mestvee houdt.&#13;
De raadslieden hebben de standpunten van&#13;
partijen toegelicht.&#13;
Het oordeel van het hof Grief I is gericht&#13;
tegen een inleidende rechtsoverweging, die&#13;
de beslissing niet draagt, zodat die buiten&#13;
bespreking kan blijven.&#13;
Door de overige grieven is het geschil in&#13;
volle omvang aan het oordeel van het hof&#13;
onderworpen.&#13;
Het staat vast, dat Bongers van oudsher,&#13;
evenals voor hem zijn vader en zijn grootvader,&#13;
fruit, in hoofdzaak morellen verbouwt&#13;
voor zijn banketbakkerij, vooral voor het&#13;
maken van vlaaien. Hij heeft daartoe thans&#13;
0.82.00 ha in gebruik. Dat deze teelt de&#13;
laatste tijd weinig succes heeft opgeleverd,&#13;
kan daaraan niet afdoen.&#13;
Hij heeft kortgeleden nieuwe bomen aangeschaft&#13;
en ingeplant en de grond daartoe&#13;
geschikt gemaakt. Hij heeft dus investeringen&#13;
voor de fruitteelt gedaan.&#13;
Uit het vorengaande moet worden afgeleid,&#13;
dat Bongers het verpachte, dat aan zijn&#13;
boomgaard grenst en dat voor hem gunstig&#13;
is gelegen, persoonlijk voor een landbouwkundig&#13;
doel, de fruitteelt, in gebruik wil&#13;
nemen.&#13;
Het verlies van de grond in geschil zou&#13;
wegens de geringe oppervlakte van 0.58.00&#13;
ha niet leiden tot een ernstige aantasting van&#13;
de grondslag van het maatschappelijk bestaan&#13;
van de pachter, die een gemengd bedrijf&#13;
van ruim 17 ha exploiteert.&#13;
Onder deze omstandigheden behoeft niet&#13;
te worden onderzocht, of het eigen gebruik&#13;
van het verpachte voor Bongers van overwegende&#13;
betekenis is.&#13;
Voor een beslissing naar billijkheid is&#13;
geen plaats. Aangezien het voornemen&#13;
van de verpachter tot persoonlijk gebruik&#13;
voor de landbouw vaststaat, dient het verzoek&#13;
tot verlenging te worden afgewezen.&#13;
Slotsom&#13;
Met uitzondering van grief I zijn de grieven&#13;
gegrond. De beschikking waarvan beroep,&#13;
zal dus worden vernietigd. Ambtshalve zal&#13;
een bedrag worden bepaald, dat Bongers aan&#13;
Op 't Root moet betalen ingeval later mocht&#13;
blijken, dat de wil tot eigen gebruik in werkelijkheid&#13;
bij Bongers niet aanwezig is geweest.&#13;
Beschikkende in hoger beroep:&#13;
Vernietigt de beschikking waarvan beroep en&#13;
opnieuw beschikkende:&#13;
Wijst het verzoek van de pachter tot verlenging&#13;
van de pachtovereenkomst in geschil&#13;
alsnog af.&#13;
Bepaalt het bedrag dat Bongers aan Op&#13;
't Root moet betalen, ingeval later mocht&#13;
blijken, dat de wil bij Bongers tot persoonlijk&#13;
gebruik als voormeld in werkelijkheid niet&#13;
aanwezig is geweest, op ƒ 12 500,- (twaalfduizend&#13;
vijfhonderd gulden).</content><legacyfootnotes/><footnotes><footnote/></footnotes><auteurs>Mr. Maris, mr. In 't Veld, mr. Brunner, baron&#13;
Weichs de Wenne en Wentink</auteurs><published>1991-07-01 00:00:00</published><modified>1991-07-01 00:00:00</modified><editiondate>1991-07-01</editiondate><htmlpath>https://denhollander.info/artikel/7031</htmlpath></article>
</articles></edition>
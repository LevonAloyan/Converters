<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5562</id><udhid>UDH:TvAR/5562</udhid><titel>Loeffen / Staat (TvAR 2008/5421)</titel><searchwords><searchword>TvAR 1/2008</searchword><searchword>TvAR 2008/5421</searchword><searchword>UDH:TvAR/5562</searchword></searchwords><attachments><attachment><name>2008 1 Rechtspraak 5421.pdf</name><extention>pdf</extention><url>https://denhollander.info/download/5499/ci</url></attachment></attachments><inleiding>[Pachtwet, art. 40]&#13;
&#13;
De Staat wil het gepachte inzetten voor natuurvriendelijke&#13;
oevers. In het algemeen belang ondanks ontbreken bestemmingsplan.&#13;
Voornemen voldoende concreet en direct uitvoerbaar.&#13;
Geen verlenging.</inleiding><content>Beschikking in de zaak van:&#13;
Johannes Wilhelmina Theodorus Loeffen, wonende te Linden,&#13;
gemeente Cuijk, appellant,&#13;
procureur: mr. F.J. Boom,&#13;
tegen:&#13;
de Staat der Nederlanden (Ministerie van Financiën, Regionale&#13;
directie Domeinen Zuid), zetelend te ‘s-Gravenhage,&#13;
geïntimeerde,&#13;
procureur: mr. J.M. Bosnak.&#13;
1. Het geding in eerste aanleg&#13;
De Pachtkamer van de Rechtbank ‘s-Hertogenbosch, sector&#13;
kanton, locatie Boxmeer, heeft op 14 november 2006 een&#13;
beschikking gegeven tussen appellant (verder te noemen:&#13;
Loeffen) als verzoeker en geïntimeerde (verder te noemen:&#13;
de Staat) als verweerster. Van deze beschikking is een kopie&#13;
aangehecht.&#13;
2. Het geding in hoger beroep&#13;
2.1. Loeffen is bij op 12 december 2006 ter griffie van het&#13;
hof ingekomen beroepschrift in hoger beroep gekomen&#13;
van voornoemde beschikking. Hij heeft daarbij&#13;
vier grieven tegen de beschikking aangevoerd, bewijs&#13;
aangeboden, producties overgelegd en het hof verzocht&#13;
de bestreden beschikking te vernietigen en opnieuw&#13;
beschikkende de pachtovereenkomst tussen&#13;
Loeffen als pachter en de Staat als verpachter met betrekking&#13;
tot de percelen kadastraal bekend gemeente&#13;
Cuijk, sectie M, nummers 421 en 442 met een gezamenlijke&#13;
oppervlakte van 3.02.70 hectare te verlengen&#13;
voor de wettelijke duur van zes jaar, althans met toepassing&#13;
van artikel 45 lid 1 Pachtwet voor een periode&#13;
als het hof in goede justitie vermeent te behoren, een&#13;
en ander met veroordeling van de Staat in de kosten&#13;
van de procedure zowel in eerste aanleg als in hoger&#13;
beroep gevallen.&#13;
2.2. Bij op 15 januari 2007 ter griffie van het hof ingekomen&#13;
verweerschrift heeft de Staat verweer gevoerd&#13;
tegen het door Loeffen in zijn beroepschrift aangevoerde,&#13;
bewijs aangeboden, producties in het geding&#13;
gebracht en het hof verzocht om het verzoek van&#13;
Loeffen af te wijzen door hem niet-ontvankelijk te&#13;
verklaren dan wel hem zijn verzoek te ontzeggen, althans&#13;
de bestreden beschikking te bekrachtigen al dan&#13;
niet onder aanvulling van rechtsgronden, met veroordeling&#13;
van Loeffen in de kosten van beide instanties.&#13;
2.3. Op 2 april 2007 heeft de mondelinge behandeling&#13;
plaatsgevonden. Loeffen is in persoon verschenen, bijgestaan&#13;
door mr. A.A.M. van Beek, advocaat te Tilburg.&#13;
Namens de Staat zijn verschenen R. Aspeslagh,&#13;
binnendienstmedewerker bij Regionale Directie Domeinen&#13;
Zuid en L. Zweerus, projectmedewerker&#13;
Rijkswaterstaat, bijgestaan door mr. S.R. Markus, advocaat&#13;
te ‘s-Gravenhage. Bij die gelegenheid hebben&#13;
partijen aan het hof inlichtingen verstrekt en hebben&#13;
de advocaten de wederzijdse standpunten toegelicht,&#13;
beiden mede aan de hand van pleitnotities.&#13;
2.4. Gelijktijdig met de mondelinge behandeling van de&#13;
onderhavige zaak heeft de mondelinge behandeling&#13;
plaatsgevonden van de rekestzaak (rekestnummer&#13;
2006/1271) J.A.H.J. Cornelissen (hierna te noemen:&#13;
Cornelissen) tegen de Staat.&#13;
3. De vaststaande feiten&#13;
3.1. Tussen partijen staat op grond van hetgeen enerzijds&#13;
is gesteld en anderzijds niet is betwist alsmede op&#13;
grond van de niet betwiste inhoud van de overgelegde&#13;
stukken het navolgende vast.&#13;
3.2. Loeffen heeft in een ruilverkaveling (onder meer)&#13;
grond ingebracht die hij in pacht had van de Kerk. In&#13;
het kader van het plan van toedeling is aan hem vervangende&#13;
grond in pacht toebedeeld. Als compensatie&#13;
voor de achteruitgang in het areaal pachtgrond verkreeg&#13;
Loeffen 3.02.70 ha in pacht van de Staat toebedeeld.&#13;
Voorheen had hij reeds grond in pacht van de&#13;
Staat.&#13;
3.3. Op 14 september 2001 hebben Loeffen en de Staat&#13;
een pachtovereenkomst gesloten, ingaande op 29&#13;
maart 1996, voor een periode van zes jaar en eindigend&#13;
op 28 maart 2002, met betrekking tot een perceel&#13;
los land, gelegen nabij de Lommerstraat te Cuijk,&#13;
kadastraal bekend gemeente Cuijk, sectie M, nummer&#13;
421, groot 0.17.10 ha en nummer 442, groot 2.85.60&#13;
ha.&#13;
3.4. In deze pachtovereenkomst is voor zover van belang&#13;
het navolgende opgenomen:&#13;
‘(…..) Over de lengte van het verpachte, gelegen langs&#13;
de rivier de Maas, wordt met betrekking tot een 18&#13;
m¹ brede strook artikel 62 van de Pachtwet van toepassing&#13;
verklaard, zoals een en ander nader is aangegeven&#13;
op de aan deze overeenkomst gehechte en daarvan&#13;
deel uitmakende tekeningen. Op de resterende&#13;
oppervlakte van het verpachte van 1.52.90 ha wordt&#13;
artikel 62 van de Pachtwet niet van toepassing verklaard.&#13;
(…..) Artikel 7 Niet agrarische bestemming m.b.t. de&#13;
genoemde 18 m¹ brede strook grond&#13;
De door de Staat aan het verpachte gegeven bestemming&#13;
voor niet tot landbouw betrekkelijke doeleinden&#13;
van openbaar nut maakt de volgende bedingen noodzakelijk:&#13;
verlenging van de pachtovereenkomst zal niet plaatsvinden&#13;
indien en voor zover de Staat in de kennisgeving&#13;
als bedoeld in artikel 36, tweede lid van de&#13;
Pachtwet aan de pachter heeft meegedeeld dat verlenging&#13;
onverenigbaar is met de bestemming van het verpachte;&#13;
(….) 2. De grondkamer voor Noord-Brabant heeft&#13;
het opnemen van de bedingen als bedoeld in het eerste&#13;
lid goedgekeurd bij haar beschikking van 23 december&#13;
1980, nummer M 134, waarvan een kopie&#13;
aan deze overeenkomst is gehecht’.&#13;
3.5. De onder 3.3 bedoelde pachtovereenkomst is op 2&#13;
oktober 2001 bij de grondkamer Zuid ingekomen en&#13;
op 16 november 2001 door deze grondkamer goedgekeurd.&#13;
3.6. Bij aangetekend verzonden brief van 19 september&#13;
2005 heeft de Staat aan Loeffen te kennen gegeven&#13;
geen verdere verlenging van de pachtovereenkomst te&#13;
wensen.&#13;
4. De mondelinge behandeling&#13;
Ter zitting van het hof is, zakelijk weergegeven en voor&#13;
zover van belang, het volgende verklaard:&#13;
Door Loeffen:&#13;
Ik heb eveneens voor een aantal percelen een gebruiksovereenkomst.&#13;
Verkoop van gronden die in het projectgebied&#13;
van de Staat liggen en mijn eigendom zijn, is geen reële mogelijkheid.&#13;
Wij willen ons bedrijf juist uitbreiden. De veeteelt&#13;
moet steeds extensiever en daarom hebben wij juist&#13;
meer grond nodig. Ik heb een perceel dat binnen het project&#13;
valt al op een extensieve manier in gebruik.&#13;
Door Zweerus namens de Staat:&#13;
Als een perceel vrij komt, wordt dit direct afgerasterd.&#13;
Daarna wordt het perceel niet meer bemest en wordt&#13;
daarop geen akkerbouw meer bedreven. Er worden geen bestrijdingsmiddelen&#13;
meer gebruikt. Een aantal percelen&#13;
wordt nog wel heel extensief met vee beweid. Met betrekking&#13;
tot de onderhavige pachtgrond is in het ontwerp gepland&#13;
de stenen aan de oever te verwijderen en vervolgens&#13;
de natuurlijke processen weer te laten plaatsvinden. Er zal&#13;
dan weer erosie plaatsvinden. De bedoeling is dat de oorspronkelijke&#13;
flora en fauna weer terugkeert. Voor het zwerfafval&#13;
worden nu opruimacties opgestart.&#13;
Er zijn miljoenen euro’s beschikbaar voor het project. Op&#13;
elke locatie zijn andere maatregelen noodzakelijk. Op de&#13;
onderhavige locatie kan direct een start worden gemaakt&#13;
met de ‘droge corridor’. De ‘natte corridor’ zal wellicht iets&#13;
langer duren. Volgens ambtelijke mededelingen van de gemeente&#13;
is op de onderhavige locatie geen vergunning vereist&#13;
voor het weghalen van de oeverblokken.&#13;
Het is gebruikelijk dat als de vrij gekomen gronden nog extensief&#13;
kunnen worden begraasd, wij de namen van de lokale&#13;
agrariërs doorgeven aan de natuurbeheerorganisatie die&#13;
verantwoordelijk is voor het onderhoud. De lokale agrariërs&#13;
kunnen dan hun vee extensief inscharen. Vaak zijn dit de&#13;
voormalige pachters.&#13;
Voorzover wij voor het project meer gronden nodig hebben&#13;
dan op dit moment in eigendom van de Staat zijn, worden&#13;
deze gronden op vrijwillige basis aangekocht.&#13;
5. De beoordeling van het geschil in hoger beroep&#13;
5.1. Loeffen heeft zich op het standpunt gesteld dat de&#13;
pachtkamer in eerste aanleg hem ten onrechte nietontvankelijk&#13;
heeft verklaard in zijn verlengingsverzoek&#13;
voor zover dat betrekking heeft op de 18 meter&#13;
brede strook van het gepachte perceel waarop artikel&#13;
62 Pachtwet van toepassing is verklaard door partijen.&#13;
Volgens Loeffen volgt uit artikel 62 sub b Pachtwet&#13;
dat de verpachter in de kennisgeving als bedoeld in&#13;
artikel 36 lid 2 Pachtwet de pachter mededeelt dat&#13;
verlenging van de pachtovereenkomst naar zijn mening&#13;
onverenigbaar is met de bestemming. Loeffen&#13;
stelt zich op het standpunt dat de Staat in de brief van&#13;
19 september 2005 weliswaar ingaat op het beleid dat&#13;
er op gericht is de natuurlijke functie van de oevers&#13;
van de Maas te versterken door de aanleg van natuurvriendelijke&#13;
oevers, maar dat in de brief niet wordt&#13;
aangegeven dat verlenging van de pachtovereenkomst&#13;
onverenigbaar zou zijn met dit beleid. De Staat heeft&#13;
het voorgaande bestreden.&#13;
5.2. Het hof overweegt als volgt. Voor de beantwoording&#13;
van de vraag of in de brief van 19 september 2005 besloten&#13;
ligt dat de Staat Loeffen heeft medegedeeld dat&#13;
de verlenging met de bestemming van het verpachte&#13;
onverenigbaar is, is van belang hetgeen partijen over&#13;
en weer jegens elkaar hebben verklaard en hetgeen zij&#13;
te dien aanzien redelijkerwijs van elkaar mochten verwachten.&#13;
In de brief van 19 september 2005 heeft de&#13;
Staat de volgende passages opgenomen: ‘Inmiddels is&#13;
in het kader van de ontwikkeling van de ecologische&#13;
hoofdstructuur, waarvan de rivier de Maas onderdeel&#13;
vormt, het beleid er op gericht de natuurlijke functie&#13;
van de oevers te versterken door de aanleg van natuurvriendelijke&#13;
oevers, waarbij de overgang tussen&#13;
water en land geleidelijker plaatsvindt en minder door&#13;
middel van ‘harde’ verdedigingen. Voor de ontwikkeling&#13;
van deze oeverzone dient over een strook grond&#13;
te kunnen worden beschikt waarin uw pachtperceel is&#13;
gelegen’ en ‘In verband met het vorenstaande deel ik&#13;
u hierbij overeenkomstig het bepaalde in artikel 36,&#13;
lid 2, van de Pachtwet mee dat de Staat per 30 maart&#13;
2008 geen verlenging van de pachtovereenkomst d.d.&#13;
14 september 2001 wenst, zodat deze per gelijke&#13;
datum eindigt’. Naar het oordeel van het hof heeft&#13;
Loeffen uit de voorgaande passages in onderlinge samenhang&#13;
gelezen kunnen en moeten begrijpen dat de&#13;
verlenging van de pachtovereenkomst volgens de Staat&#13;
onverenigbaar is met de bestemming van het verpachte.&#13;
Dit geldt des te meer tegen de achtergrond&#13;
dat de Staat, zoals door hem is aangevoerd en door&#13;
Loeffen niet is betwist, de belangenvereniging van&#13;
agrariërs op de hoogte heeft gesteld van het beleid en&#13;
de handelwijze van de Staat, alsmede dat de Staat alle&#13;
pachters van percelen langs de Maas waarop artikel 62&#13;
Pachtwet van toepassing was heeft benaderd met informatie&#13;
en heeft uitgenodigd voor informatieavonden.&#13;
Het hof is derhalve met de pachtkamer in eerste&#13;
aanleg van oordeel dat Loeffen in zijn verzoek voor&#13;
zover dat betrekking heeft op de 18 meter brede&#13;
strook van het gepachte perceel waarop artikel 62&#13;
Pachtwet van toepassing is verklaard niet-ontvankelijk&#13;
is.&#13;
5.3. De Staat heeft zich in de onderhavige procedure op&#13;
het standpunt gesteld dat zij over het verpachte wil&#13;
beschikken in het kader van het Project Natuurvriendelijke&#13;
Oevers Maas (PNOM). De Staat wil het overgrote&#13;
deel van de rivieren flankeren door natuurvriendelijke&#13;
oevers, waarbij een natuurvriendelijke oever&#13;
moet worden gezien als een overgangszone tussen&#13;
water en land, die ondersteuning biedt bij het ecologisch&#13;
netwerk als een ecologische corridor. De Staat&#13;
heeft ter onderbouwing van haar plannen verwezen&#13;
naar de Derde (1989) en Vierde (1998) Nota Waterhuishouding,&#13;
het Natuurbeleidsplan van 1990, het&#13;
Beheersplan voor de Rijkswateren 2001-2004 en naar&#13;
de Actualisatie Beleidsuitwerking Natuurvriendelijke&#13;
Oevers Maas en Kanalen van 24 augustus 2004. Van&#13;
voornoemde Beleidsuitwerking Natuurvriendelijke&#13;
Oevers Maas en Kanalen van 24 augustus 2004 heeft&#13;
de Staat een kopie in het geding gebracht. De Staat&#13;
heeft voorts verwezen naar een Kaderrichtlijn Water&#13;
(2000) van de Europese Unie. Volgens de Staat&#13;
wordt, zodra een oeverperceel beschikbaar is, door&#13;
Rijkswaterstaat een aanvang gemaakt met de aanleg&#13;
van een natuurvriendelijke oever. Na eventuele afrasteringen&#13;
met milieuvriendelijke materialen wordt het&#13;
verschralingsbeheer gestart. Vervolgens worden de&#13;
percelen ondergebracht in langjarige onderhoudsovereenkomsten&#13;
die Rijkswaterstaat met de grote landelijke&#13;
natuurbeheerorganisaties heeft afgesloten. De&#13;
tweede stap is het herinrichten van de oever. Dit&#13;
houdt in dat de oever door vrije erosie of door handmatig&#13;
graafwerk wordt verflauwd en zo de overgang&#13;
van land naar water wordt verzacht. Voor deze tweede&#13;
stap worden nu door Rijkswaterstaat realistische en&#13;
uitvoerbare plannen ontwikkeld. Het traject waarin&#13;
de percelen van Loeffen vallen, is opgenomen in het&#13;
plan voor het stuwpand Sambeek-Grave, waarover in&#13;
2007 wordt bepaald in welke volgorde herinrichting&#13;
tot uitvoering gebracht kan worden.&#13;
5.4. Loeffen heeft zich daartegenover op het standpunt gesteld&#13;
dat, wil het voornemen van de Staat om het gepachte&#13;
voor een niet tot de landbouw betrekkelijk&#13;
doel te bestemmen grond zijn voor afwijzing van het&#13;
verlengingsverzoek, dit voornemen binnen een korte&#13;
bij benadering te bepalen termijn moet kunnen worden&#13;
verwezenlijkt. Daarvan is volgens Loeffen in het&#13;
onderhavige geval geen sprake. De Staat laat volgens&#13;
Loeffen na de status van de door hem genoemde beleidsnotities&#13;
duidelijk te maken. Voorts ontbreekt in&#13;
deze notitie(s) volgens Loeffen een (bindend) tijdspad&#13;
waarbinnen de natuurvriendelijke oevers gerealiseerd&#13;
moeten worden. Loeffen wijst er daarnaast op dat&#13;
beëindiging van de pachtovereenkomst er toe leidt dat&#13;
een strook met een breedte van 36 meter ter beschikking&#13;
komt, terwijl het PNOM uitgaat van een&#13;
breedte van 75 meter. De overige grond is eigendom&#13;
van Loeffen en plannen met betrekking tot deze meters&#13;
grond ontbreken geheel. Volgens Loeffen kan het&#13;
plan zonder deze aanvullende grond niet gerealiseerd&#13;
worden.&#13;
5.5. Het hof overweegt als volgt. Ingevolge artikel 40 van&#13;
de Pachtwet dient een verlengingsverzoek te worden&#13;
afgewezen voorzover de verpachter het verpachte wil&#13;
bestemmen voor niet tot de landbouw betrekkelijke&#13;
doeleinden en die bestemming in overeenstemming is&#13;
met het algemeen belang. Het hof is met de pachtkamer&#13;
in eerste aanleg van oordeel dat in het onderhavige&#13;
geval voldoende is gebleken dat de beoogde bestemming&#13;
van het verpachte (zoals dat vorm heeft gekregen&#13;
in de onder 5.3 genoemde beleidsstukken),&#13;
namelijk natuurontwikkeling (door de aanleg van natuurvriendelijke&#13;
droge en natte oeverstroken) en veiligheid&#13;
(door verruiming van het stroombed van de&#13;
Maas) in overeenstemming is met het algemeen belang.&#13;
Hieraan doet niet af dat het huidige bestemmingsplan&#13;
nog niet (geheel) met deze doelstelling&#13;
overeenstemt. Het hof is voorts van oordeel dat voldoende&#13;
is gebleken dat het voornemen van de Staat&#13;
binnen een korte bij benadering te bepalen termijn&#13;
kan worden verwezenlijkt. Uit de door de Staat overgelegde&#13;
producties en de toelichting op de zitting van&#13;
het hof blijkt dat de voorgenomen plannen voldoende&#13;
concreet zijn en dat met het verschralingsbeheer (‘de&#13;
droge corridor’) direct een aanvang kan worden genomen.&#13;
De Staat heeft bij andere door hem ontpachte&#13;
percelen daadwerkelijk een aanvang gemaakt met de&#13;
realisatie het project PNOM en heeft reeds enkele&#13;
honderden hectares afgerasterd en in ecologisch beheer&#13;
gegeven. Dat de herinrichting van de oever mogelijk&#13;
langer op zich laat wachten doet er niet aan af&#13;
dat direct een start kan worden gemaakt met de eerste&#13;
fase (het verschralingsbeheer). Ook het feit dat, zoals&#13;
Loeffen heeft aangevoerd dat beëindiging van de&#13;
pachtovereenkomst er toe leidt dat een strook met een&#13;
breedte van 36 meter ter beschikking komt, terwijl&#13;
het PNOM uitgaat van een breedte van 75 meter,&#13;
staat niet aan de uitvoering van de plannen van de&#13;
Staat in de weg. De Staat heeft in haar verweerschrift&#13;
aangegeven dat het voorgenomen inrichtingsbeheer&#13;
van de oeverstrook kan worden uitgeoefend op de 36&#13;
meter brede strook. Dat is weliswaar - volgens de&#13;
Staat - niet optimaal, maar past geheel binnen de&#13;
marges van de planvorming. Uit het voorgaande volgt&#13;
dat het verlengingsverzoek van Loeffen voor zover dat&#13;
betrekking heeft op het resterende deel van het gepachte&#13;
moet worden afgewezen.&#13;
5.6. Een en ander brengt, nu het in artikel 40 Pachtwet&#13;
omschreven geval zich voordoet, mee dat het hof niet&#13;
toekomt aan een belangenafweging op grond van artikel&#13;
38 Pachtwet en de verlenging van de pachtovereenkomst&#13;
dient te weigeren.&#13;
5.7. Uit het hiervoor overwogene volgt dat de grieven&#13;
falen en dat de bestreden beschikking dient te worden&#13;
bekrachtigd. Nu de Staat geen incidenteel appèl heeft&#13;
ingesteld, blijft de compensatie van de proceskosten&#13;
in eerste aanleg in stand. Het hof zal Loeffen, als de in&#13;
het ongelijk gestelde partij, veroordelen in de proceskosten&#13;
van het hoger beroep.&#13;
6. De beslissing&#13;
Het hof, beschikkende in hoger beroep:&#13;
bevestigt de beschikking van de Rechtbank te ‘s-Hertogenbosch,&#13;
sector kanton, locatie Boxmeer van 14 november&#13;
2006;&#13;
veroordeelt Loeffen in de kosten van het hoger beroep, tot&#13;
aan deze uitspraak aan de zijde van de Staat begroot op&#13;
€ 1.788,- voor salaris van de procureur en op € 248,- voor&#13;
griffierecht.</content><legacyfootnotes/><footnotes><footnote/></footnotes><auteurs/><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5562</htmlpath></article>
</articles></edition>
<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2021</searchword><id>16979</id><udhid>UDH:TvAR/16979</udhid><titel>Pacht - Centrale Grondkamer , 15 april 2021, GP 11.819, (GP 11.819) (TvAR 2021/8073)</titel><searchwords><searchword>TvAR 11/2021</searchword><searchword>TvAR 2021/8073</searchword><searchword>UDH:TvAR/16979</searchword></searchwords><attachments><attachment><name>21942.pdf</name><extention>pdf</extention><url>https://denhollander.info/download/21942/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, L.R. van Harinxma thoe Slooten en S.B. Boorsma en de deskundige leden mr. ing. E. Oostra en ir. J.H. Jurrius)&lt;/p&gt;&#13;
&lt;p class="annotator"&gt;Met noot J.M.M. Menu&lt;/p&gt;&#13;
&lt;h3&gt;GP 11.819 Goedkeuring kortere duur. Ontvankelijkheid beroep. Verschoonbare termijnoverschrijding.&lt;/h3&gt;&#13;
&lt;p&gt;[Burgerlijk Wetboek, art. 7:325 leden 3 en 4; Uitvoeringswet grondkamers, art. 36 lid 1, art. 37 lid 1]&lt;/p&gt;&#13;
&lt;p&gt;Verpachter komt in hoger beroep van een beslissing van de grondkamer, omdat de grondkamer de pachtovereenkomst van partijen heeft goedgekeurd na wijziging van de daarin vermelde eenjarige duur in de wettelijke duur. Volgens pachter is verpachter niet op tijd in hoger beroep gekomen. De Centrale Grondkamer oordeelt dat verpachter op tijd in hoger beroep is gekomen (er is sprake van verschoonbare termijnoverschrijding) en dat de pachtovereenkomst moet worden goedgekeurd voor de duur van een jaar. Ter goedkeuring ligt de pachtovereenkomst voor zoals die op schrift is gesteld en de wet laat niet toe dat de grondkamer de daarin vermelde kortere duur van een jaar wijzigt in een duur van drie jaar. De plannen van verpachter om zijn eigen tuinbouwbedrijf in de toekomst op het verpachte uit te breiden, zijn bijzondere omstandigheden zoals bedoeld in artikel 7:325 lid 4 BW.&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;1. de besloten vennootschap met beperkte aansprakelijkheid &lt;span class="bold"&gt;KMN Beheer B.V.&lt;/span&gt;, gevestigd te Nieuwerkerk aan den IJssel, gemeente Zuidplas, 2. &lt;span class="bold"&gt;[verpachter 2]&lt;/span&gt;, wonende te [woonplaats], gemeente [gemeente], hierna samen te noemen: verpachter,&lt;/p&gt;&#13;
&lt;p&gt;gemachtigde: J.P.G. Bouwman, advocaat bij Taurus Advocaten te Naaldwijk,&lt;/p&gt;&#13;
&lt;p&gt;tegen&lt;/p&gt;&#13;
&lt;p&gt;1. de besloten vennootschap met beperkte aansprakelijkheid &lt;span class="bold"&gt;[naam B.V.] B.V., &lt;/span&gt;gevestigd te [vestigingsplaats], gemeente [gemeente], 2. &lt;span class="bold"&gt;[pachter 2]&lt;/span&gt;, wonende te [woonplaats], gemeente [gemeente],&lt;/p&gt;&#13;
&lt;p&gt;hierna samen te noemen: pachter, gemachtigde: mr. J.J.Y. Kleingeld, advocaat bij EBH Legal B.V. te Honselersdijk. 2&lt;/p&gt;&#13;
&lt;h3&gt;1. De procedure bij de grondkamer&lt;/h3&gt;&#13;
&lt;p&gt;1.1 Verpachter heeft bij de grondkamer Zuidwest een verzoek om goedkeuring van de pachtovereenkomst van partijen ingediend. Dat verzoek heeft de grondkamer Zuidwest ontvangen op 11 oktober 2019.&lt;/p&gt;&#13;
&lt;p&gt;1.2 Bij die pachtovereenkomst heeft verpachter aan pachter verpacht &amp;ldquo;een perceel tuinland met daarop gevestigd een glastuinbouwbedrijf, met circa 19.968 m2 glasopstanden, bedrijfsruimten, installaties, en verder toebehoren, plaatselijk bekend [adres] te [plaats], gemeente [gemeente], kadastraal bekend gemeente [gemeente in de provincie Zuid-Holland], sectie [...], nummers [&amp;hellip;] (gedeeltelijk) en [&amp;hellip;] (geheel) totaal groot circa 3 hectare 04 aren 60 centiaren&amp;rdquo;. Partijen hebben de pachtovereenkomst ondertekend op 8 oktober 2019. Artikel 1 van de pachtovereenkomst vermeldt: &lt;span class="italic"&gt;&amp;ldquo;1. Deze pachtovereenkomst wordt aangegaan op 1 augustus 2019 tot uiterlijk 31 juli 2020. 2. Verpachter en pachter dient uiterlijk 10 maanden voor afloop van iedere pachttermijn aan te geven of hij de pachtovereenkomst wenst op te zeggen. &lt;/span&gt;&lt;/p&gt;&#13;
&lt;p&gt;&lt;span class="italic"&gt;3. Indien verpachter of pachter niet opzegt conform het genoemde in lid 2 van dit artikel zal de pachtovereenkomst voor een periode van &amp;eacute;&amp;eacute;n jaar worden verlengd.&amp;rdquo; &lt;/span&gt;1.3 De grondkamer heeft bij beschikking van 6 maart 2020 de pachtovereenkomst gewijzigd in die zin dat de pachtduur is gewijzigd in de wettelijke duur van zes jaar, dat artikel 1 lid 1 van de pachtovereenkomst is gewijzigd in &amp;ldquo;Deze pachtovereenkomst wordt aangegaan op 1 augustus 2019 tot 31 juli 2025&amp;rdquo; en dat het bepaalde in het tweede en derde lid van artikel 1 van de pachtovereenkomst wordt geschrapt. De aldus gewijzigde pachtovereenkomst heeft de grondkamer bij die beschikking goedgekeurd.&lt;/p&gt;&#13;
&lt;p&gt;1.4 Een afschrift van die beschikking is op 16 maart 2020 naar partijen gestuurd. Die beschikking is in fotokopie aan deze beschikking gehecht. Voor de procedure bij de grondkamer en voor de aan die beschikking ten grondslag gelegde motivering, wordt verwezen naar de beschikking van de grondkamer.&lt;/p&gt;&#13;
&lt;h3&gt;2. De procedure bij de Centrale Grondkamer&lt;/h3&gt;&#13;
&lt;p&gt;2.1 Verpachter is met een beroepschrift dat de Centrale Grondkamer op 22 april 2020 heeft ontvangen, in beroep gegaan tegen de beschikking van de grondkamer. Verpachter heeft op 8 juni 2020 een aanvullend beroepschrift ingediend bij de Centrale Grondkamer. Verpachter heeft de Centrale Grondkamer verzocht de pachtovereenkomst met een eenjarige duur goed te keuren.&lt;/p&gt;&#13;
&lt;p&gt;2.2 Pachter heeft hiertegen verweer gevoerd met een verweerschrift dat de Centrale Grondkamer op 9 juli 2020 heeft ontvangen. Volgens pachter is verpachter niet-ontvankelijk in het beroep.&lt;/p&gt;&#13;
&lt;p&gt;2.3 De mondelinge behandeling van het beroep heeft op 19 november 2020 plaatsgevonden. Partijen en hun gemachtigden hebben toen de standpunten van partijen toegelicht. Pachter heeft zijn conclusie aangevuld. Hij wil subsidiair dat de Centrale Grondkamer de beschikking van de grondkamer bevestigt en meer subsidiair dat de Centrale Grondkamer de pachtduur bepaalt op minimaal drie jaar en de aldus gewijzigde pachtovereenkomst goedkeurt. De beschikking is aangehouden in verband met schikkingsonderhandelingen tussen partijen. 2.4 Verpachter heeft nadien laten weten dat geen schikking is bereikt en heeft de Centrale Grondkamer verzocht een beschikking te geven.&lt;/p&gt;&#13;
&lt;h3&gt;3. De motivering van de beslissing&lt;/h3&gt;&#13;
&lt;p&gt;De kern van de zaak en de beslissing&lt;/p&gt;&#13;
&lt;p&gt;3.1 Verpachter komt in hoger beroep van een beslissing van de grondkamer, omdat de grondkamer de pachtovereenkomst van partijen heeft goedgekeurd na wijziging van de daarin vermelde eenjarige duur in de wettelijke duur. Volgens pachter is verpachter niet op tijd in hoger beroep gekomen. De Centrale Grondkamer oordeelt dat verpachter op tijd in hoger beroep is gekomen en dat de pachtovereenkomst moet worden goedgekeurd voor de duur van een jaar. Hierna legt de Centrale Grondkamer uit waarom. 3&lt;/p&gt;&#13;
&lt;p&gt;De motivering&lt;/p&gt;&#13;
&lt;p&gt;3.2 Verpachter heeft het gepachte op enig moment gekocht, terwijl pachter een deel daarvan al in gebruik had. Partijen hebben onderhandeld over een pachtovereenkomst en hebben uiteindelijk een pachtovereenkomst ondertekend waarin staat dat de pachtovereenkomst is aangegaan voor de duur van een jaar. De pachtovereenkomst is ter goedkeuring naar de grondkamer gestuurd. De grondkamer heeft als voorlopig oordeel aan partijen voorgesteld de pachtovereenkomst te wijzigen in die zin dat de pachtduur wordt gewijzigd in de wettelijke duur van zes jaar en heeft partijen de gelegenheid gegeven daarop te reageren. De grondkamer heeft daarbij overwogen dat op het verzoek van de grondkamer om een motivering te geven voor de overeengekomen korte duur van &amp;eacute;&amp;eacute;n jaar niet binnen de gestelde termijn is gereageerd. Partijen hebben ook niet gereageerd op het voorlopig oordeel. Daarna heeft de grondkamer bij beschikking de pachtovereenkomst goedgekeurd na wijziging van de duur in de wettelijke duur.&lt;/p&gt;&#13;
&lt;p&gt;3.3 Verpachter voert aan dat hij de beschikking van de grondkamer heeft ontvangen en daarin las dat partijen niet hadden gereageerd op het voorlopig oordeel. Verpachter stelt dat hij dat voorlopig oordeel nooit van de grondkamer heeft ontvangen en daarom ook niet heeft kunnen reageren. Verpachter geeft alsnog een motivering voor de eenjarige duur en hij wenst dat de Centrale Grondkamer die duur alsnog goedkeurt. 3.4 Pachter voert aan dat verpachter niet-ontvankelijk is in zijn beroep, omdat het te laat is ingesteld. Voor het geval het beroep op tijd is ingesteld, heeft pachter aangevoerd dat hij het eens is met de beschikking van de grondkamer. Voor het geval de wettelijke duur niet blijft gehandhaafd wenst hij dat de Centrale Grondkamer een minimale duur van drie jaar goedkeurt.&lt;/p&gt;&#13;
&lt;p&gt;3.5 De Centrale Grondkamer gaat hierna eerst in op de vraag of verpachter ontvankelijk is in zijn beroep. Die vraag zal de Centrale Grondkamer bevestigend beantwoorden. De redenen daarvoor staan hierna onder 3.6 en verder genoemd. Daarna gaat de Centrale Grondkamer, onder 3.11 en verder, in op de vraag of goedkeuring kan worden gegeven aan de in pachtovereenkomst vermelde duur. Die vraag zal de Centrale Grondkamer ook bevestigend beantwoorden. Onder 4 staat de beslissing in juridische woorden.&lt;/p&gt;&#13;
&lt;p&gt;De ontvankelijkheid&lt;/p&gt;&#13;
&lt;p&gt;3.6 Voor de beantwoording van de vraag of verpachter ontvankelijk is, zijn de volgende regels van belang.&lt;/p&gt;&#13;
&lt;p&gt;3.6.1 Op grond van artikel 36 lid 1 van de Uitvoeringswet grondkamers staat, met uitzondering van het in lid 3 van dat artikel bepaalde (dat hier niet van belang is), aan partijen binnen een maand, nadat de beschikking aan hen is verzonden, beroep open bij de Centrale Grondkamer. Artikel 37 lid 1 van de Uitvoeringswet grondkamers bepaalt dat het beroep wordt ingesteld door indiening van een beroepschrift bij de Centrale Grondkamer.&lt;/p&gt;&#13;
&lt;p&gt;3.6.2 Op grond van artikel 28 lid 2 Uitvoeringsbesluit pacht geschiedt de verzending van beschikkingen van de grondkamer aan degenen die daarvan op grond van artikel 36 lid 1 van de Uitvoeringswet grondkamers beroep kunnen instellen bij aangetekende brief.&lt;/p&gt;&#13;
&lt;p&gt;3.7 Verpachter heeft aangevoerd dat de beschikking ten onrechte niet per aangetekende brief naar hem is gezonden, als gevolg waarvan de beschikking volgens het recht als nog niet verzonden moet worden beschouwd. De Centrale Grondkamer zal in het midden laten (en dus niet verder uitzoeken) of de beschikking bij aangetekende brief aan verpachter is verzonden en of in verband daarmee de beroepstermijn al is gaan lopen. Ook als ervan zou moeten worden uitgegaan dat de beschikking wel bij aangetekende brief naar hem is verzonden, moet namelijk worden geoordeeld dat verpachter ontvankelijk is in zijn beroep en wel op grond van het volgende.&lt;/p&gt;&#13;
&lt;p&gt;3.8 Verpachter heeft niet binnen een maand, nadat de beschikking aan hem is verzonden op 16 maart 2020, beroep ingesteld bij de Centrale Grondkamer. Verpachter heeft namelijk op 22 april 2020 beroep ingesteld. Daarmee is hij in beginsel niet-ontvankelijk in het beroep. Het beroep kan alleen dan toch ontvankelijk zijn en inhoudelijk worden beoordeeld als de termijnoverschrijding verschoonbaar is. Daarbij kan van belang zijn de omstandigheid dat binnen de beroepstermijn bij een onbevoegde instantie beroep tegen een beschikking van de grondkamer is ingesteld.1&lt;/p&gt;&#13;
&lt;p&gt;1 Vergelijk de beschikking van de Centrale Grondkamer van 8 februari 2011, GP 11.649. 4&lt;/p&gt;&#13;
&lt;p&gt;3.9 Bij de beantwoording van de vraag of de termijnoverschrijding verschoonbaar is, spelen de volgende omstandigheden een rol.&lt;/p&gt;&#13;
&lt;p&gt;3.9.1 Verpachter heeft bij brief, die op 25 maart 2020 bij de grondkamer is ingekomen, aan de grondkamer laten weten dat het hem bevreemdt dat de grondkamer de pachtduur heeft gewijzigd naar zes jaar, omdat partijen een eenjarige duur waren overeengekomen. Bij die brief heeft verpachter gemotiveerd waarom de duur volgens hem eenjarig moet zijn en heeft hij verzocht de pachtovereenkomst nogmaals te beoordelen en de pachtovereenkomst alsnog met een eenjarige duur goed te keuren.&lt;/p&gt;&#13;
&lt;p&gt;3.9.2 Bij e-mail van 22 april 2020 heeft een medewerker van de grondkamer aan verpachter bericht dat verpachter een door partijen ondertekende overeenkomst kan opsturen waarin wordt verzocht om alsnog goed te keuren dat de pachtovereenkomst eindigt op 31 juli 2020, met vermelding van het motief voor de korte duur van &amp;eacute;&amp;eacute;n jaar, en dat nog makkelijker is als verpachter een nieuwe pachtovereenkomst sluit, waarmee de pachtovereenkomst vervalt. 3.9.3 Op 22 april 2020 heeft verpachter het beroepschrift bij de Centrale Grondkamer ingediend. 3.9.4 Uit de stukken van partijen en van de grondkamer (door de Centrale Grondkamer ontvangen op grond van artikel 39 van de Uitvoeringswet grondkamers) blijkt niet dat de grondkamer verpachter er duidelijk op heeft gewezen dat hij die brief van 25 maart 2020 niet bij de grondkamer maar bij de Centrale Grondkamer moest indienen om beroep tegen de beschikking van de grondkamer in te stellen. Naar het oordeel van de Centrale Grondkamer had de grondkamer dit wel moeten doen.&lt;/p&gt;&#13;
&lt;p&gt;3.9.5 Die brief van 25 maart 2020 is wel binnen een maand na 16 maart 2020 bij de grondkamer ingekomen.&lt;/p&gt;&#13;
&lt;p&gt;3.10 Onder die omstandigheden, die zich afspeelden in de tijd dat de overheidsmaatregelen vanwege het Corona-virus net waren ingegaan, is de termijnoverschrijding verschoonbaar. Verpachter is dus ontvankelijk in zijn beroep.&lt;/p&gt;&#13;
&lt;p&gt;De duur van de pachtovereenkomst&lt;/p&gt;&#13;
&lt;p&gt;3.11 De (reguliere) pachtovereenkomst van partijen is aangegaan voor de duur van een jaar en bevat een bepaalde einddatum (31 juli 2020). Die duur van een jaar is een kortere duur dan de wettelijke duur genoemd in artikel 7:325 lid 1 BW. Die kortere duur van een jaar behoeft op grond van artikel 7:325 lid 3 BW de goedkeuring van de grondkamer en in hoger beroep van de Centrale Grondkamer. Op grond van artikel 7:325 lid 4 BW kan alleen goedkeuring aan de kortere duur worden verleend op grond van de bijzondere omstandigheden van het geval en indien de algemene belangen van de landbouw daardoor niet worden geschaad. Daarvoor zijn de omstandigheden ten tijde van het ingaan van de overeengekomen kortere duur (1 augustus 2019) bepalend.&lt;/p&gt;&#13;
&lt;p&gt;3.12 Uit de stukken die de Centrale Grondkamer van partijen heeft ontvangen en uit wat partijen tijdens de mondelinge behandeling bij de Centrale Grondkamer (niet weersproken) hebben verklaard, leidt de Centrale Grondkamer het volgende af. Verpachter heeft het verpachte gekocht om daarop zijn eigen tuinbouwbedrijf, dat tegenover het verpachte ligt, in de toekomst te kunnen uitbreiden. Partijen hebben onderhandeld over de duur van de pachtovereenkomst (de eerder tussen partijen besproken drie jaar of &amp;eacute;&amp;eacute;n jaar), waarbij verpachter de intentie heeft uitgesproken dat voor drie achtereenvolgende jaren kon worden gepacht. Na de overeengekomen duur zou verpachter dan kunnen bekijken of hij het verpachte zelf nodig zou hebben voor zijn eigen tuinbouwbedrijf. Partijen hebben uiteindelijk een pachtovereenkomst met een duur van een jaar ondertekend.&lt;/p&gt;&#13;
&lt;p&gt;3.13 De Centrale Grondkamer kan in het midden laten of de vermelding van de eenjarige duur in de pachtovereenkomst is veroorzaakt door verkeerd advies van de door verpachter ingeschakelde makelaar. Ter goedkeuring ligt de pachtovereenkomst voor zoals die op schrift is gesteld en de wet laat niet toe dat de grondkamer of Centrale Grondkamer de daarin vermelde kortere duur wijzigt in een duur van drie jaar, wat pachter wil.&lt;/p&gt;&#13;
&lt;p&gt;3.14 De plannen van verpachter om zijn eigen tuinbouwbedrijf in de toekomst op het verpachte uit te breiden, zijn bijzondere omstandigheden zoals bedoeld in artikel 7:325 lid 4 BW. De algemene belangen van de landbouw worden niet geschaad door de gevraagde goedkeuring voor de kortere duur van een jaar. Gelet op een en ander behoort goedkeuring aan die kortere duur te worden verleend. 5&lt;/p&gt;&#13;
&lt;p&gt;3.15 Tegen het schrappen van het tweede en derde lid van artikel 1 van de pachtovereenkomst is geen grief gericht. De beschikking van de grondkamer blijft wat dat betreft dus in stand.&lt;/p&gt;&#13;
&lt;p&gt;Voor het overige&lt;/p&gt;&#13;
&lt;p&gt;3.16 Gelet op wat hiervoor staat, kan de beschikking van de grondkamer niet in stand blijven. De Centrale Grondkamer zal die beschikking daarom (vanwege de duidelijkheid van de beslissing: in het geheel) vernietigen zoals hierna te vermelden.&lt;/p&gt;&#13;
&lt;h3&gt;4. De beslissing&lt;/h3&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;vernietigt de beschikking, waarvan beroep, en opnieuw beschikkende:&lt;/p&gt;&#13;
&lt;p&gt;wijzigt de pachtovereenkomst in die zin dat het tweede en derde lid van artikel 1 van de pachtovereenkomst is geschrapt,&lt;/p&gt;&#13;
&lt;p&gt;keurt de aldus gewijzigde overeenkomst met de daarin vermelde kortere duur goed.&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;Ingevolge art. 7:325 lid 1 BW geldt een pachtcontract voor bepaalde tijd. Voor los land is dat zes jaar en voor een hoeve is dat twaalf jaar. Voor losse gebouwen of gedeelten daarvan geldt op grond van art. 7:313 lid 2 jo. 7:325 lid 1 BW evenzeer een pachtduur van zes jaar. In deze zaak kwamen partijen een pachtcontract overeen voor de duur van &amp;eacute;&amp;eacute;n jaar met betrekking tot een perceel tuinland ter grootte van ruim drie hectare met daarop gevestigd een glastuinbouwbedrijf, bestaande uit glazen kassen, bedrijfsruimten, installaties en verdere toebehoren. De verpachter wilde de vrijheid hebben om van jaar tot jaar te bepalen of de pacht wel of niet zou worden verlengd. Hij had het pachtobject namelijk gekocht om zijn eigen tuinbouwbedrijf, dat tegenover het pachtobject lag, in de toekomst te kunnen uitbreiden. Een geliberaliseerd pachtcontract in de zin van art. 7:397 BW kon partijen geen uitkomst bieden, omdat het geliberaliseerde regime van art. 7:397 BW uitsluitend van toepassing is op pachtcontracten betreffende los land. Daardoor moesten partijen terugvallen op art. 7:325 lid 3 BW dat bepaalt dat partijen een pachtcontract voor kortere duur dan de wettelijke duur kunnen aangaan, mits een bepaalde einddatum is overeengekomen en mits de grondkamer, hetzij v&amp;oacute;&amp;oacute;r het aangaan van het pachtcontract hetzij bij de toetsing daarvan, haar goedkeuring aan het pachtcontract verleent. Art. 7:325 lid 4 BW bepaalt dat de grondkamer haar goedkeuring aan de kortere duur alleen verleent op grond van de bijzondere omstandigheden van het geval en indien de algemene belangen van de landbouw daardoor niet worden geschaad.&lt;/p&gt;&#13;
&lt;p&gt;In casu kozen partijen ervoor om het pachtcontract niet vooraf door de grondkamer te laten toetsen. Zij legden hun onderhandelingsresultaat vast in een schriftelijk pachtcontract voor de duur van &amp;eacute;&amp;eacute;n jaar, ondertekenden het contract en stuurden het ter goedkeuring naar de grondkamer. De grondkamer maakte bij wege van voorlopig oordeel aan partijen kenbaar dat een deugdelijke motivering voor de overeengekomen duur van &amp;eacute;&amp;eacute;n jaar, in plaats van de wettelijke (reguliere) duur van zes jaar, ontbrak en dat zij daarom voorstelde om de pachtduur te wijzigen in zes jaar. Toen een nadere motivering en reactie van partijen vervolgens uitbleven, keurde de grondkamer bij (eind-)beschikking de pachtovereenkomst goed, echter met wijziging van de pachtduur in zes jaar, waardoor de verpachter tegen zijn wil werd opgescheept met een regulier pachtcontract voor de duur van zes jaar.&lt;/p&gt;&#13;
&lt;p&gt;Verschoonbare termijnoverschrijding; doorzendplicht?&lt;/p&gt;&#13;
&lt;p&gt;De verpachter stelde hoger beroep in bij de Centrale Grondkamer, maar deed dat buiten de wettelijke beroepstermijn van &amp;eacute;&amp;eacute;n maand. De beschikking van de grondkamer was op 16 maart 2020 aan de verpachter verzonden. Conform art. 36 lid 1 Uitvoeringswet grondkamers had hij binnen &amp;eacute;&amp;eacute;n maand na deze verzenddatum beroep moeten instellen door middel van een, tot de Centrale Grondkamer gerichte, aangetekende brief. De verpachter deed dat pas op 22 april 2020 en daarmee was hij te laat. Wel had de verpachter eerder al bij brief van 25 maart 2020 geprotesteerd tegen de beschikking van de grondkamer. Die brief had hij echter niet gericht tot de Centrale Grondkamer maar tot de grondkamer die de beschikking had gewezen. In deze brief gaf de verpachter aan het vreemd te vinden dat de grondkamer de pachtduur tegen de wil van partijen had gewijzigd van &amp;eacute;&amp;eacute;n jaar in zes jaar. Tevens gaf hij in zijn brief gemotiveerd aan waarom partijen een pachtduur van &amp;eacute;&amp;eacute;n jaar waren overeengekomen en verzocht hij de grondkamer om haar beschikking te herzien en alsnog haar goedkeuring aan het &amp;eacute;&amp;eacute;njarige pachtcontract te verlenen. In reactie daarop maakte een medewerker van de grondkamer bij e-mailbericht van 22 april 2020 aan de verpachter kenbaar dat de beschikking niet zou worden herzien, maar dat partijen wel een nieuw goedkeuringsverzoek bij de grondkamer konden indienen en/of een nieuwe pachtovereenkomst met elkaar konden sluiten ter vervanging van de bestaande pachtovereenkomst. Naar aanleiding van deze kennisgeving stelde de verpachter nog dezelfde dag hoger beroep in bij de Centrale Grondkamer.&lt;/p&gt;&#13;
&lt;p&gt;In hoger beroep voerde de pachter aan dat de verpachter niet-ontvankelijk verklaard moest worden, omdat hij het beroep te laat had ingesteld.&lt;/p&gt;&#13;
&lt;p&gt;De verpachter verweerde zich met de stelling dat van een termijnoverschrijding geen sprake kon zijn, omdat de grondkamer had verzuimd om haar beschikking van 16 maart 2020 aangetekend aan hem te verzenden. De verpachter refereerde in dit verband aan eerdere jurisprudentie, te weten Centrale Grondkamer 7 juli 2008, GP 11.586, TvAR 2008/5451. In die beschikking overwoog de Centrale Grondkamer dat art. 28 lid 2 Uitvoeringsbesluit pacht dwingend voorschrijft dat de verzending van beschikkingen van de grondkamer aan partijen moet geschieden bij aangetekende brief. Een beschikking die niet aangetekend is verzonden, moet rechtens als nog niet verzonden worden beschouwd. Het gevolg hiervan is dat, ingeval en zolang de grondkamer verzuimt haar beschikking aangetekend te verzenden, de beroepstermijn &amp;uuml;berhaupt nog niet gaat lopen en partijen hoger beroep kunnen instellen op ieder willekeurig moment dat het ze uitkomt.&lt;/p&gt;&#13;
&lt;p&gt;In de onderhavige zaak oordeelt de Centrale Grondkamer dat een onderzoek naar het wel of niet aangetekend verzenden van de beschikking achterwege kan blijven, omdat de verpachter zich anderszins op verschoonbare termijnoverschrijding kan beroepen. Met verwijzing naar haar eerdere jurisprudentie kent de Centrale Grondkamer daarbij belangrijke betekenis toe aan het feit dat de verpachter binnen de beroepstermijn een protestbrief naar de grondkamer heeft gestuurd waarin hij de grondkamer gemotiveerd heeft verzocht haar beschikking te herzien. In Centrale Grondkamer 8 februari 2011, GP 11.649 en Centrale Grondkamer 25 augustus 2011, GP 11.662, TvAR 2011/5665 werd beslist dat grondkamers geen doorzendplicht hebben. Als een pachter of verpachter naar aanleiding van een beschikking van de grondkamer een beroepschrift naar de grondkamer stuurt dan wel een protestbrief die inhoudelijk gekwalificeerd kan worden als een beroepschrift bestaat er voor de grondkamer geen plicht om het beroepschrift c.q. de protestbrief naar de Centrale Grondkamer door te sturen teneinde aldaar als beroepschrift verder in behandeling te worden genomen. Een doorzendplicht, die in het bestuursrecht op grond van de Algemene wet bestuursrecht wel bestaat, geldt in het pachtprocesrecht niet. Artikel 56 Uitvoeringswet grondkamers bepaalt namelijk dat de Algemene wet bestuursrecht niet van toepassing is in pachtzaken. Ook anderszins geldt in pachtzaken geen doorzendplicht. In Centrale Grondkamer 25 augustus 2011, GP 11.662, TvAR 2011/5665 leidde dat ertoe dat de pachter, die zijn beroepschrift weliswaar tijdig maar per abuis naar de grondkamer had gestuurd, niet-ontvankelijk werd verklaard in zijn hoger beroep toen hij, na het verstrijken van de beroepstermijn, zijn beroepschrift alsnog bij de Centrale Grondkamer had ingediend. In Centrale Grondkamer 8 februari 2011, GP 11.649 werd eveneens geoordeeld dat de grondkamer geen doorzendplicht heeft met betrekking tot beroepschriften die voor de Centrale Grondkamer zijn bestemd. De Centrale Grondkamer voegde daar echter aan toe dat tegen de achtergrond van de voortgaande tendens tot deformalisering in het burgerlijk procesrecht en mede in verband met de omstandigheid dat in procedures bij de grondkamer en Centrale Grondkamer geen verplichte rechtsbijstand is voorgeschreven, &amp;ldquo;niet uit te sluiten is dat de omstandigheid dat binnen de beroepstermijn bij een onbevoegde instantie beroep tegen een beschikking van de grondkamer is ingesteld, ertoe kan bijdragen dat een buiten die termijn ter griffie van de Centrale Grondkamer ingekomen beroepschrift ondanks die termijnoverschrijding ontvankelijk is.&amp;rdquo;&lt;/p&gt;&#13;
&lt;p&gt;In de specifieke omstandigheden van het geval kon de verpachter zich naar het oordeel van de Centrale Grondkamer niet op een verschoonbare termijnoverschrijding beroepen, omdat de secretaris van de grondkamer hem tijdig had gewezen op het feit dat hij zijn beroepschrift naar de verkeerde instantie had gestuurd en dat hij het alsnog naar de Centrale Grondkamer moest sturen. Na deze waarschuwing resteerden voor de verpachter nog ruim twee weken om binnen de wettelijke beroepstermijn zijn beroepschrift bij de Centrale Grondkamer in te dienen. Omdat de verpachter die termijn zonder valide argumenten had laten verstrijken, werd hij niet-ontvankelijk verklaard in zijn hoger beroep.&lt;/p&gt;&#13;
&lt;p&gt;Informatieplicht grondkamer&lt;/p&gt;&#13;
&lt;p&gt;Met verwijzing naar voornoemde beschikking van 8 februari 2011 oordeelt de Centrale Grondkamer in de onderhavige beschikking van 15 april 2021 dat de termijnoverschrijding aan de zijde van de verpachter, in het licht van de bijzondere omstandigheden van het geval, wel verschoonbaar is, waardoor hij toch ontvankelijk is in zijn hoger beroep. De Centrale Grondkamer benoemt daarbij de volgende omstandigheden: 1. De bij de grondkamer ingediende protestbrief van de verpachter is binnen de wettelijke beroepstermijn ingediend en heeft naar inhoud en strekking het rechtskarakter van een beroepschrift; 2. de grondkamer heeft de verpachter er niet duidelijk op gewezen dat hij zijn protestbrief van 25 maart 2020 niet bij de grondkamer maar bij de Centrale Grondkamer moest indienen om beroep in te stellen tegen de beschikking van de grondkamer; 3 de protestbrief dateert van 25 maart 2020 toen de overheidsmaatregelen vanwege het Corona-virus net waren ingegaan.&lt;/p&gt;&#13;
&lt;p&gt;Een en ander roept een aantal vragen op. De eerste vraag heeft betrekking op de informatieplicht die de Centrale Grondkamer formuleert. De grondkamer was verplicht om partijen duidelijk te informeren over de wijze waarop beroep bij de Centrale Grondkamer kon worden ingesteld tegen de beschikking van de grondkamer. Wat is echter de omvang van die informatieplicht en op welk moment ontstaat/bestaat die? In casu was de wettelijke beroepstermijn van &amp;eacute;&amp;eacute;n maand op 16 maart 2020 aangevangen en verzond de verpachter zijn protestbrief op 25 maart 2020 naar de grondkamer. Als de grondkamer vervolgens binnen enkele dagen na de ontvangst van deze brief aan de verpachter had laten weten dat hij zich per aangetekende brief tot de Centrale Grondkamer moest wenden en hij daarvoor nog tot 16 april 2020 de tijd had, dan had de verpachter nog binnen de wettelijke termijn beroep kunnen instellen. De grondkamer reageerde echter pas op 22 april 2020 toen de wettelijke beroepstermijn al was verstreken. Op welk moment kwam er een informatieplicht op de grondkamer te rusten? Was dat pas op het moment dat zij de protestbrief d.d. 25 maart 2020 van de verpachter ontving of was de grondkamer reeds ten tijde van de verzending van de beschikking op 16 maart 2021 verplicht om partijen deugdelijk te informeren over de mogelijkheid van het instellen van beroep bij de Centrale Grondkamer? Het heeft er schijn van, maar helemaal zeker daarvan ben ik niet, dat de Centrale Grondkamer niet beoogt om grondkamers de plicht op te leggen om gelijktijdig met de verzending van hun beschikkingen partijen te informeren over de wettelijke beroepsmogelijkheden.&lt;/p&gt;&#13;
&lt;p&gt;Anders dan in het bestuursrecht is in het pachtprocesrecht nergens wettelijk voorgeschreven dat in vonnissen, arresten en beschikkingen of bijbehorende bijlagen moet worden vermeld dat, hoe en wanneer beroep kan worden ingesteld. Waar de Centrale Grondkamer een doorzendplicht voor grondkamers bij gebrek aan een wettelijke grondslag afwijst, is aannemelijk dat zij een algemene informatieplicht bij gebrek aan een wettelijke grondslag evenzeer afwijst. De consequentie hiervan is dat een informatieplicht voor de grondkamer pas ontstaat op het moment dat zij in concreto constateert dat een belanghebbende beoogt beroep in te stellen tegen de beschikking maar dat op een verkeerde wijze heeft gedaan. Indien en voor zover de fout/vergissing van de beoogde appellant nog binnen de wettelijke beroepstermijn kan worden hersteld, rust op de grondkamer de plicht hem daarvan tijdig in kennis te stellen bij gebreke waarvan de appellant zich op verschoonbare termijnoverschrijding kan beroepen. Als de fout van de beoogde appellant niet meer tijdig kan worden hersteld, geldt dit niet. In het geval de verpachter in de onderhavige zaak niet op 25 maart 2020, maar bijvoorbeeld pas op 25 april 2020 een protestbrief naar de grondkamer zou hebben gestuurd, zou zijn fout/vergissing niet meer reparabel zijn geweest omdat de wettelijke beroepstermijn op dat moment al was verstreken. Ik wijs er overigens op dat in de praktijk veel grondkamers aan hun beschikkingen een informatieblad plegen toe te voegen, waarin aan partijen wordt uitgelegd dat binnen &amp;eacute;&amp;eacute;n maand hoger beroep tegen de beschikking kan worden ingesteld bij de Centrale Grondkamer en aan welke formele en inhoudelijke eisen een in te dienen beroepschrift moet voldoen. In dergelijke gevallen zal een appellant zich mijns inziens niet snel op verschoonbare termijnoverschrijding kunnen beroepen en al helemaal niet als hij ten overstaan van de grondkamer is bijgestaan door een advocaat of andere rechtsbijstands-verlener die worden geacht de wettelijke beroepstermijnen te kennen.&lt;/p&gt;&#13;
&lt;p&gt;Wat voorts resteert, is de vraag hoe de opmerking van de Centrale Grondkamer met betrekking tot het Corona-virus moet worden geduid. Is het zo dat de termijnoverschrijding in casu verschoonbaar werd geacht mede doordat de overheidsmaatregelen vanwege het Corona-virus net waren ingegaan? Of gaat het hier om een rechtsoverweging ten overvloede en zou onder dezelfde omstandigheden, maar dan buiten Corona-tijd, ook geconcludeerd zijn tot een verschoonbare termijnoverschrijding? Vooralsnog ga ik uit van het laatste. Zonder nadere toelichting van de Centrale Grondkamer zie ik niet waarom in Corona-tijd een zwaardere informatieplicht voor grondkamers zou gelden dan buiten Corona-tijd.&lt;/p&gt;&#13;
&lt;p&gt;De toegestane korte pachtduur van &amp;eacute;&amp;eacute;n jaar&lt;/p&gt;&#13;
&lt;p&gt;In tegenstelling tot de grondkamer oordeelt de Centrale Grondkamer met inachtneming van art. 7:325 lid 4 BW dat de overeengekomen verkorte pachtduur van &amp;eacute;&amp;eacute;n jaar in casu toelaatbaar is op grond van de bijzondere omstandigheden van het geval, alsmede omdat de algemene belangen van de landbouw daardoor niet worden geschaad. Daarmee loopt de zaak voor de verpachter alsnog goed af. Intussen maakt deze zaak wel duidelijk dat de verpachter een groot risico heeft genomen door eerst het pachtcontract met de pachter te sluiten en daarna de wettelijk vereiste goedkeuring aan de grondkamer te vragen. De grondkamer converteerde de overeengekomen pachtduur van &amp;eacute;&amp;eacute;n jaar in een reguliere pachtduur van zes jaar. Zonder al teveel fantasie had de grondkamer ook nog kunnen oordelen dat het complex van kassen en gebouwen met bijbehorende grond gekwalificeerd moest worden als een hoeve in de zin van art. 7:313 lid 1 BW, met als gevolg dat de reguliere pachtduur in casu geen zes jaar maar twaalf jaar bedroeg. Ter vergelijking verwijs ik naar de zaak die in de hiernavolgende annotatie wordt besproken. De verpachter had deze risico&amp;rsquo;s simpelweg kunnen vermijden door conform art. 7:325 lid 3 BW v&amp;oacute;&amp;oacute;raf aan de grondkamer te verzoeken haar goedkeuring aan de verkorte duur van &amp;eacute;&amp;eacute;n jaar te verlenen en pas daarna het pachtcontract met de pachter te sluiten.&lt;/p&gt;&#13;
&lt;p&gt;J.M.M. Menu&lt;/p&gt;</content><legacyfootnotes/><footnotes><footnote/></footnotes><auteurs>J.M.M. Menu</auteurs><published>2021-11-24 10:21:24</published><modified>2021-12-06 15:00:45</modified><editiondate>2021-11-24</editiondate><htmlpath>https://denhollander.info/artikel/16979</htmlpath></article>
</articles></edition>
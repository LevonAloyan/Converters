<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2016</searchword><id>13372</id><udhid>UDH:TvAR/13372</udhid><titel>Wetgeving en literatuur</titel><searchwords><searchword>TvAR 7/8/2016</searchword><searchword>UDH:TvAR/13372</searchword></searchwords><attachments><attachment><name>18373.pdf</name><extention>pdf</extention><url>https://denhollander.info/download/18373/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Prijzen&lt;/h4&gt;&lt;p&gt;De nieuwe pachtprijzen zijn gepubliceerd in &lt;span class="italic"&gt;Stcrt.&lt;/span&gt; 2016, 33798.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Eendenkooi&lt;/h4&gt;&lt;p&gt;In &lt;span class="italic"&gt;Ars Aequi&lt;/span&gt; van juni 2016 (blz. 420 e.v.) schrijft &lt;br/&gt;Jacques Sluysmans over het recht van eendenkooi. Het slotwoord: ‘Het heiligdom van de eendenkooi: een curiosum uit oude tijden, een pronkstuk in het rariteitenkabinet van ons recht. Ik heb het hier voor even uit die kast genomen, afgestoft en in het licht gezet. Laten we het vooral koesteren en zoveel mogelijk met rust laten.’&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Mitigatie, compensatie en saldering in het omgevingsrecht&lt;/h4&gt;&lt;p&gt;Dit is de titel van een proefschrift van R.H.W. Frins, waarmee hij op 6 juli 2016 in Nijmegen hoopt te promoveren. Uiteraard wordt in het boek veel aandacht besteed aan Natura 2000. De stikstofdepositie heeft een apart hoofdstuk gekregen, waarin onder meer de PAS wordt besproken. Een conclusie na enkele gebiedsanalyses: ‘…dat het toedelen van ontwikkelingsruimte aan projecten of andere handelingen, zonder dat de ADC-toets hoeft te worden doorlopen, in strijd is met art. 6 Hrl en de artikelen 19f en volgende Nbw 1998.’ Het boek (500 blz.) is uitgegeven in de serie Bouwrecht Monografieën.&lt;/p&gt;&lt;h4&gt;Omgevingswet&lt;/h4&gt;&lt;p&gt;Een kort overzicht van de nieuwe Omgevingswet van de hand van J. Robbe is te vinden in JBN, juni 2016, p. 6 e.v.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;PAS&lt;/h4&gt;&lt;p&gt;De Afdeling bestuursrechtspraak van de Raad van State zal naar verwachting in november of december 2016 enkele zaken op zitting behandelen waarin de programmatische aanpak stikstof (PAS) een rol speelt. De PAS bevat een nieuw beoordelingskader voor activiteiten die stikstofneerslag veroorzaken op nabijgelegen Natura 2000-gebieden. Het gaat daarbij niet alleen om agrarische bedrijven waar vee wordt gehouden, maar bijvoorbeeld ook om de aanleg of verbreding van wegen. Door de PAS zijn per 1 juli 2015 niet langer natuurvergunningen nodig voor activiteiten die minder dan 1 mol per hectare per jaar aan stikstofneerslag veroorzaken. Als meer stikstofneerslag wordt veroorzaakt, dan kan alleen een natuurvergunning worden verleend als daarvoor voldoende ‘ontwikkelingsruimte’ beschikbaar is en het bevoegde bestuursorgaan bereid is die ontwikkelingsruimte toe te kennen. De Afdeling bestuursrechtspraak heeft verschillende zaken in behandeling waarin is aangevoerd dat de PAS in strijd is met de Europese Habitatrichtlijn. Ook zijn er bezwaren die zien op enkele technische aspecten van de PAS en het daarbij behorende rekeninstrument AERIUS. De Afdeling bestuursrechtspraak heeft besloten negen zaken te clusteren en als 'pilot' te behandelen. Het gaat daarbij om zaken over het weiden van vee en het bemesten van gronden waarvoor geen natuurvergunning meer nodig is en om zaken waarbij natuurvergunningen met ontwikkelingsruimte zijn verleend voor agrarische bedrijven. De Afdeling bestuursrechtspraak heeft de Stichting Advisering Bestuursrechtspraak voor Milieu en Ruimtelijke Ordening in die zaken gevraagd een deskundigenadvies uit te brengen over een aantal technische aspecten van de PAS. Naar verwachting zal de Afdeling bestuursrechtspraak deze pilotzaken in november of december 2016 op een rechtszitting behandelen. Een concrete datum is op dit moment nog niet bekend. Dit betekent dat de Afdeling bestuursrechtspraak dit jaar nog geen inhoudelijke uitspraken zal doen over de PAS. Zaken die geen deel uitmaken van de pilot, en waar een inhoudelijke beoordeling over de PAS nodig is, worden aangehouden totdat uitspraak in de pilotzaken is gedaan. (Persbericht Raad van State 06-07-2016).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Steun&lt;/h4&gt;&lt;p&gt;Gedelegeerde Verordening (EU) 2016/921 van Commissie van 10 juni 2016 tot vaststelling van verdere tijdelijke buitengewone maatregelen ter ondersteuning van producenten van bepaalde groenten en fruit, PBL 145 van 11-06-2016, p. 3.&lt;/p&gt;&lt;h2&gt;Marktordening&lt;/h2&gt;&lt;h4&gt;Uitvoeringsregeling&lt;/h4&gt;&lt;p&gt;De Uitvoeringsregeling rechtstreekse betalingen GLB is op enkele onderdelen gewijzigd (&lt;span class="italic"&gt;Stcrt&lt;/span&gt;. 2016, nr. 34648). Het gaat om de ‘actieve landbouwer’. De berekeningsgrondslag gekoppelde steun voor graasdierhouderij runderen en schapen, de vanggewassen.&lt;/p&gt;&lt;h2&gt;Dieren&lt;/h2&gt;&lt;h4&gt;Vogelgriep&lt;/h4&gt;&lt;p&gt;Op een pluimveebedrijf in Hiaure in de provincie Friesland is een uitbraak van vogelgriep (Aviaire Influenza, AI) met het H7-serotype vastgesteld. Het betreft waarschijnlijk laag pathogene aviaire influenza (LPAI). Er zijn maatregelen genomen. (&lt;span class="italic"&gt;Kamerstukken II&lt;/span&gt; 2015/16, 28 807, nr. 197).&lt;/p&gt;&lt;h4&gt;Welzijn&lt;/h4&gt;&lt;p&gt;Bij een algemeen overleg in de Tweede Kamer zijn o.a. de volgende toezeggingen gedaan:&lt;/p&gt;&lt;ul&gt;&lt;li class="streepjes"&gt;De Kamer ontvangt voor de zomer van 2016 het geactualiseerde plan van aanpak om biggensterfte terug te dringen, opgesteld door de varkenssector.&lt;/li&gt;&lt;li class="streepjes"&gt;De Kamer ontvangt in het eerste kwartaal van 2017 de definitieve resultaten van het lopende actieplan stalbranden. De Staatssecretaris zal op basis van deze resultaten aangeven of aanvullende maatregelen nodig zijn.&lt;/li&gt;&lt;li class="streepjes"&gt;De Staatssecretaris zal de Kamer voor de zomer informeren over de wijze waarop de sector, de Dierenbescherming en het Louis Bolk Instituut ervaringen delen met het kalf voor bepaalde tijd bij de koe houden. (&lt;span class="italic"&gt;Kamerstukken II&lt;/span&gt; 2015/16, 28 286, nr. 880).&lt;/li&gt;&lt;/ul&gt;&lt;h2&gt;Planten&lt;/h2&gt;&lt;h4&gt;Kwekersrecht&lt;/h4&gt;&lt;p&gt;De Europese Commissie is zeer gemotiveerd om op korte termijn een oplossing te bieden voor de ontstane onbalans tussen het octrooi- en kwekersrecht. Tijdens een symposium bleek dat er veel draagvlak bestaat voor het vinden van oplossingen binnen het kader van de bestaande Biotechrichtlijn. In lijn hiermee heeft Eurocommissaris Bieńkowska toegezegd nog dit jaar met een interpretatieve verklaring van de Biotechrichtlijn te zullen komen inzake de octrooieerbaarheid van plantgerelateerde uitvindingen. Deze verklaring moet de balans herstellen en een aantal praktische oplossingen op het gebied van toegang tot biologisch materiaal tegen redelijke voorwaarden, meer transparantie en een verbeterde samenwerking tussen het Europese Octrooi- en Kwekersrechtbureau bieden. (&lt;span class="italic"&gt;Kamerstukken II&lt;/span&gt; 2015/16, 21501-32, nr. 927).&lt;/p&gt;&lt;h2&gt;Milieurecht&lt;/h2&gt;&lt;h4&gt;Regeling ammoniak en veehouderij&lt;/h4&gt;&lt;p&gt;Het publiceren van nieuwe, goedgekeurde ammoniakreducerende stalsystemen in de proefstalregeling onder de Regeling Ammoniak en Veehouderij (RAV) als neveneffect heeft dat deze na te maken zijn door anderen dan de ontwerper daarvan. Het systeem van de proefstalbeoordeling kan daardoor innovatie in de weg staan. De Staatssecretaris van IenM heeft daarom eerder al een extern bureau laten adviseren hoe een proefstalregeling anders ingericht zou kunnen worden. Inmiddels kijkt de Staatssecretaris van IenM naar de mogelijkheden om de betreffende systemen in de RAV op naam op te nemen, met behulp van certificaten, en welk effect dit heeft op innovatie. (&lt;span class="italic"&gt;Kamerstukken II&lt;/span&gt; 2015/16, 33 037, nr. 177).&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Erfrecht&lt;/h4&gt;&lt;p&gt;De Wet bescherming erfgenamen tegen schulden heeft het Staatsblad bereikt (&lt;span class="italic"&gt;Stb&lt;/span&gt;. 2016, 226). Er wordt een nieuw art. 194a in Boek 4 BW ingevoegd: &lt;/p&gt;&lt;ol&gt;&lt;li class="nummers"&gt;Een erfgenaam die na zuivere aanvaarding bekend wordt met een schuld van de nalatenschap, die hij niet kende en ook niet behoorde te kennen, wordt, indien hij binnen drie maanden na die ontdekking het verzoek daartoe doet, door de kantonrechter gemachtigd om alsnog beneficiair te aanvaarden.&lt;/li&gt;&lt;li class="nummers"&gt;Wanneer een erfgenaam na vereffening of verdeling van de nalatenschap bekend wordt met een schuld, die hij niet kende en ook niet behoorde te kennen, kan hij de kantonrechter, binnen de in het eerste lid genoemde termijn, verzoeken om te worden ontheven van zijn verplichting de schuld uit zijn vermogen te voldoen voor zover deze niet uit hetgeen hij krachtens erfrecht uit de nalatenschap heeft verkregen, kan worden voldaan. De kantonrechter verleent deze ontheffing, tenzij de erfgenaam zich zodanig heeft gedragen dat de schuldeiser erop mocht vertrouwen dat de erfgenaam deze schuld uit zijn overige vermogen voldoet.&lt;/li&gt;&lt;/ol&gt;&lt;p&gt;De Wet treedt in werking met ingang van 1 september 2016, &lt;span class="italic"&gt;Stb.&lt;/span&gt; 2016, 245.&lt;/p&gt;</content><legacyfootnotes/><footnotes><footnote/></footnotes><auteurs/><published>2016-08-04 14:02:03</published><modified>2016-08-04 14:02:03</modified><editiondate>2016-08-04</editiondate><htmlpath>https://denhollander.info/artikel/13372</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2013</searchword><id>10686</id><udhid>UDH:TvAR/10686</udhid><titel>Rechtspraak 5732. Milieurecht (TvAR 2013/5732)</titel><searchwords><searchword>TvAR 9/2013</searchword><searchword>TvAR 2013/5732</searchword><searchword>UDH:TvAR/10686</searchword></searchwords><attachments><attachment><name>TvAR2013_09_08_Rechtspraak_5732.pdf</name><extention>pdf</extention><url>https://denhollander.info/download/9142/ci</url></attachment></attachments><inleiding>Boete. Derogatie&#13;
Boetebesluiten inzake Meststoffenwet (overschrijdinggebruiksnormen). Derogatie. De rechtbank heeft de boete wegens overschrijding van de gebruiksnorm voor dierlijke meststoffen terecht vastgesteld aan de hand van de verhoogde gebruiksnorm. &#13;
</inleiding><content>1. Het procesverloop in hoger beroep&#13;
De staatssecretaris heeft bij brief van 9 november 2011, bij het College binnengekomen op dezelfde datum, hoger be­roep ingesteld tegen voormelde uitspraak van de rechtbank Arnhem, AWB 11/876, LJN: BU9114. Bij brief van 9 ja­nuari 2012 heeft de staatssecretaris de gronden van het ho­ger beroep aangevuld. Bij brief van 27 februari 2012 heeft de maatschap een verweerschrift ingediend. Bij brief van 25 januari 2013 heeft de maatschap nadere stukken ingediend. Op 5 februari 2013 heeft het onderzoek ter zitting plaats­gehad, waarbij de gemachtigden van partijen en namens de maatschap C en D zijn verschenen.&#13;
2. De grondslag van het geschil&#13;
2.1 Voor een uitgebreide weergave van het verloop van de procedure, het wettelijk kader en de in dit geding van belang zijnde feiten en omstandigheden, voor zover niet bestreden, wordt verwezen naar de aangevallen uitspraak. Het College volstaat met het volgende.&#13;
2.2 De maatschap heeft zich voor 2009 aangemeld voor der­ogatie, zodat voor dierlijke meststoffen in beginsel de ver­hoogde gebruiksnorm van toepassing is, zijnde 250 kilo­gram stikstof per hectare per jaar. De maatschap heeft in 2009 op haar landbouwgronden in totaal 10.151 kilogram dierlijke meststoffen gebruikt en 4.204 kilogram fosfaat, hetgeen een overschrijding betekent van de verhoogde ge­bruiksnorm voor dierlijke meststoffen en van de fosfaatge­bruiksnorm. De fosfaatgebruiksnorm is met 604,50 kilogram overschreden. De boete voor die overschrijding bedraagt in­gevolge artikel 57, derde lid, van de Meststoffenwet € 3.324,75.&#13;
Tussen partijen is in geschil of de overschrijding van de ge­bruiksnormen in 2009 tot gevolg dient te hebben dat de maatschap voor dat jaar niet voor derogatie in aanmer­king komt, zodat voor de beoordeling van het gebruik door de maatschap van dierlijke meststoffen in 2009 – en daar­mee voor de hoogte van de op te leggen bestuurlijke boete – dient te worden uitgegaan van de reguliere norm van 170 ki­logram stikstof per hectare per jaar.&#13;
2.3 Bij besluit van 31 januari 2011, waartegen het beroep bij de rechtbank was gericht, heeft de staatssecretaris, samen­gevat en voor zover van belang, het volgende overwogen en beslist.&#13;
Aangezien niet is voldaan aan het graslandpercentage van 70 kan de derogatieaanvraag niet worden toegewezen. Daar­aan doet niet af dat aan alle overige voorwaarden in het ka­der van de derogatie zou zijn voldaan. Er moet worden vol­daan aan alle derogatievoorwaarden. Overigens is gebleken dat de maatschap evenmin aan de verhoogde gebruiksnorm van 250 kilogram stikstof per hectare heeft voldaan.&#13;
Nu de maatschap niet in aanmerking komt voor derogatie moet voor alle gronden gerekend worden met de gebruiks­norm van 170 kilogram stikstof per hectare. De maatschap komt dientengevolge uit op een overschrijding van de ge­bruiksnormen. De bestuurlijke boetes van € 29.951,-- zijn daarom terecht opgelegd.&#13;
3. De uitspraak van de rechtbank&#13;
De rechtbank heeft het beroep van de maatschap gegrond verklaard, het besluit van de staatssecretaris van 31 janua­ri 2011 vernietigd en het primaire besluit van 11 november 2010 herroepen in zoverre dat de boetes zijn vastgesteld op in totaal € 8.424,50.&#13;
De rechtbank heeft daartoe overwogen dat het graslandper­centrage 70 bedraagt, zodat de maatschap aan de deroga­tievoorwaarden heeft voldaan. De rechtbank heeft de boete wegens overschrijding van de gebruiksnorm voor dierlijke meststoffen vastgesteld aan de hand van de verhoogde ge­bruiksnorm van 250 kilogram stikstof per hectare per jaar.&#13;
4. De standpunten van partijen in hoger beroep&#13;
4.1 Standpunt staatssecretaris.&#13;
De staatssecretaris heeft de uitspraak van de rechtbank be­streden met de beroepsgrond dat de rechtbank de bestuurlij­ke boete wegens overschrijding van de gebruiksnorm voor dierlijke meststoffen ten onrechte heeft vastgesteld aan de hand van de verhoogde gebruiksnorm van 250 kilogram stikstof per hectare per jaar.&#13;
De staatssecretaris is van mening dat uit de regelgeving blijkt dat het voldoen aan alle gebruiksnormen een voor­waarde is om aanspraak te kunnen maken op de verhoogde gebruiksnorm voor dierlijke meststoffen. Nu de maatschap niet aan deze voorwaarde heeft voldaan, geldt voor het ge­bruik van dierlijke meststoffen de reguliere norm van 170 kilogram stikstof per jaar. &#13;
De staatssecretaris heeft in dit verband gewezen op: &#13;
––de Uitvoeringsregeling Meststoffenwet (hierna: Uit­voeringsregeling) en de toelichting hierbij. Volgens de staatssecretaris vloeit uit de artikelen 24, eerste lid, en 25, tweede lid van de Uitvoeringsregeling voort dat een voorwaarde om gebruik te kunnen maken van de verhoogde gebruiksnorm is dat de landbouwer zich aan alle gebruiksnormen houdt. In artikel 24, eerste lid, van de Uitvoeringsregeling is immers neergelegd dat de verhoogde gebruiksnorm geldt “indien wordt voldaan aan elk van de voorwaarden, bedoeld in de artikelen 25 tot en met 27” terwijl in artikel 25, tweede lid, van de Uitvoeringsregeling is bepaald dat de landbouwer bij de aanmelding van het bedrijf voor derogatie een verklaring bijvoegt waarin hij zich ver­plicht tot het naleven van artikel 10 in samenhang met de artikelen 7 en 8 van de Meststoffenwet. &#13;
––de beschikking van de Europese Commissie van 8 de­cember 2005 tot verlening van de door Nederland ge­vraagde derogatie op grond van Richtlijn 91/676/EEG van de Raad inzake de bescherming van water tegen verontreiniging door nitraten uit agrarische bronnen (hierna: derogatiebeschikking). In deze beschikking is in artikel 5, eerste lid, als voorwaarde voor derogatie onder meer vermeld dat aan de verhoogde gebruiks­norm moet worden voldaan. &#13;
––de memorie van toelichting bij de wijziging van de Meststoffenwet (invoering gebruiksnormen) (Tweede Kamer, 2004-2005, 29930, § 3.2.2). &#13;
De staatssecretaris heeft voorts aangevoerd dat bedrijven die zijn aangemeld voor derogatie er steeds duidelijk op zijn ge­wezen is dat zij moeten voldoen aan de gestelde voorwaar­den, daarbij inbegrepen alle gebruiksnormen. De staatsse­cretaris is op basis van het voorgaande van mening dat voor de landbouwers voldoende kenbaar, voorzienbaar en duide­lijk was aan welke voorwaarden zij dienden te voldoen voor toepassing van derogatie. Bij overtreding van één van de voorwaarden mag de landbouwer de derogatienorm niet toe­passen en valt hij van rechtswege terug op de reguliere ge­bruiksnorm van 170 kilogram stikstof per jaar. &#13;
Ter zitting heeft de staatssecretaris hieraan toegevoegd dat, hoewel artikel 25 van de Uitvoeringsregeling aan duidelijk­heid kon winnen – om die reden is dit artikel onlangs ge­wijzigd – dit niet betekent dat het voorschrift voorheen niet duidelijk genoeg was. Het gaat in dezen bovendien om een professionele landbouwer, van wie mag worden verlangd dat hij zich goed laat informeren over de voorwaarden voor derogatie en de consequenties van het niet voldoen aan die voorwaarden. &#13;
Uitgaande van de reguliere gebruiksnorm van 170 kilogram stikstof per hectare per jaar dient de bestuurlijke boete voor de overschrijding van de gebruiksnorm voor dierlijke mest­stoffen op een bedrag van € 26.376,-- te worden vastgesteld, aldus de staatssecretaris. &#13;
4.2 Standpunt maatschap &#13;
In reactie op de vorenstaande grief van de staatssecretaris heeft de maatschap het volgende, kort weergegeven, naar voren gebracht. &#13;
Het hoger beroep van de staatssecretaris is niet-ontvankelijk dan wel ongegrond. &#13;
De staatssecretaris heeft in hoger beroep andere gronden aangevoerd dan eerder in de procedure. In de bezwaarfa­se en in de procedure bij de rechtbank is uitsluitend aan de orde geweest dat de maatschap niet zou hebben voldaan aan de voorwaarde dat ten minste 70 procent van de tot het be­drijf behorende landbouwgrond werd beteeld met gras (hier­na: de 70%-grasland-eis), waardoor de verhoogde norm niet meer van toepassing zou zijn en de maatschap zou terug­vallen op de reguliere gebruiksnorm van 170 kilogram stik­stof per hectare. De rechtbank heeft geoordeeld dat de maat­schap wel degelijk heeft voldaan aan de 70%-grasland-eis en dus ook aan de derogatievoorwaarden en heeft in verband hiermee de boetes lager vastgesteld. De maatschap heeft zich bij die boetes neergelegd. &#13;
In hoger beroep stelt de staatssecretaris zich op grond van niet eerder aangevoerde argumenten ineens op het standpunt dat toch niet is voldaan aan de voorwaarden voor derogatie en dat de boete voor de overschrijding van de gebruiksnorm voor dierlijke meststoffen moet worden vastgesteld aan de hand van de reguliere gebruiksnorm voor dierlijke meststof­fen. Dit is in strijd met een goede procesorde. Nu de staats­secretaris zich telkens op andere argumenten beroept komt hij op de maatschap over als een onbetrouwbare overheid. &#13;
Verder is de in artikel 67 van de Meststoffenwet bedoel­de beslistermijn overschreden. Subsidiair verzoekt de maat­schap om matiging van de boete wegens het overschrijden van die tijdslimiet. &#13;
5. De beoordeling van het geschil in hoger beroep &#13;
5.1 Op 1 januari 2013 is de Wet aanpassing bestuursproces­recht in werking getreden. Uit het daarbij behorende over­gangsrecht volgt dat het recht zoals dat gold vóór de inwer­kingtreding van deze wet op dit geding van toepassing blijft. &#13;
5.2 Algemeen &#13;
Op 1 januari 2006 is de Meststoffenwet ingrijpend gewij­zigd. De bepalingen van de Nitraatrichtlijn inzake de be­perking van onder meer het gebruik van dierlijke mest zijn geïmplementeerd via het stelsel van gebruiksnormen. Kern­bepaling van het stelsel van gebruiksnormen is artikel 7 van de Meststoffenwet, dat het verbod bevat in enig kalender­jaar op een bedrijf meststoffen op of in de bodem te bren­gen. Ingevolge artikel 8 geldt het in artikel 7 gestelde ver­bod niet indien de betrokken landbouwer geen van de drie in dat artikel genoemde gebruiksnormen heeft overtreden. De gebruiksnormen zijn jaarplafonds voor het gebruik van meststoffen die zijn gekoppeld aan de tot het bedrijf beho­rende oppervlakte landbouwgrond. De hoogte van de ge­bruiksnorm voor dierlijke meststoffen is bepaald in artikel 9, eerste lid, van de Meststoffenwet en bedraagt 170 kilogram stikstof per hectare van de tot het bedrijf behorende opper­vlakte landbouwgrond, behoudens derogatie (artikel 9, twee­de lid, Meststoffenwet). In geval van derogatie is de hoogte van de gebruiksnorm 250 kilogram stikstof per hectare van de tot het bedrijf behorende oppervlakte landbouwgrond (ar­tikel 24, eerste lid, Uitvoeringsregeling). &#13;
De gebruiksnorm heeft uitsluitend betrekking op mest af­komstig van graasdieren (artikel 24, tweede lid, Uitvoe­ringsregeling). &#13;
5.3 Strijd met een goede procesorde &#13;
Het College is van oordeel dat van de gestelde strijd met een goede procesorde geen sprake is. Daaraan doet niet af dat het debat zich in eerste aanleg heeft toegespitst op de vraag of de maatschap voldeed aan de 70%-grasland-eis. De recht­ bank heeft geoordeeld dat de maatschap aan de derogatie­voorwaarden heeft voldaan en heeft de boete wegens over­schrijding van de gebruiksnorm voor dierlijke meststoffen vastgesteld aan de hand van de verhoogde gebruiksnorm voor dierlijke meststoffen. &#13;
Nu de staatssecretaris zich op het standpunt stelt dat de rechtbank de boete aldus op onjuiste wijze heeft vastgesteld, aangezien de maatschap voor het jaar 2009 om andere rede­nen dan het niet voldoen aan de 70%-grasland-eis toch niet in aanmerking komt voor derogatie, stond het de staatssecre­taris vrij op die grond tegen de uitspraak van de rechtbank hoger beroep in te stellen. Daarbij komt dat de staatssecre­taris zowel in het bestreden besluit van 31 januari 2011 als in het verweerschrift in eerste aanleg heeft aangegeven dat de maatschap niet aan de verhoogde gebruiksnorm respec­tievelijk aan de fosfaatgebruiksnorm heeft voldaan, waar­uit volgens de staatssecretaris volgt dat de verhoogde ge­bruiksnorm voor dierlijke meststoffen niet van toepassing is. Voorts heeft de staatssecretaris in het verweerschrift in eer­ste aanleg aangegeven dat er meerdere gronden voor afwij­zing aanwezig waren. &#13;
5.4 Verhoogde gebruiksnorm of reguliere gebruiksnorm &#13;
De staatssecretaris heeft betoogd dat de aan de maatschap vanwege de overschrijding van de gebruiksnorm voor dier­lijke meststoffen op te leggen boete dient te worden bere­kend aan de hand van de reguliere norm van 170 kilogram stikstof per jaar. &#13;
Het College overweegt hieromtrent het volgende. &#13;
Niet gebleken is dat de maatschap in 2009 niet zou hebben voldaan aan de voorwaarden, zoals genoemd in de artikelen 25 tot en met 27 van de Uitvoeringsregeling. Het College wijst er daarbij op dat het voldoen aan de gebruiksnormen (i.c. de verhoogde gebruiksnorm voor dierlijke meststoffen en de fosfaatgebruiksnorm) in de genoemde artikelen niet als een voorwaarde voor derogatie is terug te vinden. Wel­iswaar bepaalt artikel 25, tweede lid, van de Uitvoeringsre­geling, zoals dat artikel destijds luidde, dat de landbouwer bij de aanmelding van zijn bedrijf voor derogatie een ver­klaring bijvoegt waarin hij zich verplicht tot het (doen) na­leven van artikel 10 in samenhang met de artikelen 7 en 8 van de Meststoffenwet, maar daaruit volgt niet dat de ver­hoogde gebruiksnorm voor dierlijke meststoffen niet lan­ger van toepassing is wanneer één van de gebruiksnormen wordt overschreden. Het standpunt van de staatssecretaris dat met de verwijzing in artikel 25, tweede lid, van de Uit­voeringsregeling naar de artikelen 7 en 8 van de Meststof­fenwet is bedoeld dat alle gebruiksnormen als derogatie­voorwaarden gelden en dat het gevolg van het niet naleven van de gebruiksnormen, te weten de terugval naar de regu­liere norm van 170 kilogram stikstof per hectare per jaar, te­vens blijkt uit de memorie van toelichting bij de wijziging van de Meststoffenwet (invoering gebruiksnormen), gaat er­aan voorbij dat een dergelijke bepaling duidelijk, voorzien­baar en kenbaar in het wettelijk voorschrift zelf dient te zijn opgenomen. De staatssecretaris baseert hierop immers zijn bevoegdheid om een punitieve sanctie op te leggen. Deze verplichting vloeit voort uit het legaliteitsvereiste en is ver­ankerd in artikel 5:4, tweede lid, van de Algemene wet be­stuursrecht (hierna: Awb). &#13;
Het College is van oordeel dat in dit verband evenmin be­tekenis kan toekomen aan de derogatiebeschikking. De der­ogatiebeschikking is gericht tot de lidstaat Nederland en heeft geen rechtstreekse werking. Gelet op de toelichting bij de Wijziging Uitvoeringsregeling Meststoffenwet (Stcrt. 2005, nr. 254) is met deze regeling beoogd uitvoering te ge­ven aan de derogatiebeschikking. Inachtneming van de ver­plichting om niet meer dan 250 kilogram stikstof per hec­tare per jaar als bestanddeel van dierlijke mest op of in de bodem te brengen is echter noch in de Meststoffenwet noch in de daarop gebaseerde regelgeving aangewezen als voor­waarde om voor derogatie in aanmerking te komen. Het ver­vallen van de verhoogde norm van 250 kilogram bij over­schrijding daarvan dient uitdrukkelijk bij of krachtens wet te worden bepaald. &#13;
Gelet op hetgeen hiervoor is overwogen moet worden ge­oordeeld dat de rechtbank de boete wegens overschrijding van de gebruiksnorm voor dierlijke meststoffen terecht heeft vastgesteld aan de hand van de verhoogde gebruiksnorm. &#13;
5.5 termijnen &#13;
De maatschap heeft in haar verweerschrift aangevoerd dat de beslistermijn als bedoeld in artikel 67 van de Meststof­fenwet is overschreden en heeft verzocht om matiging van de boete. Artikel 67 van de Meststoffenwet, welk artikel met ingang van 1 juli 2009 is vervangen door het daarmee over­eenstemmende artikel 5:51 van de Awb, heeft betrekking op de beslistermijn voor het opleggen van een bestuurlijke boe­te nadat van de betreffende overtreding een rapport is op­gemaakt. Nu de maatschap zelf geen hoger beroep tegen de bestreden uitspraak heeft ingesteld moet reeds om deze re­den aan haar argument met betrekking tot overschrijding van de wettelijke beslistermijn voorbij worden gegaan. &#13;
Voor zover de maatschap in haar verweerschrift tevens heeft bedoeld te wijzen op een overschrijding van de redelijke ter­mijn als bedoeld in artikel 6, eerste lid, van het Europees Verdrag tot bescherming van de rechten van de mens en de fundamentele vrijheden overweegt het College dat het hoger beroep niet tot gevolg heeft gehad dat de behandeling van het geschil na bekendmaking van het boetevoornemen bij brief van 20 juli 2010 niet binnen een redelijke termijn heeft plaatsgevonden. Voor matiging van de boete om reden dat de redelijke termijn zou zijn overschreden bestaat derhalve geen aanleiding. &#13;
5.6 slotsom &#13;
Het voorgaande leidt tot de slotsom dat het hoger beroep van de staatssecretaris niet slaagt en dat de bestreden uit­spraak, voor zover in hoger beroep aangevochten, dient te worden bevestigd. Het College ziet aanleiding voor een ver­oordeling van de staatssecretaris in de proceskosten van de maatschap in verband met beroepsmatig door een derde ver­leende rechtsbijstand. Deze kosten worden voor de behan­deling van het hoger beroep vastgesteld op € 944,--. Daarbij is uitgegaan van 2 punten (verweerschrift en het verschijnen ter zitting) tegen een waarde van € 472,-- per punt en een gemiddeld gewicht (wegingsfactor 1). &#13;
5.7 Ingevolge artikel 24, derde lid, van de Wet bestuurs­rechtspraak bedrijfsorganisatie, welk artikel ingevolge het bij de Wet aanpassing bestuursprocesrecht behorende over­gangsrecht op dit geding van toepassing is gebleven, wordt van de staatssecretaris een griffierecht van € 454,-- geheven. &#13;
6. De beslissing &#13;
Het College: &#13;
- bevestigt de aangevallen uitspraak, voor zover in hoger be­roep aangevochten; &#13;
- veroordeelt de staatssecretaris tot vergoeding van de door de maatschap in verband met de behandeling van dit hoger &#13;
beroep gemaakte proceskosten tot een bedrag van € 944,-- (zegge: negenhonderdenvierenveertig euro). &#13;
Noot &#13;
Om in plaats van de reguliere hoeveelheid dierlijke mest van 170 kg stikstof 250 kg te mogen gebruiken moet een vee­houder voldoen aan de eisen van de zgn. derogatie. Deze ei­sen staan in de Uitvoeringsregeling Meststoffenwet, art. 24 e.v. en betreffen o.a. de aanwezigheid van grasland voor ten minste 70% van de oppervlakte land van het bedrijf (art. 25, zesde lid). In deze casus was het niet voldoen aan deze eis in eerste instantie reden voor het opleggen van een boete, maar de rechtbank constateerde al dat aan de 70%-eis wel was voldaan. Bij het CBB was alleen nog in discussie de tweede fout, het overschrijden van de gebruiksnorm van 250 kg. De staatssecretaris was van mening dat dan zou moeten worden teruggevallen op 170 kg, zodat de boete flink hoger werd, dan wanneer zou worden uitgegaan van de overschrijding ten opzichte van 250 kg. De staatssecretaris betoogde dat het voldoen aan de gebruiksnormen een van de voorwaarden was om überhaupt voor derogatie in aanmerking te komen, en nu daar niet aan voldaan was, zou de derogatie in zijn ge­heel vervallen. Het CBB is het daar niet mee eens. Als dat de bedoeling was zou dat, vanwege het legaliteitsbeginsel, duidelijk uit de tekst van de regeling hebben moeten blij­ken, hetgeen niet het geval was. Intussen is genoemde Uit­voeringsregeling aangepast met een nieuw artikel 27c (Stcrt. 2013, nr. 20753). Dat luidt: ‘Indien niet wordt voldaan aan de voorwaarden, bedoeld in de artikelen 25, 27 en 27a, is de gebruiksnorm voor dierlijke meststoffen, bedoeld in arti­kel 9, eerste lid, van de wet van toepassing.’ De bedoelingen van de staatssecretaris zijn daarmee nog wel wat verduide­lijkt. Maar is het legaliteitsprobleem nu opgelost? Er zit nog steeds een fraaie cirkel in de wetsteksten: &#13;
––artikel 8 noemt de verschillende gebruiksnormen &#13;
––daaraan moet de derogatist zich houden (art. 24, vierde lid) &#13;
––de algemene norm voor dierlijke mest is 170 kg. stik­stof (art. 9, eerste lid) &#13;
––deze norm kan worden verhoogd bij ministeriele rege­ling (art. 9, tweede lid) &#13;
––dat is ook gebeurd: 250 kg stikstof (Uitvoeringsrege­ling, art. 24) &#13;
––de derogatist moet zich dus houden aan deze 250 kg. &#13;
––doet hij dat niet dan geldt de norm van artikel 9, eerste lid (art. 27c). &#13;
––deze norm is echter verhoogd tot 250 kg. &#13;
––enzovoort. &#13;
Misschien zoek ik spijkers op sterk water, maar het zou be­ter zijn geweest als in de Uitvoeringsregeling simpelweg was bepaald dat bij overschrijding van de gebruiksnorm van 250 kg. de derogatie vervalt en de boete wordt berekend vanaf 170 kg. &#13;
D.W. Bruil &#13;
&#13;
&#13;
</content><legacyfootnotes/><footnotes><footnote/></footnotes><auteurs>mrs. M.A. van der Ham, W.E. Doolaard en M.M. Smorenburg</auteurs><published>2013-09-01 00:00:00</published><modified>2013-09-01 00:00:00</modified><editiondate>2013-09-01</editiondate><htmlpath>https://denhollander.info/artikel/10686</htmlpath></article>
</articles></edition>
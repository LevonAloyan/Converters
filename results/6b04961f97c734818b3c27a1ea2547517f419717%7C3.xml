<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>5205</id><udhid>UDH:TvAR/5205</udhid><titel>Koks / H.J. Koks (TvAR 1994/4705)</titel><searchwords><searchword>TvAR 7/1994</searchword><searchword>TvAR 1994/4705</searchword><searchword>UDH:TvAR/5205</searchword></searchwords><attachments><attachment><name>1994_nr 7_Rechtspraak_4705.pdf</name><extention>pdf</extention><url>https://denhollander.info/download/5140/ci</url></attachment></attachments><inleiding>Pachtwet, art. 25, Beschikking su-perheffing 1988, art. 19&#13;
&#13;
Tot 1985 had de vader van de gewezen pachter (GJ) een melkveebedrijf met eigen grond en land dat die vader van de gewezen verpachter (HJ) had gepacht. 1985 droeg de vader de melkveehouderij aan GJ over. Ingevolge arrest is GJ in 1988 als pachter in de pachtovereenkomst in de plaats gesteld. In het kader van de ruilverkaveling kwam een ander pachtland voor vermeld pachtland in de plaats. De pachtovereenkomst is in 1991 geëindigd. HJ heeft zijn aanspraak op het met dat land samenhangende melkquotum niet verloren. Door de indeplaatsstelling heeft GJ de verplichtingen uit de pachtovereenkomst van zijn vader overgenomen. Daartoe behoorde dat het melkquotum bij het einde van de pachtovereenkomst ter beschikking van HJ zou komen. Dat het land op afstand lag, dat er geen melkvee in liep en dat het slechts extensief werd gebruikt, betekent nog niet dat het land niet dienstbaar was aan de melkveehouderij (aanwas en voederwinning). HJ moet de helft van de waarde van het melkquotum aan GJ vergoeden.</inleiding><content>Arrest in de zaak van:&#13;
Gerrit Jan Koks, wonende te Winterswijk, ap-pellant, procureur: mr. J.M. Bosnak,&#13;
tegen&#13;
Hendrik Jan Koks, wonende te Winterswijk, geïntimeerde, procureur: mr. J.M.J. Huver.&#13;
Het geding in eerste aanleg&#13;
De pachtkamer van het kantongerecht te&#13;
Groenlo heeft op 25 september 1992 tussen&#13;
geïntimeerde als eiser en appellant als gedaag-de een vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep&#13;
Appellant - de gewezen pachter - is bij ex-ploit van 22 oktober 1992 met gelijktijdige dagvaarding van geïntimeerde - de gewezen verpachter - voor dit hof, in hoger beroep ge-komen van voormeld vonnis, waarbij, voor zover hier van belang en kort samengevat, de heffingvrije hoeveelheid melk waarop de ge-wezen verpachter te rekenen van 1 november 1991 tegenover de gewezen pachter aan-spraak kon maken, werd vastgesteld en voorts werd vastgesteld dat de gewezen verpachter gerechtigd is deze heffingvrije hoeveelheid melk op zijn naam te laten registreren.&#13;
Bij memorie van grieven heeft de gewezen pachter drie grieven tegen het vonnis, waar-van beroep, aangevoerd met conclusie dat het hof dat vonnis zal vernietigen, en opnieuw rechtdoende, zal bepalen dat - gesteld dat er op de grensweide melkquotum rust - tweeder-de deel van dat quotum daadwerkelijk aan de gewezen pachter toekomt, althans zal bepalen dat het evenredig deel van het quotum van de gewezen pachter dat op de grensweide rust, aan de gewezen pachter wordt overgedragen, waarbij de gewezen pachter de helft van de nader vast te stellen waarde van het quotum aan de gewezen pachter uitkeert, een en ander met veroordeling van de gewezen verpachter in de kosten van het hoger beroep.&#13;
De gewezen verpachter heeft bij memorie van antwoord verweer gevoerd en geconclu-deerd tot bekrachtiging van het vonnis van de pachtkamer van het kantongerecht te Groenlo d.d. 25 september 1992 zonodig met verbete-ring en/of aanvulling van gronden, en voorts met veroordeling van de gewezen pachter in de proceskosten.&#13;
Tenslotte hebben partijen de stukken doen overleggen voor het wijzen van arrest.&#13;
De grieven&#13;
De gewezen pachter heeft als grieven tegen&#13;
het vonnis, waarvan beroep, aangevoerd:&#13;
Grief 1&#13;
Ten onrechte overweegt de pachtkamer van het kantongerecht dat een deel van het melkquotum op 'de grensweide' moet rusten.&#13;
Grief II&#13;
Ten onrechte deelt de pachtkamer van het kantongerecht het totale op de grensweide rustende gedeelte van het quotum van de ge-wezen pachter aan de gewezen verpachter toe.&#13;
Grief III&#13;
Ten onrechte overweegt en besluit de pacht-kamer van het kantongerecht dat de gewezen verpachter geen vergoeding aan de gewezen pachter schuldig is terzake van de overdracht van het op de grensweide rustende gedeelte van het totale quotum van de gewezen pach-ter.&#13;
De vaststaande feiten&#13;
Tegen de vaststelling van de feiten door de pachtkamer van het kantongerecht zijn geen grieven aangevoerd zodat ook in hoger beroep van die feiten moet worden uitgegaan:&#13;
Tot 1985 had de vader van de gewezen pachter een melkveebedrijf met grotendeels eigen grond en onder andere een perceel, aan-geduid als de grensweide (gelegen in de ge-meente Winterswijk), dat de vader van diens broer Hendrik Jan Koks, de gewezen verpach-ter, had gepacht. De grensweide had een op-pervlakte van 2.48.50 ha. Blijkens de meitelling van 1984 had de vader van de ge-wezen pachter toen 70 stuks rundvee op zijn bedrijf, waaronder 38 melk- en kalfkoeien. De vader van de gewezen pachter droeg op 7 april 1985 zijn melkveebedrijf over aan zijn zoon, de gewezen pachter, en eerstgenoemde verpachtte aan zijn zoon 11.50 ha van zijn ei-gen grond. De gewezen pachter had op dat moment al een florerend varkensmestbedrijf. De gewezen pachter verzocht het Ministerie van Landbouw en Visserij door middel van een aanvraagformulier SH 15 in te stemmen met de overname van het melkquotum. Dit formulier luidt voor zover van belang:&#13;
'II. De verwerver verzoekt ... om overna-me van de hoeveelheid heffingvrije melk als gevolg van de overname van het gehele melk-veehouderij bedrij f.&#13;
Overname&#13;
- Oppervlakte welke is overgenomen 11.50 ha.'&#13;
- De gewezen verpachter was in 1985 niet genegen in der minne mee te werken aan overname van de pacht van de grensweide door de gewezen pachter. Ingevolge het von nis van de pachtkamer van het kantongerecht te Groenlo van 6 maart 1987, bekrachtigd door de pachtkamer van het hof bij uitspraak&#13;
van 24 augustus 1988, is de gewezen pachter in de plaats van zijn vader als pachter gesteld. Bij beslissing van de pachtkamer van het kantongerecht te Groenlo van 14 mei 1990, bekrachtigd door de pachtkamer van het hof d.d. 31 oktober 1990, is de pacht niet meer verlengd. De pacht is geëindigd op 31 oktober 1991.&#13;
- De gewezen pachter heeft geweigerd na beëindiging van de pacht een deel van zijn melkquotum aan de gewezen verpachter af te staan.&#13;
- In het kader van een ruilverkaveling heeft de Landinrichtingscommissie aan de pachter voor de grensweide een ander perceel in gebruik gegeven. Het is dit perceel dat de gewezen pachter bij de beëindiging van de pacht aan de gewezen verpachter heeft opge leverd.&#13;
- Blijkens de beschikking van de pachtka mer van het hof d.d. 31 oktober 1990, had de gewezen pachter ten tijde van de mondelinge behandeling op 8 oktober 1990 en zijn be drijf: 26 melkkoeien, 34 stuks jongvee, 1 stier en 10 mestkalveren, benevens rond 260 mest- varkens en 120 fokzeugen. Op hetzelfde tijd stip had de gewezen verpachter op zijn bedrijf: 21 melkkoeien, 23 stuks jongvee, 2 stieren, 19 mestvarkens, 34 fokzeugen en 51 schapen en lammeren.&#13;
De beoordeling van het geschil in hoger be-roep&#13;
1. Naar het oordeel van het hof heeft de pachtkamer van het kantongerecht met juist-heid overwogen dat de gewezen verpachter zijn aanspraak op de met de grensweide sa-menhangende heffingvrije hoeveelheid melk (melkquotum) heeft behouden toen de toen-malige pachter van die weide - de vader van appellant - zijn melkveebedrijf met zijn eigen land en dus zonder de grensweide, waarvoor later in het kader van de ruilverkaveling ander pachtland in de plaats is gekomen, in 1985 aan appellant overdroeg en het gehele melkquotum van de vader van appellant zon-der instemming van de gewezen verpachter ten name van appellant werd geregistreerd.&#13;
De pachtkamer van het kantongerecht heeft voorts terecht geoordeeld dat hierin geen verandering is gekomen toen de gewe-zen pachter in 1988 in de plaats van zijn vader als pachter van de grensweide werd gesteld. Daarmee heeft de gewezen pachter immers de rechten en verplichtingen uit de pachtovereen-komst van zijn vader overgenomen. Tot die verplichtingen behoorden, gelet op artikel 25 van de Pachtwet, dat hij het met het pachtland samenhangende melkquotum bij het einde van de pachtovereenkomst aan de gewezen ver-pachter ter beschikking zou stellen. De gewe-zen verpachter was en is melkproducent en voorts moest voorkomen worden dat met het van pacht vrijkomende land niet langer melkquotum zou samenhangen.&#13;
Met zijn stelling dat de grensweide op af-stand lag, dat er nooit melkvee in heeft gelo-pen en dat de grond slechts extensief is gebruikt, heeft de gewezen pachter onvol-doende feitelijk geadstrueerd zijn standpunt, weergegeven in de toelichting op de grief I, dat het pachtland van de gewezen verpachter niet in gebruik is geweest voor de melkvee-houderij van de gewezen pachter. Het land kan onder die omstandigheden zeer wel dienstbaar zijn geweest aan de melkveehoude-rij bijv. door middel van aanwas van melkvee en voederwinning. De grieven I en II zijn on-gegrond.&#13;
2. De grief III is wel gegrond. Het met de grensweide samenhangende melkquotum is indertijd toegekend enerzijds omdat de voor-malige verpachter die weide aan de toenmali-ge pachter - de vader van appellant - ter beschikking heeft gesteld, en anderzijds om-dat laatstgenoemde ook daarmee zijn melk-productie tot stand heeft gebracht. De gewezen pachter heeft die melkproductie in stand gehouden. Een redelijke en billijke af-wikkeling van de pachtovereenkomst brengt -behoudens bijzondere omstandigheden waarvan niet is gebleken - met zich mee dat de voormalige verpachter aan de voormalige pachter vergoedt de helft van de waarde per 31 oktober 1991, toen de pacht is geëindigd, van het met de voormalige pachtgrond samen-hangende melkquotum, dat in zijn geheel ter beschikking van de voormalige verpachter moest worden gesteld.&#13;
3. Slotsom&#13;
Het vonnis, voor zover aan beroep onderwor-pen, kan niet in stand blijven voor zover daar-bij tegenover de vaststelling dat de gewezen verpachter gerechtigd is de met de voorheen verpachte grond samenhangende heffingvrije hoeveelheid melk op zijn naam te laten regi-streren, niet tevens is vastgesteld dat de gewe-zen verpachter de helft van de nader vast te stellen waarde van die hoeveelheid aan de ge-wezen pachter uitkeert.&#13;
Dienovereenkomstig zal worden beslist.&#13;
Nu partijen in hoger beroep over en weer in het ongelijk zijn gesteld, zullen partijen ie-der de eigen kosten daarvan hebben te dragen.&#13;
Beslissing&#13;
Het hof, rechtdoende in hoger beroep:&#13;
Bekrachtigt het vonnis van de pachtkamer van het kantongerecht te Groenlo d.d. 25 sep-tember 1992, voor zover aan hoger beroep on-derworpen behalve voor zover daarbij niet tevens werd vastgesteld dat geïntimeerde aan appellant de helft van de nader vast te stellen waarde van het melkquotum in geschil uit-keert en alleen in zoverre opnieuw rechtdoen-de:&#13;
Vernietigt het vonnis waarvan beroep al-leen in zoverre.&#13;
Voegt aan het woord 'registreren' in de be-slissing van de pachtkamer van het kantonge-recht toe de woorden: 'waartegenover geïntimeerde verplicht is de helft van de nader vast te stellen waarde van de met de voormali-ge pachtgrond samenhangende heffingvrije hoeveelheid melk aan appellant uit te keren.'&#13;
Compenseert de kosten van het hoger be-roep tussen partijen aldus dat ieder van partij-en de hare zal dragen.</content><legacyfootnotes/><footnotes><footnote/></footnotes><auteurs/><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/5205</htmlpath></article>
</articles></edition>
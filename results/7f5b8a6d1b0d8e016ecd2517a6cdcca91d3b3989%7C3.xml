<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6729</id><udhid>UDH:TvAR/6729</udhid><titel>Vastgoedaankopen en schadevergoeding in ‘Ruimte voor de Rivier’</titel><searchwords><searchword>TvAR 4/2008</searchword><searchword>UDH:TvAR/6729</searchword></searchwords><attachments><attachment><name>TAR 2008_4 Artikel 4.pdf</name><extention>pdf</extention><url>https://denhollander.info/download/6457/ci</url></attachment></attachments><inleiding>1 Visie op de bescherming van het rivierengebied&#13;
In de afgelopen eeuwen is veel ruimte aan de rivieren ontnomen&#13;
met het gevolg dat de rivieren zijn ingeklemd tussen&#13;
dijken die de afgelopen decennia steeds hoger zijn geworden.&#13;
Achter die dijken is het land op veel plaatsen lager&#13;
komen te liggen. Door de bevolkingsontwikkeling en de&#13;
economische groei zijn de te beschermen waarden sterk toegenomen.&#13;
Als een overstroming zou plaatsvinden zijn de gevolgen&#13;
enorm. Naast de emotionele schade is ook de economische&#13;
schade dan heel groot. Als gevolg van klimaatverandering&#13;
wordt het probleem naar verwachting in de toekomst&#13;
steeds groter. De (dreigende) overstromingen in&#13;
1993 en 1995 hebben bewezen dat het probleem niet moet&#13;
worden onderschat. </inleiding><content>Het kabinet heeft besloten de bescherming tegen overstromingen&#13;
uiterlijk in 2015 op het wettelijk vereiste niveau te&#13;
brengen en de ruimtelijke kwaliteit in het rivierengebied te&#13;
verbeteren.1 Gezien de verwachting dat de maatgevende rivierafvoeren&#13;
zullen toenemen, kiest het kabinet ervoor de&#13;
vereiste veiligheid zoveel mogelijk te bereiken door het&#13;
nemen van maatregelen die voorkomen dat de maatgevende&#13;
hoogwaterstanden steeds verder stijgen. Dit betekent dat&#13;
het accent verschuift van dijkverbetering naar rivierverruiming,&#13;
waarbij zowel buitendijkse als binnendijkse maatregelen&#13;
worden ingezet. Dijkverbetering wordt alleen uitgevoerd&#13;
op trajecten waar andere maatregelen niet geschikt of&#13;
niet financierbaar zijn.&#13;
Met deze keuzen is een gedeeltelijke herinrichting van het&#13;
rivierengebied onontkoombaar.&#13;
Het rivierengebied is economisch, ecologisch en landschappelijk&#13;
van internationaal belang en vormt daarmee een belangrijk&#13;
onderdeel van de (inter)nationale Ruimtelijke&#13;
Hoofdstructuur. Op de locaties waar ruimtelijke maatregelen&#13;
ten behoeve van de veiligheid worden genomen, wordt&#13;
de herinrichting zoveel mogelijk aangegrepen om de ruimtelijke&#13;
kwaliteit te verbeteren. In lijn met de Nota Ruimte2&#13;
is dit gericht op het behoud van bestaande en de ontwikkeling&#13;
van nieuwe kernkwaliteiten van de verschillende riviertakken.&#13;
De Planologische Kernbeslissing (PKB) Ruimte voor de Rivier3&#13;
legt een samenhangend pakket van maatregelen vast&#13;
dat noodzakelijk is om in 2015 te voldoen aan het wettelijk&#13;
vastgelegde beschermingsniveau. Hiervoor is een taakstellend&#13;
budget beschikbaar en is de benodigde fysieke ruimte&#13;
gereserveerd.&#13;
Vooral als gevolg van klimaatverandering zal ook in de toekomst&#13;
voortdurend geïnvesteerd moeten worden in de veiligheid&#13;
van het rivierengebied. In deze PKB wordt hierop&#13;
geanticipeerd door onder meer het reserveren van een beperkt&#13;
aantal gebieden voor rivierverruimende maatregelen&#13;
die na 2015 nodig kunnen zijn.&#13;
De eindverantwoordelijkheid voor het programma Ruimte&#13;
voor de Rivier ligt bij het Ministerie van Verkeer en Waterstaat.&#13;
Bij de realisatie van het programma werkt dit ministerie&#13;
intensief samen met het Ministerie van Landbouw, Natuur&#13;
en Voedselkwaliteit, het Ministerie van Volkshuisvesting,&#13;
Ruimtelijke Ordening en Milieubeheer en met provincies,&#13;
gemeenten en waterschappen in het rivierengebied.&#13;
Het programma Ruimte voor de Rivier kent drie fasen, te&#13;
weten: de fase waarin de Planologische Kernbeslissing&#13;
(PKB) tot stand is gekomen, de planstudiefase en de uitvoeringsfase.&#13;
De PKB Ruimte voor de Rivier is definitief vastgesteld met&#13;
unanieme instemming door de Tweede Kamer op 7 juli&#13;
2006 en door de Eerste Kamer op 19 december 2006. Deze&#13;
unanieme instemming onderschrijft het brede draagvlak&#13;
voor de PKB Ruimte voor de Rivier. Dit brede draagvlak is&#13;
mede ontstaan door een interactief proces waarin actief is&#13;
geparticipeerd door bewoners, gemeenten, waterschappen,&#13;
provincies en maatschappelijke organisaties.&#13;
De PKB is in werking getreden op 26 januari 2007.&#13;
2. Doelstellingen van de PKB Ruimte voor de Rivier&#13;
In de PKB Ruimte voor de Rivier staat dat de regering zich&#13;
richt op het realiseren van twee samenhangende doelstellingen:&#13;
1. Het op het vereiste niveau brengen van de bescherming&#13;
van het rivierengebied tegen overstromingen;&#13;
2. Het leveren van een bijdrage aan het verbeteren van de&#13;
ruimtelijke kwaliteit van het rivierengebied.&#13;
Het waarborgen van voldoende veiligheid geldt als hoofddoelstelling;&#13;
verbetering van de ruimtelijke kwaliteit als&#13;
tweede doelstelling. 2.1. Veiligheid&#13;
Het vereiste veiligheidsniveau in het rivierengebied rond de&#13;
Rijntakken moet uiterlijk in 2015 in overeenstemming zijn&#13;
gebracht met de maatgevende Rijnafvoer van 16.000 m3/s&#13;
bij Lobith. Voor het gedeelte van de Maas benedenstrooms&#13;
van Hedikhuizen geldt dat het veiligheidsniveau uiterlijk in&#13;
2015 in overeenstemming moet zijn gebracht met de maatgevende&#13;
Maasafvoer van 3.800 m3/s bij Borgharen. Voor de&#13;
IJssel wordt de maatgevende afvoer vanuit de Rijn verder&#13;
verhoogd met 250 m3/s door de gezamenlijke toestroom&#13;
van de zijrivieren.&#13;
Voor de toekomst wordt een verdere stijging van rivierafvoeren&#13;
en de zeespiegel verwacht. Bij het ontwerp van de&#13;
maatregelen om het vereiste veiligheidsniveau te bereiken,&#13;
moet hiermee rekening worden gehouden.&#13;
Ook moet worden voorkomen dat ruimtelijke ontwikkelingen&#13;
een belemmering vormen voor het treffen van noodzakelijke&#13;
maatregelen in de toekomst.&#13;
2.2. Ruimtelijke kwaliteit&#13;
Naast het bereiken van de veiligheid, heeft deze PKB tot&#13;
doel een bijdrage te leveren aan de verbetering van de ruimtelijke&#13;
kwaliteit van het rivierengebied en het rivierengebied&#13;
daarmee economisch, ecologisch en landschappelijk te versterken.&#13;
Behoud en ontwikkeling van beschermde natuurwaarden&#13;
heeft daarbij bijzondere aandacht. Door de verbetering&#13;
van de ruimtelijke kwaliteit moet het rivierengebied&#13;
aantrekkelijker en leefbaarder worden. Het streven is om&#13;
water en andere ruimtelijke functies te combineren.&#13;
3. Maatregelen&#13;
De PKB Ruimte voor de Rivier bevat een maatregelenpakket&#13;
(het Basispakket) dat bestaat uit 39 maatregelen. Het&#13;
pakket van maatregelen bestaat uit een mix van technische&#13;
maatregelen, zoals het verlagen van kribben en het plaatselijk&#13;
verhogen van dijken en ruimtelijke maatregelen, zoals&#13;
ontpolderingen en dijkterugleggingen. De kosten van het&#13;
maatregelenpakket worden geraamd op € 2,2 miljard.&#13;
Ook zijn in de PKB tien ruimtelijke reserveringen opgenomen&#13;
waar wellicht op de langere termijn maatregelen nodig&#13;
zijn. In deze gereserveerde binnendijkse gebieden zijn&#13;
grootschalige investeringen niet toegestaan.&#13;
De PKB Ruimte voor de Rivier bevat de volgende type&#13;
maatregelen:&#13;
3.1. Vergraving van de uiterwaarden&#13;
De uiterwaarden zijn in de loop der eeuwen door aanslibbing&#13;
steeds hoger komen te liggen. Door het afgraven van&#13;
de kleilaag kunnen de uiterwaarden verlaagd worden. Bovendien&#13;
bestaat de mogelijkheid om ook de onderliggende&#13;
zandlaag gedeeltelijk af te graven.&#13;
In plaats van het vergraven van de gehele uiterwaard kan&#13;
ook, parallel aan het zomerbed een nevengeul worden gegraven,&#13;
die aan het begin, of het eind, of aan beide zijden&#13;
met de rivier wordt verbonden. Nevengeulen vergroten de&#13;
waterafvoercapaciteit, waardoor de hoogwaterstanden&#13;
dalen. Nevengeulen worden vaak gecombineerd met natuurontwikkeling. 3.2. Verwijderen van obstakels in het winterbed&#13;
Bruggen, spoorbruggen, wegen, hoogwatervrije terreinen en&#13;
veerstoepen in de uiterwaarden stuwen de waterstand bovenstrooms&#13;
op. Door obstakels te verwijderen, of aan te&#13;
passen wordt het water sneller afgevoerd en daalt het hoogwaterpeil&#13;
ten opzichte van de huidige situatie bij hoogwater.&#13;
3.3. Kribverlaging&#13;
Kribben zijn bedoeld om de vaargeul vast te leggen en op&#13;
diepte te houden. Door uitschuring van het zomerbed heeft&#13;
de bovenkant van de kribben voor een deel zijn functie verloren&#13;
terwijl de kribben bij hoogwater opstuwing veroorzaken.&#13;
Dit effect kan worden verminderd door de kribben te&#13;
verlagen.&#13;
3.4. Zomerbedverdieping&#13;
Verdieping van het zomerbed vergroot de afvoercapaciteit&#13;
van de rivier.&#13;
3.5. Uiterwaardverbreding door dijkverleggingen&#13;
Door het landinwaarts verleggen van dijken, worden de uiterwaarden&#13;
breder en krijgt de rivier meer ruimte. Dijkverleggingen&#13;
kunnen lokaal maar ook grootschalig worden toegepast.&#13;
3.6. Retentie en berging&#13;
Retentiegebieden zijn gebieden die tijdelijk gebruikt kunnen&#13;
worden voor de opvang (berging) van water. Niet alleen&#13;
landoppervlak, maar ook (grote) wateroppervlakken&#13;
zijn geschikt voor berging, zoals bijvoorbeeld het Volkerak&#13;
en het via het Volkerak afleiden van de rivierafvoer naar de&#13;
Zeeuwse wateren.&#13;
3.7. Hoogwatergeulen&#13;
Bij hoogwatergeulen wordt een deel van de rivierafvoer afgetapt&#13;
en via een andere binnendijkse route afgevoerd. Een&#13;
hoogwatergeul kan bijvoorbeeld gaan meestromen bij hoge&#13;
afvoeren, terwijl onder normale omstandigheden landbouw&#13;
mogelijk blijft, of natuurontwikkeling de ruimte krijgt. Een&#13;
hoogwatergeul kan ook de vorm aannemen van een extra&#13;
afvoerroute bij een stad die wel het gehele jaar watervoerend&#13;
is.&#13;
3.8. Dijkverbetering&#13;
Ook het verhogen van de dijken voorkomt overstroming.&#13;
Hieronder staan de per riviertak de belangrijkste maatregelen&#13;
beschreven.&#13;
Waal&#13;
Voor de Waal is vooral gekozen voor kribverlaging en het&#13;
verwijderen van obstakels. Het zijn goedkope maatregelen&#13;
die veel waterstanddaling opleveren. Ook vindt uiterwaardverlaging&#13;
plaats en wordt op twee plaatsen de dijk meer&#13;
landinwaarts gelegd.&#13;
Neder-Rijn/Lek&#13;
Langs het Pannerdensch Kanaal en Neder-Rijn leveren uiterwaardverlagingen&#13;
veel waterstanddaling op. Langs de Lek&#13;
is vooral gekozen voor het versterken van de dijken, omdat&#13;
ruimtelijke maatregelen daar niet mogelijk zijn. IJssel&#13;
Omdat het vergraven van uiterwaarden langs de IJssel ten&#13;
koste gaat van waardevolle natuur is hier slechts in beperkte&#13;
mate voor gekozen en zijn op drie plaatsen dijkverleggingen&#13;
voorgesteld. Ook maakt de hoogwatergeul bij Veessen-Wapenveld&#13;
deel uit van het Basispakket en zal zomerbedverdieping&#13;
worden toegepast.&#13;
Benedenrivieren&#13;
De belangrijkste maatregelen in het benedenrivierengebied&#13;
zijn het ontpolderen van de Noordwaard en de ontpoldering&#13;
van de Overdiepsche Polder. Een uiterwaard van een&#13;
bedrijventerrein bij Gorinchem wordt verlaagd en in tijden&#13;
van hoogwater wordt extra water vastgehouden op het Volkerak-&#13;
Zoommeer.&#13;
In het voorgestelde pakket is de mogelijkheid ingebouwd&#13;
om voor andere maatregelen te kunnen kiezen. Als de regio&#13;
met betere voorstellen komt waarvan de financiering rond&#13;
is en de alternatieve plannen ook uiterlijk in 2015 uitgevoerd&#13;
kunnen zijn, kan een maatregel een andere of meerdere&#13;
andere maatregelen vervangen.&#13;
4. Vervolg&#13;
Bij het opstellen van de PKB Ruimte voor de Rivier is intensief&#13;
samengewerkt met andere overheden. Deze intensieve&#13;
samenwerking wordt ook in de planstudie- en realisatiefase&#13;
voortgezet. Momenteel wordt voor alle projecten&#13;
onder leiding van een initiatiefnemer een planstudie uitgevoerd.&#13;
Dit leidt uiteindelijk tot een projectbesluit. Planstudies&#13;
worden door gemeenten, provincies, waterschappen en&#13;
Rijkswaterstaat opgesteld. Nadat de staatssecretaris de projectbesluiten&#13;
heeft genomen, kunnen de maatregelen worden&#13;
gerealiseerd.&#13;
De Staatssecretaris van Verkeer en Waterstaat is en blijft verantwoordelijk&#13;
voor de realisatie van de in de PKB vastgelegde&#13;
doelen. Het bereiken van deze doelen krijgt vorm&#13;
door middel van de voorgestelde decentrale uitvoering enerzijds&#13;
en anderzijds de centrale verantwoordelijkheid voor&#13;
een tijdige en beheerste realisatie van ‘het grote project’&#13;
Ruimte voor de Rivier.&#13;
De initiatiefnemers worden gefaciliteerd door de Programmadirectie&#13;
Ruimte voor de Rivier. Waar nodig worden&#13;
complexe onderwerpen, die een duidelijk maatregeloverstijgend&#13;
karakter kennen, centraal aangestuurd dan wel getoetst.&#13;
Dit geldt onder andere voor aankoop van vastgoed&#13;
en schaderegelingen.&#13;
5. Strategisch kader Vastgoedaankopen Ruimte&#13;
voor de Rivier&#13;
In het voorjaar van 2006 is een Strategisch Kader Vastgoedaankopen&#13;
Ruimte voor de Rivier vastgesteld. Dit kader&#13;
vormt de basis voor de maatregelspecifieke vastgoedstrategieën&#13;
die door de initiatiefnemers opgesteld moeten worden.&#13;
In het strategisch kader is vastgelegd tegen welke prijs wanneer&#13;
op welke locatie vastgoed gekocht kan worden. Ook is&#13;
vastgelegd hoe het proces rondom vastgoedverwerving verloopt.&#13;
Bij de organisatie van de aankoop van vastgoed staan twee&#13;
(typen) spelers centraal: de initiatiefnemer en het Coördinatie&#13;
Team Vastgoed (CTV) van de Programmadirectie&#13;
Ruimte voor de Rivier (PDR).&#13;
Voor alle projecten wordt onder leiding van een initiatiefnemer,&#13;
- een provincie, een gemeente, een waterschap of&#13;
Rijkswaterstaat -, een planstudie uitgevoerd. Dit leidt uiteindelijk&#13;
tot een projectbesluit. Ten behoeve van de aankoop&#13;
van vastgoed dient de initiatiefnemer een aankoopstrategie&#13;
per maatregel op te stellen. Op basis van deze aankoopstrategie&#13;
kan de initiatiefnemer vastgoed aankopen.&#13;
De aankoopstrategieën kunnen regionaal gedifferentieerd&#13;
worden ingevuld maar zullen moeten passen binnen deze&#13;
overkoepelende Strategie Vastgoedaankopen Ruimte voor&#13;
de Rivier. Voordeel is dat daarmee regionaal maatwerk geboden&#13;
kan worden en dat rekening wordt gehouden met de&#13;
realiteit van (grote) regionale verschillen in de vastgoedmarkt.&#13;
In de maatregelspecifieke Aankoopstrategie wordt de vastgoedsituatie&#13;
nader gespecificeerd. Zowel qua omvang als in&#13;
de tijd, wordt inzicht gegeven hoe de vastgoedmarkt zich in&#13;
zo’n gebied mogelijk gaat ontwikkelen (zonodig op basis&#13;
van een verkennend landbouwkundig onderzoek), worden&#13;
scenario’s verkend voor de vastgoedverwerving en wordt&#13;
aangeven via welke aanpak en met welke instrumenten de&#13;
verwerving zijn beslag zal gaan krijgen. In de aankoopstrategie&#13;
wordt tevens de informatievoorziening en de voorziene&#13;
kwaliteitsborging op het aankoopproces beschreven.&#13;
Ook wordt aangegeven hoeveel hectares verworven moeten&#13;
worden en hoeveel geld daarmee gemoeid is. Tot slot dient&#13;
ook aangegeven te worden hoe eigendom en beheer van de&#13;
aangekochte gronden wordt geregeld.&#13;
De Programmadirectie Ruimte voor de Rivier heeft vooral&#13;
een toetsende rol. Als onderdeel van de PDR is een Coördinatie&#13;
Team Vastgoed (CTV) ingesteld. In dit coördinatieteam&#13;
wordt vastgoedexpertise ingebracht door vertegenwoordigers&#13;
van Dienst Landelijk Gebied (DLG), Domeinen&#13;
en Rijkswaterstaat (RWS). Het CTV van de PDR:&#13;
– beoordeelt de Aankoopstrategie per maatregel&#13;
– toetst aankopen aan de Aankoopstrategie&#13;
– zorgt voor de financiële afwikkeling van een aankoop&#13;
door de initiatiefnemer&#13;
Het aankoopgebied beslaat uit de plangebieden voor de&#13;
maatregelen uit het Basispakket zoals opgenomen in de&#13;
PKB Ruimte voor de Rivier. De PDR heeft afspraken gemaakt&#13;
met Domeinen, DLG en RWS om zoveel mogelijk&#13;
gebruik te maken van ‘bestaande ruilmogelijkheden’. Daarnaast&#13;
kan een initiatiefnemer in de aankoopstrategie per&#13;
maatregel aangeven of het noodzakelijk is om ruilgronden&#13;
aan te laten kopen buiten de gebieden die zijn gereserveerd&#13;
voor maatregelen. Hierbij zal de initiatiefnemer aan moeten&#13;
tonen dat het aankopen van ruilgronden van groot belang is&#13;
voor het tijdig realiseren van de maatregel.&#13;
Tot aan het projectbesluit wordt in principe aangekocht&#13;
tegen de geldende marktwaarde. Na het projectbesluit kan&#13;
aangekocht worden op basis van vrijwilligheid met toeslagen&#13;
en op basis van onteigening. Hierbij wordt rekening gehouden&#13;
met het gewenste en noodzakelijke traject van minnelijke&#13;
verwerving dat voorafgaat aan eigendomsovergang&#13;
op grond van een gerechtelijk vonnis. Er zal circa 3500 hectare in eigendom van de (rijks)overheid&#13;
moeten worden verkregen. Naar schatting zal in het&#13;
totaal ca € 350 miljoen nodig zijn voor de verwerving van&#13;
vastgoed (grond én opstallen).&#13;
6. Strategisch kader schadevergoeding&#13;
In de zomer van 2007 is een strategische kader voor schadevergoeding&#13;
vastgesteld. Dit kader is bedoeld voor alle maatregelen&#13;
waarmee de rivier echt meer ruimte wordt gegeven.&#13;
In de PKB Ruimte voor de Rivier gaat het om een tiental&#13;
maatregelen, waarbij gebieden die nu binnendijks liggen&#13;
buitendijks gebied worden. Het strategisch kader biedt een&#13;
kader voor de vergoeding van het financiële nadeel dat hierdoor&#13;
voor betrokkenen ontstaat.&#13;
De initiatiefnemers van de planstudies wordt gevraagd om&#13;
op basis van dit strategische kader een gebiedsspecifieke uitwerking&#13;
te maken, zodat gebiedsgericht maatwerk kan worden&#13;
geleverd.&#13;
Kort samengevat gaat het in het strategische kader om het&#13;
volgende.&#13;
Er wordt onderscheid gemaakt tussen bewoners van de&#13;
nieuwe buitendijkse gebieden die weg moeten en bewoners&#13;
die weg willen. In het eerste geval is sprake van een gedwongen&#13;
situatie, in het tweede van vrijwilligheid. Sommige&#13;
bewoners moeten weg omdat hun huis in de weg staat&#13;
bijvoorbeeld om een nieuwe dijk of doorstroomgeul aan te&#13;
leggen. Deze woningen worden aangekocht of zonodig onteigend.&#13;
Ook zijn er bewoners die na uitvoering van de&#13;
PKB-maatregel in een huis wonen waar de overlast onevenredig&#13;
groot is, omdat het bijvoorbeeld te vaak (vaker dan 1&#13;
keer per 25 jaar) of te veel (bij maatgevende hoogwaterstand&#13;
meer dan één meter water) overstroomt, al dan niet&#13;
in combinatie met de bouwkundige staat. Ook deze huizen&#13;
worden aangekocht of zonodig onteigend. Voor alle andere&#13;
bewoners van nieuwe buitendijkse gebieden geldt dat mensen&#13;
die hun vastgoed willen verkopen dat kunnen doen aan&#13;
de overheid.&#13;
Wanneer er sprake is van onteigening gelden de bestaande&#13;
wettelijke procedures, waarin ook is vastgelegd op welke financiële&#13;
wijze de onteigening wordt vormgegeven.&#13;
Voor mensen die niet hoeven te worden onteigend geldt het&#13;
volgende:&#13;
1. Iedereen krijgt de gelegenheid gronden en opstallen aan&#13;
het Rijk te verkopen tegen binnendijkse waarde.&#13;
2. Wie in de nieuwe buitendijkse gebieden wil blijven&#13;
wonen, krijgt de gelegenheid een overeenkomst met het&#13;
Rijk te sluiten op basis waarvan:&#13;
– men instemt met het gebruik ten behoeve van overstroming;&#13;
– schade na overstroming volledig wordt vergoed;&#13;
– het Rijk tegen binnendijkse waarde zal aankopen&#13;
indien de eigenaar dat wil.&#13;
7. Afronding&#13;
De maatregelen in de PKB Ruimte voor de Rivier moeten&#13;
uiterlijk in 2015 zijn uitgevoerd. Dat vraagt om een majeure&#13;
inspanning van alle partijen in het rivierengebied.&#13;
Echter de PKB zal een enorme impuls geven aan het vergroten&#13;
van de veiligheid en ruimtelijke kwaliteit in het rivierengebied. Meer informatie is o.a. te vinden op&#13;
www.ruimtevoorderivier.nl. </content><legacyfootnotes>* Wino Aarnink is werkzaam bij het Ministerie van Verkeer en Waterstaat,&#13;
DG Water. Dit artikel is een bewerking van een voordracht gehouden&#13;
op de Actualiteitendag Agrarisch Recht (Lunteren, 11 januari&#13;
2008).&#13;
1. Ministerie van Verkeer en Waterstaat. Ruimte voor de Rivier, 2000.&#13;
2. Ministerie van Volkshuisvesting, Ruimtelijke Ordening en Milieu.&#13;
Nota Ruimte, 2006.&#13;
3. Ministerie van Verkeer en Waterstaat. Planologische Kernbeslissing&#13;
Ruimte voor de Rivier, 2006. &#13;
</legacyfootnotes><footnotes><footnote/></footnotes><auteurs>ir. W.H.B. Aarnink</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6729</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2009</searchword><id>8176</id><udhid>UDH:TvAR/8176</udhid><titel>Van Ginkel/Hoogenveen</titel><searchwords><searchword>TvAR 2/2009</searchword><searchword>UDH:TvAR/8176</searchword></searchwords><attachments><attachment><name>TAR_2009_02_JP_1.pdf</name><extention>pdf</extention><url>https://denhollander.info/download/7390/ci</url></attachment></attachments><inleiding>Pacht. Verlengingprocedure. Overgangsrecht.&#13;
Ontvankelijkheid cassatieberoep.&#13;
[Pachtwet, art. 36, 134; Burgerlijk Wetboek, art. 7:367,&#13;
368, 369, 370; Overgangswet Nieuw Burgerlijk Wetboek,&#13;
art. 74;Wetboek van Burgerlijke Rechtsvordering, art.&#13;
1019j-1019v]&#13;
Cassatieberoep tegen een tussen pachter en verpachter in&#13;
hoger beroep gewezen beschikking van het Pachthof Arnhem&#13;
van 20 november 2007, Agr.r. 2008/5417 over de verlenging&#13;
van een pachtovereenkomst. Geding bij het hof ingeleid&#13;
vóór de inwerkingtreding van het huidige pachtrecht&#13;
(titel 7.5 BW). Cassatieberoep niet-ontvankelijk op grond&#13;
van art. 134 Pw. Toepasselijkheid overgangsbepaling art. 74&#13;
Ow NBW; de inwerkingtreding op 1 september 2007 van&#13;
art. 1019j-1019v Rv voor pachtzaken heeft geen gevolg&#13;
voor eventuele rechtsmiddelen in lopende procedures.</inleiding><content>Met noot E.H.M. Harbers&#13;
Beschikking in de zaak van:&#13;
H.J. van Ginkel,&#13;
wonende te Breukelen,&#13;
verzoeker tot cassatie,&#13;
advocaat: mr. M.J. van Basten Batenburg,&#13;
tegen:&#13;
R. Hoogenveen,&#13;
wonende te Breukelen,&#13;
verweerder in cassatie,&#13;
advocaat: mr. E. Grabandt.&#13;
1. Het geding in feitelijke instanties&#13;
Met een op 17 maart 2006 ter griffie van de pachtkamer&#13;
van de rechtbank Utrecht, sector kanton, ingediend verzoekschrift&#13;
tot pachtverlenging heeft Van Ginkel zich gewend&#13;
tot die rechtbank en verzocht, kort gezegd, om de&#13;
pachtovereenkomst tussen Van Ginkel als pachter en Hoogenveen&#13;
als verpachter te verlengen met de wettelijke duur&#13;
van 6 jaren derhalve tot 1 juni 2013, zulks met veroordeling&#13;
van Hoogenveen in de kosten van de procedure.&#13;
Hoogenveen heeft het verzoek bestreden.&#13;
De pachtkamer heeft, na comparitie van partijen en plaatsopneming,&#13;
bij beschikking van 18 april 2007 de pachtovereenkomst&#13;
met de wettelijke duur van 6 jaren, derhalve tot 1&#13;
juni 2013, verlengd.&#13;
Tegen deze beschikking heeft Hoogenveen hoger beroep ingesteld&#13;
bij het gerechtshof te Arnhem.&#13;
Bij beschikking van 20 november 2007 heeft het hof, na&#13;
mondelinge behandeling, de bestreden beschikking van de&#13;
pachtkamer van de Rechtbank Utrecht, sector kanton, van&#13;
18 april 2007 vernietigd, de pachtovereenkomst tussen&#13;
Hoogenveen en Van Ginkel beëindigd en de ontruimingstermijn&#13;
vastgesteld op 10 maanden na de datum van deze&#13;
beschikking.&#13;
De beschikking van het hof is aan deze beschikking gehecht.&#13;
2. Het geding in cassatie&#13;
Tegen de beschikking van het hof heeft Van Ginkel beroep&#13;
in cassatie ingesteld. Het cassatierekest is aan deze beschikking&#13;
gehecht en maakt daarvan deel uit.&#13;
Hoogenveen heeft in het verweerschrift verzocht tot nietontvankelijkverklaring&#13;
van Van Ginkel, en verzocht het beroep&#13;
voor het overige te verwerpen.&#13;
De conclusie van de Advocaat-Generaal J.L.R.A. Huydecoper&#13;
strekt tot niet-ontvankelijkverklaring van de verzoeker&#13;
tot cassatie in het namens hem ingestelde cassatieberoep.&#13;
3. Beoordeling van de ontvankelijkheid van het beroep&#13;
3.1. Het gaat in deze zaak, voor zover in cassatie van belang,&#13;
om het volgende. Van Ginkel heeft op 17 maart&#13;
2006 als pachter verlenging verzocht van de met&#13;
Hoogenveen als verpachter bestaande pachtovereenkomst.&#13;
De rechtbank heeft het verzoek toegewezen.&#13;
Op het door Hoogenveen op 23 mei 2007 ingestelde&#13;
hoger beroep heeft het hof bij beschikking van 20 november&#13;
2007 de beschikking van de rechtbank vernietigd,&#13;
en, kort gezegd, de pachtovereenkomst beëindigd.&#13;
Van Ginkel heeft cassatieberoep ingesteld tegen de beschikking&#13;
van het hof. Hoogenveen heeft aangevoerd&#13;
dat Van Ginkel niet-ontvankelijk is in dit beroep.&#13;
3.2. Ingevolge art. 134 Pachtwet zijn arresten en beschikkingen&#13;
van de pachtkamer van het gerechtshof te Arnhem niet vatbaar voor cassatie. Op 1 september&#13;
2007 is de Wet van 26 april 2007, Stb. 163, in werking&#13;
getreden, waarbij de Pachtwet werd ingetrokken&#13;
en titel 5 van Boek 7 BW (Pacht) werd ingevoerd. De&#13;
bij dezelfde wet ingevoerde en eveneens op 1 september&#13;
2007 in werking getreden procesrechtelijke bepalingen&#13;
voor pachtzaken (art. 1019j-1019v Rv) sluiten&#13;
cassatieberoep niet uit. De Wet van 26 april 2007,&#13;
Stb. 163, bevat geen overgangsbepalingen. Blijkens de&#13;
parlementaire geschiedenis zoals weergegeven in de&#13;
conclusie van de Advocaat-Generaal onder 6 heeft de&#13;
wetgever bedoeld dat voor lopende procedures de algemene&#13;
in verband met de Boeken 3-8 geldende overgangsbepaling&#13;
van art. 74 van de Overgangswet&#13;
Nieuw Burgerlijk Wetboek zal gelden, zodat het van&#13;
toepassing worden van de hiervoor bedoelde procesrechtelijke&#13;
bepalingen geen gevolg zal hebben voor&#13;
eventuele rechtsmiddelen. Van Ginkel is derhalve&#13;
niet-ontvankelijk in zijn beroep.&#13;
4. Beslissing&#13;
De Hoge Raad verklaart Van Ginkel niet-ontvankelijk in&#13;
zijn beroep.&#13;
Conclusie A-G Huydecoper&#13;
Feiten en procesverloop&#13;
1. In dit stadium van deze twee procedures gaat het uitsluitend&#13;
over de vraag of de eiser respectievelijk verzoeker,&#13;
Van Ginkel, in zijn cassatieberoepen kan worden&#13;
ontvangen. Omdat de materiële aspecten van de&#13;
zaken nog niet aan de orde zijn, hoop ik met de volgende,&#13;
zeer beknopte weergave van de feiten en het&#13;
procesverloop te kunnen volstaan:&#13;
2. Tussen partijen bestaat – of bestond – een pachtovereenkomst,&#13;
waarbij de verweerder in beide cassatiegedingen,&#13;
Hoogenveen, optreedt/optrad als verpachter,&#13;
en Van Ginkel als pachter.1&#13;
In het geding dat thans via twee cassatieberoepen de&#13;
Hoge Raad bereikt, heeft het Hof Arnhem, als de bij&#13;
de Pachtwet aangewezen appelinstantie, beëindiging&#13;
van de pachtovereenkomst tussen partijen vastgesteld&#13;
en tevens een ontruimingstermijn bepaald. Het geding&#13;
bij het hof was ingeleid vóór de inwerkingtreding&#13;
(op 1 september 2007) van de wet van 26 april&#13;
2007, Stb. 163, waarbij de Pachtwet werd ingetrokken&#13;
en titel 5 van Boek 7 BW (Pacht) werd vastgesteld.&#13;
De mondelinge behandeling bij het hof vond&#13;
plaats ná de inwerkingtreding van deze wet; en de beslissing&#13;
van het hof werd (dus) ook daarná gegeven.&#13;
3. Van Ginkel heeft tegen de in de vorige alinea bedoelde&#13;
beslissing van het hof cassatieberoep ingesteld,&#13;
en wel: bij rekest en bij dagvaarding. Dat is gebeurd&#13;
binnen de termijn van het per 1 september 2007 ingevoerde&#13;
art. 1019o Rv (dat de appeltermijn in pachtzaken&#13;
op één maand vaststelt) jo. art. 402 lid 2 Rv&#13;
resp. art. 426 lid 2 Rv.2&#13;
Namens Hoogenveen is in beide zaken aangevoerd&#13;
dat Van Ginkel in zijn cassatieberoep niet-ontvankelijk&#13;
zou zijn, kort gezegd: omdat onder vigeur van de&#13;
‘oude’ Pachtwet geen cassatieberoep tegen beslissingen&#13;
van het Arnhemse (pacht)hof openstond, en de onderhavige&#13;
zaak, althans als het gaat om de ruimte voor&#13;
het aanwenden van rechtsmiddelen, (nog) onder de&#13;
regels van het ‘oude’ pachtrecht moet worden beoordeeld.&#13;
Van de kant van Van Ginkel is het beroep op&#13;
niet-ontvankelijkheid tegengesproken. Er is gevraagd&#13;
om, voordat het debat in cassatie eventueel wordt&#13;
voortgezet, een oordeel te geven over het ontvankelijkheidsbezwaar.&#13;
De ontvankelijkheid van de cassatieberoepen van&#13;
Van Ginkel&#13;
4. Het pachtrecht zoals dat gold tot 1 september 2007,&#13;
de datum van inwerkingtreding van de in alinea 2&#13;
hiervóór aangeduide wet, sloot de mogelijkheid van&#13;
cassatieberoep in art. 134 Pachtwet expliciet uit. Die&#13;
bepaling was echter niet meer van kracht toen het hof&#13;
zijn in deze zaak bestreden beslissing nam.&#13;
5. De ‘nieuwe’ wet bevat (ook) wat betreft het procesrecht&#13;
geen regels van overgangsrecht.&#13;
In de parlementaire geschiedenis ziet men dat dit feit&#13;
is opgemerkt; en dat de regering naar aanleiding van&#13;
desbetreffende vragen heeft verwezen naar de ‘algemene’&#13;
overgangsrechtelijke regel van art. 74 ONBW.&#13;
Die verwijzing vindt men voor het eerst in de Nota&#13;
naar aanleiding van het Verslag.3 Daar staat:&#13;
‘Voorts zullen procedures die onder het huidige&#13;
pachtrecht zijn aangespannen, op grond van de verlengingsregeling&#13;
van de art. 36-48 van de Pachtwet&#13;
met toepassing van die bepalingen moeten worden&#13;
voortgezet. Pas vanaf de inwerkingtreding van het&#13;
nieuwe pachtrecht komt immers de opzeggingsregeling&#13;
van de art. 367-374 van het wetsvoorstel voor&#13;
toepassing in aanmerking. Dit volgt uit art. 74 lid 1&#13;
van de Overgangswet nieuw Burgerlijk Wetboek,&#13;
waarin wordt bepaald dat het nieuwe recht geen invloed&#13;
heeft op de aard van het geding.’&#13;
6. Bij de behandeling van het wetsontwerp in de Eerste&#13;
Kamer is het procesrechtelijke overgangsrecht – overigens:&#13;
in samenhang met het overgangsrecht voor de&#13;
‘materiële’ regelgeving – opnieuw aan de orde geweest.&#13;
Naar aanleiding van vragen van de&#13;
Kamer(commissie) daarover antwoordde de regering4:&#13;
‘In een aanvulling op het voorlopig verslag heeft de&#13;
commissie nog om een reactie gevraagd op de artikelen&#13;
van mr. E.H.M. Harbers in Agrarisch recht nr. 5, mei 2006, en nr. 12, december 2006, waarbij de commissie&#13;
in het bijzonder vroeg naar de opvattingen van&#13;
de regering met betrekking tot de passage op p. 669&#13;
e.v. over het feit dat niet is voorzien in overgangsrecht&#13;
in relatie tot de amendementen die de Tweede Kamer&#13;
in het wetsvoorstel heeft aangebracht.&#13;
Voorop moet worden gesteld dat het hier gaat om het&#13;
hiervoor al vermelde amendement Slob (Kamerstukken&#13;
II 2005/06, 30 448, nr. 13) waarbij art. 375 van&#13;
het wetsvoorstel is vervallen. Dit artikel hield, zoals&#13;
gezegd, in dat de verpachter de pachtovereenkomst&#13;
kan opzeggen op de grond dat de pachter de leeftijd&#13;
van 65 jaren heeft bereikt. Die bepaling kwam neer&#13;
op een voortzetting van de regeling van art. 38a&#13;
Pachtwet. Het vervallen van deze regeling is niet van&#13;
een bijzondere bepaling van overgangsrecht voorzien,&#13;
zodat daarvoor slechts de algemene regels van overgangsrecht&#13;
gelden. Daarvan zijn blijkens de nota naar&#13;
aanleiding van het verslag (Kamerstukken II 2005/06,&#13;
30 448, nr. 8, p. 16) met name van belang de art.&#13;
68a, 69 en 74 van de Overgangswet nieuw Burgerlijk&#13;
Wetboek. Deze regels brengen mee dat het nieuwe&#13;
pachtrecht in beginsel ook voor lopende pachtovereenkomsten&#13;
gaat gelden (‘onmiddellijke werking’, art.&#13;
68a), behoudens enkele in art. 69 genoemde uitzonderingen,&#13;
en dat lopende procedures, met name wat&#13;
betreft de bevoegdheid, de aard van de procedure en&#13;
de eventuele rechtsmiddelen, naar het oude recht&#13;
worden afgewikkeld (art. 74). (Passage door mij, A-G,&#13;
gecursiveerd.) Deze algemene regels zijn voor het&#13;
wetsvoorstel voldoende geacht, kort gezegd, omdat&#13;
het nieuwe pachtrecht, voor zover het reeds bestaande&#13;
overeenkomsten betreft, een voortzetting van het&#13;
oude recht vormt, zij het met verbeteringen en verduidelijkingen&#13;
die ook voor bestaande overeenkomsten&#13;
wenselijk zijn. Mr. Harbers vestigt er terecht de&#13;
aandacht op dat het vervallen van de leeftijdsgrens,&#13;
thans te vinden in art. 38a Pachtwet, alsnog een substantiële&#13;
verandering in het bestaande recht voor lopende&#13;
pachtovereenkomsten brengt en dat dit een&#13;
vraag van overgangsrecht oproept, die beantwoording&#13;
behoeft. Nu het amendement niet van een overgangsregel&#13;
is voorzien dient het antwoord aan de hand van&#13;
de voormelde algemene regels te worden gegeven.&#13;
Hoofdregel is dan dat na het in werking treden van&#13;
het wetsvoorstel niet meer een kennisgeving als bedoeld&#13;
in art. 36, tweede lid, Pachtwet kan worden uitgebracht&#13;
teneinde een verlengingsprocedure uit te&#13;
lokken, die tot toepassing van art. 38a Pachtwet kan&#13;
leiden. Dat volgt uit art. 68a van de voormelde Overgangswet:&#13;
‘onmiddellijke werking’ van het nieuwe&#13;
recht. Het is klaarblijkelijk ook in overeenstemming&#13;
met de strekking van het amendement. Daarmee zijn&#13;
evenwel nog niet alle vragen beantwoord.&#13;
Voor de praktijk is in het bijzonder van belang wat&#13;
onder het nieuwe recht het gevolg is van een nog&#13;
onder het oude recht uitgebrachte kennisgeving als&#13;
bedoeld in art. 36, tweede lid, Pachtwet (daarvan is in&#13;
deze zaak sprake, noot A-G). Te denken valt hier met&#13;
name aan een kennisgeving, inhoudende dat de verpachter&#13;
geen verlenging van de pachtovereenkomst&#13;
wenst in verband met het feit dat de pachter voor het&#13;
einde van de lopende pachtovereenkomst de leeftijdsgrens&#13;
van 65 jaren heeft bereikt of zal bereiken. Er&#13;
kunnen zich hier verschillende situaties voordoen.&#13;
In de eerste plaats kan het zijn dat de pachter verzuimt&#13;
om binnen de termijn van één maand voorgeschreven&#13;
in art. 36, derde lid, Pachtwet een verzoek&#13;
tot verlenging in te dienen. In dat geval eindigt de&#13;
pachtovereenkomst op de dag waarop de lopende&#13;
pachttermijn eindigt, ook als die termijn onder het&#13;
nieuwe recht afloopt. Dat volgt uit art. 69, aanhef en&#13;
onder d van de voormelde Overgangswet. Volgens die&#13;
bepaling heeft inwerkingtreding van de nieuwe wet&#13;
immers niet tot gevolg dat vorderingsrechten ontstaan&#13;
‘indien alle feiten die de wet daarvoor vereist, reeds&#13;
voordien waren voltooid’. Zou de pachtovereenkomst&#13;
niet door het verstrijken van de termijn eindigen, dan&#13;
zouden voor de pachter, zowel als voor de verpachter,&#13;
vorderingsrechten uit het voortduren van de pachtovereenkomst&#13;
ontstaan als bedoeld in art. 69 onder d,&#13;
terwijl de onder het oude recht voltooide feiten reeds&#13;
deden vaststaan dat die vorderingen juist niet zouden&#13;
ontstaan. Men denke aan het vorderingsrecht van een&#13;
pachter tot gebruik van het gepachte en het vorderingsrecht&#13;
van de verpachter ter zake van de pachtprijs.&#13;
Het voorgaande geldt met name, wanneer de termijn&#13;
van art. 36, derde lid, Pachtwet nog onder het oude&#13;
recht afliep. Doet zich het geval voor dat de kennisgeving&#13;
van art. 36, tweede lid, Pachtwet onder het oude&#13;
recht werd uitgebracht, maar de termijn van het derde&#13;
lid van dat artikel onder het nieuwe recht afloopt, dan&#13;
geldt het volgende. Het ongebruikt verstrijken van de&#13;
termijn is dan een relevant feit dat niet onder het&#13;
oude recht is voltooid in de zin van art. 69 onder d&#13;
Overgangswet. De pachtovereenkomst eindigt niet&#13;
overeenkomstig het oude recht, maar wordt overeenkomstig&#13;
het nieuwe recht van rechtswege verlengd.&#13;
De verpachter zal de overeenkomst naar het nieuwe&#13;
recht moeten opzeggen. De leeftijdsgrens van 65&#13;
jaren, vervat in art. 38a Pachtwet, kan niet meer aan&#13;
de orde komen.&#13;
In de tweede plaats kan het zijn dat de pachter wel&#13;
binnen de termijn van art. 36, derde lid, Pachtwet&#13;
met een verzoek tot verlenging van de pacht reageert&#13;
en dat wel nog onder het oude recht. Hier doet zich&#13;
derhalve het in art. 74 van de Overgangswet bedoelde&#13;
geval van een lopende procedure voor. Art. 74 brengt,&#13;
zoals gezegd, mee, dat de procedure met name wat&#13;
betreft de bevoegdheid, de aard van de procedure en&#13;
de eventuele rechtsmiddelen naar het oude recht&#13;
wordt afgewikkeld. (Passage door mij, A-G, gecursiveerd.)&#13;
De aard van de procedure – een bijzondere, in detail&#13;
in de Pachtwet geregelde verzoekschriftprocedure&#13;
voor de pachtrechter, die is gericht op verlenging van&#13;
de pachtovereenkomst en die naar zijn aard niet op&#13;
iets anders gericht kan worden – wordt derhalve door&#13;
het nieuwe recht niet aangetast. Wij menen voorts dat ook hier art. 69 onder d van de Overgangswet meebrengt&#13;
dat ook art. 38a Pachtwet nog van toepassing&#13;
is. Doordat het verlengingsverzoek onder het oude&#13;
recht is ingediend na een kennisgeving van de verpachter&#13;
waarin hij bezwaar maakt tegen verdere verlenging&#13;
dan art. 38a Pachtwet toestaat, is immers een&#13;
situatie ontstaan waarin alle feiten die de wet eist voor&#13;
het beëindigen van de pachtovereenkomst overeenkomstig&#13;
art. 38a Pachtwet onder het oude recht&#13;
waren voltooid. Zou art. 38a niet van toepassing zijn,&#13;
dan zou een situatie ontstaan waartegen art. 69 onder&#13;
d Overgangswet zich juist keert: het ontstaan van&#13;
nieuwe vorderingsrechten op grond van onder het&#13;
oude recht voltooide feiten.&#13;
Een verpachter die de verlenging van de pachtovereenkomst&#13;
naar het bestaande recht behandeld wil&#13;
zien, doet er derhalve verstandig aan om ten minste&#13;
een maand voor de inwerkingtreding van het wetsvoorstel&#13;
een kennisgeving als bedoeld in art. 36,&#13;
tweede lid, Pachtwet, te doen uitgaan, zodat de pachter&#13;
nog onder het bestaande recht een verzoekschrift&#13;
tot verlenging zal moeten indienen, wil hij voorkomen&#13;
dat de pachtovereenkomst bij het einde van de&#13;
lopende pachttermijn eindigt.&#13;
Zou de pachter zijn verzoek tot verlenging pas na het&#13;
inwerkingtreden van het wetsvoorstel doen, dan kan&#13;
geen beroep meer op de Pachtwet worden gedaan. De&#13;
pachter is derhalve in zijn verzoek niet ontvankelijk.&#13;
(De cursivering is weer afkomstig van mij, A-G.) Hij&#13;
heeft bij het verzoek ook geen belang, omdat de&#13;
pacht overeenkomst zonder verzoek wordt verlengd&#13;
behoudens opzegging door de verpachter. Ook hier&#13;
kan uiteraard art. 38a Pachtwet niet meer aan de orde&#13;
komen.’&#13;
7. In een (iets) later stadium van de wetsgeschiedenis5&#13;
heeft de regering het hier verdedigde standpunt herhaald&#13;
of bevestigd, met verwijzing naar een inmiddels&#13;
op verzoek van de regering geschreven brief van regeringscommissaris&#13;
Neleman.6&#13;
8. Mij dunkt dat uit de parlementaire geschiedenis een&#13;
bestendig gehandhaafd standpunt blijkt, te weten: dat&#13;
de onderhavige materie geregeerd wordt door de ‘algemene’&#13;
overgangsrechtelijke regel van art. 74 ONBW.7&#13;
Ik denk dat de regering dat standpunt ook met juistheid&#13;
heeft ingenomen: bij gebreke van specifieke regels&#13;
van overgangsrecht gelden voor nieuwe in Boek 7&#13;
opgenomen regels inderdaad de algemene regels van&#13;
overgangsrecht waar de wetsgeschiedenis hier naar&#13;
verwijst.8&#13;
9. Dat brengt mij tot de bevinding dat de rechtsmiddelen&#13;
die in de onderhavige procedure beschikbaar zijn&#13;
(evenals de verdere modaliteiten terzake van die&#13;
rechtsmiddelen) beoordeeld moeten worden naar het&#13;
‘oude’ recht, zoals dat gold vóór de inwerkingtreding&#13;
van de in alinea 2 aangehaalde wet. Dat wordt in de&#13;
parlementaire geschiedenis bij de in alinea 2 aangehaalde&#13;
wet herhaaldelijk beklemtoond; en dat strookt&#13;
ook met tekst en strekking van art. 74 ONBW.9&#13;
10. Het viel mij op – en het zal lezers van de stukken vermoedelijk&#13;
ook opvallen – dat ik hiervóór (aanzienlijk)&#13;
meer stelligheid aan de parlementaire geschiedenis&#13;
van het nieuwe pachtrecht heb ontleend, dan aan de&#13;
kant van Hoogenveen wordt gedaan (terwijl men juist&#13;
van zijn kant een andere benadering zou verwachten).&#13;
In de stukken waarin Hoogenveen het beroep op&#13;
niet-ontvankelijkheid heeft laten verdedigen (verweerschrift&#13;
en conclusie van antwoord e.a.) wordt namelijk&#13;
gesteld dat de parlementaire stukken niet ingaan&#13;
op de gevolgen van het nieuwe pachtprocesrecht voor&#13;
lopende procedures.10&#13;
11. Dat uitgangspunt kan ik bijvallen als het erom gaat&#13;
dat de wetsgeschiedenis het probleem van cassatieberoep,&#13;
en dus het probleem waar het in deze zaak specifiek&#13;
over gaat11, niet behandelt. Het lijkt mij echter&#13;
– zoals al zal zijn gebleken – niet juist om wat de&#13;
wetsgeschiedenis wél over het procesrechtelijke overgangsrecht&#13;
inhoudt, als voor (beroep in) cassatie irrelevant&#13;
(of als niet daarop gericht) terzijde te stellen.&#13;
Mij lijkt veeleer dat de algemene beschouwingen die&#13;
in het parlementaire debat aan procesrechtelijk overgangsrecht&#13;
zijn gewijd ook – of zelfs juist – voor cassatieberoep&#13;
van betekenis zijn. En zoals ik al liet blijken&#13;
denk ik dat die algemene beschouwingen ertoe&#13;
tenderen dat de onder het ‘oude’ recht geldende uitsluiting&#13;
van cassatieberoep in pachtzaken, ook van&#13;
toepassing is op zaken die onder het bereik van art.&#13;
74 lid 1 ONBW vallen (dus: op zaken die bij de inwerkingtreding&#13;
van het ‘nieuwe’ recht al aanhangig&#13;
waren – zoals de onderhavige zaak).&#13;
12. In het namens Hoogenveen verdedigde standpunt, en&#13;
misschien ook in het aangehaalde artikel van Van der&#13;
Beek, schijnt (aanmerkelijk) gewicht te worden toegekend&#13;
aan het feit dat bij de invoering van het ‘nieuwe’&#13;
pachtrecht de processuele consequenties zijn geregeld&#13;
in (Boek III, titel 16 van) het Wetboek van Burgerlijke&#13;
Rechtsvordering; en dus niet in het BW. Daaruit&#13;
wordt, als ik het goed begrijp, afgeleid dat de overgangsbepalingen die voor het BW gelden niet rechtstreeks&#13;
van toepassing (kunnen) zijn; en dat daarom&#13;
aansluiting moet worden gezocht bij vergelijkbare&#13;
overgangsregelingen in recente procesrechtelijke wetgeving12,&#13;
of (hoogstens) bij analogische toepassing van&#13;
het BW-overgangsrecht.&#13;
13. Voor de gedachtegang die ik hier veronderstel kan ik&#13;
begrip hebben; maar die lijkt mij per saldo toch niet&#13;
juist.&#13;
Dat is om twee redenen het geval: in de eerste plaats&#13;
gáát het in art. 74 ONBW over de gevolgen van het&#13;
nieuwe (burgerlijk) recht voor reeds aanhangige gedingen,&#13;
en wordt in lid 1 van dat artikel op drie typisch&#13;
procesrechtelijke aspecten van zulke gedingen&#13;
(de rechterlijke bevoegdheid, de aard van de procedure&#13;
en de rechtsmiddelen) ingegaan. Dan lijkt mij&#13;
duidelijk dat de regels van art. 74 ONBW op die gegevens&#13;
van toepassing zijn, niet alleen wanneer aspecten&#13;
daarvan in het BW zelf geregeld worden, maar&#13;
ook, en juist ook, wanneer dat – zoals in vrij uitgesproken&#13;
mate in de rede ligt – gebeurt in andere wetgeving,&#13;
waarbij men natuurlijk in de eerste plaats&#13;
denkt aan het Wetboek van Burgerlijke Rechtsvordering.&#13;
Ware dit anders dan zou er een tamelijk willekeurig&#13;
en ook zeer moeilijk hanteerbaar onderscheid&#13;
in bejegening ontstaan, afhankelijk van de plaats in de&#13;
wetgeving waar het desbetreffende punt geregeld&#13;
werd. Het lijkt mij vergaand onaannemelijk dat dat&#13;
de wetgever – destijds – voor ogen heeft gestaan.&#13;
En ten tweede: de wetgever die ‘tekende voor’ de&#13;
nieuwe pachtwetgeving, heeft iets dergelijks zeker niet&#13;
voor ogen gestaan: de hiervóór aangehaalde passages&#13;
uit de parlementaire geschiedenis stellen volgens mij&#13;
buiten twijfel dat deze (wetgever) heeft beoogd dat&#13;
reeds vóór de inwerkingtreding aangevangen procedures&#13;
in alle door art. 74 ONBW behandelde opzichten,&#13;
aan die bepaling onderworpen zouden zijn (dus ook&#13;
als de desbetreffende regels zich elders dan in het BW&#13;
bevonden).&#13;
14. Ik vind nadere steun voor mijn mening in een gegeven&#13;
dat in de in alinea 7 hiervóór genoemde brief van&#13;
regeringscommissaris Neleman naar voren wordt gehaald:&#13;
namelijk het grote verschil in zowel ‘processuele’&#13;
als ‘materiële’ benadering tussen de ‘oude’ procedures&#13;
zoals de Pachtwet die kende, en de daarmee vergelijkbare&#13;
procedures onder het sedert 1 september&#13;
2007 geldende ‘nieuwe’ pachtrecht.&#13;
Onder het ‘oude’ recht was de procesrechtelijke regeling&#13;
in verband met verlenging of beëindiging van&#13;
pachtovereenkomsten deze, dat – met als uitgangspunt&#13;
dat overeenkomsten van rechtswege werden&#13;
verlengd, art. 36 lid 1 Pachtwet – de verpachter die&#13;
beëindiging wenste (en daarover met de pachter geen&#13;
overeenstemming kon bereiken) per exploot of aangetekende&#13;
brief moest aanzeggen dat hij, verpachter,&#13;
geen verdere verlenging wenste. Vervolgens was het&#13;
aan de pachter om zich (binnen een niet ruim bemeten&#13;
termijn van één maand) tot de rechter te wenden&#13;
met het verzoek de overeenkomst desondanks te verlengen,&#13;
art. 36 lid 3 Pachtwet.&#13;
Over verlenging werd vervolgens beslist aan de hand&#13;
van belangenafweging (art. 38 Pachtwet – de bepaling&#13;
schrijft de rechter voor de verlenging ‘naar billijkheid’&#13;
te beoordelen, waarmee klaarblijkelijk een afweging&#13;
van de in aanmerking komende belangen is beoogd).&#13;
13&#13;
15. In de nieuwe wettelijke regeling, die duidelijk geïnspireerd&#13;
is op overeenkomstige regelingen uit het huurrecht&#13;
voor woonruimte en bedrijfsruimte14, zijn de&#13;
rollen omgekeerd, en is ook de materiële inzet een&#13;
wezenlijk andere: de verpachter die beëindiging wenst&#13;
moet de overeenkomst met inachtneming van een&#13;
aantal voorschriften opzeggen (art. 7:367 en 7:368&#13;
BW). De pachter kan dan binnen zes weken laten&#13;
blijken dat hij niet met de opzegging instemt. Vervolgens&#13;
is het aan de verpachter om een vordering tot&#13;
beëindiging in te leiden; waarbij de rechter (alleen) de&#13;
in de opzegging aangevoerde beëindigingsgronden&#13;
toetst (en de rechter dus niet de niet nader geclausuleerde&#13;
billijkheids-afweging uitvoert waar art. 38&#13;
Pachtwet in voorzag). Dit alles vindt men in art.&#13;
7:369 BW.&#13;
16. Zoals in de in alinea’s 7 en 14 genoemde brief wordt&#13;
benadrukt, stelt de nieuwe wet dus een geheel ander&#13;
stelsel in de plaats van de ‘procedure van geheel eigen&#13;
aard’ waarin de art. 36 e.v. Pachtwet voorzagen; en&#13;
staat dit verschil er (zelfs) aan in de weg dat het&#13;
‘nieuwe’ materiële pachtrecht in een onder de ‘oude’&#13;
wet aangevangen verlengingsprocedure wordt toegepast&#13;
(terwijl voor het procesrecht uiteraard hetzelfde&#13;
geldt).&#13;
Dat vormt, zoals voor de hand ligt, een (nadere)&#13;
reden om toepassing van regels uit het ‘nieuwe’ procesrecht&#13;
in een onder het ‘oude’ recht aangevangen&#13;
procedure, af te wijzen. Ofschoon ook in deze brief&#13;
niet expliciet aandacht wordt gewijd aan de mogelijkheid&#13;
van cassatieberoep, lijkt mij dat de hier onder&#13;
ogen geziene bezwaren voor dat geval van overeenkomstige&#13;
betekenis zijn.&#13;
17. De uitkomst waar dit alles toe leidt gaf ik hiervóór al&#13;
prijs: het hier toepasselijke overgangsrecht verzet zich&#13;
ertegen dat de onder het ‘nieuwe’ recht geopende mogelijkheid&#13;
van cassatieberoep in pachtzaken, wordt&#13;
benut in procedures die onder het ‘oude’ recht zijn&#13;
aangevangen. In de onderhavige zaak hebben we met&#13;
zo’n procedure te doen. Ik denk daarom dat het beroep&#13;
op niet-ontvankelijkheid gegrond is.&#13;
18. Vermoedelijk ten overvloede merk ik nog op dat de&#13;
hiervóór verdedigde gedachtegang er (ook) toe leidt&#13;
dat, voor zover aangenomen zou moeten worden dat&#13;
er wél cassatieberoep openstond, dat cassatieberoep&#13;
bij rekest moest worden ingesteld. De in de feitelijke&#13;
instanties gevoerde procedure was immers een rekestprocedure.&#13;
Uit art. 74 ONBW vloeit dan voort dat&#13;
dit karakter van de procedure in de verdere instanties&#13;
behouden blijft; en mij zijn geen bronnen van (overgangs)&#13;
recht bekend die tot een andere uitkomst zouden&#13;
kunnen leiden.&#13;
Verder is op te merken dat, ware er alléén bij dagvaarding&#13;
cassatieberoep ingesteld, en ware overigens aan&#13;
te nemen dat cassatieberoep in de onderhavige zaak&#13;
mogelijk is, dat beroep voor toepassing van art. 69 Rv&#13;
– de zogenaamde ‘wisselbepaling’ – in aanmerking&#13;
zou komen. In dit geval – waarin zowel bij dagvaarding&#13;
als bij rekest cassatieberoep is ingesteld – zou er&#13;
dan aanleiding zijn voor analogische toepassing van&#13;
wat bij HR 16 november 2007, NJ 2007, 613, r.o.&#13;
3.3 werd aangenomen.&#13;
19. Ik meen dat ik overeenkomstig de bedoelingen van de&#13;
partijen handel wanneer ik afzie van het nu bespreken&#13;
van de merites van de cassatiemiddelen. Wanneer de&#13;
Hoge Raad, anders dan ik heb verdedigd, de cassatieberoepen&#13;
als ontvankelijk zou beoordelen én (ook) de&#13;
dagvaardingsprocedure hier als aangewezen zou aanmerken,&#13;
zou in die procedure het partijdebat nog&#13;
moeten worden afgerond (door schriftelijke toelichting,&#13;
of eventueel pleidooi). Daarna zou de zaak ‘rijp’&#13;
zijn voor een conclusie op basis van de door partijen&#13;
aangedragen argumenten. Hoewel voor de verzoekschriftprocedure&#13;
iets anders geldt (daarin is de instructie&#13;
nu immers ‘af ’), lijkt het mij aangewezen om&#13;
in die zaak niet vooruit te lopen op wat er in de andere&#13;
zaak eventueel nog zal gebeuren.&#13;
20. Gezien de nagenoeg volledige overeenstemming tussen&#13;
wat in beide procedures aan de orde is, zou ik&#13;
denken dat het wat betreft de proceskosten aangewezen&#13;
is, de zaken – althans als het gaat om de post ‘salaris’&#13;
– als één zaak te beoordelen.&#13;
Conclusie&#13;
Ik concludeer tot niet-ontvankelijkverklaring van de eiser&#13;
en verzoeker tot cassatie in de namens hem ingestelde cassatieberoepen.&#13;
De Procureur-Generaal bij de Hoge Raad der Nederlanden&#13;
Noot&#13;
Dit is de eerste uitspraak van de Hoge Raad over de vraag&#13;
vanaf welk moment in cassatie kan worden gekomen tegen&#13;
uitspraken van het pachthof. Tot 1 september 2007 gold op&#13;
grond van art. 134 Pachtwet een cassatieverbod. De inhoud&#13;
van de art. 128-154 Pachtwet is thans opgenomen in de art.&#13;
1019j-1019v Wetboek van Burgerlijke Rechtsvordering. De&#13;
inhoud van art. 134 Pachtwet is niet teruggekeerd. Bij de&#13;
invoering van deze regeling zijn geen bepalingen van overgangsrecht&#13;
opgenomen. De vraag vanaf welk moment cassatieberoep&#13;
openstaat, is niet door de wetgever beantwoord.&#13;
De Hoge Raad dient de knoop door te hakken.&#13;
Deze beschikking betreft een uitspraak op een cassatieberoep&#13;
tegen een beschikking van de pachtkamer van het Hof&#13;
Arnhem van 20 november 2007, Agr.r. 2008/5417, een verlengingsprocedure,&#13;
waarvan het hoger beroep bij het pachthof&#13;
reeds aanhangig was ten tijde van de inwerkingtreding&#13;
van titel 7.5 BW.&#13;
De Hoge Raad sluit zich zonder veel omhaal van woorden&#13;
aan bij hetgeen door A-G Huydecoper in de conclusie over&#13;
de parlementaire geschiedenis is opgenomen. Hieruit zou&#13;
blijken dat de wetgever bedoeld heeft dat voor lopende procedures&#13;
art. 74 Overgangswet Nieuw Burgerlijk Wetboek&#13;
(Ow NBW) zal gelden. Dat artikel bepaalt dat het van toepassing&#13;
worden van de wet geen gevolg heeft voor de bevoegdheid&#13;
van de rechter voor wie voordien een geding is&#13;
aangevangen, noch voor de aard van dat geding en voor de&#13;
rechtsmiddelen tegen de uitspraak.&#13;
Op grond van die redenering komt de Hoge Raad tot de&#13;
slotsom dat in lopende procedures geen cassatieberoep&#13;
openstaat; de pachter wordt niet-ontvankelijk verklaard in&#13;
zijn beroep.&#13;
Bij de behandeling van het wetsvoorstel in de Eerste Kamer&#13;
is het overgangsrecht in beperkte mate aan de orde geweest.&#13;
Het ging daarbij vooral om de vraag welk recht van toepassing&#13;
zou zijn in lopende verlengingsprocedures. Dat was&#13;
van belang in verband met een door de Tweede Kamer aangenomen&#13;
amendement (Kamerstukken II 2005/06, 30 448,&#13;
nr. 13) dat er toe strekte de 65-jarige leeftijd van de pachter&#13;
als opzeggingsgrond te laten vervallen. De vraag was of dit&#13;
meteen bij de invoering van de nieuwe wet zou gelden en of&#13;
derhalve in lopende procedures een beroep op deze wijziging&#13;
zou kunnen worden gedaan. De verwijzing naar de&#13;
parlementaire geschiedenis zoals onder punt 6 in de conclusie&#13;
van de A-G opgenomen, is begrijpelijk waar het gaat om&#13;
de aard van de verlengingsprocedure. Dat geldt ook voor de&#13;
steun die in de conclusie wordt gevonden in de brief van regeringscommissaris&#13;
Neleman. Er zijn grote verschillen tussen&#13;
de verlengingsprocedures op grond van de Pachtwet en&#13;
de beëindigingsprocedures onder het sedert 1 september&#13;
2007 geldende pachtrecht. Echter daar ging het in dit geval&#13;
niet om. Het ging om de vraag of cassatie mogelijk is.&#13;
Ligt de verwijzing naar deze parlementaire geschiedenis&#13;
voor de vraag vanaf welk moment cassatie mogelijk is, wel&#13;
zo voor de hand? Het overgangsrecht bij de nieuwe regeling&#13;
van de art. 1019j – 1019v Wetboek van Burgerlijke Rechtsvordering,&#13;
waarin het niet langer uitsluiten van cassatieberoep&#13;
is neergelegd, is bij de kamerbehandeling niet aan de&#13;
orde geweest. De A-G concludeert dat uit de parlementaire geschiedenis een bestendig gehandhaafd standpunt zou blijken:&#13;
de materie zou worden beheerst door de ‘algemene’&#13;
overgangsrechtelijke regel van art. 74 Ow NBW. Er wordt&#13;
nu veel waarde gehecht aan de verwijzing in de parlementaire&#13;
geschiedenis naar art. 74 Ow NBW; echter de kwestie&#13;
vanaf welke moment cassatie openstaat is, zoals gezegd, niet&#13;
aan de orde geweest. Het is opmerkelijk dat hetgeen in de&#13;
parlementaire behandeling aan de orde is geweest over een&#13;
ander onderwerp (overgangsrecht verlengingsprocedures in&#13;
verband met afschaffen 65-jarige leeftijd als opzeggingsgrond)&#13;
nu een zo prominente plaats krijgt. Het lijkt het belangrijkste&#13;
argument te zijn. In de conclusie van de A-G&#13;
wordt dat verdedigd door te stellen dat de algemene beschouwingen&#13;
ook voor de vraag of cassatie openstaat van&#13;
belang is, en dat die algemene beschouwingen ertoe tenderen&#13;
dat de onder het oude recht geldende uitsluiting van&#13;
cassatieberoep in pachtzaken ook van toepassing zou zijn op&#13;
zaken die onder het bereik van art. 74 lid 1 Ow NBW vallen.&#13;
Ik lees echter niet zo veel ‘algemene beschouwingen’ in&#13;
de parlementaire behandeling; er is juist specifiek op de&#13;
kwestie van de verlengingsprocedures ingegaan.&#13;
Het is voorts de vraag of deze uitspraak van de Hoge Raad&#13;
past in het systeem van de overgangswetgeving voor het&#13;
nieuw BW. Blijkens de parlementaire geschiedenis (zie&#13;
Reehuis-Slob, Parlementaire geschiedenis Invoering boeken&#13;
3, 5 en 6, Overgangsrecht, 1991, p. 58, genoemd in noot 8&#13;
conclusie A-G) beperkt art. 74 Ow NBW zich tot de problematiek&#13;
die zich voordoet doordat een nieuwe regeling in&#13;
het BW in werking treedt, terwijl een procedure wordt gevoerd&#13;
en in de nieuwe regeling in het BW wijzigingen kunnen&#13;
zijn opgenomen die voor de processuele positie van&#13;
partijen van belang kunnen zijn. Als voorbeeld is genoemd&#13;
de wijziging van de aard van een procedure van een verzoekschriftprocedure&#13;
in een dagvaardingsprocedure. Art. 74&#13;
lid 1 Ow NBW bepaalt dat de nieuwe regeling geen gevolg&#13;
heeft voor de bevoegdheid van de rechter in een lopende&#13;
procedures, noch voor de aard van die procedure en de&#13;
rechtsmiddelen tegen de uitspraak. Bij de toepassing van&#13;
art. 74 lid 1 Ow NBW gaat het dus alleen om wijzigingen&#13;
die in het BW zijn opgenomen. De Hoge Raad breidt de&#13;
toepasselijkheid van art. 74 lid 1 Ow NBW nu uit naar een&#13;
regeling in het Wetboek van Burgerlijke Rechtsvordering.&#13;
Op zichzelf acht ik het niet onwenselijk dat voor zaken die&#13;
al aanhangig waren bij het pachthof ten tijde van de inwerkingtreding&#13;
van het nieuwe recht, geen cassatie openstaat.&#13;
Echter de argumentatie waarom cassatie niet mogelijk is, is&#13;
mijns inziens niet overtuigend; de Hoge Raad had art. 74&#13;
lid 1 Ow NBW hooguit naar analogie kunnen toepassen.&#13;
Behalve de vraag of de beslissing van de Hoge Raad ook&#13;
geldt voor andere dan verlengingsprocedures rijst tevens de&#13;
vraag of de Hoge Raad het oog heeft op alle pachtzaken die&#13;
in eerste aanleg aanhangig zijn gemaakt vóór het tijdstip&#13;
van inwerkingtreding (ongeacht het tijdstip waarop het&#13;
hoger beroep aanhangig is gemaakt), of alleen op zaken die&#13;
op dat tijdstip al in hoger beroep aanhangig waren. Bij toepassing&#13;
van art. 74 lid 1 Ow NBW is het immers van belang&#13;
om onderscheid te maken in procedures in eerste aanleg&#13;
en in hoger beroep. Art. 74 lid 1 ONBW spreekt over&#13;
rechtsmiddelen tegen de uitspraak van de rechter voor wie&#13;
‘voordien een geding is aangevangen’. Dat betekent dat het&#13;
gaat om het tijdstip van het aanhangig zijn van de zaak. In&#13;
een zaak die aanhangig is bij het pachthof voor 1 september&#13;
2007 staat bij toepassing van art. 74 lid 1 Ow NBW geen&#13;
cassatie open. Het geding is ‘voordien’ bij de rechter, het&#13;
pachthof, aangevangen. Het nieuwe recht heeft geen gevolgen&#13;
voor de rechtsmiddelen tegen die uitspraak. Echter als&#13;
de zaak na de inwerkingtreding van het nieuwe recht per 1&#13;
september 2007 aanhangig is gemaakt bij het pachthof,&#13;
volgt uit de toepassing van art. 74 lid 1 Ow NBW nu juist&#13;
dat cassatie in dat geval wel openstaat. Het ‘geding’, de appelzaak,&#13;
is na 1 september 2007 bij de rechter aangevangen.&#13;
Dan geldt het beginsel van onmiddellijke werking van het&#13;
nieuwe recht, zoals neergelegd in art. 68a Ow NBW, en is&#13;
de uitzondering van art. 74 lid 1 Ow NBW op die situatie&#13;
niet van toepassing (zie: H.L. van der Beek, ‘De pacht in de&#13;
overgang’, Agr.r. 2007, p. 437).&#13;
Ik zou tot slot menen dat er weinig bezwaren bestaan om&#13;
de mogelijkheid van cassatie open te stellen voor procedures&#13;
die in eerste aanleg zijn aangevangen onder het oude recht&#13;
en na 1 september 2007 bij het pachthof aanhangig zijn gemaakt.&#13;
Als het nieuwe recht al wijzigingen brengt, dan bestaat&#13;
de mogelijkheid om dat bij het hof in de appelprocedure&#13;
volledig voor het voetlicht te brengen en kan in feitelijke&#13;
instantie daarover een oordeel gegeven worden.&#13;
Het is nu wachten op een arrest van de Hoge Raad, waarin&#13;
die rechtsvraag beantwoord wordt. Tot dat moment blijft&#13;
het voor de rechtspraktijk onduidelijk.&#13;
E.H.M. Harbers</content><legacyfootnotes>1. Anders dan diens voornaam wellicht zou kunnen doen vermoeden,&#13;
is de verweerder in cassatie blijkens de gedingstukken een man.&#13;
2. De beslissing van het hof is van 20 november 2007. De cassatiedagvaarding&#13;
is uitgebracht op 17 januari 2008, en het cassatierekest is&#13;
op 15 januari 2008 ingekomen.&#13;
3. Kamerstukken II 2005/06, 30 448, nr. 8, p. 16.&#13;
4. In de Memorie van Antwoord, Kamerstukken I 2006/07, 30 448&#13;
nr. D, p. 10.&#13;
5. Beschreven door Wessels, NTBR 2007, p. 408.&#13;
6. Kamerstukken I 2006/07, 30 448, nr. F.&#13;
7. Zo ook Rodrigues Lopes, Pacht, 2007, p. 213 en Wessels, NTBR&#13;
2007, p. 408. ‘Eerbiedigende werking’ als het gaat om regels van&#13;
procesrecht en reeds lopende procedures wordt ook overigens als de&#13;
gewoonlijk (zij het niet zonder uitzonderingen) te verkiezen oplossing&#13;
aangewezen: De Vries Lentsch-Kostense, Mon. NBW A25,&#13;
Overgangsrecht, 1992, p. 51 e.v. en i.h.b. p. 57 - 58, en (W.) Snijders&#13;
in Een goede procesorde (Haardt-bundel), 1983, p. 115; zie&#13;
ook, genuanceerd, Brunner, Preadvies NJV 1985, p. 49.&#13;
8. Reehuis - Slob, Parlementaire Geschiedenis Invoering Boeken 3, 5&#13;
en 6, Overgangsrecht, 1991, p. 58.&#13;
9. Reehuis - Slob, Parlementaire Geschiedenis Invoering Boeken 3, 5&#13;
en 6, Overgangsrecht, 1991, p. 58 en p. 63 - 64.&#13;
10. Zie bijvoorbeeld alinea 7 van de conclusie van antwoord e.a. in cassatie;&#13;
in vergelijkbare zin (en aldaar dan ook aangehaald) Van der&#13;
Beek in Agr.r. 2007, p. 423 e.v. (i.h.b. p. 436).&#13;
11. En waar ook de aangehaalde passages bij Van der Beek over gaan.&#13;
12. Partijen verwijzen in dit verband naar art. 15 van de wet van 2 april&#13;
1991, Stb. 198 (Invoeringswet Boeken 3, 5 en 6 nieuw BW,&#13;
twaalfde gedeelte), en art. VII van de wet van 6 december 2001,&#13;
Stb. 580 (‘Nieuw Rv’). Beide regelingen zijn niet rechtstreeks op de&#13;
nieuwe pachtwetgeving van toepassing; en beide leiden voor het&#13;
onderhavige geval tot tegengestelde uitkomsten. Al daarom lijkt mij&#13;
dat hier nauwelijks steun valt te vinden voor de oplossing van de&#13;
thans te beoordelen vraag - zelfs wanneer het antwoord op die&#13;
vraag, anders dan ik heb verdedigd, niet zou zijn gelegen in (de&#13;
combinatie van) art. 74 ONBW en de wetsgeschiedenis van het&#13;
‘nieuwe’ pachtrecht.&#13;
13. Zie voor de hier beschreven procedure Pacht (losbl.), Houwing -&#13;
Heisterkamp, nrs. 437 e.v. (i.h.b. nrs. 456 - 458); Rodrigues Lopes,&#13;
Pacht, 2002, p. 132 - 144; Asser - Snijders 5-IIB, 2001, nrs. 169&#13;
e.v.&#13;
14. Zie daarover bijvoorbeeld Harbers, Agr.r. 2008, p. 93 e.v. en Kerpestein,&#13;
Agr.r. 2008, p. 105 - 117.&#13;
</legacyfootnotes><footnotes><footnote/></footnotes><auteurs>mrs. D.H. Beukenhorst, A.M.J. van Buchem-Spapens, A.&#13;
Hammerstein, J.C. van Oven, F.B. Bakels, en E.J. Numann;&#13;
A-G Huydecoper&#13;
E.H.M. Harbers</auteurs><published>2009-02-01 00:00:00</published><modified>2009-02-01 00:00:00</modified><editiondate>2009-02-01</editiondate><htmlpath>https://denhollander.info/artikel/8176</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2018</searchword><id>14730</id><udhid>UDH:TvAR/14730</udhid><titel>Wetgeving literatuur jurisprudentie</titel><searchwords><searchword>TvAR 1/2018</searchword><searchword>UDH:TvAR/14730</searchword></searchwords><attachments><attachment><name>19571.pdf</name><extention>pdf</extention><url>https://denhollander.info/download/19571/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&lt;h4&gt;Onteigening&lt;/h4&gt;&lt;p&gt;Schadeloosstelling. Melkveebedrijf. Begroting van de schade op basis van voortzetting van de bedrijfsvoering conform Convenant Weidegang bij verkleining van het beweidbare oppervlak. Beperking veestapel onteigeningsgevolg en niet gevolg van invoering van het stelsel van fosfaatrechten. Berekening winstderving per gemiste melkkoe. Gelet op de ten pleidooie aangedragen bedragen houdt de rechtbank het voor [gedaagde] meest gunstige bedrag aan van € 3.000,00 aan fosfaatrechten per koe. Rechtbank Overijssel 06-12-2017, ECLI:NL:RBOVE:2017:4592&lt;/p&gt;&lt;h4&gt;Hedwigepolder&lt;/h4&gt;&lt;p&gt;Het cassatieberoep van de eigenaar van de Hedwigepolder is door de Hoge Raad verworpen. Over het beroep op zelfrealisatie wordt het volgende gezegd: ‘Gelet op de bijzondere aard en achtergrond van het werk, kon de Kroon in redelijkheid tot het oordeel komen dat alleen volle eigendom van en daarmee volledige zeggenschap over de gronden die deel uitmaken van het plangebied, waarborgt dat de belangen die zijn gemoeid met het realiseren van de beoogde infrastructurele werken en het integrale beheer van het aldus te creëren natuurgebied, voldoende tot hun recht (zullen blijven) komen. De op bedoelde stellingen gerichte motiveringsklachten kunnen daarom niet tot cassatie leiden.’ HR 05-01-2018, ECLI:NL:HR:2018:7&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Plattelandswoning&lt;/h4&gt;&lt;p&gt;Bij besluit van 24 maart 2015 heeft het college met toepassing van art. 4.6.6 van de planregels omgevingsvergunning verleend voor het gebruik van de voormalige bedrijfswoning voor bewoning door derden. Aan dit besluit heeft het primair ten grondslag gelegd dat de planologische aanvaardbaarheid moet worden verondersteld nu het bestemmingsplan onherroepelijk is en in het kader van de voorbereiding van dat bestemmingsplan is onderzocht welke woningen in aanmerking kunnen komen voor aanduiding als plattelandswoning. Volgens het college hoeft derhalve niet nader te worden gemotiveerd waarom sprake is van een uitzonderingsgeval dat het gebruik van de afwijkingsbevoegdheid rechtvaardigt. Subsidiair heeft het college nader onderzoek verricht naar de situatie op het perceel ten aanzien van geur, geluid, volksgezondheid en de luchtkwaliteit. Daarbij is het college tot de conclusie gekomen dat er geen sprake is van ontoelaatbare of onaanvaardbare effecten die aan verlening van de gevraagde omgevingsvergunning in de weg staan. Beroep ongegrond. De rechtbank heeft terecht geen grond gezien voor het, bij wijze van exceptieve toetsing, buiten toepassing laten van een planvoorschrift wegens strijd met de Wet ruimtelijke ordening. Voor het bij wijze van exceptieve toetsing, buiten toepassing laten van een planvoorschrift wegens strijd met de Wet ruimtelijke ordening is slechts plaats, indien een binnenplanse afwijkingsmogelijkheid een wijziging van het gebruik mogelijk maakt die leidt tot een planologisch relevante wijziging van de bestemming, dan wel indien die bepaling voorziet in een afwijkingsmogelijkheid zonder enige beperking. Daarvan is in dit geval geen sprake. Zoals de rechtbank terecht heeft overwogen is de enkele omstandigheid dat art. 4.6.6 van de planregels het college de bevoegdheid tot afwijking geeft onvoldoende om de bevoegdheid toe te passen. ABRvS 06-12-2017, ECLI:NL:RVS:2017:3358&lt;/p&gt;&lt;h4&gt;Grondgebondenheid&lt;/h4&gt;&lt;p&gt;Bij de beoordeling of het bedrijf ook na de uitbreiding over voldoende gronden kan beschikken om aan het vereiste van grondgebondenheid te voldoen, heeft het college de meergenoemde ‘verklaringen grondgebruik in de toekomst’ mogen betrekken. Het bestemmingsplan staat er niet aan in de weg dat de benodigde gronden worden gehuurd. Het gaat erom dat het bedrijf gronden gebruikt waarop voor eigen rekening en risico voedergewassen worden geteeld. Dat de afspraken met de drie akkerbouwers nog geconcretiseerd moeten worden, betekent voorts niet dat daaraan geen betekenis toekomt. [appellant sub 2] heeft ter zitting onweersproken gesteld dat dit soort onderlinge afspraken over toekomstig gebruik van grond in het akkerbouwgebied niet ongebruikelijk zijn. De verklaringen hebben betrekking op in totaal 90 ha grond en derhalve op ruim voldoende grond om in de behoefte aan mais en gras van de veehouderij, na uitbreiding, te voorzien. [appellant sub 1] heeft ook niet betwist dat in de nabijheid van de veehouderij meer dan voldoende areaal beschikbaar is dat ingezet kan worden voor de teelt van voedergewassen, zoals de AAZ in het advies heeft gesteld. Ter zitting is voorts gebleken dat de gronden binnen een afstand van 2,5 km van de veehouderij zijn gelegen. ABRvS 06-12-2017, ECLI:NL:RVS:2017:3307&lt;/p&gt;&lt;h4&gt;Bestemmingsplan en natuurbescherming&lt;/h4&gt;&lt;p&gt;De definitie van het begrip ‘bestaande veestapel’ in art. 1.31, onder c, van de planregels (buitengebied Leudal) is gebrekkig. In geval voor het bepalen van de toegelaten omvang van de veestapel wordt aangesloten bij de bestaande situatie is de definitie onzorgvuldig tot stand gekomen, omdat de raad - anders dan hij heeft beoogd - niet heeft aangesloten bij de systematiek die (onder meer) is uiteengezet in de uitspraak van 1 juni 2016, ECLI:NL:RVS:2016:1515 (Weststellingwerf). Ook in geval voor het toegelaten gebruik wordt aangesloten bij een verleende Nbw 1998-vergunning, voldoet de planregeling niet aan de ingevolge het vijfde lid van art. 19j, van de Nbw 1998 geldende voorwaarden voor het achterwege laten van een passende beoordeling. ABRvS 20-12-2017, ECLI:NL:RVS:2017:3530&lt;/p&gt;&lt;h4&gt;Bouwen&lt;/h4&gt;&lt;p&gt;Bouw van vier vleeskuikenstallen. Gelet op de bevindingen van de StAB is er geen sprake van één inrichting in de zin van de Wm. Geurverordening niet in strijd met art. 8 van de Wgv. Geen reden om Geurverordening onverbindend te achten. Afwijking van het bestemmingsplan door het verschuiven van de stallen buiten het bouwvlak. Dit leidt tot het vergroten van de afstand tot de woningen van eisers in vergelijking met de bouwmogelijkheden binnen het bouwvlak op grond van het bestemmingsplan. Gelet hierop heeft verweerder zich op het standpunt kunnen stellen dat een aanvaardbaar woon- en leefklimaat aan de orde is. Geen reden om de omgevingsvergunning te weigeren vanwege gezondheidsredenen. Rechtbank Noord-Nederland 15-12-2017, ECLI:NL:RBNNE:2017:4949&lt;/p&gt;&lt;p&gt;Intrekking omgevingsvergunning voor het herbouwen van een woning en het bouwen van een hooiberg. Verweerder was, vanwege het gedurende meer dan 26 weken niet verrichten van handelingen met gebruikmaking van de vergunning, bevoegd om de omgevingsvergunning in te trekken. Eiser heeft niet aannemelijk gemaakt dat hij op korte termijn alsnog gebruik zal maken van de omgevingsvergunning. Dat eiser, voordat hij weer gaat bouwen, eerst duidelijkheid wil over de toekomst van het landbouwontwikkelingsgebied LOG Graspeel en de nabijgelegen varkenshouderij, is een eigen keuze van eiser, maar rechtvaardigt niet de stelling dat verweerder niet in redelijkheid de bouwvergunning heeft mogen intrekken. Eisers stellingen over de hem gedane toezegging dat hij met behoud van de vergunning mocht wachten met bouwen en over zijn slechtere positie bij een planschadeverzoek als hij geen vergunning heeft, slagen niet. Verweerder heeft in redelijkheid de belangen van eiser niet zwaarder laten wegen dan het belang bij intrekking. Rechtbank Oost-Brabant 27-12-2017, ECLI:NL:RBOBR:2017:6754&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Agrarisch natuurbeheer&lt;/h4&gt;&lt;p&gt;De Afdeling komt tot de conclusie dat het college, naar de rechtbank terecht heeft overwogen, bij het vaststellen van de hoogte van de aan [appellante] over het beheerjaar 2012 te betalen subsidie voor agrarisch natuurbeheer op grond van de SNL de over dat jaar uit te betalen probleemgebiedenvergoeding en de over dat jaar uit te betalen toeslag voor het uitrijden van ruige stalmest heeft mogen uitgaan van de perceeloppervlakten zoals die zijn geregistreerd in het AAN. Het hoger beroep is ongegrond. ABRvS 13-12-2017, ECLI:NL:RVS:2017:3413&lt;/p&gt;&lt;h4&gt;NSW&lt;/h4&gt;&lt;p&gt;Mr. dr. N.V.C.E. Bauduin schrijft in het &lt;span class="italic"&gt;Tijdschrift Erfrecht&lt;/span&gt; van december 2017 over: NSW-faciliteit erfbelasting, testamentvormen en het finaal verrekenbeding bij overlijden. Er zijn veel aandachtspunten om te voorkomen dat bij overlijden toch nog belasting moet worden betaald.&lt;/p&gt;&lt;h4&gt;Natura 2000&lt;/h4&gt;&lt;p&gt;NB-wet vergunning voor een veehouderij is terecht verleend. Bij de beoordeling van de depositie op Vlaamse Natura 2000 gebieden mag het Vlaamse systeem van beoordeling worden gehanteerd. Daar wordt uitgegaan van een drempelwaarde van 3% van de kritische depositiewaarde. ABRvS 27-12-2017, ECLI:NL:RVS:2017:3578&lt;/p&gt;&lt;h4&gt;Jachtrecht&lt;/h4&gt;&lt;p&gt;In &lt;span class="italic"&gt;WPNR&lt;/span&gt; 2018, nr. 7177, p. 2 e.v. schrijft J. van Mourik over ‘Het jachtrecht – een evaluatie van het jachtrecht in vermogensrechtelijk perspectief’. De conclusie is dat het jachtrecht zich tot een, in vermogensrechtelijk opzicht, diffuus recht heeft ontwikkeld. Aanbevolen wordt om bij het opnemen van de Wet Natuurbescherming in de Omgevingswet ook eens met een privaatrechtelijke blik te kijken.&lt;/p&gt;&lt;h2&gt;Marktordening&lt;/h2&gt;&lt;h4&gt;Rechtstreekse betalingen&lt;/h4&gt;&lt;p&gt;De Uitvoeringsregeling rechtstreekse betalingen GLB is gewijzigd als gevolg van een wijziging van Verordening (EU) nr. 639/2014. De verbeteringen hebben tot doel de effectiviteit van de vergroening te vergroten. Art. 2.17 wordt hiertoe op onderdelen gewijzigd en ziet onder meer op het samenvoegen van een aantal landschapselementen, als invulling van het ecologisch aandachtsgebied tot één type met dezelfde afmetingen., bijvoorbeeld bufferstroken en akkerranden, heggen, houtwallen en bomen. Daarnaast wordt geregeld dat stroken subsidiabele hectaren van minimaal 1 meter breed langs bosranden, waarop geen landbouwproductie plaatsvindt, in het vervolg kunnen meetellen als ecologisch aandachtsgebied tot een breedte van maximaal 20 meter. In bijlage 2 bij art. 2.17, eerste lid, onderdeel d, wordt de uiterste inzaaidatum voor vanggewas van 1 oktober vervangen door 15 oktober. Met deze verruiming krijgen landbouwers langer de tijd om het vanggewas in te zaaien, waarmee de inzaaiperiode komt op 15 juli – 15 oktober. Vanwege weersomstandigheden bleek inzaaien voor 1 oktober niet altijd haalbaar. Gekozen is voor 15 oktober, omdat nog later inzaaien zou betekenen dat het vanggewas onvoldoende tot wasdom komt. De aanhoudperiode bedraagt in Nederland ten minste 10 weken. (&lt;span class="italic"&gt;Stcrt.&lt;/span&gt; 2017, nr. 70783)&lt;/p&gt;&lt;p&gt;In plaats van te voldoen aan de generieke vereisten van gewasdiversificatie, instandhouding blijvend grasland en aanwezigheid van ecologisch aandachtsgebied kunnen landbouwers ook gelijkwaardige praktijken in acht nemen. Dit zijn milieucertificeringsregelingen waarin gelijkwaardige, en voor een deel gelijke, praktijken zijn opgenomen. Door middel van een kennisgeving maakt de minister bekend welke certificeringsregelingen in Nederland vanaf aanvraagjaar 2018 gebruikt kunnen worden als bovengenoemde gelijkwaardige prakijken. Het betreft:&lt;/p&gt;&lt;ul&gt;&lt;li class="streepjes"&gt;het akkerbouwstrokenpakket, inclusief Vogelakker;&lt;/li&gt;&lt;li class="streepjes"&gt;het Veldleeuwerik pakket, en&lt;/li&gt;&lt;li class="streepjes"&gt;het duurzaamheidscertificaat Vezelhennep. &lt;/li&gt;&lt;/ul&gt;&lt;p&gt;Dat zijn dezelfde als in 2017. (&lt;span class="italic"&gt;Stcrt.&lt;/span&gt; 2017, nr. 70768)&lt;/p&gt;&lt;p&gt;Voor de tarieven, waardes, percentages en betalingen zijn ook nieuwe cijfers en parameters vastgesteld. (&lt;span class="italic"&gt;Stcrt&lt;/span&gt;. 2017, nr. 70753).&lt;/p&gt;&lt;h2&gt;Dieren&lt;/h2&gt;&lt;h4&gt;Heffingen&lt;/h4&gt;&lt;p&gt;Het nieuwe stelsel van heffingen voor het diergezondheidsfonds is neergelegd in het Besluit diergezondheidsheffing, Stb. 2017, 464. Dat treedt op 1 januari 2018 in werking. Er is ook nog een uitvoeringsregeling met een artikel, dat luidt: ‘Het aantal dieren dat in een kalenderjaar wordt gehouden, bedoeld art. 91f, eerste lid, van de Gezondheids- en welzijnswet voor dieren, wordt voor de diersoorten schapen en geiten berekend door het aantal aanwezige schapen of geiten op 1 februari, 1 mei, 1 augustus en 1 november van dat kalenderjaar op te tellen en te delen door vier.’ &lt;span class="italic"&gt;Stcrt&lt;/span&gt;. 2017, nr. 67747.&lt;/p&gt;&lt;h4&gt;Geiten&lt;/h4&gt;&lt;p&gt;Er is een plan van aanpak voor het welzijn van geitenbokken. De minister is er blij mee. (&lt;span class="italic"&gt;Kamerstukken II&lt;/span&gt; 2017/18, 28286, nr. 939)&lt;/p&gt;&lt;h4&gt;Paard&lt;/h4&gt;&lt;p&gt;Verkoop paard. Volgens koper vertoont het paard een gebrek. Verkoper stelt dat koper niet binnen bekwame tijd heeft geklaagd. Toepassing van art. 7:23 BW. Overzicht jurisprudentie van de Hoge raad op dit punt. Koper heeft nadat zich de eerste klachten openbaarden niet tot de verkoper gewend, maar het paard laten behandelen door een masseur / fysiotherapeut / kraker. Daardoor is verkoper de mogelijkheid onthouden zich in een vroegtijdig stadium een oordeel te vormen over de aard en de omvang van de klachten. Verkoper is daardoor in zijn bewijspositie geschaad. Dat geldt temeer nu het gaat om levende have en een consumentenkoop. Hof Arnhem-Leeuwarden 28-11-2017, ECLI:NL:GHARL:2017:10441&lt;/p&gt;&lt;h4&gt;Vogelgriep&lt;/h4&gt;&lt;p&gt;De maatregelen ter beperking van de uitbreiding van de vogelgriep, zoals de ophokverplichting voor commercieel gehouden gevogelte, zijn opgenomen in &lt;span class="italic"&gt;Stcrt.&lt;/span&gt; 2017, nr. 72144 (Regeling maatregelen preventie vogelgriep 2017). Naar aanleiding van de evaluatie van de vogelgriepuitbraak in 2014 door Bureau Berenschot, heeft de toenmalige Staatssecretaris van Economische Zaken aangegeven het belangrijk te vinden dat de welzijnscommissie bij volgende uitbraken van dierziekten direct haar adviserende taken kan oppakken en dat daarom deze commissie een permanente status zou krijgen. Dat is nu zover: er is een permanente Welzijnscommissie Dierziekten ingesteld (&lt;span class="italic"&gt;Stcrt. &lt;/span&gt;2017, nr. 73965). De Regeling maatregelen beschermings- en toezichtsgebied vogelgriep Biddinghuizen 2017 is ingetrokken en de Regeling maatregelen preventie vogelgriep 2017 is gewijzigd. Het verplichte klinisch onderzoek voor het vervoer van pluimvee naar een pluimveebedrijf of eenden en kalkoenen naar een slachthuis kan vervallen (&lt;span class="italic"&gt;Stcrt&lt;/span&gt;. 2018, nr. 1685)&lt;/p&gt;&lt;h4&gt;Pluimvee&lt;/h4&gt;&lt;p&gt;Kort geding. Eiseressen (twee pluimveeslachterijen) hebben onvoldoende aannemelijk weten te maken dat de NVWA disproportioneel vaak controleert (en in de toekomst zal controleren) op hun slachterijen op het ontstaan van vangletsel. De vorderingen, die gebaseerd zijn op dat standpunt van eiseressen, worden afgewezen. Rechtbank Den Haag, 19-12-2017, ECLI:NL:RBDHA:2017:14930&lt;/p&gt;&lt;h4&gt;Schaapskuddes&lt;/h4&gt;&lt;p&gt;Regeling LNV-subsidies. Subsidieverlening voor gescheperde schaapskuddes bestaande uit zeldzame rassen, onder de opschortende voorwaarde van goedkeuring van de Regeling door de Europese Commissie. Uit antwoorden van de Europese Commissie op door het College aan haar gestelde vragen blijkt dat de staatssecretaris van EZ, anders dan hij in de bestreden besluiten heeft uiteengezet, de Regeling niet overeenkomstig art. 108, derde lid, van het VWEU bij de Europese Commissie heeft aangemeld. Beroepen gegrond voorzover gericht tegen de bestreden besluiten waarbij de staatssecretaris van EZ de bezwaren van appellanten tegen de wijziging van de besluiten van 20 februari 2013 ongegrond heeft verklaard. Vernietiging van de bestreden besluiten wegens strijd met art. 7:12, eerste lid, van de Awb (motiveringsbeginsel), art. 3:2 van de Awb (zorgvuldigheidsbeginsel) en het beginsel van fair play. CBB 29-12-2017, ECLI:NL:CBB:2017:412&lt;/p&gt;&lt;h2&gt;Planten&lt;/h2&gt;&lt;h4&gt;Keuringsdiensten&lt;/h4&gt;&lt;p&gt;De vier plantaardige keuringsdiensten NAK, Naktuinbouw, BKD en KCB en de Raad voor Plantenrassen zijn geëvalueerd. De conclusie: uit de evaluatie komt naar voren dat de hierboven genoemde diensten zowel nationaal als internationaal hun rol met betrekking tot plantenrassen, het bewaken en bevorderen van de kwaliteit van land- en tuinbouwproducten en het tegengaan van uitbraken van plantenziekten op een hoog niveau vervullen. De diensten kunnen daarbij bovendien rekenen op een groot draagvlak bij het Nederlandse bedrijfsleven. De diensten leveren daarmee een stevige bijdrage aan de economische positie, de goede naam en de hoogwaardige kwaliteit van de plantaardige sector in Nederland. Mede met het oog op het behoud en het versterken van de concurrentiepositie van het bedrijfsleven is het beleid richting de komende jaren erop gericht dit hoge niveau in stand te houden en waar mogelijk verder te ontwikkelen. &lt;span class="italic"&gt;Kamerstukken II&lt;/span&gt; 2017/18, 25268, nr. 157&lt;/p&gt;&lt;h2&gt;Producten&lt;/h2&gt;&lt;h4&gt;Glyfosaat&lt;/h4&gt;&lt;p&gt;De besluitvorming in de Europese Unie over de werkzame stof glyfosaat is afgerond op 27 november jl. Lidstaten hebben ingestemd met hernieuwde goedkeuring van glyfosaat voor een periode van vijf jaar. Het goedkeuringsbesluit voor glyfosaat, dat op 16 december in werking treedt, bevat enkele nieuwe aanvullende voorwaarden (&lt;span class="italic"&gt;Kamerstukken II&lt;/span&gt; 2017/18, 27858, nr. 415)&lt;/p&gt;&lt;h4&gt;Biociden&lt;/h4&gt;&lt;p&gt;Geschil over de vraag of het product een biocide is of niet. Volgens art. 3, eerste lid, onder a, van Verordening 528/2012 zijn biociden alle stoffen of mengsels die, in de vorm waarin zij aan de gebruiker worden geleverd, uit een of meer werkzame stoffen bestaan dan wel die stoffen bevatten of genereren, met als doel een schadelijk organisme te vernietigen, af te schrikken, onschadelijk te maken, de effecten daarvan te voorkomen of op een andere dan louter fysieke of mechanische wijze te bestrijden. Het CBB denkt dat het wel een biocide is. (CBB 20-12-2017, ECLI:NL:CBB:2017:403)&lt;/p&gt;&lt;h4&gt;Zuivel&lt;/h4&gt;&lt;p&gt;De Nederlandse Zuivelorganisatie (NZO) behartigt de belangen van zuivelproducenten. De vennootschap is een onderneming die plantaardige producten maakt die dienen als vervanging van zuivelproducten zoals melk, yoghurt en (kook)room. In Europese regelgeving is het gebruik van een aantal zuivelbenamingen, waaronder bijvoorbeeld de benamingen ‘melk’, ‘yoghurt’ en ‘(kook)room’, beschermd. Deze benamingen mogen alleen worden gebruikt voor zuivelproducten. NZO is van oordeel dat de vennootschap handelt in strijd met deze Europese regelgeving door op de verpakkingen van haar producten en in haar advertenties beschermde zuivelbenamingen te gebruiken. Daarmee wekt de vennootschap volgens NZO de indruk dat haar plantaardige producten zuivelproducten zijn en creëert daarmee verwarring bij de consument. De zuivelindustrie lijdt daardoor schade. NZO vorderde in deze procedure dat aan de vennootschap een verbod werd opgelegd om op haar verpakkingen en in haar advertenties beschermde zuivelbenamingen te gebruiken. Het hof heeft geoordeeld dat uit de uitspraak van het Europese hof van Justitie d.d. 14 juni 2017 (Tofu Town) volgt dat het gebruik van de beschermde termen zoals melk, yoghurt en (kook)room niet is geoorloofd op verpakkingen of in advertenties voor niet-zuivelproducten als die beschermde termen worden gebruikt als naam of als aanduiding voor een niet-zuivelproduct. De vennootschap mag haar producten dus niet onder de namen ‘yoghurt’, ‘melk’ of ‘(kook)room’ op de markt brengen. De vennootschap mag op de verpakkingen van haar producten of in advertenties wel vermelden dat haar desserts een variatie zijn op yoghurt of als alternatief voor (kook)room kunnen worden gebruikt. In die laatste gevallen gebruikt ze weliswaar de termen ‘yoghurt’ of ‘(kook)room’, maar de termen worden niet gebruikt als benaming of aanduiding voor haar producten. Een dergelijk gebruik valt niet onder het verbod van de Europese regelgeving. Hof Den Bosch 19-12-2017, ECLI:NL:GHSHE:2017:5731&lt;/p&gt;&lt;h2&gt;Milieurecht&lt;/h2&gt;&lt;h4&gt;Nitraatrichtlijn&lt;/h4&gt;&lt;p&gt;De Minister van Landbouw, Natuur en Voedsel-&lt;br/&gt;kwaliteit heeft de kamer geïnformeerd over de stand van zaken met betrekking tot het Definitieve Zesde Actieprogramma Nitraatrichtlijn. Na afronding van de gesprekken met de Europese Commissie en beoordeling en verwerking van de ingediende zienswijzen en het advies van de Commissie m.e.r. wordt het actieprogramma voltooid. &lt;span class="italic"&gt;Kamerstukken I&lt;/span&gt; 2017/18, 33037, H. Het Zesde Actieprogramma Nitraatrichtlijn (2018-2021) is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2017/18, 33037, nr. 250). Uit de evaluatie Meststoffenwet 2016 (en onderliggende (monitorings-) rapportages) blijkt dat de waterkwaliteit in Nederland de afgelopen decennia aanzienlijk is verbeterd, mede dankzij de generieke landelijke maatregelen die in het verleden genomen zijn om de milieuproblemen gerelateerd aan mestproductie en -gebruik in Nederland te verminderen. Niettemin komen er op regionaal en lokaal niveau nog waterkwaliteitsproblemen voor die samenhangen met de mate en de aard van het gebruik van stikstof en fosfaat in de landbouw. Veel van deze problemen zijn specifiek voor bepaalde regio’s, grondsoorten, percelen en toegepaste landbouwpraktijken. Om die reden spitst dit actieprogramma, meer nog dan de voorgaande drie actieprogramma’s, zich toe op deze specifieke gebieden en grondsoorten, teelten en landbouwpraktijken. Maatwerk is dan ook het sleutelwoord voor dit actieprogramma. Tijdens een algemeen overleg met de Kamer zijn allerlei toezeggingen gedaan. Enkele punten uit &lt;span class="italic"&gt;Kamerstukken II&lt;/span&gt; 2017/18, 33067, nr. 248:&lt;/p&gt;&lt;ul&gt;&lt;li class="streepjes"&gt;In 2018 zal een beperkte pilot met KringloopWijzer en fosfaatrechten starten.&lt;/li&gt;&lt;li class="streepjes"&gt;De fosfaatrechten zijn fiscaal af te schrijven (10 jaar).&lt;/li&gt;&lt;li class="streepjes"&gt;Er wordt nog gepraat over de 8invulling van de derogatie.&lt;/li&gt;&lt;li class="streepjes"&gt;De percentages verplichte mestverwerking in 2018 worden vastgesteld op 52% voor regio Oost, 59% voor regio Zuid en 10% voor regio Overig. Deze percentages zijn gelijk aan de percentages zoals deze van kracht waren in 2017.&lt;/li&gt;&lt;/ul&gt;&lt;p&gt;Zie ook: &lt;span class="italic"&gt;Kamerstukken I&lt;/span&gt; 2017/18, 33037, J&lt;/p&gt;&lt;h4&gt;Ambtshalve wijziging milieuvergunning&lt;/h4&gt;&lt;p&gt;Het college heeft aan dit besluit ten grondslag gelegd dat de ontwikkeling van de kwaliteit van het milieu reden is om de vergunning ambtshalve te wijzigen. Hierbij heeft het college in aanmerking genomen dat het vanaf de inwerkingtreding van de inrichting vanuit de omgeving veel klachten over geuroverlast heeft ontvangen, die wijzen op een verslechtering van het milieu. Bij de vergunningverlening in 2010 is het college uitgegaan van de geuremissiefactor op basis van de ten tijde van het besluit geldende Regeling geurhinder en veehouderij (hierna: de Rgv) voor vleeskuikens in emissiearme en overige huisvesting van 0,24 odour units per seconde per dier. De later door de Wageningen University &amp; Research (hierna: Wageningen UR) verrichte metingen op een andere locatie van het bedrijf van [appellant sub 3], waarbij volgens rapport 392 een uitstoot van ongeveer 0,31 odour units per seconde per dier is gemeten, duiden volgens het college op een forse verslechtering van het milieu ten opzichte van de eerder berekende geuremissie, hetgeen tot een risico voor de volksgezondheid leidt. Volgens het college dient er gelet op het onderzoek van de Wageningen UR met een emissiefactor van 0,37 odour units per seconde per dier te worden gerekend om een realistisch beeld te krijgen van de hoeveelheid geur en overlast. Het college stelt zich dan ook op het standpunt dat het voor geur geldende toetsingskader in de Wet geurhinder en veehouderij (hierna: de Wgv) niet voldoet en niet toereikend is om onaanvaardbare risico's voor de volksgezondheid te voorkomen. Voorts heeft het college gewezen op een rapport van de GGD, waarin is geconcludeerd dat door de achtergrondconcentratie aan geur ter plaatse sprake is van een slechte leefomgeving. Omdat de werking van de inrichting tot een ontoelaatbare geurhinder voor omwonenden leidt en daarmee een risico voor de volksgezondheid vormt, acht het college zich gehouden de omgevingsvergunning ambtshalve te wijzigen. de rechtbank, zij het op andere gronden, terecht overwogen dat het college niet bevoegd is de aan de omgevingsvergunning verbonden voorschriften te wijzigen met toepassing van art. 2.31, eerste lid, aanhef en onder b, van de Wabo. ABRvS 13-12-2017, ECLI:NL:RVS:2017:3423&lt;/p&gt;&lt;h4&gt;Dwangsom&lt;/h4&gt;&lt;p&gt;Mestverwerking varkenshouderij in strijd met bestemmingsplan. Beroep ongegrond. ABRvS 13-12-2017, ECLI:NL:RVS:2017:3437&lt;/p&gt;&lt;h4&gt;POR-regeling&lt;/h4&gt;&lt;p&gt;Gedeeltelijke intrekking ontheffing pluimveerechten omdat betrokkene niet alle pluimveemest heeft verbrand. Met de stelling van appellante dat de gedeeltelijke intrekking van de ontheffing als onevenredig moet worden beschouwd omdat zij in 2014 meer kilogrammen fosfaat heeft afgevoerd dan geproduceerd, beoogt zij te stellen, zo begrijpt het College, dat weliswaar niet conform de voorschriften is gehandeld, maar dat wel in overeenstemming met de doelstelling van het beleid is gehandeld. Het College volgt appellante niet in haar stelling. Beroep ongegrond. CBB 11-12-2017, ECLI:NL:CBB:2017:401&lt;/p&gt;&lt;h4&gt;Meststoffenwet&lt;/h4&gt;&lt;p&gt;Boetes voor overschrijdingen gebruiksnormen. Niet bedrijfsmatig maar hobbymatig houden van paarden. Minister niet bevoegd tot opleggen boete. CBB 11-12-2017, ECLI:NL:CBB:2017:399&lt;/p&gt;&lt;p&gt;Boete voor het niet naar waarheid opgeven van gegevens (€ 300). Voor de toepassing van de Msw is doorslaggevend dat grond uitsluitend kan worden opgevoerd als tot het bedrijf behorende oppervlakte landbouwgrond wanneer deze in het kader van een normale bedrijfsvoering bij dat bedrijf in gebruik is. Deze laatste eis brengt volgens de memorie van toelichting onder meer met zich dat degene die het landbouwbedrijf voert over de grond de feitelijke beschikkingsmacht moet kunnen uitoefenen. Een dergelijke beschikkingsmacht veronderstelt de aanwezigheid van een geldige juridische titel. In principe zal voor de toepassing van de Msw elke civielrechtelijke titel die de betrokken grondgebruiker de feitelijke macht over de teelt en de bemesting van de grond geeft in aanmerking worden genomen, ook overeenkomsten die ertoe strekken grond uit gebruik te geven, die ‘grondgebruiksverklaringen’ worden genoemd. Om te kunnen vaststellen of de in het geding zijnde gronden aangemerkt kunnen worden als tot het bedrijf behorende oppervlakte landbouwgrond is onder meer bepalend of de landbouwer de feitelijke beschikkingsmacht over deze gronden had, in die zin dat hij in de praktijk in staat was teeltplan en bemestingsplan op elkaar af te stemmen en deze plannen in samenhang te realiseren. Naar het oordeel van het College heeft de rechtbank terecht belang gehecht aan de in de pachtovereenkomst opgenomen algemene voorwaarden en blijkt uit de aangehaalde voorwaarde dat appellante niet bevoegd was beslissingen te nemen over onder meer het onderhoud van de percelen. Uit de pachtovereenkomsten voor de percelen 12 tot en met 21, 23, 24, 26, 27 en 59 acht het College naast de reeds door de rechtbank aangehaalde algemene voorwaarde ook de volgende algemene voorwaarden van belang:&lt;/p&gt;&lt;p&gt;‘1. De pachter mag het gepachte uitsluitend beweiden met schapen en lammeren. Indien naar het oordeel van de verpachter te weinig of te veel vee op het verpachte wordt geweid, zal de pachter op eerste aanzegging gehouden zijn zoveel vee te weiden als door de verpachter nodig geoordeeld wordt voor de instandhouding van een goede grasmat. (…)&lt;/p&gt;&lt;p&gt;2. De verpachter behoudt zich het recht voor de beweiding van het verpachte geheel of gedeeltelijk, op elk tijdstip en zolang als nodig is, te verbieden, indien zulks in verband met de gesteldheid van de grasmat en/of bodem gewenst is, een en ander ter beoordeling van de verpachter. De pachter zal in voorkomende gevallen geen aanspraak op schadevergoeding kunnen maken.’&lt;/p&gt;&lt;p&gt;Mede gelet op deze voorwaarden heeft de rechtbank naar het oordeel van het College terecht geconcludeerd dat niet voldaan is aan het vereiste dat er sprake is van een civielrechtelijke titel die de betrokken grondgebruiker de feitelijke beschikkingsmacht over de grond geeft zoals hierboven omschreven onder 5.1. De rechtbank heeft voorts terecht gewezen op de verklaringen van [naam 5] , werkzaam als grondverwerver bij Wetterskip Fryslân, bijlage 4 bij het rapport van de NVWA, waaruit blijkt dat ook in de praktijk de grond werd bemest door het Wetterskip Fryslân zonder overleg met de pachters en dat alle onderhoud geschiedde door het Wetterskip Fryslân. De praktijk week derhalve niet af van hetgeen schriftelijk was overeengekomen. Nu de verpachter op grond van de afspraken de macht had om te beslissen of de percelen werden beweid en met hoeveel vee, of en welk onderhoud werd gepleegd en of (kunst)mest werd aangebracht lag de feitelijke beschikkingsmacht over de percelen niet bij appellante. Het betoog van appellante, dat het feit dat er beperkingen waren niet betekent dat appellante geen feitelijke beschikkingsmacht had, faalt. De verwijzing die appellante in dat kader heeft gemaakt naar jurisprudentie die betrekking heeft op de bedrijfstoeslag op grond van het Gemeenschappelijk Landbouwbeleid gaat niet op, reeds omdat in het Gemeenschappelijk Landbouwbeleid niet dezelfde regelgeving en dezelfde begrippen worden gebruikt als in de meststoffenregelgeving. Het hoger beroep van appellante faalt. CBB 11-12-2017, ECLI:NL:CBB:2017:400&lt;/p&gt;&lt;h4&gt;Milieuvergunning&lt;/h4&gt;&lt;p&gt;Betreft beroepen van omwonenden tegen een omgevingsvergunning eerste fase die is verleend voor het uitbreiden van een pluimveehouderij met een nieuwe pluimveestal buiten het agrarisch bouwblok en het gebruik van een perceel en (voormalige bedrijfs-)woning dat tot de inrichting behoorde voor woondoeleinden. De rechtbank stelt in navolging van het advies van de StAB vast dat het akoestisch onderzoek ondeugdelijk is uitgevoerd en dat de geluidbelasting is onderschat. Verweerder heeft de juistheid van dat advies onderschreven. Het beroep is daarom gegrond en het bestreden besluit komt voor vernietiging in aanmerking. Verweerder heeft naar aanleiding van het StAB advies een nieuw akoestisch onderzoek laten uitvoeren. De rechtbank ziet hierin geen aanleiding om de rechtsgevolgen in stand te laten. Bij de behandeling van de beroepen ter zitting is terecht aangevoerd dat ook het nieuwe akoestisch onderzoek gebreken vertoont. In de omstandigheid dat dit eerst ter zitting is aangevoerd ziet de rechtbank geen aanleiding om deze gronden wegens strijd met de goede procesorde niet in de beoordeling te betrekken. Verweerder zal een nieuw besluit op de aanvraag moeten nemen dat met de uniforme openbare voorbereidingsprocedure dient te worden voorbereid en waarbij de dan geldende feiten en omstandigheden ten aanzien van de aspecten volksgezondheid en geurhinder in de oordeelsvorming dienen te worden betrokken. Rechtbank Limburg 01-12-2017, ECLI:NL:RBLIM:2017:11747&lt;/p&gt;&lt;h4&gt;Mestfraude&lt;/h4&gt;&lt;p&gt;Door LTO, de POV, Rabobank, CUMELA en Transport Logistiek Nederland (TLN) is een plan van aanpak ‘Samen werken in een eerlijke keten’ opgesteld, dat tot doel heeft om fraude met mest terug te dringen en te voorkomen. Het plan van aanpak bestaat uit vier lijnen: verandering cultuur, houding en gedrag; private borging in de keten (een gedragscode); ondersteuning door technologie en samenwerking. De minister ziet het plan van aanpak als een goede, eerste stap om fraude aan te pakken, waarbij voortvarende uitwerking en uitvoering van de diverse maatregelen van groot belang is. Afgesproken is dat men elk kwartaal bij elkaar komt om de voortgang van de uitvoering van het plan van aanpak te volgen. In het eerstvolgende overleg moet er een verdere concretisering en een uitgewerkt tijdpad voor de invoering van het privaat geborgde certificeringssysteem liggen (&lt;span class="italic"&gt;Kamerstukken I&lt;/span&gt; 2017/18, 33037, I)&lt;/p&gt;&lt;h4&gt;Excretie&lt;/h4&gt;&lt;p&gt;De Uitvoeringsregeling Meststoffenwet is gewijzigd in verband met de actualisatie van forfaits in bijlage D, I en J. In bijlage D wordt het forfait voor melkgeiten geactualiseerd. Bijlage I en J worden in zijn geheel geactualiseerd. &lt;span class="italic"&gt;Stcrt&lt;/span&gt;. 2017, nr. 69443.&lt;/p&gt;&lt;h4&gt;Verantwoorde groei&lt;/h4&gt;&lt;p&gt;Gezien de resultaten van onderzoek, zowel qua effectiviteit als uitvoerbaarheid, heeft de minister besloten geen gebruik te maken van de mogelijkheid die het amendement Geurts/Dik biedt om met een algemene maatregel van bestuur voeder-mestovereenkomsten binnen het stelsel van een verantwoorde en grondgebonden groei melkveehouderij mogelijk te maken. &lt;span class="italic"&gt;Kamerstukken II&lt;/span&gt; 2017/18, 34295, nr. 24.&lt;/p&gt;&lt;h4&gt;Fosfaatrechten&lt;/h4&gt;&lt;p&gt;De wet invoering fosfaatrechten treedt in werking op 1 januari 2018 (&lt;span class="italic"&gt;Stb.&lt;/span&gt; 2017, 522). In verband met deze wet is het Uitvoeringsbesluit Meststoffenwet gewijzigd: het kortingspercentage is daarin vastgesteld (8,3%) en er zijn twee nieuwe knelgevallen categorieën opgenomen (nieuwe bedrijven, overheidsmaatregelen). &lt;span class="italic"&gt;Stb&lt;/span&gt;&lt;span class="unknown"&gt;. &lt;/span&gt;2017, 521. Een melding moet worden gedaan voor 1 april 2018 (&lt;span class="italic"&gt;Stcrt.&lt;/span&gt; 2017, nr. 69891)&lt;/p&gt;&lt;h4&gt;Geurhinder&lt;/h4&gt;&lt;p&gt;Civiele procedure omwonenden tegen een varkenshouderij. De varkenshouder wordt veroordeeld tot maatregelen die bewerkstelligen dat de maximale geurbelasting op gevoelige objecten wordt gehaald, ondanks dat de varkenshouder beschikte over een geldige milieuvergunning en zich daar aan ook hield. Rechtbank Gelderland 20-12-2017, ECLI:NL:RBGEL:2017:6442&lt;/p&gt;&lt;p&gt;De rechtbank stelt voorop dat er meerdere methoden denkbaar zijn om de aanvaardbaarheid van de totale geurbelasting van een mestverwerkingsinstallatie in combinatie met een intensieve veehouderij te beoordelen. Bij de vraag of en op welke wijze, naast een afzonderlijke beoordeling van de geurbelasting vanwege elk van die onderdelen, een beoordeling van de totale geurbelasting vanwege de inrichting dient plaats te vinden, komt verweerder beoordelingsruimte toe. Het rapport dat ten grondslag ligt aan het herstelbesluit is onvoldoende inzichtelijk. Verweerder krijgt de gelegenheid dit te herstellen na inschakeling van de StAB. De voorlopige voorziening in de eerdere tussenuitspraak van 3 juli 2017wordt opgeheven. Rechtbank Oost-Brabant 15-12-2017, ECLI:NL:RBOBR:2017:6498&lt;/p&gt;&lt;h4&gt;Ammoniakrechten&lt;/h4&gt;&lt;p&gt;Een veehouderij had van DLV makelaardij ammoniakrechten gekocht ten behoeve van saldering. Deze werden waardeloos doordat de provincie Overijssel het Beleidskader Natura 2000 en stikstof voor veehouderijen introk, als gevolg van rechtspraak van de Raad van State. Vordering schadevergoeding tegen provincie wordt afgewezen, evenals vordering jegens DLV. Rechtbank Overijssel 29-11-2017, ECLI:NL:RBOVE:2017:4798&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Verdeling&lt;/h4&gt;&lt;p&gt;Afwikkeling samenwerking bessenteelt. Het hof gaat er van uit dat partijen (slechts) ertoe gehouden zijn hun samenwerking financieel af te wikkelen. De vorderingen van partijen over en weer merkt het hof in zoverre aan als vorderingen tot verdeling na einde samenwerking. Deze samenwerking kan op zijn beurt weer worden gekwalificeerd als een (niet openbare) maatschap. De verdeling zal aldus geschieden volgens de regels van de verdeling van een gemeenschap (art. 3:166 e.v. BW), met inachtneming van alle omstandigheden van het geval waarbij onder meer een rol speelt dat appellant de onderneming feitelijk heeft voortgezet. Uitgangspunten bij die verdeling zullen zijn: 1. Partijen krijgen (de waarde van) hun eigen inbreng terug, zoveel mogelijk in natura; 2. De omvang van de gemeenschap wordt vastgesteld op de peildatum 13 januari 2012; 3. De peildatum van de waardering is het moment van verdeling (art. 3:185 BW), voorlopig te bepalen op 1 januari 2018; 4. De waardering van de bessenopstand dient te geschieden naar de agrarische (‘going concern’) waarde; 5. De opbrengsten en verliezen van de bessenopstand tot 13 januari 2012 worden berekend op basis van going concern conform de samenwerkingsovereenkomst en van verkoop op het hout (direct na de oogst); 6. Na berekening en verdeling, dient appellant aan geïntimeerde nog te voldoen een gebruiksvergoeding voor de bessenopstand vanaf 13 januari 2012 tot de datum van verdeling omdat hij immers tot datum verdeling de bessenopstand onder zich heeft gehad en heeft geëxploiteerd met uitsluiting van geïntimeerde. De gebruiksvergoeding zal worden bepaald op een redelijke pachtprijs voor 5 ha klein fruit. Het hof gelast vervolgens een comparitie van partijen waarbij partijen zich nader over de verschillende posten mogen uitlaten. Hof Arnhem-Leeuwarden 12-12-2017, ECLI:NL:GHARL:2017:10989&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Landbouwregeling&lt;/h4&gt;&lt;p&gt;De Wet afschaffing van de btw-landbouwregeling heeft het Staatsblad bereikt (&lt;span class="italic"&gt;Stb.&lt;/span&gt; 2017, 519). Zie voorts &lt;span class="italic"&gt;Stcrt&lt;/span&gt;. 2017, nr. 2017.&lt;/p&gt;&lt;h4&gt;WOZ&lt;/h4&gt;&lt;p&gt;Waarde nertsenhouderij. Beoordeling beroep op waardedruk als gevolg van de Wet verbod pelsdierhouderij. Rechtbank Oost-Brabant 30-11-2017, ECLI:NL:RBOBR:2017:6362&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit heeft een aantal vragen en opmerkingen voorgelegd aan de Minister van Landbouw, Natuur en Voedselkwaliteit over de brief van 30 november 2017 inzake de geannoteerde agenda van de Landbouw- en Visserijraad van 11 en 12 december 2017 (&lt;span class="italic"&gt;Kamerstuk&lt;/span&gt; 21 501-32, nr. 1069). De vragen en opmerkingen zijn op 4 december 2017 aan Minister van Landbouw, Natuur en Voedselkwaliteit voorgelegd. Bij brief van 6 december 2017 zijn de vragen beantwoord. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 21501-32, nr. 170&lt;/p&gt;&lt;p&gt;De vaste commissie voor Economische Zaken heeft een aantal vragen en opmerkingen voorgelegd aan de Minister van Landbouw, Natuur en Voedselkwaliteit over de brief van 30 november 2017 over de geannoteerde agenda Landbouw- en Visserijraad 11 en 12 december 2017 (&lt;span class="italic"&gt;Kamerstuk&lt;/span&gt; 21 501-32, nr. 1069). De vragen en opmerkingen zijn op 4 december 2017 aan de Minister van Landbouw, Natuur en Voedselkwaliteit voorgelegd. Bij brief van 7 december 2017 zijn de vragen die betrekking hebben op de geannoteerde agenda beantwoord (&lt;span class="italic"&gt;Kamerstuk&lt;/span&gt; 21 501-32, nr. 1070). Bij brief van 19 december 2017 zijn de overige vragen beantwoord. (&lt;span class="italic"&gt;Kamerstukken II&lt;/span&gt; 2017/18, 21501-32, nr. 1074).&lt;/p&gt;&lt;p&gt;De uitkomsten van de landbouwraad van december 2017 zijn weergegeven in &lt;span class="italic"&gt;Kamerstukken II&lt;/span&gt; 2017/18, 21501-32, nr. 1076. Commissaris Katainen presenteerde daar de Mededeling ‘De Toekomst van Voedsel en Landbouw’ (COM(2017) 713 final). Nederland heeft aangegeven dat meer moet worden gedaan om de positie van de boer in de keten te versterken, vooral op gebied van mededingingsregels, zoals aanbevolen door de Agricultural Markets Task Force. Ook is aangegeven dat meer aandacht nodig is voor de vraag hoe het toekomstig GLB de vraag naar duurzaam geproduceerd voedsel meer kan stimuleren, en gepleit voor bewustwording over en promotie van duurzaam geproduceerde producten in het nieuwe GLB. &lt;/p&gt;&lt;h2&gt;Diversen&lt;/h2&gt;&lt;h4&gt;Drugsafval&lt;/h4&gt;&lt;p&gt;Dumping van drugsafval. Bevoegdheid rechtbank. Overtreding art. 1a Woningwet. Toepassing spoedbestuursdwang. Kostenverhaal. Op een weiland in Nuenen is binnen een jaar twee keer drugsafval gedumpt. Beide keren heeft de gemeente het drugsafval direct op laten ruimen. De kosten daarvan probeert de gemeente bestuursrechtelijk te verhalen op de eigenaren van het weiland. De rechtbank acht zich bevoegd, ook al heeft de gemeente in één van de twee zaken aangevoerd dat ook sprake is van overtreding van art. 1.1a van de Wet milieubeheer. Volgens de rechtspraak van de Afdeling bestuursrechtspraak van de Raad van State zou dan alleen de Afdeling bevoegd zijn, maar de rechtbank wijkt af van die rechtspraak. De rechtbank komt tot de conclusie dat van de diverse overtredingen die de gemeente in beide zaken heeft aangevoerd, alleen overtreding van art. 1a van de Woningwet door de eigenaren van het weiland is komen vast te staan. Volgens deze vangnetbepaling moet de eigenaar van een terrein ervoor zorgen dat geen gevaar voor de gezondheid of veiligheid ontstaat of blijft bestaan. Volgens de rechtbank heeft de gemeente in beide zaken terecht besloten dat er geen tijd was om eisers een brief te sturen met de opdracht om het drugsafval op te ruimen. De situatie was zo dringend dat de gemeente meteen moest ingrijpen. De rechtbank vindt het echter niet redelijk om de eigenaren van het weiland de rekening te laten betalen van het opruimen van het drugsafval. Hen kan namelijk geen verwijt worden gemaakt en het opruimen van het drugsafval gebeurde vooral in het algemeen belang. Rechtbank Oost-Brabant 20-12-2017, ECLI:NL:RBOBR:2017:6606&lt;/p&gt;&lt;h4&gt;Windmolens&lt;/h4&gt;&lt;p&gt;De invulling van de participatie in het windmolenpark Noordoostpolder van 32 boeren verenigd in de Westermeerwindgroep is nog niet duidelijk. Er is een overeenkomst tussen de boeren en Westermeerwind BV, maar tegen welke de prijs de boeren kunnen deelnemen kan nog niet worden vastgesteld. Daarvoor is nader onderzoek nodig. Dat heeft de rechtbank Midden-Nederland vandaag in een tussenvonnis beslist. De groep boeren had eind vorige eeuw plannen om windmolenparken te realiseren. De groep boeren heeft die plannen laten varen omdat de gemeente besloot dat er voor de plaatsing van windturbines één integraal beleid moest komen en de boeren binnen het daarvoor door Westermeerwind BV ontplooide initiatief konden participeren. Ook vond de gemeente het belangrijk dat de inwoners van de Noordoostpolder konden participeren in het project. De boeren moesten betrokken worden bij de invulling van het gezamenlijke plan. De belangen van de boeren werden voor en bij de totstandkoming van een convenant en een bijgevoegde participatienotitie in 2002 behartigd door Westermeerwind BV. Daarbij werd als basisprincipe afgesproken dat maximaal 75% van het vermogen beschikbaar was voor deelneming door de 32 boeren, inwoners van de Noordoostpolder en overige boeren en dat de 32 boeren voor maximaal 40% van die 75% konden participeren. De rechtbank oordeelt dat er een afspraak tot stand is gekomen die Westermeerwind BV verplicht om aan die boeren de mogelijkheid te bieden om voor maximaal dat percentage deel te nemen. Dat ziet volgens de rechtbank niet alleen op participatie in het aantal gerealiseerde megawatts, maar ook op de omvang van deelneming in vennootschapsvermogen. In het kader van de voorgenomen uitwerking van de participatie heeft Westermeerwind BV in 2013 een voortgangsrapportage opgesteld. Volgens die rapportage zouden de participatievorm en het percentage van de deelneming voor de boeren worden aangepast, die daardoor beduidend lager zou uitvallen. Dit is in strijd met de eerdere overeenkomst tussen Westermeerwind BV en de 32 boeren om hen de mogelijkheid te bieden voor maximaal 30% te participeren. Volgens de boeren hebben zij het recht om hun aandeel tegen kostprijs te kopen omdat dit tijdens een bijeenkomst in december 2001 is afgesproken. Dit kan niet uit de stukken worden afgeleid. Wel is er een brief en zijn er persoonlijke aantekeningen van die bijeenkomst waarin wordt gesproken over investeringsbedragen. Ook heeft de rechtbank uit de stukken afgeleid dat Westermeerwind BV van die bijeenkomst een geluidsopname heeft gemaakt. De rechtbank heeft nu bepaald dat die opname en een gewaarmerkt transcript moeten worden ingediend. De boeren kunnen daar vervolgens op reageren. Ook acht de rechtbank het mogelijk dat van de afspraak in december 2001, waarop de boeren zich beroepen, nog ander bewijs moet worden geleverd. De rechtbank houdt daarom iedere verdere beslissing aan. Rechtbank Midden-Nederland 20-12-2017, ECLI:NL:RBMNE:2017:6285&lt;/p&gt;</content><legacyfootnotes/><footnotes><footnote/></footnotes><auteurs/><published>2018-01-29 16:44:42</published><modified>2018-01-31 14:06:58</modified><editiondate>2018-01-29</editiondate><htmlpath>https://denhollander.info/artikel/14730</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1997</searchword><id>4909</id><udhid>UDH:TvAR/4909</udhid><titel>AMEV / De Kruif (TvAR 1997/4893)</titel><searchwords><searchword>TvAR 9/1997</searchword><searchword>TvAR 1997/4893</searchword><searchword>UDH:TvAR/4909</searchword></searchwords><attachments><attachment><name>1997_nr 9_Rechtspraak_4893.pdf</name><extention>pdf</extention><url>https://denhollander.info/download/4851/ci</url></attachment></attachments><inleiding>Pachtwet, art. 1, 9, 11, 12; Rv art. 56&#13;
&#13;
Een rechtsverhouding waarbij de grondeigenaar (X) aan een ander (Y) opdraagt zijn land tegen betaling voor de teelt van gewassen te bewerken en in te zaaien en waarbij X tegelijkertijd die gewassen per ha aan Y voor een hogere prijs verkoopt en ter beschikking stelt en Y het bouwplan bepaalt, dient te worden aangemerkt als pacht. Omstandigheden waaronder Amev niet geslaagd is in het bewijs dat zij bij het jaarlijks overleg met De Kruif het bouwplan uiteindelijk naar eigen inzicht vaststelde, maar waaronder Amev wel heeft bewezen dat tussen partijen elk jaar opnieuw afspraken werden gemaakt, strekkende tot ingebruikgeving van het land voor het betreffende jaar. Volgt schriftelijke vastlegging van een voor het laatste jaar gesloten pachtovereenkomst. Compensatie van proceskosten. Zie ook Agr.r. 1995/10, 4773.</inleiding><content>Arrest in de zaak van:&#13;
AMEV Levensverzekering N.V., gevestigd en kantoorhoudende te Utrecht, appellante, procureur: mr. J.M. Bosnak,&#13;
tegen&#13;
Jan Hendrik de Kruif, wonende te Hooge Mierde, gemeente Hooge en Lage Mierde, geïntimeerde, procureur: mr. D.M.H.M. van Dijk.&#13;
1. Het geding in eerste aanleg&#13;
De pachtkamer van het kantongerecht te Til-burg heeft op 1 september 1995 tussen appel-lante - Amev - als gedaagde en geintimeerde -De Kruif - als eiser een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
2. Het geding in hoger beroep&#13;
2.1. Amev is bij exploit van 29 september 1995, met gelijktijdige dagvaarding van De Kruif voor dit hof, in hoger beroep gekomen van het vonnis van 1 september 1995, waarbij een tussen partijen met ingang van voorjaar 1988 gesloten pachtovereenkomst schriftelijk is vastgelegd.&#13;
2.2. Bij memorie van grieven heeft Amev vier grieven tegen het vonnis waarvan beroep, aan gevoerd, met conclusie dat het hof dat vonnis&#13;
zal vernietigen en, opnieuw rechtdoende, De Kruif alsnog in zijn vordering niet-ontvanke-lijk zal verklaren althans hem deze zal ontzeg-gen, met veroordeling van De Kruif in de kos-ten van beide instanties.&#13;
2.3. De Kruif heeft bij memorie van antwoord de door Amev aangevoerde grieven bestreden, met conclusie dat het hof het vonnis waarvan beroep zal bekrachtigen met veroordeling van Amev in de kosten van het hoger beroep.&#13;
2.4. Tenslotte hebben partijen de stukken doen overleggen voor het wijzen van arrest.&#13;
3. De vaststaande feiten&#13;
3.1. Verwezen wordt naar de feiten, zoals het hof die heeft vastgesteld in zijn arrest van&#13;
27 december 1994, dat in het onderhavige geschil is gewezen naar aanleiding van het hoger beroep van partijen tegen een tussen vonnis van de pachtkamer van het kantonge- recht te Tilburg d.d. 8 mei 1992.&#13;
3.2. Het gaat hier om de volgende feiten: -Bij brief van 21 april 1988 heeft Amev schriftelijk prijsopgave aan De Kruif gevraagd voor door deze te verrichten loonwerkzaam- heden op de vermelde percelen, te weten de kosten per ha voor het telen van aardappelen en snijmais (met grondbewerking en bemes- ting) alsmede voor de bemesting van grasland. De gevraagde prijsopgave volgde na een her inneringsbrief van Amev van 17 juni 1988 op&#13;
28 juni 1988, waarbij De Kruif de oppervlaktes aardappelland, maisland en grasland vermeld de met de daaraan verbonden kosten per ha. Overeenkomstig de offerte heeft Amev bij brief van 22 juli 1988 opdracht voor de loon- werkzaamheden verleend, waarbij zij een mis slag in de offerte van De Kruif verbeterde (2,6 ha in plaats van 2,7 ha maisland). Bij rekening van 15 augustus 1988 heeft De Kruif de werk- zaamheden tot een bedrag ad ƒ28.910,- ver- meerderd met 6% BTW, in rekening gebracht. Dit bedrag heeft Amev aan De Kruif uitbetaald. -Bij nota van 31 augustus 1988 heeft Amev door De Kruif op stam gekochte landbouwge- wassen, te weten aardappelen, snijmais en gras tot een bedrag ad ƒ 47.830,-, vermeerderd met 6% BTW, bij De Kruif in rekening gebracht, waarbij de onderverdeling van de oppervlaktes gewas als vermeld in de rekening van 15 augus- tus 1988 van De Kruif, werd aangehouden.&#13;
- Bij brief van 10 mei 1989 heeft Amev schrif- telijk prijsopgave aan De Kruif gevraagd voor het door deze verrichten van loonwerkzaam- heden op de vermelde percelen, te weten bemesting van grasland en telen van 2 sneden gras en grondbewerking, zaaien en poten, bemesting en onkruidbestrijding van aardap- pelen en snijmais. De prijsopgave volgde op 22 juni 1989, waarbij De Kruif een onderver- deling van de oppervlakte grasland, aardap- pelland en maisland aanhield. Bij brief van 12 juli 1989 heeft Amev de opdracht voor de loonwerkzaamheden overeenkomstig de prijs opgave verstrekt. Nadien heeft De Kruif de werkzaamheden tot een bedrag ad ƒ 17.850,- (zonder vermelding van BTW) Amev in reke- ning gebracht. Dit bedrag is door Amev aan De Kruif uitbetaald.&#13;
- Bij nota's van 10 augustus 1989 en 31 augus- tus 1989 heeft Amev aan De Kruif gras, snij mais en aardappelen als door hem (op stam) gekocht in rekening gebracht tot een bedrag ad respectievelijk ƒ 14.300,- en ƒ 19.300,- beide exclusief 6% BTW, waarbij net zoals in de vermelde nota van 31 augustus 1988 de prijs per ha werd berekend en de oppervlaktes gewas als vermeld in de rekening van De Kruif voor de loonwerkzaamheden (in dit geval ƒ 17.850,-) werden gevolgd.&#13;
-Bij brief van 30 maart 1990 heeft Amev wederom aan De Kruif schriftelijk prijsopga-ve gevraagd voor het door deze verrichten van loonwerkzaamheden op de vermelde perce-len, te weten bemesting van grasland ten behoeve van het telen van 2 sneden gras en grondbewerking, bemesting, zaaien en onkruid-bestrijding voor het telen van snijmais. Later is de prijsopgave ook nog (mondeling) gevraagd voor de teelt van boontjes en schor-seneren. De prijsopgave ten bedrage van ƒ 17.000,- volgde op 13 augustus 1990 waarbij De Kruif de oppervlaktes grasland, maisland, schorsenerenland en boontjesland aangaf en per ha offreerde. De nota van De Kruif ten bedrage van ƒ 17.000,- exclusief 6% BTW volgde op 5 september 1990 en deze is door Amev aan hem voldaan. Daarvóór had Amev De Kruif een nota d.d. 31 augustus 1990 gezonden voor door laatstgenoemde op stam gekochte landbouwgewassen ten bedrage van ƒ 34.556,- inclusief 6% BTW. De hectareinde-&#13;
ling per gewas in de offerte van De Kruif d.d. 13 augustus 1990 werd in de nota aangehouden.&#13;
- De Kruif heeft de bovenvermelde rekenin- gen van Amev steeds betaald.&#13;
- De Kruif heeft het gewas van de percelen in de vermelde jaren steeds geoogst, de akker- bouwprodukten verkocht en de overige pro- dukten in zijn veehouderijbedrijf aangewend;&#13;
- Volgens de hierboven bedoelde afspraak zou in de genoemde jaren alleen De Kruif van Amev de opdracht voor de vermelde loonwerk zaamheden verkrijgen. Dat is ook zo gebeurd.&#13;
4. De beoordeling van het geschil in&#13;
hoger beroep&#13;
4.1. Bij genoemd arrest van dit hof d.d. 27 december 1994 werd - onder (terug) ver wijzing van de zaak naar de pachtkamer van het kantongerecht te Tilburg - Amev toegela- ten, allereerst door middel van getuigen te bewijzen&#13;
1. dat partijen in 1988, 1989 en 1990 jaarlijks overleg voerden over het bouwplan voor het land in geschil en dat Amev dit bouwplan uit eindelijk naar eigen inzicht vaststelde;&#13;
2. dat in de jaren 1988, 1989 en 1990 tussen partijen elk jaar opnieuw afspraken werden gemaakt, strekkende tot de ingebruikgeving van het land in geschil voor het betreffende jaar.&#13;
4.2. Ter uitvoering van dit arrest heeft de pachtkamer van het kantongerecht op 7 april 1995 en 2 juni 1995 getuigenverhoor gehou- den, waarvan proces-verbaal is opgemaakt.&#13;
4.3. In haar eindvonnis heeft de pachtkamer van het kantongerecht beoordeeld dat Amev niet in de bewijslevering is geslaagd, noch waar het betreft het naar eigen inzicht vast stellen van het bouwplan, noch terzake van het jaarlijks maken van afspraken omtrent de ingebruikgeving van het land.&#13;
4.4. Met de grieven wordt dit oordeel van de pachtkamer van het kantongerecht in volle omvang bestreden.&#13;
4.5. Ad onderdeel 1 van de bewijsopdracht Dienaangaande heeft H. van Medenbach, wonende te Wageningen, rentmeester van Amev, in eerste aanleg als getuige het volgen de, voor zover hier van belang, verklaard:&#13;
"Elk jaar, heel vroeg in het jaar, in de periode&#13;
januari tot en met maart, vond ten kantore van 'De Utrecht' in Elsbeek overleg plaats tussen De Kruif, Maillé en mij over het te ver-richten loonwerk op het Bolgoor en over de verkoop van de te telen gewassen. Vaak was het De Kruif die al in januari opbelde met verzoek om een afspraak te maken. Zowel hij als wij hadden concrete ideeën over hetgeen op het perceel geteeld zou gaan worden. De keuzemogelijkheden waren de facto nogal beperkt en onze ideeën kwamen veelal vrijwel overeen, zodat wij zonder problemen elk jaar tot concrete afspraken kwamen. Amev stelde dus vast wat er geteeld zou worden, deels op voorstel van, en in goed overleg met, De Kruif. Het ging ons erom dat een financieel positief resultaat werd bereikt. Het was dus zo dat elk jaar alle afspraken voor het te ver-richten loonwerk werden gemaakt, en wel heel vroeg in het jaar. Het woord loonwerk viel in die gesprekken ook meermalen. U wijst erop dat in de jaren 1988 tot en met 1990 de correspondentie tussen Amev en De Kruif in veel latere tijd van het jaar plaatsvond. Die brieven over en weer ... hadden alleen een for-meel karakter, te weten het bevestigen van afspraken die al voordien keihard waren gemaakt. Daarmee bedoel ik dat tevoren ook reeds de bedragen, oppervlakten, gewassen en bewerkingen welke in de opgaven van De Kruif werden genoemd heel concreet en tot op de gulden nauwkeurig bekend waren."&#13;
Voorts heeft H. Maillé, wonende te Esbeek, opzichter van Amev, bij het getuigenverhoor in eerste aanleg de volgende verklaring afge-legd, voor zover hier van belang:&#13;
"Ik kan u verklaren dat elk jaar overleg met De Kruif plaatsvond over de exploitatie van het Bolgoor. Dat verliep als volgt. Op voorstel van De Kruif of van mij zelf werd een afspraak gemaakt ten kantore van ons bedrijf in Esbeek. Aan de hand van de agenda's die ik heb meegebracht laat ik zien dat gesprekken met De Kruif aldaar hebben plaatsgevonden op 11 januari 1988, 6 maart 1989 en 29 januari 1990. Daarbij was behalve mij zelf en De Kruif ook nog de heer Van Medenbach aan-wezig. Elk jaar werd gesproken over de exploitatie in uitsluitend het komende sei-&#13;
zoen, dat zelfde kalenderjaar dus. Meestal kwam De Kruif met een voorstel omtrent de te telen gewassen. Meestal ook gingen wij met zijn voorstel akkoord. Het gesprek vond altijd plaats aan de hand van een kaart van het Bolgoor en omgeving die ik u thans toon. Tij-dens het gesprek werden precieze afspraken gemaakt over de te telen gewassen en de oppervlakten. Daarmee bedoel ik ook de per-ceelsnummers zoals die later op onze nota's werden vermeld. Over de kosten werden tij-dens voornoemde gesprekken geen afspraken gemaakt omdat die kosten nu eenmaal zo vroeg in het jaar nog niet precies bekend waren. Er werd dus niet over specifieke bedragen gesproken. Ik heb wel eens gezien dat er vee liep op het Bolgoor. Dat was niet zo met De Kruif afgesproken maar dat werd oogluikend door mij toegestaan."&#13;
De Kruif zelf heeft als getuige onder meer het volgende verklaard:&#13;
"Het klopt dat in de jaren 1988 en daarna jaarlijks vroeg in dat jaar een gesprek plaats-vond op het kantoor van Amev tussen de heren Van Medenbach en Maillé enerzijds en mij anderzijds. Meestal nam ik het initiatief door Maillé op te bellen en een afspraak te maken. Bij die gesprekken werd gesproken over de exploitatie van het Bolgoor, waaron-der de prijs per ha en andere kwesties. Men vroeg mij wat ik van plan was dat jaar te gaan telen. Ik had op dat moment dan al in mijn hoofd wat het bouwplan moest zijn en ik deelde dan ook aan de heren mee wat ik wilde gaan verbouwen. Er vonden dan onderhande-lingen plaats over de prijs per ha."&#13;
4.6. In rechtsoverweging 3 van zijn arrest van 27 december 1994 heeft het hof overwogen dat een rechtsverhouding, waarbij de grondei- genaar (X) aan een ander (Y) opdraagt zijn land tegen betaling voor de teelt van gewassen te bewerken en in te zaaien en waarbij X tege- lijkertijd die gewassen per ha aan Y voor een hogere prijs verkoopt en ter beschikking stelt en Y het bouwplan bepaald, dient te worden aangemerkt als pacht.&#13;
4.7. Uit verklaringen van Van Medenbach en Maillé kan niet met voldoende zekerheid wor-&#13;
den afgeleid dat Amev het bouwplan voor het Bolgoor jaarlijks bij de vermelde gesprekken met De Kruif naar eigen inzicht vaststelde in die zin dat Van Medenbach en Maillé over dat bouwplan beslissingen namen en dat het bij gesprekken niet bleef bij overleg over het bouwplan op de voet van gelijkwaardigheid waarbij Amev zich een inzicht kon vormen welke financiële afspraken met De Kruif voor het betreffende jaar zouden kunnen worden gemaakt. Hiermee is in overeenstemming dat Van Medenbach als getuige verklaarde dat het hem en Maillé erom ging dat een financieel positief resultaat werd bereikt. Van Meden-bach verklaarde voorts dat de ideeën van de deelnemers aan de gesprekken over wat er op het Bolgoor geteeld zou gaan worden vrijwel overeen kwamen "zodat we zonder problemen elk jaar tot concrete afspraken kwamen". Mail-lé verklaarde dat De Kruif meestal met een voorstel omtrent de te telen gewassen kwam en dat hij en Van Medenbach meestal met diens voorstel akkoord gingen. Volgens De Kruif zelf had hij bij de gesprekken al in zijn hoofd wat het bouwplan moest zijn en hij deelde dat dan aan Van Medenbach en Maillé mede nadat hem werd gevraagd wat hij van plan was het betreffende jaar te gaan telen. De verklaring van Van Medenbach dat het "dus" zo was dat elk jaar alle afspraken over het te verrichten "loonwerk" werden gemaakt, betreft een door deze getuige gemaakte gevolgtrekking, waar-toe de verklaringen onvoldoende aanleiding geven. Dat het woord "loonwerk" tijdens de gesprekken meermalen viel, zoals de getuige Van Medenbach heeft verklaard, sluit niet uit dat het bouwplan door De Kruif werd vastge-steld, waarbij nog opmerking verdient dat J.M.L.C. van Raak, wonende te Hooge Mier-de, loonwerker, in eerste aanleg als getuige heeft verklaard dat hij steeds in opdracht van De Kruif in de loop van de jaren vele malen loonwerk op het Bolgoor heeft verricht, zoals zaaien en oogsten. Dat Maillé toeliet dat De Kruif vee op het Bolgoor liet lopen, wijst er niet op dat Amev De Kruif aan een door haar vastgesteld bouwplan hield. Tenslotte valt op dat er in de getuigenverklaringen geen sprake van is dat Van Medenbach en Maillé ooit wij-zigingen hebben aangebracht in de plannen van De Kruif over de te telen gewassen.&#13;
In geval van loonwerk ligt het ook minder voor de hand dat de loonwerker zelf met voorstellen (Maillé) of concrete ideeën (Van Medenbach) over de te telen gewassen komt. Het initiatief terzake ligt dan zo niet geheel dan toch in overwegende mate bij de op-drachtgever (de exploitant van de landbouw-grond) hetgeen onverlet laat dat dit initiatief wel aan de ervaring en kennis van de loonwer-ker kan worden getoetst.&#13;
4.8. Samenvattend is het hof van oordeel dat de pachtkamer van het kantongerecht met juistheid heeft geoordeeld dat Amev niet geslaagd is in de bewijslevering met betrek king tot dit onderdeel van het probandum.&#13;
4.9. Ad onderdeel 2 van de bewijsopdracht De Kruif heeft zelf als getuige verklaard dat de jaarlijkse gesprekken met Van Medenbach en Maillé onderhandelingen betroffen over de door hem te betalen prijs per ha. Daartoe maakte meestal De Kruif in het begin van ieder jaar een afspraak met Amev. Het staat vast dat de tegenprestatie van De Kruif telkenjare veranderde. Aangenomen dat die tegenprestatie tijdens de jaarlijkse gesprekken elk jaar opnieuw werd begroot of vastgesteld na onderhandelingen daarover, acht het hof bewezen dat tussen partijen jaarlijks een nieu- we overeenkomt werd gesloten ook al werden partijen het over die tegenprestatie jaarlijks zonder problemen eens. De Kruif heeft nog wel als getuige verklaard dat hij met Van Medenbach in 1988 heeft afgesproken dat hij voortaan vrij was in het gebruik van het land hetgeen zou wijzen op een gebruik van het Bolgoor voor onbepaalde tijd. De Kruif staat in die verklaring echter alleen.&#13;
4.10. Anders dan de pachtkamer van het kan tongerecht acht het hof dit onderdeel van het probandum wel bewezen.&#13;
De grief 2 van Amev is in zoverre gegrond.&#13;
Slotsom&#13;
4.10. Uit het bovenstaande vloeit voort dat de pachtkamer van het kantongerecht terecht een tussen partijen gesloten mondeling pachtover-eenkomst met betrekking tot het Bolgoor schrif-telijk heeft vastgelegd. De grieven, zoals toe-gelicht, zijn in zoverre ongegrond. Het vonnis kan echter niet in stand blijven nu die pacht-overeenkomst voor de wettelijke duur van zes&#13;
jaren schriftelijk is vastgesteld. Waar partijen over en weer in het ongelijk zijn gesteld, acht het hof termen aanwezig de kosten in beide in-stanties te compenseren. De grief 4 van Amev is in zoverre eveneens gegrond. Alleen de pacht-overeenkomst voor het jaar 1990 zal schrifte-lijk worden vastgelegd omdat de vorige pacht-overeenkomsten, voor elk betreffend jaar 1988 en 1986 gesloten, zijn geëxpireerd. Het algemeen bewijsaanbod van Amev voor het geval dat zij terzake van het probandum nog getuigen zou moeten doen horen, wordt als te vaag gepasseerd.&#13;
5. Beslissing&#13;
Het hof, recht doende in hoger beroep: vernietigt het vonnis van de pachtkamer van het kantongerecht te Tilburg d.d. 1 september 1995, waarvan beroep, en opnieuw rechtdoen-de, legt schriftelijk vast de tussen Amev als verpachtster en De Kruif als pachter voor het jaar 1990 gesloten pachtovereenkomst betref-fende de percelen, kadastraal bekend gemeen-te Hooge en Lage Mierde, sectie F 3, nummers 291, 292 en 317 (alle gedeeltelijk), groot 19.98 ha, plaatselijk bekend "Het Bolgoor", zulks met ingang van voorjaar - te weten 15 maart -1990 tegen een pachtprijs van ƒ 16.536,-, een en ander behoudens de werking van artikel 9, lid 1 van de Pachtwet en de eventuele toepas-sing van artikel 9, lid 2, van die wet; compenseert de proceskosten tussen partijen aldus dat ieder van partijen de hare zal dragen; ontzegt het meer of anders gevorderde.</content><legacyfootnotes/><footnotes><footnote/></footnotes><auteurs/><published>1997-09-01 00:00:00</published><modified>1996-10-01 00:00:00</modified><editiondate>1997-09-01</editiondate><htmlpath>https://denhollander.info/artikel/4909</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2000</searchword><id>4748</id><udhid>UDH:TvAR/4748</udhid><titel>Van der Wal / Gemeente Nijefurd (TvAR 2000/5005b)</titel><searchwords><searchword>TvAR 3/2000</searchword><searchword>TvAR 2000/5005b</searchword><searchword>UDH:TvAR/4748</searchword></searchwords><attachments><attachment><name>2000_nr 3_Rechtspraak_5005b.pdf</name><extention>pdf</extention><url>https://denhollander.info/download/4690/ci</url></attachment></attachments><inleiding>[Pachtwet art. 36; Gemeentewet art. 108,&#13;
147, 156, 164]&#13;
&#13;
Niet gebleken van raadsbesluit waarbij&#13;
B &amp;W zijn gemachtigd tot het voeren van&#13;
het rechtsgeding. Nu de gemeente optreedt&#13;
als geïntimeerde, heeft dit geen andere&#13;
consequenties dan dat het gevoerde verweer&#13;
buiten beschouwing wordt gelaten.&#13;
Voor incidenteel hoger beroep is echter&#13;
geen plaats: daarin kan gemeente derhalve&#13;
niet worden ontvangen.&#13;
Bevoegdheid tot pachtopzegging berust bij&#13;
gemeenteraad. In casu geen machtiging ter&#13;
zake van B &amp;W. Pachtopzegging niet rechtsgeldig:&#13;
pachtovereenkomst van rechtswege&#13;
met zes jaar verlengd.</inleiding><content>BESCHIKKING IN DE ZAAK VAN:&#13;
Jan van der Wal te Stavoren,&#13;
appellant, incidenteel geïntimeerde,&#13;
procureur: mr. M.M.J.J. Gerrits,&#13;
tegen:&#13;
de gemeente Nijefurd te Workum, gemeente&#13;
Nijefurd,&#13;
geïntimeerde, incidenteel appellante,&#13;
procureur: mr. J.H. van Vliet&#13;
1. Het geding in eerste aanleg&#13;
1.1 De pachtkamer van het kantongerecht te&#13;
Sneek heeft op 8 oktober 1997 tussen partijen&#13;
een beschikking gegeven, waarbij is afgewezen&#13;
het verzoek van appellant tot verlenging&#13;
van de tussen hem als pachter en de Gemeente&#13;
Nijefurd als verpachtster bestaande en behoudens&#13;
verlenging op 27 maart 1998 eindigende&#13;
pachtovereenkomst met betrekking tot 2.36.07&#13;
ha grasland, kadastraal bekend gemeente Staveren,&#13;
sectie C, nrs. 175, 177 en 224.&#13;
1.2 Voormelde beschikking is gegeven uit&#13;
overweging in hoofdzaak dat de aan pachter&#13;
gedane pachtopzegging rechtsgeldig is, alsmede&#13;
dat ten aanzien van pachter geen plaats is&#13;
voor verlenging van de pachtovereenkomst&#13;
aangezien hij ouder is dan 65 jaar en verpachtster&#13;
zich deswege verzet tegen die verlenging,&#13;
terwijl, nu de vordering van pachter tot indeplaatsstelling&#13;
van zijn dochter en schoonzoon&#13;
moet worden afgewezen, geen termen aanwezig&#13;
zijn om op grond van artikel 38a, lid 2,&#13;
Pachtwet de pachtovereenkomst te verlengen.&#13;
2. Het geding in hoger beroep&#13;
2.1 Appellant is bij op 7 november 1997 ter&#13;
griffie van het hof ingekomen beroepschrift in&#13;
hoger beroep gekomen van voormelde&#13;
beschikking, met verzoek die beschikking te&#13;
vernietigen en, primair hem alsnog niet-ontvankelijk&#13;
te verklaren in zijn verzoek om verlenging,&#13;
subsidiair de tussen partijen gesloten&#13;
pachtovereenkomst te verlengen met de wettelijke&#13;
termijn of met een zodanige termijn als&#13;
het hof billijk zal achten, alsmede verpachtster&#13;
te veroordelen in de proceskosten van beide&#13;
instanties.&#13;
2.2 Verpachtster heeft bij op 9 december 1997&#13;
ter griffie van het hof ingekomen verweerschrift&#13;
verweer gevoerd alsmede incidenteel&#13;
hoger beroep ingesteld, een en ander met conclusie&#13;
dat het hof de beschikking, waarvan&#13;
beroep, zal bevestigen, zo nodig onder verbetering&#13;
van gronden, met veroordeling van&#13;
pachter in de proceskosten van beide instanties.&#13;
2.3 Op 16 maart 1998 heeft in raadkamer van&#13;
het hof een mondelinge behandeling van het&#13;
hoger beroep plaats gehad, waarbij aanwezig&#13;
waren D.A. de Vries-Van der Wal en B. de&#13;
Vries, dochter respectievelijk schoonzoon van&#13;
pachter, bijgestaan door de procureur van pachter,&#13;
alsmede namens verpachtster A. Landman&#13;
en T. Folkertsma, respectievelijk medewerker&#13;
van de sector Wonen en Werken en medewerker&#13;
van de sector Middelen van de gemeente&#13;
Nijefurd, bijgestaan door mr P. Stehouwer,&#13;
advocaat te Leeuwarden.&#13;
2.4 Van de zijde van partijen zijn ter zitting&#13;
van het hof inlichtingen verstrekt, waarna de&#13;
raadslieden de wederzijdse standpunten nader&#13;
hebben toegelicht, beiden mede aan de hand&#13;
van pleitnotities.&#13;
3. De grieven&#13;
De grieven luiden:&#13;
in het principaal hoger beroep:&#13;
I. Ten onrechte heeft de Pachtkamer van het&#13;
kantongerecht de vordering van Van der Wal&#13;
strekkende tot niet-ontvankelijkverklaring&#13;
afgewezen.&#13;
II. Ten onrechte heeft de Pachtkamer van het&#13;
kantongerecht het verzoek om pachtverlenging&#13;
afgewezen.&#13;
in het incidenteel hoger beroep:&#13;
Ten onrechte heeft de Pachtkamer van het&#13;
kantongerecht overwogen en beslist “dat zich&#13;
de verplichte afwijzingsgrond voor afwijzing&#13;
van het verzoek van artikel 38a, lid 1, Pachtwet&#13;
voor zou hebben gedaan, ware het niet&#13;
dat zich de situatie van lid 2 van dat artikel&#13;
– naar tussen partijen vaststaat – voordoet, nu&#13;
Van der Wal de indeplaatsstelling als pachter&#13;
van – onder meer – zijn dochter heeft gevorderd”.&#13;
4. De mondelinge behandeling&#13;
Ter zitting van het hof is – niet of onvoldoende&#13;
weersproken – van de zijde van partijen&#13;
verklaard als weergegeven in het proces-verbaal&#13;
van de op diezelfde zitting in de eveneens&#13;
voor dit hof tussen partijen aanhangige indeplaatsstellingprocedure&#13;
(rolnummer 97/809 P)&#13;
gehouden comparitie van partijen en de voorgestelde&#13;
pachters. De inhoud van dat procesverbaal&#13;
moet als hier herhaald en ingelast&#13;
worden beschouwd.&#13;
5. Beoordeling van het geschil in&#13;
hoger beroep&#13;
5.1 Ter zitting van het hof is – zulks ter gelegenheid&#13;
van het naar aanleiding van een vraag&#13;
van de raadsman van pachter daaromtrent&#13;
verhandelde – niet gebleken dat aan de zijde&#13;
van de Gemeente sprake is geweest van een&#13;
raadsbesluit waarbij het College van Burgemeester&#13;
en Wethouders is gemachtigd tot het&#13;
voeren van het onderhavige rechtsgeding en&#13;
evenmin is komen vast te staan dat zulk een&#13;
bevoegdheid berust op grond van een door de&#13;
Gemeenteraad aan genoemd college verstrekte&#13;
algemene machtiging c.q. delegatie.&#13;
5.2 Naar het oordeel van het hof heeft het&#13;
vorenstaande in een geval als het onderhavige,&#13;
waarin de Gemeente optreedt als verweerster&#13;
respectievelijk geïntimeerde, geen andere consequenties&#13;
dan dat het gevoerde verweer buiten&#13;
beschouwing wordt gelaten. Voor incidenteel&#13;
hoger beroep is evenwel geen plaats,&#13;
weshalve de Gemeente daarin niet kan worden&#13;
ontvangen.&#13;
5.3 De bevoegdheid om te besluiten tot het&#13;
doen van een kennisgeving als bedoeld in artikel&#13;
36, lid 2, Pachtwet (pachtopzegging) berust&#13;
ingevolge het bepaalde in artikel 147 juncto&#13;
108 Gemeentewet bij de Gemeenteraad. Het&#13;
hof kan verpachtster in haar tot een andere&#13;
conclusie leidende betoog dan ook niet volgen.&#13;
5.4 Verpachtster voert subsidiair aan dat het&#13;
College van Burgemeester en Wethouders tot&#13;
de onderhavige pachtopzegging was gemachtigd&#13;
krachtens raadsbesluit van 7 juli 1987,&#13;
maar ook hierin kan het hof haar niet volgen.&#13;
Voormeld raadsbesluit luidt immers als volgt:&#13;
“Zonder hoofdelijke stemming wordt overeenkomstig&#13;
het voorstel van burgemeester en&#13;
wethouders besloten dat pacht eindigt aan het&#13;
eind van het pachtjaar, waarin de pachter de&#13;
leeftijd van 65 jaar bereikt”.&#13;
Dit is niet anders te lezen dan als een algemeen&#13;
besluit tot het door de Gemeente volgen&#13;
van een bepaald beleid ter zake en het kan&#13;
geenszins worden aangemerkt als een mandatering&#13;
aan of machtiging van het College van&#13;
Burgemeester en Wethouders om in voorkomende&#13;
gevallen de pacht aan een pachter op&#13;
te zeggen.&#13;
5.5 Het vorenstaande klemt in casu des te&#13;
meer nu het hier om een pachtovereenkomst&#13;
gaat die is aangegaan op een moment dat&#13;
pachter de leeftijd van 65 jaar al ruimschoots&#13;
gepasseerd was; hij was toen 76 jaar. Het ligt&#13;
alsdan niet in de rede een raadsbesluit als in&#13;
1987 genomen – nog afgezien van de inhoud&#13;
daarvan – op de onderhavige rechtsverhouding&#13;
van toepassing te achten.&#13;
5.6 Nu overigens van een besluit van de&#13;
Gemeenteraad, op grond waarvan het College&#13;
van Burgemeester en Wethouders van de gemeente&#13;
Nijefurd bevoegd geacht kon worden&#13;
om de pachtovereenkomst in geschil op te&#13;
zeggen, niet is gebleken, moet de namens dat&#13;
college gedane pachtopzegging bij deurwaardersexploot&#13;
van 25 maart 1997 als niet rechtsgeldig&#13;
worden beschouwd. Dit brengt mee&#13;
dat de pachtovereenkomst in geschil bij&#13;
gebreke van een rechtsgeldige kennisgeving ex&#13;
artikel 36, lid 2, Pachtwet ingevolge lid 1 van&#13;
dat artikel van rechtswege is verlengd met zes&#13;
jaar, mitsdien tot 27 maart 2004.&#13;
5.7 Het vorenoverwogene houdt in dat grief I&#13;
van het principaal hoger beroep doel treft; grief&#13;
II van dat beroep behoeft geen bespreking; dit&#13;
laatste geldt ook ten aanzien van de in het&#13;
incidenteel hoger beroep opgeworpen grief.&#13;
6. Slotsom&#13;
6.1 In het principaal hoger beroep moet de&#13;
beschikking, waarvan beroep, worden vernietigd&#13;
en pachter moet alsnog niet-ontvankelijk&#13;
in zijn verlengingsverzoek worden verklaard.&#13;
Verpachtster moet niet-ontvankelijk worden&#13;
verklaard in haar incidenteel hoger beroep.&#13;
6.2 Voorts moet verpachtster als de in het&#13;
ongelijk gestelde partij worden veroordeeld in&#13;
de proceskosten van beide instanties.&#13;
Beslissing&#13;
Het hof, beschikkende in hoger beroep:&#13;
in het principaal hoger beroep:&#13;
vernietigt de door de Pachtkamer van het&#13;
kantongerecht te Sneek tussen partijen gegeven&#13;
beschikking van 8 oktober 1997, waarvan&#13;
beroep, en opnieuw beschikkende,&#13;
verklaart pachter niet-ontvankelijk in zijn&#13;
verzoek tot verlenging van de tussen partijen&#13;
bestaande pachtovereenkomst met betrekking&#13;
tot 2.36.07 ha grasland, kadastraal bekend&#13;
gemeente Staveren, sectie C. nrs. 175, 177 en&#13;
224;&#13;
verstaat dat voormelde pachtovereenkomst&#13;
van rechtswege is verlengd met zes jaar, eindigend&#13;
27 maart 2004;&#13;
in het incidenteel hoger beroep:&#13;
verklaart verpachtster niet-ontvankelijk in&#13;
haar hoger beroep;&#13;
in het principaal en in het incidenteel hoger&#13;
beroep:&#13;
veroordeelt verpachtster in de in beide instanties&#13;
tussen partijen gevallen proceskosten, aan&#13;
de zijde van pachter tot heden begroot voor&#13;
de eerste aanleg op ƒ 500,– en voor het hoger&#13;
beroep op ƒ 440,– voor verschotten en ƒ 2100,–&#13;
voor salaris van de procureur.</content><legacyfootnotes/><footnotes><footnote/></footnotes><auteurs/><published>2000-03-01 00:00:00</published><modified>2017-06-16 16:17:51</modified><editiondate>2000-03-01</editiondate><htmlpath>https://denhollander.info/artikel/4748</htmlpath></article>
</articles></edition>
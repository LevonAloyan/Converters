<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2009</searchword><id>8136</id><udhid>UDH:TvAR/8136</udhid><titel>Wetgeving en literatuur</titel><searchwords><searchword>TvAR 4/2009</searchword><searchword>UDH:TvAR/8136</searchword></searchwords><attachments><attachment><name>TvAR-4-2009-WetRegelgeving.pdf</name><extention>pdf</extention><url>https://denhollander.info/download/7350/ci</url></attachment></attachments><inleiding>Pacht&#13;
Toeslagrechten&#13;
In het Land- en Tuinbouw Bulletin&#13;
van februari 2009 (LTB/2, p. 13), beschrijft&#13;
en becommentarieert Mertens&#13;
het arrest Van Dijk/Kampen van het&#13;
Pachthof Arnhem van 28 oktober&#13;
2008 (Agr.r. 2008/5476, met noot&#13;
D.W. Bruil). In dat arrest stelt het&#13;
pachthof prejudiciële vragen aan het&#13;
Hof van Justitie van de Europese Gemeenschappen&#13;
over de vraag aan wie&#13;
de toeslagrechten toekomen bij het&#13;
einde van de pacht. Ook het vonnis in&#13;
eerste aanleg van de Rechtbank&#13;
Zwolle-Lelystad van 25 september&#13;
2008 (Agr.r. 2008/5408, met noot&#13;
D.W. Bruil) wordt besproken.</inleiding><content>Samenvatting pachtuitspraken&#13;
L.P.J. Mertens geeft in de maartuitgave&#13;
van het Land- en Tuinbouw Bulletin&#13;
een samenvatting van een aantal pachtuitspraken&#13;
dat in de tweede helft van&#13;
2008 is gewezen (LTB 2009/3, p. 12).&#13;
Zakelijke rechten&#13;
Wet voorkeursrecht gemeenten&#13;
Over het verdwijnen van vergelijkingstransacties&#13;
als gevolg van het gebruik&#13;
van gemeenten van het recht tot vestiging&#13;
van een voorkeursrecht op nog te&#13;
bebouwen grond schrijft P.S.A. Overwater&#13;
in het Land- en Tuinbouw Bulletin&#13;
van maart. De titel luidt: ‘Het verdwijnen&#13;
van vergelijkingstransacties’&#13;
(LTB/3, p. 5).&#13;
Ruimtelijke Ordening&#13;
Onteigening&#13;
De belangrijkste arresten van de Hoge&#13;
Raad met betrekking tot onteigening&#13;
in 2008 zijn gepubliceerd in het Landbouw-&#13;
en Tuinbouw Bulletin onder de&#13;
titel ‘Kroniek arresten Hoge Raad onteigeningszaken&#13;
2008`. De auteur is&#13;
J.J. van der Gouw. Het eerste deel is&#13;
verschenen in het februarinummer&#13;
(LTB 2009/2, p. 15), het tweede in het&#13;
maartnummer (LTB 2009/3, p. 7).&#13;
Rechtspraak: onteigening&#13;
Over de omvang van de schadeloosstelling&#13;
in een geval van onteigening van&#13;
landbouwgrond ten behoeve van de&#13;
aanleg van een snelweg gaat een recent&#13;
arrest van de Hoge Raad van 13 februari&#13;
2009, LJN BG5692.&#13;
Rechtspraak: agrarische bedrijfs -&#13;
woning; gebruik in strijd met&#13;
bestemmingsplan&#13;
Een voorbeeld van een zaak waarin de&#13;
Afdeling oordeelt dat B&amp;W ten onrechte&#13;
hebben nagelaten om handhavend&#13;
op te treden tegen het gebruik&#13;
van een agrarische bedrijfswoning als&#13;
burgerwoning is: ABRS 4 maart 2009,&#13;
LJN BH4646 (deze uitspraak is gepubliceerd&#13;
in deze uitgave van het tijdschrift&#13;
onder nummer 5511). De enkele&#13;
omstandigheid dat B&amp;W reeds 27&#13;
jaar bekend waren met de overtreding,&#13;
en daartegen nooit handhavend hebben&#13;
opgetreden, is onvoldoende om&#13;
tot het oordeel te komen dat B&amp;W&#13;
daardoor bij belanghebbende het gerechtvaardigd&#13;
vertrouwen hebben gewekt&#13;
dat daartegen niet meer handhavend&#13;
wordt opgetreden. Dat de gedwongen&#13;
verhuizing vanwege de&#13;
zwakke gezondheid van belanghebbende&#13;
ingrijpende gevolgen heeft, kan&#13;
ook niet als bijzondere omstandigheid&#13;
worden aangemerkt op grond waarvan&#13;
B&amp;W in redelijkheid van handhavend&#13;
optreden hadden behoren af te zien.&#13;
ABRS 11 maart 2009, LJN BH5552&#13;
(zie deze uitgave van het tijdschrift&#13;
onder nummer 5512) is een voorbeeld&#13;
van een zaak waarin het besluit van&#13;
B&amp;W om handhavend op te treden&#13;
tegen het gebruik van een agrarische&#13;
bedrijfswoning als woning voor seizoensarbeiders&#13;
volgens de Afdeling in&#13;
strijd is met het gelijkheidsbeginsel. In&#13;
de betreffende gemeente werden naar&#13;
schatting veertig bedrijfswoningen in&#13;
strijd met de bestemming gebruikt,&#13;
maar slechts in twee gevallen (waaronder&#13;
het onderhavige) is handhavend&#13;
opgetreden. Volgens de Afdeling hebben&#13;
B&amp;W niet kunnen verduidelijken&#13;
waarom het onderhavige geval zodanig&#13;
afwijkt van de andere achtendertig gevallen,&#13;
dat handhaving in dit geval wel&#13;
op zijn plaats is. Het enkele feit dat in&#13;
dit geval door een derde is verzocht om&#13;
handhavend op te treden en in de andere&#13;
gevallen niet, kan het verschil in&#13;
handelswijze niet rechtvaardigen.&#13;
Beheer landelijk gebied&#13;
Rechtspraak: vergunning art. 19d&#13;
Natuurbeschermingswet 1998&#13;
In ABRS 4 maart 2009, LJN BH4662&#13;
oordeelt de Afdeling dat het college&#13;
van Gedeputeerde Staten een aanvraag&#13;
voor een vergunning voor de uitbreiding&#13;
van een rundveehouderijbedrijf&#13;
op grond van art. 19d van de Natuurbeschermingswet&#13;
1998, terecht buiten&#13;
behandeling heeft gesteld vanwege een&#13;
onvoldoende concreet salderingsvoorstel&#13;
zijdens de aanvrager. De Afdeling&#13;
acht het niet onredelijk dat het college&#13;
het niet tot zijn taak beschouwt om te&#13;
bepalen welk deel van de rechten voor&#13;
het houden van dieren (aantallen en&#13;
soorten) zal moeten worden ingeleverd&#13;
om de gewenste uitbreiding van het&#13;
melkveehouderijbedrijf mogelijk te&#13;
maken. Het is aan de aanvrager dit&#13;
exact aan te geven.&#13;
Dieren&#13;
Wetsvoorstel tot wijziging van de&#13;
Gezondheids- en welzijnswet voor&#13;
dieren (GWWD)&#13;
Het wetsvoorstel tot wijziging van de&#13;
GWWD voor dieren strekkende tot&#13;
het opnemen van bepalingen inzake&#13;
bestuurlijke boetes is door de vaste commissie voor LNV positief ontvangen.&#13;
Dit blijkt uit een verslag van 19&#13;
februari 2009 (Kamerstukken II&#13;
2008/09, 31 814, nr. 5). De commissie&#13;
oordeelt dat de openbare behandeling&#13;
van het wetsvoorstel voldoende is&#13;
voorbereid (met als voorbehoud dat de&#13;
regering de in het verslag opgenomen&#13;
vragen afdoende beantwoordt).&#13;
Dierziekten&#13;
De Regeling tijdelijke maatregelen&#13;
dierziekten heeft verschillende wijzigingen&#13;
ondergaan, zie:&#13;
– de regeling van de Minister van&#13;
LNV van 11 februari 2009 (nr.&#13;
TRCJZ/2009/362), Stcrt. 18 februari&#13;
2009, 33. Met deze regeling&#13;
is de dubbele reinigings- en ontsmettingsplicht&#13;
komen te vervallen&#13;
die per 15 december gold voor vervoermiddelen&#13;
die gebruikt werden&#13;
voor gevogelte of broedeieren afkomstig&#13;
uit de Duitse deelstaat&#13;
Nedersaksen (aanleiding voor de&#13;
destijds ingestelde dubbele reinigings-&#13;
en ontsmettingsplicht was&#13;
de in Duitsland vastgestelde milde&#13;
variant van vogelgriep, zie: Agr.r.&#13;
2009, p. 62);&#13;
– de regeling van de Minister van&#13;
LNV van 6 maart 2009 (nr.&#13;
TRCJZ/2009/612), Stcrt. 12&#13;
maart 2009, 49. Met deze regeling&#13;
zijn met ingang van 6 maart 2009&#13;
(17.00 uur) de maatregelen komen&#13;
te vervallen die voordien op grond&#13;
van de Regeling tijdelijke dierziekten&#13;
golden ter voorkoming van&#13;
verdere verspreiding van bluetongue&#13;
serotype 6. Reden: het vaccinvirus&#13;
bluetongue serotype 6 is in&#13;
Nederland dusdanig afgezwakt dat&#13;
het geen veterinair risico meer oplevert&#13;
voor herkauwers. Nederland&#13;
wordt nu slechts aangemerkt als&#13;
beperkingsgebied voor bluetongue&#13;
serotype 8.&#13;
Het gebruik van antibiotica in de Nederlandse&#13;
veehouderij heeft de nodige&#13;
politieke belangstelling. Op 3 december&#13;
2008 is tussen de sectoren varkens,&#13;
vleeskuikens, vleeskalveren en melk-/&#13;
vleesvee rund het ‘Convenant antibioticaresistentie&#13;
dierhouderij’ gesloten.&#13;
Hierin zijn afspraken vastgelegd, die&#13;
moeten leiden tot een vermindering&#13;
van antibioticagebruik en antibioticaresistentie&#13;
in de dierhouderij (zie de&#13;
brief van de minister aan de Tweede&#13;
Kamer van 8 december 2008: Kamerstukken&#13;
II 2008/09, 29 683, nr. 22).&#13;
Op 18 februari 2009 is het convenant&#13;
uitvoerig besproken tijdens het algemeen&#13;
overleg van de vaste commissie&#13;
voor LNV en de Ministers van LNV&#13;
en VWS (Kamerstukken II 2008/09,&#13;
29 683, nr. 27, verslag 16 maart&#13;
2009). De minister (van LNV) benadrukt&#13;
daarin dat het sluiten van het&#13;
convenant slechts een eerste stap is. De&#13;
jaren 2009 tot 2011 staan in het teken&#13;
van de uitvoering ervan.&#13;
In een brief van 17 maart 2009 aan de&#13;
Tweede Kamer kondigt de minister&#13;
een vaccinatiecampagne aan tegen Qkoorts&#13;
(Kamerstukken II 2008/09, 28&#13;
286 en 30 669, nr. 266). In een groot&#13;
deel van Zuid-Nederland zullen houders&#13;
van professionele melkgeiten- en&#13;
melkschapenbedrijven met meer dan&#13;
50 dieren en bedrijven met een publieksfunctie&#13;
(zoals zorgboerderijen,&#13;
kinderboerderijen, dierentuinen) verplicht&#13;
worden hun schapen en geiten&#13;
te vaccineren. De overige houders van&#13;
geiten en schapen wordt de mogelijkheid&#13;
geboden vrijwillig te vaccineren.&#13;
Bij verplichte vaccinatie vergoedt de&#13;
overheid de kosten van de dierenarts&#13;
en het vaccin. Bij vrijwillige vaccinatie&#13;
wordt alleen het vaccin vergoed.&#13;
Verrijkte kooien&#13;
De minister heeft antwoord gegeven&#13;
op 24 vragen van de vaste commissie&#13;
voor LNV over het verbod op een verrijkte&#13;
kooi (Kamerstukken II 2008/09,&#13;
28 286, nr. 262, lijst met vragen en&#13;
antwoorden 17 februari 2009). Onder&#13;
andere geeft de minister desgevraagd&#13;
aan dat zij niet bereid is het verbod op&#13;
de verrijkte kooi verder te vervroegen&#13;
naar 2012. Ook geeft de minister aan&#13;
op welke wijze duidelijkheid komt&#13;
over de emissiefactor voor ammoniak,&#13;
geur- en fijnstof ten behoeve van de&#13;
vergunningverlening:&#13;
– de emissiefactor voor ammoniak&#13;
zal worden opgenomen in de komende&#13;
(op korte termijn verwachte)&#13;
wijziging van de Regeling&#13;
ammoniak en veehouderij;&#13;
– in de Regeling geurhinder en veehouderij&#13;
wordt vervolgens de toepasselijke&#13;
emissiefactor voor geur&#13;
op koloniehuisvesting opgenomen;&#13;
– de emissiefactor voor fijn stof zal&#13;
worden opgenomen in de ‘invoergegevens&#13;
2009 - overzicht emissiefactoren&#13;
fijn stof voor veehouderij’&#13;
(publicatie medio maart 2009).&#13;
Paarden&#13;
In de Nota dierenwelzijn heeft de minister&#13;
de sector paardenhouderij gevraagd&#13;
haar verantwoordelijkheid te&#13;
nemen en binnen een jaar een plan van&#13;
aanpak te ontwikkelen om te komen&#13;
tot de noodzakelijke welzijnsverbeteringen&#13;
voor paarden op het gebied van&#13;
huisvesting, voeding, training en transport&#13;
(aanleiding was de sterke toename&#13;
van verwaarlozing van paarden die de&#13;
landelijke Inspectiedienst eind 2008&#13;
constateerde). De Sectorraad Paarden&#13;
heeft het plan van aanpak inmiddels&#13;
op 13 januari 2009 aan de minister&#13;
aangeboden (Kamerstukken II 2008/&#13;
09, 282 86, nr. 257). In een zes pagina’s&#13;
tellende brief heeft de minister&#13;
hierop gereageerd (Kamerstukken II&#13;
2008/09, 28 286, nr. 264, brief 6&#13;
maart 2009). De minister is tevreden&#13;
over het plan van aanpak, maar benadrukt&#13;
dat het uiteindelijk gaat om de&#13;
uitvoering ervan. Zij heeft de sector&#13;
onder andere gevraagd om vóór 1 augustus&#13;
2009 een uitvoeringsagenda op&#13;
te stellen en om haar jaarlijks over de&#13;
uitvoering te rapporteren. Zo nodig zal&#13;
de minister de sector ondersteunen en&#13;
hierover rapporteren in de voortgangsrapportage&#13;
over de Nota dierenwelzijn&#13;
en de Nationale agenda diergezondheid&#13;
van februari 2010.&#13;
Schapen en geiten&#13;
De minister heeft de Tweede Kamer&#13;
geïnformeerd over de wijze waarop Nederland&#13;
invulling geeft aan de invoering&#13;
van de verplichte individuele registratie&#13;
van schapen en geiten op basis&#13;
van elektronische identificatie (Kamerstukken&#13;
II 2008/09, 29 683, nr. 25,&#13;
brief 6 maart 2009). Reeds in 2003 is&#13;
op Europees niveau tot deze verplichting&#13;
besloten. De regelgeving is vastgelegd&#13;
in Verordening (EG) nr. 21/2004.&#13;
De invoering verloopt in twee fasen:&#13;
– individuele identificatie door middel&#13;
van twee identificatiemiddelen&#13;
(fase 1). Deze eerste fase geldt al&#13;
sinds 9 juli 2005 (Kamerstukken II&#13;
2005/06, 29 683, nr. 3, brief 17&#13;
juni 2005);&#13;
– invoering van individuele registratie&#13;
op basis van elektronische identificatie (fase 2). De Raad heeft besloten&#13;
tot invoering van deze verplichting&#13;
met ingang van januari&#13;
2010. Dat is ook de invoeringsdatum&#13;
die de minister nastreeft.&#13;
De minister geeft aan op welke wijze&#13;
Nederland invulling geeft aan de keuzemogelijkheden&#13;
die de Europese regelgeving&#13;
biedt ten aanzien van de&#13;
identificatiemiddelen, de merktermijn&#13;
en de wijze van registratie.&#13;
Producten&#13;
Diervoeders&#13;
Tijdens het op 18 februari 2009 gehouden&#13;
algemeen overleg tussen de&#13;
vaste commissie voor LNV en de Ministers&#13;
van LNV en VWS heeft de Minister&#13;
van LNV desgevraagd aangegeven&#13;
dat zij het toestaan van het gebruik&#13;
van diermeel in varkens- en pluimveevoeders&#13;
opnieuw in Europa aan de&#13;
orde zal te stellen. Te veel hoop op een&#13;
positieve uitkomst moet de vaste commissie&#13;
niet hebben; de minister waarschuwt&#13;
dat dit in Europa een gevoelige&#13;
kwestie is (Kamerstukken II 2008/09,&#13;
29 683, nr. 27, verslag 16 maart&#13;
2009).&#13;
Milieurecht&#13;
Luchtkwaliteit&#13;
De stand van zaken rondom het kabinetsbesluit&#13;
`Nationaal Samenwerkingsprogramma&#13;
Luchtkwaliteit’ (NSL) omschrijft&#13;
de Minister van VROM in een&#13;
brief van 13 februari 2009 aan de&#13;
Tweede Kamer (Kamerstukken II&#13;
2008/09, 30 175, nr. 68). Het kabinet&#13;
stuurt aan op inwerkingtreding van het&#13;
NSL in de zomer van 2009. Om dit te&#13;
bewerkstelligen, moet aan de volgende&#13;
voorwaarden zijn voldaan (a) de&#13;
nieuwe Europese Richtlijn Luchtkwaliteit&#13;
voor het NSL moet in de Nederlandse&#13;
wetgeving zijn geïmplementeerd;&#13;
(b) de inspraakprocedure voor&#13;
het NSL moet zijn afgerond, inclusief&#13;
de behandeling in de Eerste en Tweede&#13;
Kamer; (c) de Europese Commissie&#13;
moet Nederland derogatie hebben verleend&#13;
voor het voldoen aan de grenswaarden;&#13;
(d) de saneringstool moet&#13;
aan de nieuwste inzichten zijn aangepast&#13;
en zijn verwerkt in het definitieve&#13;
NSL.&#13;
Ammoniak&#13;
Over het ‘dossier ammoniak’ is uitvoerig&#13;
vergaderd tussen de vaste commissie&#13;
voor LNV en VROM en de Ministers&#13;
van LNV en VROM (Kamerstukken&#13;
II 2008/09, 30 654, nr. 74, verslag&#13;
24 februari 2009). Vele onderwerpen&#13;
passeerden in dat kader de revue (het&#13;
verslag telt 33 pagina’s). Ook kwam&#13;
aan de orde het in te zetten ammoniakbeleid&#13;
dat erin moet resulteren dat&#13;
de NEC-doelstelling voor ammoniak&#13;
op jaarbasis (128 kiloton) wordt gehaald.&#13;
Het Besluit Ammoniak speelt&#13;
daarbij een centrale rol, omdat het&#13;
emissie-eisen stelt aan stallen, aldus de&#13;
Minister van VROM. De ministers&#13;
kondigen aan een actieplan te ontwikkelen&#13;
(met een actieve deelname van&#13;
de sector en VNG). In dat actieplan&#13;
zullen de maatregelen voor ammoniak&#13;
worden gecombineerd met de maatregelen&#13;
voor fijn stof.&#13;
Op verzoek van de vaste commissie&#13;
voor LNV heeft de minister de Tweede&#13;
Kamer een analyse gegeven van het&#13;
mest- en ammoniakbeleid in relatie tot&#13;
de productie van mest door wilde ganzen&#13;
(Kamerstukken II 2008/09, 28&#13;
385, nr. 131, brief 16 maart 2009). Samengevat&#13;
luidt deze analyse dat mest&#13;
van in het wild levende dieren geen&#13;
onderdeel uitmaakt van het mest- en&#13;
ammoniakbeleid; de landbouwsector is&#13;
dus niet verantwoordelijk voor de nutriënten&#13;
die ganzen lokaal toevoegen&#13;
aan oppervlaktewateren.&#13;
Literatuur: Memo mestregels&#13;
Bij Kluwer is verschenen het Memo&#13;
mestregels 2009 (ISBN&#13;
9789013059625, 175 blz.). De auteurs&#13;
zijn: C.C. van Harten en&#13;
G.H.M. ten Have. Het memo verschijnt&#13;
jaarlijks. Het beschrijft in een&#13;
notendop de vigerende regelgeving op&#13;
het gebied van mest (in deze uitgave&#13;
bijgewerkt tot december 2008). Na&#13;
een korte weergave van de Europeseen&#13;
nationale regelgeving, beschrijft het&#13;
boekje de specifieke mestregels die gelden&#13;
met betrekking tot: gebruiksnormen;&#13;
registratie en administratie;&#13;
grond; hoeveelheidsbepaling mestproductie;&#13;
aan- en afvoer van dierlijke&#13;
mest; opslagcapaciteit voor dierlijke&#13;
mest; aanwenden van mest; overige&#13;
meststoffen; handhaving; bedrijfsvormen&#13;
en mestproductierechten.&#13;
Rechtspraak: vergunningverlening Wet&#13;
Milieubeheer/ omgevingstoets Wet&#13;
Ammoniak en veehouderij&#13;
Over de toepassing van de Beleidslijn&#13;
IPPC-omgevingstoets ammoniak en&#13;
veehouderij van 25 juni 2007 van de&#13;
Minister van VROM (Beleidslijn&#13;
IPPC-omgevingstoets) en art. 3 lid 3&#13;
Wet Ammoniak en veehouderij (Wav)&#13;
in het kader van een vergunningverlening&#13;
ex. art 8.1 Wet Milieubeheer gaat:&#13;
ABRS 18 maart 2009, LJN BH6356.&#13;
In dit geval gaat het om een vergunningverlening&#13;
aan een varkenshouderij&#13;
voor een uitbreiding van een bestaande&#13;
stal en voor de oprichting van een&#13;
nieuwe stal ten behoeve van 2640 extra&#13;
vleesvarkens. Bij de toepassing van art.&#13;
3 lid 3 Wav hebben B&amp;W aansluiting&#13;
gezocht bij de Beleidslijn IPPC-omgevingstoets.&#13;
De Stichting Werkgroep&#13;
Behoud de Peel en de Stichting Milieufederatie&#13;
hebben hiertegen beroep&#13;
ingesteld. Kort gezegd, betogen beide&#13;
stichtingen dat voornoemde beleidslijn,&#13;
dan wel de toepassing ervan, in&#13;
strijd is met art. 3 lid 3 Wav, voor&#13;
zover deze een vergunningverlening&#13;
toestaat in geval van (aanzienlijke) verontreiniging.&#13;
De Afdeling gaat hier&#13;
niet in mee. Een richtlijnconforme uitleg&#13;
(lees: een uitleg conform de IPPCrichtlijn)&#13;
van art. 3 lid 3 Wav noopt&#13;
niet tot een omgevingstoets waarbij het&#13;
feit dat de omgeving (al dan niet aanzienlijk)&#13;
wordt belast, zonder meer&#13;
dwingt tot het weigeren van een vergunning,&#13;
aldus de Afdeling.&#13;
Rechtspraak: revisievergunning art.&#13;
8.4 Wet Milieubeheer/stank&#13;
Over de wijze van afstandsbepaling&#13;
tussen een stankgevoelig object en een&#13;
veehouderij in het kader van het verlenen&#13;
van een revisievergunning als bedoeld&#13;
in art. 8.4 lid 1 Wet Milieubeheer,&#13;
gaat ABRS 11 maart 2009, LJN&#13;
BH5529. In het bijzonder komt aan&#13;
de orde de wijze waarop het dichtstbijzijnde&#13;
emissiepunt volgens de Richtlijn&#13;
veehouderij en stankhinder 1996 moet&#13;
worden bepaald.&#13;
Fiscaal recht&#13;
Landbouwvrijstelling&#13;
In de uitgave van februari van het&#13;
Land- en Tuinbouw Bulletin (LTB&#13;
2009/2, p. 5) bespreekt P.L.F. Seegers&#13;
een selectie uitspraken uit het jaar&#13;
2008 over de toepassing van de landbouwvrijstelling&#13;
(art. 3.12 Wet IB&#13;
2001).&#13;
Afschrijving milieu-investeringen&#13;
Met de invoering van de Wet werken&#13;
aan winst per 1 januari 2007 zijn de&#13;
afschrijvingen in art. 3:30a Wet IB&#13;
2001 ingeperkt; met ingang van 2007&#13;
mag niet langer tot de restwaarde van&#13;
een gebouw met de daarbij behorende&#13;
ondergrond worden afgeschreven,&#13;
maar tot de bodemwaarde. Een uitzondering&#13;
zou worden gemaakt voor milieu-&#13;
investeringen in stallen en glasopstanden.&#13;
Over de jaren 2007 en 2008&#13;
blijkt van een dergelijke uitzondering&#13;
geen sprake te zijn. Het gebrek aan&#13;
voortvarend handelen van het Ministerie&#13;
van LNV is daar mede debet aan,&#13;
zo is op te maken uit een bijdrage van&#13;
H.J. van den Kerkhof in het februarinummer&#13;
van het Land- en Tuinbouw&#13;
Bulletin, getiteld: ‘Agrarische ondernemer&#13;
zwaar gedupeerd door Vamil-misser`&#13;
(LTB 2009/2, p. 1).&#13;
Paarden en omzetbelasting&#13;
Over de btw-heffing bij activiteiten&#13;
rondom paarden schrijft A.E.T.M. van&#13;
de Camp in het Land- en Tuinbouw&#13;
Bulletin van februari (LTB 2009/2, p.&#13;
10). De auteur beperkt zich tot de&#13;
meest voorkomende kwesties: koop/&#13;
verkoop; opfokken en africhten van&#13;
paarden van derden; pensionstalling en&#13;
instructie en begeleiding. Ook geeft de&#13;
auteur praktische handvatten voor de&#13;
ondernemer als de kwalificatie van de&#13;
prestatie, en daarmee het juiste btw-tarief,&#13;
niet duidelijk is.&#13;
Diversen&#13;
Aanpassing LNV-wetgeving&#13;
Bij de Tweede Kamer is ingediend het&#13;
wetsvoorstel ‘Aanpassing van LNVwetgeving&#13;
in verband met de Kaderwet&#13;
zelfstandige bestuursorganen’( Kamerstukken&#13;
II 2008/09, 31 809, nr. 1-4,&#13;
KB, MvT, Verslag). Aanleiding is de&#13;
met ingang van 1 februari 2007 in&#13;
werking getreden Kaderwet zelfstandige&#13;
bestuursorganen (Kaderwet zbo).&#13;
Het wetsvoorstel voorziet in:&#13;
– het van toepassing verklaren van&#13;
de Kaderwet zbo’s op een aantal -&#13;
onder het Ministerie van LNV ressorterende&#13;
- zbo’s (o.a. de zbo’s&#13;
Zaaizaad- en plantgoedwet, de&#13;
controle-instellingen van de Landbouwkwaliteitswet,&#13;
en instellingen&#13;
als bedoeld in art. 9 van de Plantenziektenwet,&#13;
die belast zijn met&#13;
het opleggen van maatregelen in&#13;
geval van plantenziekten);&#13;
– de intrekking van de Herinrichtingswet&#13;
Oost-Groningen en de&#13;
Gronings-Drentse veenkoloniën en&#13;
de Reconstructiewet Midden-&#13;
Delftland;&#13;
– het laten vervallen van de artikelen&#13;
in de Landbouwwet die betrekking&#13;
hebben op het Voedselvoorzieningsinkoop-&#13;
en verkoopbureau&#13;
(VIB).&#13;
Begrotingsstaten LNV&#13;
In Staatsblad 2009, 70 zijn de begrotingsstaten&#13;
van het Ministerie van&#13;
LNV voor het jaar 2009 gepubliceerd.&#13;
Rechtspraak: onrechtmatige&#13;
overheidsdaad&#13;
Het Europese Hof voor de Rechten&#13;
van de Mens heeft op 19 april 1994&#13;
uitspraak gedaan in de zaak Van den&#13;
Hurk en, kort gezegd, geoordeeld dat&#13;
het College van Beroep voor het bedrijfsleven&#13;
toentertijd niet kon worden&#13;
gezien als een onafhankelijke rechter in&#13;
de zin van art. 6 EVRM. Dit is voor&#13;
een aantal agrariërs aanleiding geweest&#13;
om via een gerechtelijke procedure een&#13;
schadevordering in te stellen tegen de&#13;
Staat der Nederlanden. Zij leggen&#13;
daaraan (onder andere) ten grondslag&#13;
dat de Staat der Nederlanden onrechtmatig&#13;
heeft gehandeld door (a) voor de&#13;
procedures inzake de toewijzing van&#13;
melkquotum een rechtsgang naar het&#13;
College van Beroep voor het bedrijfsleven&#13;
in te richten (b) het overschrijden&#13;
van de redelijke termijn zoals bedoeld&#13;
in art. 6 EVRM. Het Hof Den Haag&#13;
heeft zich hierover op 24 februari in&#13;
een vijftal arresten uitgelaten (LJN&#13;
BH3856, BH4212, BH4213,&#13;
BH4214, zie deze uitgave van het tijdschrift&#13;
onder nummers 5513 tot en&#13;
met 5517). In één van deze zaken is de&#13;
vordering afgewezen, omdat de vordering&#13;
was verjaard (LJN BH4210, Agr.r.&#13;
2009/5514). De andere vier schadevorderingen&#13;
zijn toegewezen op de&#13;
hiervoor onder (b) vermelde grondslag.&#13;
De hiervoor onder (a) vermelde grondslag&#13;
leidde niet tot een veroordeling;&#13;
het inrichten van de rechtsgang bij het&#13;
CBb is op zichzelf niet onrechtmatig&#13;
jegens appellanten, aldus het hof.&#13;
Een voorbeeld van een zaak waarin een&#13;
agrariër zonder succes vordert het&#13;
Hoogheemraadschap te veroordelen&#13;
tot schadevergoeding voor de door&#13;
hem geleden als gevolg van overstroming&#13;
van zijn percelen is: Hof Den&#13;
Haag 24 februari 2009, LJN BH2478.&#13;
Niet is komen vast te staan dat het&#13;
Hoogheemraadschap onrechtmatig&#13;
heeft gehandeld of nagelaten, aldus het&#13;
hof.</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-04-01 00:00:00</published><modified>2017-06-16 16:17:51</modified><editiondate>2009-04-01</editiondate><htmlpath>https://denhollander.info/artikel/8136</htmlpath></article>
</articles></edition>
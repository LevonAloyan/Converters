<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>7082</id><udhid>UDH:TvAR/7082</udhid><titel>'Roelf Obbe Meijer / De Staat der Nederlanden' (TvAR 1990/4331)</titel><searchwords><searchword>TvAR 3/1990</searchword><searchword>TvAR 1990/4331</searchword><searchword>UDH:TvAR/7082</searchword></searchwords><attachments><attachment><name>1990_nr 3_Rechtspraak_4331.pdf</name><extention>pdf</extention><url>https://denhollander.info/download/6692/ci</url></attachment></attachments><inleiding>Pachtwet, art. 25, 32 en 56&#13;
Ontbinding van een pachtovereenkomst&#13;
betreffende hoeve van ruim 62 ha. De overeenkomst&#13;
van februari 1987 tussen de&#13;
pachter en een derde betekent, ondanks de&#13;
in die overeenkomst gebruikte bewoordingen,&#13;
in feite dat het gebruik van het gepachte&#13;
door de pachter aan die derde werd&#13;
afgestaan voor de teelt van landbouwgewassen,&#13;
zulks voor drie jaar en tegen een&#13;
vaste jaarlijkse vergoeding; de derde bepaalde&#13;
de gewassenkeuze en het risico was&#13;
voor hem.&#13;
Onderverpachting zonder de vereiste toestemming&#13;
van de verpachter: wanprestatie.&#13;
Feiten en omstandigheden, die het hof in&#13;
aanmerking heeft genomen bij de beoordeling&#13;
van het gewicht van de wanprestatie,&#13;
leiden in casu tot ontbinding van de pachtovereenkomst. </inleiding><content>Pachtkamer gerechtshof te Arnhem, arrest&#13;
d.d. 4 september 1989&#13;
(Mr. Maris, mr. Spoer, mr. Knottnerus&#13;
(plv.), mr.ing. Jansens van Gellicum en&#13;
Wentink)&#13;
In de zaak van:&#13;
Roelf Obbe Meijer, wonende te Zeewolde&#13;
(Zuidelijk Flevoland), appellant, procureur:&#13;
Mr. K. van der Meulen,&#13;
tegen&#13;
De Staat der Nederlanden te 's-Gravenhage,&#13;
geïntimeerde, procureur: Mr. D.C. de&#13;
Kempenaer.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Harderwijk&#13;
gewezen vonnissen van 11 mei 1988, 17&#13;
augustus 1988 (tussenvonnissen) en 11 januari&#13;
1989 (eindvonnis), die in fotocopie&#13;
aan dit arrest zijn gehecht;&#13;
Overwegende:&#13;
Appellant is bij exploit van 31 januari&#13;
1989, in hoger beroep gekomen van voormelde&#13;
vonnissen met gelijktijdige dagvaarding&#13;
van geïntimeerde voor dit hof. Bij memorie&#13;
van grieven zijn na te melden grieven&#13;
aangevoerd en is geconcludeerd, die vonnissen&#13;
te vernietigen en opnieuw rechtdoende&#13;
geïntimeerde alsnog in zijn vorderingen&#13;
niet ontvankelijk te verklaren, althans hem&#13;
die vorderingen te ontzeggen, met veroordeling&#13;
van geïntimeerde in de kosten van&#13;
beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
de vonnissen waarvan beroep en veroordeling&#13;
van appellant in de proceskosten in hoger&#13;
beroep.&#13;
Vervolgens heeft geïntimeerde nog een&#13;
akte ter rolle genomen en een brief met bijlage&#13;
in het geding gebracht.&#13;
De zaak is vervolgens bepleit, voor appellant&#13;
door Mr. J.P. de Man, advocaat te&#13;
Rosmalen, en voor geïntimeerde door Mr.&#13;
J. in 't Veld, advocaat te Zwolle. Beide&#13;
partijen hebben bij pleidooi nog stukken in&#13;
het geding gebracht.&#13;
Daarna hebben partijen de stukken -&#13;
waaronder de pleitnotities van de advocaten&#13;
- aan het hof overgelegd voor het wijzen&#13;
van arrest.&#13;
De grieven:&#13;
De grieven luiden als volgt:&#13;
1. Ten onrechte overweegt de pachtkamer,&#13;
dat de overeenkomst van Meijer met&#13;
de heren Schutrops en Ter Borg een onder&#13;
verpachting zouden inhouden van de litigieuze&#13;
hoeve (tegen vonnis 17 augustus en&#13;
met name vonnis d.d. 11 januari 1989).&#13;
2. Subsidiair: Ten onrechte overweegt de&#13;
pachtkamer, dat de overwogen vorm van&#13;
onderverpachting aan Schutrops en Ter&#13;
Borg een zodanige vorm van wanprestatie&#13;
oplevert, dat de wens van de Staat de&#13;
pachtovereenkomst ontbonden te zien, ge&#13;
rechtvaardigd is te achten.&#13;
3. Ten onrechte overweegt de pachtkamer&#13;
dat de terme de grace niet het beoogde&#13;
effect heeft gehad. En voorts... weliswaar&#13;
heeft Meijer een einde gemaakt aan de ver&#13;
houding met Ter Borg en Schutrops, doch&#13;
voor de pachtkamer heeft de omstandigheid&#13;
dat de per 1 november 1988 vervallen pachtpenningen niet tijdig zijn betaald de&#13;
deur dicht gedaan.&#13;
4. Ten onrechte overweegt de pachtkamer,&#13;
dat de pacht toch moet worden ontbonden&#13;
vanwege het feit, dat de pachtpenningen&#13;
per 1 november 1988 nog niet betaald&#13;
waren. Bij de algemene beschouwingen&#13;
met betrekking tot de bestreden vonnissen&#13;
is hierop genoegzaam ingegaan, zo&#13;
dat thans niet in herhaling gevallen behoeft&#13;
te worden. Het had er alle schijn van, dat&#13;
de pachtkamer zocht naar een stok om de&#13;
hond te slaan. Men meende in de gemelde&#13;
omstandigheid de stok gevonden te heb&#13;
ben. Deze stok is echter te klein en deze&#13;
treft Meijer helemaal niet.&#13;
5. Ten onrechte overweegt de pachtkamer,&#13;
dat de door Meijer aangevoerde omstandigheden&#13;
het handelen van Meijer niet&#13;
rechtvaardigen.&#13;
6. Ten onrechte overweegt de pachtkamer&#13;
dat de terme de grace niet het beoogde&#13;
effect heeft gehad.&#13;
7. Ten onrechte overweegt de pachtkamer&#13;
dat Meijer zich niet (lees:) een zodanig&#13;
financiële positie heeft weten te verwerven,&#13;
dat het op een verantwoorde wijze voeren&#13;
van een landbouwbedrijf gewaarborgd is te&#13;
achten.&#13;
8. Ten onrechte heeft de pachtkamer bij&#13;
vonnis van 11 januari 1989 de pacht ontbonden.&#13;
Meijer biedt aan al zijn stellingen&#13;
te bewijzen door alle middelen rechtens speciaal&#13;
door getuigen en deskundigen hoewel&#13;
hij niet geacht wil worden enige onverplichte&#13;
bewijslast op zich genomen te hebben.&#13;
De ontvankelijkheid van het hoger beroep:&#13;
Aangezien appellant geen grieven heeft&#13;
aangevoerd tegen voormeld vonnis van 11&#13;
mei 1988, moet appellant niet-ontvankelijk&#13;
worden verklaard in zijn hoger beroep voor&#13;
zover gericht tegen dit vonnis; voor het&#13;
overige is het hoger beroep ontvankelijk.&#13;
De vaststaande feiten:&#13;
1. De Staat verpachtte bij schriftelijke&#13;
overeenkomst van 11 oktober 1982, goedgekeurd&#13;
door de grondkamer voor Overijssel&#13;
op 16 juni 1983, aan appellant een hoeve&#13;
bestemd voor de akkerbouw, gelegen&#13;
aan de Schillinkweg te Zeewolde, groot&#13;
62.56.44 ha, zulks voor de tijd van twaalf&#13;
jaren aanvangende voor het land op 1 november&#13;
1980 en voor het gebouw op 1 mei&#13;
1981. Het gebouw betrof een door de Staat&#13;
op het verpachte land gestichte landbouwschuur.&#13;
De verpachting geschiedde tegen&#13;
een pachtprijs van ƒ 42 544,- per jaar voor&#13;
het land en van ƒ31 680,- per jaar voor het&#13;
bedrijfsgebouw, en voorts onder de voorwaarden&#13;
vermeld in de - in deze procedure&#13;
overgelegde - schriftelijke pachtovereenkomst&#13;
en de daarbij behorende 'Algemene&#13;
Pachtvoorwaarden Rentambten 1977'.&#13;
2. Bij een eveneens in de procedure over&#13;
gelegde overeenkomst, gedateerd 25 februari&#13;
1987, werd door appellant - genoemd&#13;
'verkoper' - en K.E.H. Ter Borg en&#13;
W.W. Schutrops, beiden wonende te Zee&#13;
wolde, - genoemd 'kopers' - onder meer&#13;
overeengekomen:&#13;
dat appellant aan Ter Borg en Schutrops&#13;
verkocht de opbrengst van alle gewassen&#13;
geteeld in de oogstjaren 1987, 1988 en 1989&#13;
op het bedrijf van appellant aan de Schillinkweg&#13;
te Zeewolde, tezamen groot 61 ha;&#13;
dat appellant gedurende die jaren aan&#13;
Ter Borg en Schutrops onder meer ter beschikking&#13;
stelde de bewaarruimte in de&#13;
landbouwschuur;&#13;
dat Ter Borg en Schutrops voor een en&#13;
ander elk jaar verschuldigd werden aan appellant&#13;
een bedrag van ƒ213 500,-, halfjaarlijks&#13;
te betalen vóór 1 mei en 1 november;&#13;
dat Ter Borg en Schutrops voor hun rekening&#13;
alle noodzakelijke grondbewerkingen&#13;
dienden te verzorgen, behalve het ploegen&#13;
in najaar en winter 1986 ten behoeve&#13;
van de oogst 1987, en voorts alle andere&#13;
werkzaamheden ten behoeve van de teelt,&#13;
de oogst en de afvoer daarvan;&#13;
dat zij het zaaizaad en pootgoed, de&#13;
meststoffen en de gewasbeschermingsmiddelen&#13;
dienden te leveren en te bekostigen;&#13;
dat zij de gewassenkeuze zouden bepalen;&#13;
dat alle teelt- en oogstrisico's volledig&#13;
voor Ter Borg en Schutrops zouden komen;&#13;
dat zij het slootonderhoud op het bedrijf&#13;
zouden verzorgen.&#13;
3. Appellant heeft erkend de hiervoor&#13;
sub 2 omschreven overeenkomst met Ter&#13;
Borg en Schutrops te hebben gesloten in&#13;
verband met zijn toen bestaande arbeidsongeschiktheid,&#13;
zulks echter zonder over&#13;
leg met de verpachter, laat staan toestem&#13;
ming van de verpachter. 4. In de loop van de procedure is gebleken&#13;
dat appellant enkele malen de door&#13;
hem verschuldigde pachtpenningen te laat&#13;
heeft betaald. Bij de op 9 juni 1988 door de&#13;
pachtkamer van het kantongerecht te Harderwijk&#13;
gehouden comparitie van partijen&#13;
wordt van de zijde van appellant medegedeeld&#13;
dat hij een schuldenlast heeft van ongeveer&#13;
ƒ 575 000,-.&#13;
Uit een door appellant overgelegd overzicht&#13;
van zijn financiële positie per 1 september&#13;
1988 blijkt dat het tot zijn privévermogen&#13;
behorende woonhuis na aftrek&#13;
van privé-schulden slechts een privé vermogen&#13;
laat van ƒ 23 000,-. Dit woonhuis werd&#13;
gebouwd op in erfpacht uitgegeven grond.&#13;
Dit onroerend goed werd door appellant in&#13;
december 1988 nog met een derde hypotheek&#13;
belast.&#13;
Bij pleidooi is van de zijde van appellant&#13;
- overigens zonder schriftelijk bewijs hiervan&#13;
- medegedeeld dat appellant een accoord&#13;
met zijn crediteuren heeft getroffen&#13;
op basis van betaling van 50% van hun&#13;
vorderingen.&#13;
Voormelde wanbetalingen en in het algemeen&#13;
de financiële positie van appellant&#13;
heeft de Staat in de loop van de procedure&#13;
nog mede ten grondslag gelegd aan zijn&#13;
vorderingen.&#13;
Blijkens een bij pleidooi overgelegde&#13;
brief van 3 mei 1989 van de O.V.V.M, verzekeringsmaatschappij&#13;
werd het arbeidsongeschiktheidspercentage&#13;
van appellant toen&#13;
nog vastgesteld op 35-45%.&#13;
Tenslotte is niet, althans onvoldoende,&#13;
weersproken dat appellant omstreeks eind&#13;
1986/begin 1987 zijn landbouwinventaris&#13;
grotendeels heeft verkocht.&#13;
5. Blijkens een overgelegde ontbindingsovereenkomst,&#13;
gedateerd 1 juli 1988, gesloten&#13;
tussen appellant enerzijds en Ter Borg&#13;
en Schutrops anderzijds, werd t.a.v. de&#13;
hiervoor vermelde overeenkomst van 25 februari&#13;
1987 overeengekomen:&#13;
dat partijen die overeenkomst met ingang&#13;
van 1 juli 1988 ontbinden, echter met&#13;
dien verstande dat de lopende oogst aan&#13;
Ter Borg en Schutrops ten goede komt wegens&#13;
de door hen verrichte werkzaamheden&#13;
en de door hen ter beschikking gestelde&#13;
veldinventaris onder vergoeding van de aan&#13;
appellant toekomende aanspraken.&#13;
Eerst na het tussenvonnis van de pachtkamer&#13;
van het kantongerecht van 17 augustus&#13;
1988 is appellant met Ter Borg en&#13;
Schutrops nader overeengekomen de tussen&#13;
hen bestaande overeenkomst per 1 juli&#13;
1988 ook feitelijk te ontbinden.&#13;
Behandeling van het geschil in hoger beroep:&#13;
1. De laatste grief van appellant onder&#13;
werpt in volle omvang aan het oordeel van&#13;
het hof de vraag of de pachtkamer van het&#13;
kantongerecht de vorderingen van de Staat&#13;
terecht heeft toegewezen.&#13;
2. Artikel 32 van de Pachtwet verbiedt&#13;
onderverpachting door een pachter zonder&#13;
schriftelijke toestemming van de verpachter.&#13;
In artikel 25 lid 1 van die wet is onder&#13;
meer bepaald dat de pachter gehouden is&#13;
het gepachte als een goed pachter te gebruiken,&#13;
hetgeen aldus dient te worden ver&#13;
staan dat de pachter persoonlijk het ge&#13;
pachte bedrijf dient te voeren. Beide bepalingen&#13;
zijn dwingend recht.&#13;
In artikel 7 van de op de onderhavige&#13;
pachtovereenkomst van toepassing zijnde&#13;
Algemene Pachtvoorwaarden Rentambten&#13;
1977 is onder meer bepaald dat de pachter&#13;
verplicht is het gepachte persoonlijk en&#13;
voor eigen rekening te exploiteren, en&#13;
voorts, dat het de pachter niet geoorloofd&#13;
is het gepachte geheel onder te verpachten&#13;
of dit op enigerlei andere wijze in volledig&#13;
of gedeeltelijk gebruik of genot af te staan.&#13;
3. Het hof is van oordeel dat de overeen&#13;
komst van 25 februari 1987 tussen appel&#13;
lant en Ter Borg en Schutrops duidelijk een&#13;
onderverpachting door appellant inhoudt.&#13;
Ondanks de bewoordingen in de overeen&#13;
komst gebruikt, betekent de overeenkomst&#13;
in feite dat het gebruik van het gepachte&#13;
door appellant voor de teelt van landbouw&#13;
gewassen aan Ter Borg en Schutrops voor&#13;
de jaren 1987, 1988 en 1989 tegen een vaste&#13;
jaarlijkse vergoeding werd afgestaan,&#13;
waarbij laatstgenoemden het land dienden&#13;
te bewerken en te verzorgen, de gewassen&#13;
dienden te oogsten en af te voeren, en zaai&#13;
zaad, pootgoed, meststoffen en bestrijdingsmiddelen&#13;
dienden aan te schaffen.&#13;
Voorts zouden Ter Borg en Schutrops de&#13;
gewassenkeuze bepalen en was het teelt- en&#13;
oogstrisico geheel voor hen.&#13;
4. Deze onderverpachting, welke geschiedde&#13;
zonder toestemming van de verpachter, levert wanprestatie aan de zijde&#13;
van appellant op. Deze wanprestatie kan&#13;
naar omstandigheden grond voor ontbinding&#13;
van de pachtovereenkomst zijn.&#13;
Bij de beoordeling van het gewicht van&#13;
de overtreding neemt het hof het navolgende&#13;
in aanmerking:&#13;
a: De onderverpachting geschiedde ondanks&#13;
het feit dat deze uitdrukkelijk in de&#13;
overeenkomst was verboden, terwijl door&#13;
appellant tevoren geen enkel overleg met de&#13;
Staat over de met Ter Borg en Schutrops te&#13;
sluiten overeenkomst werd gepleegd en&#13;
evenmin voor die overeenkomst alsnog toestemming&#13;
door de Staat werd verleend.&#13;
b: De bewoordingen van de overeenkomst&#13;
van 25 februari 1987 waren misleidend&#13;
en kennelijk bedoeld om de schijn te&#13;
wekken dat sprake was van verkoop van&#13;
gewassen. Zelfs in hoger beroep voert appellant&#13;
nog als grief aan (grief 1) dat de&#13;
pachtkamer van het kantongerecht ten onrechte&#13;
heeft overwogen dat de overeenkomst&#13;
met Ter Borg en Schutrops een onderverpachting&#13;
inhoudt en stelt appellant&#13;
- tegen beter weten in - dat hij toch de&#13;
uiteindelijke zeggenschap over de exploitatie&#13;
bleef houden en het oogstrisico mede&#13;
bleef dragen, hoewel in het bijzonder uit&#13;
punt 5 van de overeenkomst van 25 februari&#13;
1987 juist het tegendeel blijkt.&#13;
c: Hoewel al in april 1987 van de zijde&#13;
van de Staat gesproken werd met appellant&#13;
over de onderverpachting door appellant,&#13;
waarna meerdere brieven volgden van de&#13;
Staat waaruit aan appellant kon blijken dat&#13;
de Staat ernstige bezwaren had tegen de onderverpachting&#13;
- reeds in de brief van 30&#13;
juli 1987 kondigde de Staat aan een procedure&#13;
tot ontbinding van de pachtovereenkomst&#13;
op grond van onderverpachting te&#13;
zullen aanspannen -, werd de onderverpachting&#13;
door appellant niet terstond&#13;
beëindigd. Zelfs de hiervoor onder de&#13;
vaststaande feiten sub 5 vermelde overeenkomst&#13;
van 1 juli 1988, waarin werd gesproken&#13;
van ontbinding van de overeenkomst&#13;
van 25 februari 1987 met ingang van 1 juli&#13;
1988, was in feite, gezien de verdere inhoud,&#13;
geen ontbinding per 1 juli 1988.&#13;
d: Bij een verpachting is de persoon van&#13;
de pachter-gebruiker van het grootste belang&#13;
voor de verpachter.&#13;
Appellant heeft aangevoerd dat hij begin&#13;
152&#13;
1987 arbeidsongeschikt was geworden ten&#13;
gevolge van een ongeval in 1983, huwelijks&#13;
problemen in 1984 en 1985, een daarop gevolgde&#13;
echtscheidingsprocedure, overlijden&#13;
van zijn vader en schoonvader. Indien een&#13;
pachter van een belangrijk pachtobject als&#13;
het onderhavige gedurende langere tijd niet&#13;
in staat is het gepachte persoonlijk te gebruiken,&#13;
behoort hij als goed pachter de&#13;
verpachter daarvan in kennis te stellen ten&#13;
einde over te treffen voorzieningen overleg&#13;
te plegen en zal het hem niet vrijstaan zonder&#13;
meer tot een uitdrukkelijk verboden&#13;
onderverpachting over te gaan. In dit verband&#13;
is mede van belang dat appellant omstreeks&#13;
eind 1986/begin 1987 zijn landbouwinventaris&#13;
grotendeels had verkocht.&#13;
5. Het vorenstaande in aanmerking ge&#13;
nomen is hier sprake van een zodanig ernstige&#13;
wanprestatie dat ontbinding van de&#13;
pachtovereenkomst is gerechtvaardigd.&#13;
De pachtkamer van het kantongerecht&#13;
heeft in het tussenvonnis van 17 augustus&#13;
1988 de overwegingen gepaard doen gaan&#13;
van het voorbehoud 'zonder zich te binden&#13;
aan definitieve uitlatingen'.&#13;
De pachtkamer van het kantongerecht&#13;
kon dan ook in het eindvonnis van 11 januari&#13;
1989 op de gronden als daarin vermeld&#13;
oordelen dat de gevorderde ontbinding van&#13;
de pachtovereenkomst toewijsbaar was.&#13;
Terecht heeft de pachtkamer van het kantongerecht&#13;
bij haar oordeelsvorming de financiële&#13;
positie van appellant mede relevant&#13;
geacht. Ook het hof is van mening dat&#13;
de financiële positie van appellant als onder&#13;
de vaststaande feiten vermeld, mede gezien&#13;
in het licht van de omstandigheid dat&#13;
appellant ook thans nog gedeeltelijk arbeidsongeschikt&#13;
is, onvoldoende perspectief&#13;
biedt voor een goede bedrijfsvoering&#13;
door appellant in de naaste toekomst.&#13;
6. Het hof komt op grond van het vorenstaande&#13;
tot de conclusie dat de vonnis&#13;
sen van de pachtkamer van het kantongerecht&#13;
van 17 augustus 1988 en 11 januari&#13;
1989 dienen te worden bekrachtigd, zij het&#13;
dat het hof termen aanwezig acht de datum&#13;
voor de ontbinding van de pachtovereenkomst&#13;
en het tijdstip voor de ontruiming&#13;
voorzover betreft het land nader te stellen&#13;
op 1 november 1989 en ten aanzien van het&#13;
bedrijfsgebouw (landbouwschuur) op 1&#13;
mei 1990. In dit verband wordt het algemeen bewijsaanbod van appellant als te&#13;
vaag gepasseerd.&#13;
7. Appellant dient in de kosten van het&#13;
hoger beroep te worden veroordeeld.&#13;
Rechtdoende in hoger beroep:&#13;
Verklaart appellant niet-ontvankelijk in&#13;
zijn hoger beroep tegen het voornoemde&#13;
vonnis van de pachtkamer van het kantongerecht&#13;
te Harderwijk van 11 mei 1988.&#13;
Bekrachtigt de in deze zaak gewezen&#13;
vonnissen van die pachtkamer van 17&#13;
augustus 1988 en 11 januari 1989, met dien&#13;
verstande dat de datum met ingang waarvan&#13;
de pachtovereenkomst wordt ontbonden&#13;
en de datum voor de ontruiming nader&#13;
worden gesteld op 1 november 1989 voor&#13;
wat betreft het land en op 1 mei 1990 voor&#13;
wat betreft de landbouwschuur.&#13;
Veroordeelt appellant in de kosten van&#13;
het hoger beroep, aan de zijde van de Staat&#13;
tot op heden vastgesteld op ƒ 300,- (driehonderd&#13;
gulden) voor verschotten en&#13;
ƒ 3600,- (drieduizend zeshonderd gulden)&#13;
voor salaris van de procureur.</content><legacyfootnotes/><footnotes><footnote/></footnotes><auteurs>Mr. Maris, mr. Spoer, mr. Knottnerus&#13;
(plv.), mr.ing. Jansens van Gellicum en&#13;
Wentink</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/7082</htmlpath></article>
</articles></edition>
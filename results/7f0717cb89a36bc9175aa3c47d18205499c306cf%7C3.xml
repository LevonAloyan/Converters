<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7148</id><udhid>UDH:TvAR/7148</udhid><titel>'G.J.A.B. / ruilverkaveling 'Borculo'' (TvAR 1990/4399)</titel><searchwords><searchword>TvAR 10/1990</searchword><searchword>TvAR 1990/4399</searchword><searchword>UDH:TvAR/7148</searchword></searchwords><attachments><attachment><name>1990_nr 10_Rechtspraak_4399.pdf</name><extention>pdf</extention><url>https://denhollander.info/download/6743/ci</url></attachment></attachments><inleiding>Landinrichtingswet, art. 195&#13;
Bij de afweging van de daarmee gepaard&#13;
gaande belangen dient de rechtbank (mede)&#13;
rekening te houden met de Richtlijnen voor&#13;
het ontwerpen van het plan van toedeling,&#13;
opgesteld door de CLC op grond van artikel&#13;
195 Lw. </inleiding><content>Rechtbank Zutphen, 14 januari 1988 (Mrs.&#13;
M.B.C. Scholten van Aschat, J.F.M. Honig&#13;
en T. Reichardt)&#13;
G.J.A.B., reclamant tegen het plan van toedeling&#13;
in de ruilverkaveling 'Borculo'; enz.&#13;
2. Beoordeling van het geschil&#13;
In het bezwaarschrift d.d. 20 januari 1986&#13;
heeft reclamant twee bezwaren tegen het&#13;
plan van toedeling ontwikkeld, te weten:&#13;
1. toedeling van de kavel 32402 op afstand in&#13;
plaats van toedeling van (een deel van) de&#13;
kavel 45308, die grenst aan zijn huiskavel;&#13;
2. het feit dat de zich op zijn huiskavel be&#13;
vindende houtwal niet wordt verplaatst.&#13;
Ter terechtzitting is namens reclamant&#13;
verklaard dat het tweede bezwaar als ingetrokken&#13;
dient te worden beschouwd.&#13;
Ter zitting is het navolgende komen vast te&#13;
staan:&#13;
- Reclamant's inbreng bestaat uit drie percelen,&#13;
tezamen 6.60.00 ha groot, met een brutoinbrengwaarde&#13;
van/255 820,- zijnde netto&#13;
ƒ252 750,-, te weten:&#13;
Perceel 1, gelegen in de hoek van de Kooihuisweg&#13;
en de Platvoetsdijk, groot 3.00.90&#13;
ha, zijnde het huisperceel; Perceel 2, groot&#13;
1.97.60 ha, liggende op een afstand van ca.&#13;
400 meter van het huisperceel;&#13;
Perceel 3, groot 1.61.50 ha, liggende op een&#13;
afstand van 1,7 km (verharde weg) plus&#13;
0,5 km (onverharde weg) van het huisperceel.&#13;
Reclamant drijft een varkenshouderij. Hij&#13;
laat zijn grond bewerken door een loonwerker&#13;
en verkoopt op de grond verbouwde maïs&#13;
aan derden.&#13;
- In het plan van toedeling wordt reclamant&#13;
toegedeeld zijn huisperceel met 1.97.60 ha&#13;
vergroot tot 4.98.50 ha, met kavelnummer&#13;
45309. waarde/189 980,-.&#13;
Voorts wordt hem toegedeeld de kavel&#13;
32402, op afstand gelegen, groot 1.67.90 ha,&#13;
waarde ƒ 71 030,-.&#13;
Volgens dit plan heeft reclamant een overbedeling&#13;
ter waarde van/8 260,-.&#13;
- Mede in verband met het bezwaar van&#13;
reclamant tegen toedeling van laatst genoemde&#13;
kavel en mede in verband met bezwaren&#13;
van de belanghebbenden J.G.A. Brinke en G.&#13;
Geerdink is een wijzigingsplan ontworpen,&#13;
waarin aan reclamant in plaats van laatst&#13;
genoemde kavel wordt toegedeeld kavel&#13;
45102 en de daaraangrenzende kavel 45101&#13;
B, samen groot 1.96.00 ha met een waarde&#13;
van/74 230,- en gelegen aan de Kooivelddijk&#13;
op een afstand van 0,5 km verharde weg&#13;
en 0,2 km onverharde weg van de huiskavel.&#13;
- Bij toepassing van deze wijziging wordt&#13;
reclamant's toedeling in totaal 6.94.50 ha&#13;
met een waarde van ƒ 264 210,-, hetgeen in&#13;
houdt een overbedeling van/11 460,- en een&#13;
oppervlaktevergroting van 0.34.50 ha.&#13;
- Belanghebbende J.G.A. Brinke (broer van&#13;
reclamant) brengt in als no. 1 zijn huisperceel&#13;
aan de Platvoetsdijk, perceel 2 gelegen&#13;
tegenover het huisperceel aan de andere zijde&#13;
van de Platvoetsdijk, alsmede vier percelen&#13;
op afstand. Hij exploiteert een melkveebedrijf&#13;
op ruim 16 ha.&#13;
In het plan van toedeling worden hem toegedeeld&#13;
zijn huisperceel (niet vergroot) als&#13;
kavel 45203, genoemd perceel 2 (niet vergroot)&#13;
als kavel 34123, de kavel 45308 tegenover het zuidelijke deel van de huiskavel&#13;
gelegen aan de overzijde van de Kooihuisweg,&#13;
de kavel 45304 (op afstand) verder&#13;
op aan de Kooihuisweg gelegen, alsmede de&#13;
kavel 32403 op afstand gelegen aan de Platvoetsdijk.&#13;
- Belanghebbende Geerdink brengt 3 percelen&#13;
in. Perceel 1, gelegen aan de Kooihuisweg&#13;
is zijn huisperceel, perceel 2 is gelegen&#13;
aan de Kooivelddijk en perceel 3 is gelegen&#13;
deels aan de Kooihuisweg (tegenover het&#13;
huisperceel) en deels aan de Kooivelddijk. In&#13;
het plan van toedeling wordt hem toegedeeld&#13;
het huisperceel, vergroot met het inbrengperceel&#13;
no. 2 van reclamant, als kavel 45205&#13;
groot 3.16.00 ha, waarde ƒ 120 090,-, een&#13;
gedeelte van zijn inbrengperceel 2 als kavel&#13;
45012, en een deel van zijn inbrengperceel 3&#13;
als kavel 45302.&#13;
3. In feite beoogt reclamant concentratie van&#13;
zijn gehele inbreng. Zijn wens is zijn huiskavel&#13;
te doen vergroten met (een deel van) de&#13;
aangrenzende kavel 45308, zodat zijn gehele&#13;
bezit geconcentreerd wordt.&#13;
Bij de afweging van de daarmede gepaard&#13;
gaande belangen dient de rechtbank - mede -&#13;
rekening te houden met de Richtlijnen voor&#13;
het ontwerpen van het plan van toedeling,&#13;
opgesteld door de Centrale Landinrichtingscommissie&#13;
op grond van art. 195 van de&#13;
Landinrichtingswet.&#13;
Blijkens hoofdstuk 3 van die Richtlijnen is&#13;
bepaald dat bij de toedeling de aldaar vermelde&#13;
rangorde wordt gehanteerd zoals neergelegd&#13;
onder a tot en met e. De regel sub 3 luidt:&#13;
het belang van samenvoeging en afstandsverkorting&#13;
wordt, afhankelijk van het gebruik&#13;
van de kavels, bepaald in de rangorde:&#13;
melkveehouderij, tuinbouw/fruitteelt, akkerbouw.&#13;
Overigens vermag de rechtbank niet in te&#13;
zien dat vorenbedoelde richtlijnen, zoals&#13;
door reclamant in zijn nota van toelichting is&#13;
gesteld, niet stroken met de bepalingen van&#13;
de Landinrichtingswet.&#13;
Overeenkomstig genoemde regels dient&#13;
dan in deze zaak geconstateerd te worden dat&#13;
de belanghebbende J.G.A. Brinke, die een&#13;
melkveehouderij exploiteert, in een geschil&#13;
over samenvoeging en afstandsverkorting&#13;
voor gaat boven reclamant, die immers geen&#13;
melkvee houdt.&#13;
Nu in feite de toedeling van kavel 45308&#13;
aan belanghebbende Brinke de enige reële&#13;
afstandsverkorting voor hem betekent, terwijl&#13;
een samenvoeging bij of nabij de huiskavel&#13;
niet mogelijk is gebleken, dient die toedeling&#13;
van kavel 45308 aan belanghebbende&#13;
Brinke gehandhaafd te blijven.&#13;
Daarenboven neemt de rechtbank in aanmerking&#13;
dat de belanghebbende Brinke in het&#13;
wijzingingsplan enerzijds een afstandsvergroting&#13;
(afzien van kavel 45304 in ruil voor&#13;
32402) aanvaardt, anderzijds daarmede wel&#13;
een concentratie op afstand verkrijgt doordat&#13;
de hem reeds toegedeelde kavel 32403 aan de&#13;
kavel 32402 grenst en deze kavels tezamen&#13;
een gebruikseenheid worden, die echter door&#13;
de driehoekige vorm moeilijk bewerkbaar is.&#13;
Door kavel 32402 te aanvaarden komt belanghebbende&#13;
Brinke reclamant in elk geval&#13;
tegemoet, omdat daardoor een afstandsverkleining&#13;
voor reclamant mogelijk wordt.&#13;
Als subsidiaire wens heeft reclamant gesteld,&#13;
dat hij zijn inbreng perceel no. 2 weer&#13;
toegedeeld wenst. De honorering van die&#13;
wens gaat ten koste van de huiskavel van&#13;
Geerdink. Immers reclamant's inbrengperceel&#13;
no 2. maakt deel uit van de toedeling in&#13;
de huiskavel van Geerdink. Naar het oordeel&#13;
van de rechtbank gaat diens belang bij vergroting&#13;
van de huiskavel boven het belang&#13;
van reclamant om de eigen inbreng op afstand&#13;
weer terug te ontvangen.&#13;
Reclamant stelt in dit verband nog dat dit&#13;
inbrengperceel zo zeer geschikt is voor de&#13;
maïsteelt. Ter zitting is evenwel ook gebleken,&#13;
dat de - in het wijzigingsplan hem toe te&#13;
delen - kavels 45102 en 45101 B eveneens&#13;
voor maïsteelt (kunnen) worden gebruikt.&#13;
Voorts heeft reclamant nog aangevoerd dat&#13;
zijn oostelijke buurman Vruggink met 1,8 ha&#13;
is overbedeeld, weshalve het gerechtvaardigd&#13;
is reclamant's huiskavel met aan buurman&#13;
Vruggink toegedeeld gebied te vergroten.&#13;
Daargelaten de vervulling van die wens&#13;
ten koste zou gaan van de huiskavel van&#13;
Vruggink, zodat reeds op grond van dat belang&#13;
van Vruggink reclamant's verzoek behoort&#13;
te worden afgewezen staat daaraan in&#13;
de weg, dat de grond, die reclamant aanduidt&#13;
als overbedeling van Vruggink, als een aparte&#13;
kavel gelegen is tussen de nieuw gegraven&#13;
waterlopen het laaggelegen natuurgebied,&#13;
genaamd 'De Waterster'. Ter zitting is gebleken,&#13;
dat die kavel, groot 0.75.00 ha, aan&#13;
derden is aangeboden, die evenwel geen interesse bleken te hebben, waarna die kavel&#13;
(inbreng van Vruggink) weer aan hem is&#13;
aangeboden, die ten slotte - tegen betaling -&#13;
die kavel, die door de waterloop van zijn&#13;
huiskavel wordt afgescheiden, heeft aanvaard.&#13;
In aanmerking nemende de belangen van&#13;
de belanghebbenden en mede gelet op het feit&#13;
dat de huiskavel van reclamant in elk geval&#13;
van 30.00.90 ha tot 4.98.50 ha wordt vergroot&#13;
terwijl met toepassing van het plan van wijziging&#13;
hij een overbedeling ontvangt ter waarde&#13;
van/11 460,- en zijn gehele areaal wordt&#13;
vergroot met 0.34.50 ha, welke toedeling&#13;
reclamant op zich wel wil aanvaarden, komt&#13;
de rechtbank tot de conclusie dat, met afwijzing&#13;
van het bezwaar van reclamant, de toedeling&#13;
dient te geschieden overeenkomstig&#13;
het plan van wijziging, welk laatste plan door&#13;
de belanghebbenden Geerdink en Brinke is&#13;
aanvaard.&#13;
Nu het bezwaar van reclamant wordt afgewezen&#13;
doch het inbrengen van zijn bezwaar&#13;
er wel toe heeft geleid dat een voor hem iets&#13;
gunstiger toedeling is ontstaan, vindt de&#13;
rechtbank daarin aanleiding om de proceskosten&#13;
te compenseren.&#13;
Enzovoorts.</content><legacyfootnotes/><footnotes><footnote/></footnotes><auteurs>Mrs.&#13;
M.B.C. Scholten van Aschat, J.F.M. Honig&#13;
en T. Reichardt</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7148</htmlpath></article>
</articles></edition>
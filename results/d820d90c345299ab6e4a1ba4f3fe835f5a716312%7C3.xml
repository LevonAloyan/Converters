<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1980</searchword><id>6548</id><udhid>UDH:TvAR/6548</udhid><titel>DE INTENSIEVE VEEHOUDERIJ EN DE HINDERWET</titel><searchwords><searchword>TvAR 4/1980</searchword><searchword>UDH:TvAR/6548</searchword></searchwords><attachments><attachment><name>1980_nr 4_Artikel_Breejen.pdf</name><extention>pdf</extention><url>https://denhollander.info/download/6321/ci</url></attachment></attachments><inleiding>Een van de snelst gegroeide onderdelen van de Nederlandse economie in&#13;
de laatste jaren is de intensieve veehouderij. Men spreekt ook wel van bioindustrie,&#13;
omdat het hier een stuk veehouderij betreft met sterk industriële&#13;
kenmerken. Er is sprake van een zeer grote concentratie van vee in een bepaald&#13;
gebouw op een betrekkelijk klein oppervlak. Laagwaardige grondstoffen&#13;
(veevoerprodukten) worden daarbij omgezet in hoogwaardige produkten&#13;
als vlees en eieren.&#13;
Alvorens een aantal opmerkingen te maken over de toepassing van de&#13;
Hinderwet (één van de belangrijkste juridische regelingen op dit gebied),&#13;
geef ik eerst een kort economisch overzicht ter illustratie van het belang van&#13;
deze bedrijfstak.</inleiding><content>A. Economisch overzicht&#13;
Hoewel de intensieve veehouderij in principe overal zou kunnen plaatsvinden&#13;
(zelfs in de stad), wordt deze bijna uitsluitend op het platteland gevonden&#13;
in combinatie met akkerbouw en/of melkveehouderij. De intensieve&#13;
veehouderij was voor de bestaande boer door gebrek aan uitbreidingsmogelijkheden&#13;
vaak de enige weg tot schaalvergroting.&#13;
Van de 141.000 Nederlandse landbouwbedrijven hadden in 1973 reeds&#13;
ongeveer 53.000 bedrijven enige vorm van intensieve veehouderij. Dit gegeven&#13;
is afkomstig uit de Nota Intensieve Veehouderij (Tweede Kamer, zitting&#13;
1974-1975, 13227).&#13;
Deze nota van het Ministerie van Landbouw en Visserij is nog steeds het&#13;
belangrijkste stuk op dit gebied. Het bevat een economisch overzicht,&#13;
waaruit duidelijk het gewicht van deze industrie voor de Nederlandse samenleving&#13;
blijkt. Enkele gegevens: „Brutoproduktie en inkomen van de intensieve&#13;
veehouderij worden voor 1973/1974 geraamd op 5,5 miljard gulden.&#13;
Dat is nagenoeg 40% van de totale brutoproduktie en inkomen in de&#13;
Nederlandse landbouw (exclusief tuinbouw)".1 De intensieve veehouderij&#13;
bevindt zich daarbij temidden van een netwerk van bedrijven: aan de ene&#13;
kant met name de machtige veevoederindustrieën (zoals Meneba, Wessanen),&#13;
verder hokkenbouwers, handelaren, enz., en aan de andere kant de&#13;
bedrijven, die de produkten van de boer afnemen en verwerken, zoals&#13;
slachterijen en vleeswarenfabrieken, zodat de nota tot de conclusie komt,&#13;
„dat in Nederland meer dan 100.000 arbeidsplaatsen geheel of in belangrijke&#13;
mate direct afhankelijk zijn van de intensieve veehouderij".&#13;
Bij de intensieve veehouderij gaat het voornamelijk om het houden van&#13;
varkens, pluimvee en mestkalveren, hoewel tegenwoordig ook andere vormen hun intrede enigszins hebben gedaan, zoals konijnen. In het vervolg&#13;
zal ik mij tot deze eerste drie categorieën beperken. Enkele cijfers door&#13;
mijzelf samengesteld, voornamelijk uit de landbouwtelling van mei '79&#13;
(CBS) zijn de volgende:&#13;
1. Mestkalveren&#13;
Er zijn in Nederland (1979) 2976 bedrijven met mestkalveren. Bij meer&#13;
dan 60% van al deze bedrijven gaat het om 100 of meer kalveren (geconcentreerd&#13;
vooral in Gelderland en Noord-Brabant). Vergeleken bij 1964 is&#13;
het aantal bedrijven met mestkalveren tot minder dan 1/5 teruggebracht.&#13;
Het gemiddeld aantal mestkalveren steeg echter van 10 tot meer dan 190!&#13;
Dit illustreert duidelijk de schaalvergroting. Het totaal aantal mestkalveren&#13;
bedroeg in mei 1979 meer dan een half miljoen.&#13;
2. Mestvarkens&#13;
Er zijn in Nederland (1979) 30.492 bedrijven met mestvarkens van 20 kg&#13;
of meer. 45% van de Nederlandse bedrijven heeft meer dan 100 mestvarkens,&#13;
7% zelfs meer dan 500. Ook hier de schaalvergroting. Het gemiddeld&#13;
aantal varkens steeg van 21 in 1964 tot 165 in 1979. Het totaal aantal&#13;
bedroeg in mei jl. ruim 5 miljoen.&#13;
3. Kippen en slachtkuikens&#13;
Er zijn in Nederland 6138 bedrijven met leghennen van 5 maanden en&#13;
ouder. 65% heeft meer dan 100 kippen, 12% zelfs meer dan 10.000. Vergeleken&#13;
met 1964 werd het aantal bedrijven meer dan gedecimeerd; het gemiddeld&#13;
aantal leghennen steeg echter van 145 tot 4042! Ook bij de bedrijven&#13;
met slachtkuikens (1914) dezelfde tendens: Sinds 1964 meer dan een&#13;
halvering van de bedrijven, het gemiddeld aantal steeg echter van 2950&#13;
tot 20.056.&#13;
Tot zover deze opsomming. Terecht merkte dan ook in 1975 het Landbouwschap&#13;
over de intensieve veehouderij op: „De sociaal-economische&#13;
betekenis van deze bedrijfstak is voor ons land van groot belang, met name&#13;
nu de economische vooruitzichten onzeker zijn en er grote werkeloosheid&#13;
heerst".2&#13;
De gigantische groei van de intensieve veehouderij levert de Nederlandse&#13;
samenleving naast belangrijke voordelen echter ook zeer grote problemen&#13;
op. Met name t.a.v. het milieu, de ruimtelijke ordening, de positie van de&#13;
boer, de kwaliteit van de produkten en last but not least het welzijn van het&#13;
dier. In het nu volgende gedeelte zal ik trachten t.a.v. één onderdeel van deze&#13;
problemen, namelijk de hinder, enkele hoofdlijnen te trekken.3 B. De intensieve veehouderij en de Hinderwet&#13;
Art. 2, eerste lid, van de Hinderwet zegt: „Het is verboden inrichtingen,&#13;
welke daarbuiten gevaar, schade of hinder kunnen veroorzaken, zonder&#13;
vergunning op te richten, in werking te brengen, in werking te houden, uit&#13;
te breiden of te wijzigen".&#13;
Art. 4, eerste lid, zegt, dat behoudens enkele uitzonderingen, verlenen&#13;
van deze vergunning tot de bevoegdheid van het gemeentebestuur behoort.&#13;
Er is beroep op de Kroon mogelijk (art. 20, eerste lid). Art. 13, eerste lid,&#13;
geeft limitatief de redenen aan, welke tot weigering van de vergunning kunnen&#13;
leiden: ,,.. .gevaar, schade aan eigendommen, aan bedrijven of aan de&#13;
gezondheid, dan wel hinder van ernstige aard... en daaraan redelijkerwijze&#13;
niet door het stellen van voorwaarden voldoende kan worden tegemoet&#13;
gekomen".4 Dit artikel heeft aanleiding gegeven tot uiterst belangrijke&#13;
jurisprudentie van de Kroon.&#13;
Zoals art. 2 zegt, betreft de Hinderwet alleen gevaar, schade of hinder&#13;
die buiten de inrichting veroorzaakt wordt. Het Hinderbesluit geeft onder&#13;
meer aan, welke inrichtingen onder de Hinderwet vallen. Voor de intensieve&#13;
veehouderij zijn met name de volgende artikelen van belang:&#13;
a. art. 1, categorie Villa: „inrichtingen bestemd tot bewaring, bewerking&#13;
of verwerking of vernietiging van... mest en meststoffen" (De intensie&#13;
ve veehouderij heeft een zeer hoge mestproduktie, met alle problemen&#13;
van dien).5&#13;
b. art. 1, categorie Ia: „Inrichtingen waar een of meer elektromotoren&#13;
worden gebezigd met een vermogen of een gezamenlijk vermogen groter&#13;
dan 1,5 kW... ".6 (Dit doet zich op bijna elke boerderij voor.)&#13;
Reeds deze twee bepalingen (er zijn er meer, zoals de aanwezigheid van&#13;
brandbare vloeistoffen als benzine, propaan, butaan e.d.) betekenen, dat&#13;
nagenoeg de gehele intensieve veehouderij onder de Hinderwet valt. Zeer&#13;
belangrijk is daarbij het KB van 22 februari 1967 nr. 31 (het zgn. KB&#13;
Kerkwijk), waarin de Kroon bepaalde, dat wanneer vanwege de mestvaalt&#13;
een vergunning noodzakelijk is, deze vergunning zich niet alleen moet uitstrekken&#13;
tot dat gedeelte waar zich de mestvaalt bevindt, maar tot het hele&#13;
bedrijf. In een boeiend artikel in het Tijdschrift voor Openbaar Bestuur,&#13;
jaargang 4, nr. 12, blz. 262 e.v., schetst mr. L. Bomhof (secretaris bij de regionale&#13;
inspectie voor de volksgezondheid te Groningen) de hierdoor ontstane&#13;
situatie en de gevolgen daarvan. Door dit KB werden tal van boeren&#13;
met een bestaand bedrijf verplicht een vergunning aan te vragen. Zij werden&#13;
ineens geconfronteerd met de milieuhygiënische maatstaven van gevaar,&#13;
schade en hinder, zonder dat er sprake was van een overgangsregeling. Er ontstond een grote mate van verwarring. Dit leidde ertoe, dat&#13;
in 1972 een werkgroep werd samengesteld bestaande uit vertegenwoordigers&#13;
van de Ministeries van Landbouw en Visserij, Volksgezondheid en&#13;
Milieuhygiëne, het Landbouwschap en de Vereniging van Nederlandse Gemeenten&#13;
(de zgn. Commissie Reij). Deze commissie kwam met een brochure&#13;
,,de veehouderij en de hinderwet" (het zogenaamde „rode boekje"),&#13;
speciaal geschreven voor de intensieve veehouderij. In 1976 werd dit boekje&#13;
door een sterk verbeterde tweede druk opgevolgd, ditmaal in een groen&#13;
jasje gestoken.7&#13;
Formeel gesproken is de Kroon niet aan deze brochure gebonden. Het&#13;
zijn slechts richtlijnen (zie bv. KB 29 september 1977 nr. 27)8. In de praktijk&#13;
zijn zij echter zeer belangrijk, vooral t.a.v. nieuwe bedrijven. De&#13;
brochure maakt nl. onderscheid tussen bestaande bedrijven enerzijds (1) en&#13;
nieuwe bedrijven of bedrijven die een aanmerkelijke uitbreiding ondergaan&#13;
hebben anderzijds (2).&#13;
ad 1. Ten aanzien van bestaande bedrijven spreekt de brochure (zie blz. 8)&#13;
van een soepel beleid, dat gevolgd moet worden en stelt: ,,... aangenomen&#13;
mag worden dat aan bedrijven die sinds het begin van de&#13;
'70-er jaren geen aanmerkelijke uitbreiding hebben ondergaan, in het&#13;
algemeen alsnog op aanvraag een vergunning zal worden verleend".&#13;
Dit is sindsdien ook op grote schaal gebeurd. Een uitzondering wordt&#13;
in de brochure gemaakt voor bestaande bedrijven, die bijzonder ongunstig&#13;
zijn gesitueerd: ,,... ernstig rekening moet worden gehouden&#13;
met de mogelijkheid, dat een vergunning zal worden geweigerd of&#13;
hoogstens zal worden verleend onder grote restricties". De Kroon&#13;
neemt echter niet snel aan, dat een bedrijf „bijzonder ongunstig is&#13;
gesitueerd". (Zie bv. het KB van 8 sept. 1977, nr. 56, waarin de&#13;
Kroon dit niet wilde aannemen t.a.v. een reeds tientallen jaren te&#13;
Warnsveld bestaand bedrijf met 65.000 legkippen, gelegen op slechts&#13;
ca. 40 meter van een woonwijk).9 Het is moeilijk op dit punt vaste lijnen&#13;
in de Kroon-jurispridentie te ontdekken. Er wordt altijd van geval&#13;
tot geval beslist, waarbij soms de bezwaren van omwonenden van&#13;
belang worden geacht, meestal echter het bedrijfsbelang voorop&#13;
wordt gesteld. Op dit terrein heeft het gemeentebestuur, dat de vergunning&#13;
geeft, ook duidelijk een zekere beleidsvrijheid.&#13;
ad 2. Dat kan niet gezegd worden t.a.v. nieuwe bedrijven of bedrijven die&#13;
een aanmerkelijke uitbreiding ondergaan (15% of meer).10 Hier&#13;
speelt de belangrijke afstandsgrafiek (zie fig. 1), die de brochure in bijlage 6 bevat en die uitgaat van „een gemiddelde ervaringssituatie"&#13;
(blz. 15) een beslissende rol (De Kroon acht zich niet aan deze tabel&#13;
gebonden, maar komt meestal tot eenzelfde resultaat). De afstandsgrafiek&#13;
legt voor het bepalen van de afstand, waarop het bedrijf gelegen&#13;
moet zijn, verband tussen het woonmilieu enerzijds en het aantal&#13;
dieren anderzijds. Er zijn 4 woonmilieucategorieën, variërend van&#13;
categorie I (in de directe omgeving van het bedrijf is/zijn gelegen de&#13;
bebouwde kom van de gemeente, een ziekenhuis, een bungalowpark,&#13;
een camping enz.) tot IV (in de directe omgeving van het bedrijf zijn&#13;
alleen agrarische bedrijven gelegen) (zie verder blz. 37 van de&#13;
brochure). Voor het aantal dieren wordt een omrekeningstabel gebruikt,&#13;
waarbij als basis voor de beoordeling van de hinder het mestvarken&#13;
is gekozen (zo is bv. een mestvarkeneenheid gelijk aan 15 legkippen&#13;
met natte mestopslag, aan 30 kippen met droge mestopslag&#13;
enz.).&#13;
De afdeling Beroepen Milieuhygiëne van het Ministerie van Volksgezondheid&#13;
en Milieuhygiëne baseert, zonder ze te noemen," zich in&#13;
haar ambtsberichten bijna geheel op deze afstandgrafiek, de Raad&#13;
van State neemt deze bijna altijd over in zijn advies (concept-KB) aan&#13;
de Kroon. De Kroon gaat nooit contrair.&#13;
Uiteraard is de aanduiding in 4 wooncategorieën en de omrekening&#13;
in mestvarkeneenheden erg globaal. De Inspectie Milieuhygiëne heeft&#13;
dan ook - althans wat deze omrekening betreft - nadere richtlijnen&#13;
opgesteld t.a.v. niet in de brochure genoemde gevallen.12 Ook wordt&#13;
in meer of mindere mate, evenals bij bestaande bedrijven, rekening&#13;
gehouden met de invoering van moderne apparatuur, zoals luchtwassers&#13;
etc. Maar over het geheel genomen ligt de zaak vrij vast. de&#13;
invloed van klagende omwonenden lijkt mij - uitzonderingen daargelaten&#13;
- vrij gering.&#13;
Concluderend kan worden gesteld, dat als geheel (al zal wellicht het&#13;
Landbouwschap daar anders over oordelen) de intensieve veehouderij zeer&#13;
gebaat is geweest (en nog!) bij het huidige beleid van de Kroon. Dit beleid&#13;
stoelt niet zozeer op de Hinderwet zelf, maar op „pseudowetgeving" en&#13;
een jurisprudentie, die zeker t.a.v. bestaande ongunstig gelegen bedrijven&#13;
vrij casuïstisch is. De komende gedeeltelijke wetswijziging van de Hinderwet&#13;
zal daarin hoogstwaarschijnlijk geen verandering brengen. </content><legacyfootnotes>') Circa 50% van de produktie van de intensieve veehouderij wordt geëxporteerd. Rekening&#13;
houdend met de belangrijke invoer van grondstoffen voor de mengvoerbereiding leverde&#13;
de intensieve veehouderij in 1976 een export-overschot van meer dan 2 miljard gulden. Dit&#13;
gegeven is afkomstig uit: C. J. M. Wijnen, De intensieve veehouderij in de Nederlandse&#13;
landbouw, Landbouw-Economisch Instituut, Den Haag, juni 1979. Dit boekje bevat tal&#13;
van recente cijfers over de algemene ontwikkelingen in deze bedrijfstak; in het voorwoord&#13;
wordt o.a. een tweede deel aangekondigd, waarin de resultaten van een onderzoek naar de&#13;
consequenties van de Hinderwet en van bestemmingsplannen voor de intensieve&#13;
veehouderij zullen worden opgenomen. Dit gedeelte is echter nog niet verschenen.&#13;
2) Commentaar op de Nota Intensieve Veehouderij, Landbouwschap, Den Haag, 2 april&#13;
1975, blz. 1.&#13;
3) Met nadruk schrijf ik „trachten", want dit terrein is vrij moeilijk toegankelijk.&#13;
4) Het wetsontwerp 15027, strekkende tot gedeeltelijke wijziging van de Hinderwet (Tweede&#13;
Kamer, zitting 1977-1978) brengt veranderingen, die o.a. ten doel hebben ,,.. .buiten twij&#13;
fel te stellen dat de Hinderwet betrekking heeft op bezwaren van milieuhygiënische aard in&#13;
de ruime zin overeenkomstig de moderne wetgeving op milieuhygiënisch gebied'' (Memo&#13;
rie van Toelichting, blz. 21). Bij het al dan niet verlenen van vergunningen kan dan o.a. re&#13;
kening worden gehouden met toekomstige ontwikkelingen van de inrichting, te verwach&#13;
ten cumulatieve effecten, etc.&#13;
5) Zie voor een eerste oriëntatie o.a. „Bemesting en milieu", Info - titel 3, 3e druk 1978,&#13;
Ministerie van Landbouw en Visserij, Den Haag.&#13;
6) Tot voor kort (Staatsblad 1979, 261) stond hier: 2 pk. De wijziging is alleen een aanpassing&#13;
aan de geldende internationale voorschriften.&#13;
7) M.i. valt het te betreuren, dat in dit overleg géén vertegenwoordiger van de gezamenlijke&#13;
milieuorganisaties werd opgenomen.&#13;
8) Andere zeer belangrijke richtlijnen die niet specifiek voor de intensieve veehouderijen zijn&#13;
opgesteld, zijn o.a. te vinden in het Handboek Hinderwet.&#13;
9) Het betrof hier het geval van een bestaand bedrijf (met een hindervergunning) dat wilde&#13;
uitbreiden en een nieuwe vergunning voor het gehele complex nodig had. De Kroon zit in&#13;
zo'n geval met de moeilijkheid van art. 6a, lid 3, dat luidt: „De in lid 1 bedoelde nieuwe&#13;
vergunning mag het in werking houden van de inrichting, voor zover dit reeds door een of&#13;
meer oude vergunningen was gedekt, niet onmogelijk maken of onnodig beperken."&#13;
10) Dit percentage staat in een weinig toegepaste gele brochure, die (verwarrend!) eveneens&#13;
„Veehouderij- en hinderwet" heet, maar voornameli jk inlichtingen verschaft over&#13;
bijdrageregelingen, bedrijfsbeëindigingen etc. (zie blz. 12). (De uitgave vermeldt alleen:&#13;
Den Haag, juni 1977).&#13;
") De „slechts als richtlijnen bedoelde indeling in categorieën" (formulering van de Kroon,&#13;
zie bv. het reeds genoemde KB 29 september 1977 nr. 27) zijn in wezen een sterke vereenvoudiging&#13;
van de feitelijke situatie, nl. de ervaring van de samenstellers van de brochure in&#13;
1976 met het gemiddelde bedrijf. De Kroon wil deze richtlijnen niet tot norm verheffen om&#13;
een zekere beleidsvrijheid niet te verliezen. Deze vrijheid is o.a. nodig omdat er sinds 1976&#13;
veranderingen zijn ontstaan bv. in staltype, de opkomst van zeer grote bedrijven, enz.&#13;
l 2) Bijvoorbeeld t.a.v. kippen in zgn. deep-pit-stallen.</legacyfootnotes><footnotes><footnote/></footnotes><auteurs>Mr. E. K. den Breejen.</auteurs><published>1980-04-01 00:00:00</published><modified>1980-04-01 00:00:00</modified><editiondate>1980-04-01</editiondate><htmlpath>https://denhollander.info/artikel/6548</htmlpath></article>
</articles></edition>
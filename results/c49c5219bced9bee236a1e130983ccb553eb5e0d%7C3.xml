<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2014</searchword><id>11540</id><udhid>UDH:TvAR/11540</udhid><titel>De evaluatie gewogen</titel><searchwords><searchword>TvAR 7/8/2014</searchword><searchword>UDH:TvAR/11540</searchword></searchwords><attachments><attachment><name>16922.pdf</name><extention>pdf</extention><url>https://denhollander.info/download/16922/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;Het rapport ‘Evaluatie pachtregelgeving’ van prof. mr. D.W. Bruil is door de Staatssecretaris van Economische Zaken bij brief van 15 april 2014 aan de Tweede Kamer aangeboden.[1] Op 15 mei 2014 heeft er bij het Ministerie van Economische Zaken een bijeenkomst plaatsgevonden, waar Bruil zijn rapport heeft toegelicht en waar belangenorganisaties en andere betrokkenen een eerste reactie hebben gegeven. Die reacties zijn verdeeld. Tegelijk is iedereen het erover eens dat het huidige pachtrecht niet goed functioneert. Dit artikel wil een bijdrage leveren aan het debat.&lt;/p&gt;&lt;p&gt;Laat ik met de deur in huis vallen. Het rapport bevat interessante beschouwingen en gewaagde voorstellen. De zwakte is de in mijn ogen gebrekkige analyse van de problematiek en de onvoldoende verantwoording van de voorstellen.&lt;/p&gt;&lt;p&gt;Het uitgangspunt van het rapport dat we af moeten van de tweeslachtigheid van de huidige pachtregeling onderschrijf ik van harte. Terecht zegt Bruil dat er wel verschillende pachtvormen naast elkaar mogen bestaan, maar dat die dan een rechte lijn behoren te laten zien.[2] De bijlage bij het rapport (Sleutelen aan de huidige regeling) bevat vele prima voorstellen. Ook dat is positief.&lt;/p&gt;&lt;p&gt;Wat bedoel ik dan met een gebrekkige analyse en onvoldoende verantwoording? Eerst de onvoldoende verantwoording. De evaluator heeft gesproken met een groot aantal personen die op de een of andere wijze bij de praktijk van het pachtrecht betrokken zijn.[3] Welke knelpunten in de huidige praktijk in die gesprekken naar voren zijn gekomen, verantwoordt het rapport niet. Wie vertrouwd is met de wereld van de pacht kan natuurlijk wel veel vermoeden, maar heel gelukkig is het toch niet. In de eerste plaats is het rapport eerst en voor alles bestemd voor de politiek, en dus voor personen en organen zónder of althans met weinig materiekennis. En in de tweede plaats spreekt ook voor experts lang niet alles vanzelf. Bij een deel van de voorstellen die Bruil doet, vroeg althans ik mij af of er wel een knelpunt is en zo ja, waarom.&lt;/p&gt;&lt;p&gt;Een voorbeeld is het voorstel om de pachter zonder meer de ruimte te geven om de bestemming, gedaante en inrichting van het gepachte te wijzigen.[4] Dat klinkt goed voor pachters. Maar is er een persoon of instantie geweest die aan Bruil heeft laten weten dat er op dat punt een knelpunt is? We weten het niet. Misschien is het motief voor dit voorstel wel heel anders, en is het bedoeld als wisselgeld voor andere voorstellen, waarmee pachters &lt;span class="Cursief"&gt;niet&lt;/span&gt; blij kunnen zijn. Dat maakt dan echter nogal wat uit. Werkelijke knelpunten moeten worden opgelost, terwijl het ene wisselgeld gemakkelijk uitwisselbaar is voor het andere.&lt;/p&gt;&lt;p&gt;Een ander voorbeeld is de voorgestelde afschaffing van de pachtkamers. Nu ja, eigenlijk weet ik niet heel zeker of Bruil die afschaffing inderdaad voorstelt. Het staat als voorstel in de samenvattende tabel,[5] dat wel. In het lichaam van het rapport lees ik echter geen voorstel, maar slechts een opsomming van enkele argumenten voor en tegen.[6] Maar laat ik er maar even van uitgaan dat het voorstel wel degelijk is om de pachtkamers af te schaffen. Uit het rapport krijg ik dan de indruk dat het enige motief van Bruil voor afschaffing is dat hij zich afvraagt of het pachtrecht wel zodanig specialistisch is dat er aparte kamers voor moeten zijn. Dat behoeft geen slecht argument te zijn (als het als een argument bedoeld is, want het rapport vermeldt slechts de vraag), want onnodige particularismen mogen natuurlijk worden opgeruimd. Maar voor de waardering van het voorstel maakt het toch nogal wat uit of er mogelijk óók een knelpunt is. Zijn er gesprekspartners geweest die de evaluator hebben gezegd dat de pachtkamers niet goed functioneren? Of, ook dat is mogelijk en lijkt mij zelfs heel waarschijnlijk,[7] is het juist zo dat de praktijk heel tevreden is over het functioneren van die kamers? In dat geval moeten we op de pachtkamers misschien juist heel zuinig zijn.&lt;/p&gt;&lt;p&gt;Als ik het over de pachtkamers heb, heb ik meteen ook een voorbeeld van wat ik bedoel met een gebrekkige analyse. Bruil merkt op dat ook voor het huurrecht geen aparte kamers bestaan.[8] Maar is dat wel een zuivere vergelijking? In de eerste plaats is er een zeer grote hoeveelheid huurzaken en zijn er maar heel weinig pachtzaken. Specialisering ligt reeds daarom wat betreft huur veel minder voor de hand dan wat betreft de pacht. In de tweede plaats kan men de vraag of er pachtkamers moeten zijn of niet, niet los zien van de inhoud van materiële normen. Bij een voldoende zorgvuldige analyse zou de evaluator hebben vastgesteld welke normen van het huidige pachtrecht een bijzondere kennis van de agrarische praktijk veronderstellen en welke van die normen in zijn voorstellen vervallen. Alleen zo kan men vaststellen of we de inbreng van de deskundige leden van de pachtkamers kunnen missen.&lt;/p&gt;&lt;p&gt;Helaas valt niet vol te houden dat alleen op detailniveau de analyse (soms) onvoldoende is. Mijns inziens is ze dat ook als het gaat om het door Bruil reeds in zijn voorwoord ter sprake gebrachte ‘dilemma van de pacht’.[9] Met dat hoofdthema hebben we het dan meteen ook over de pacht als financieringsinstrument. Kernvraag van de evaluatie was volgens de opdracht van de Staatssecretaris van Economische Zaken of de huidige pachtvormen adequate financieringsinstrumenten voor de landbouw zijn.[10]&lt;/p&gt;</inleiding><content>&lt;h2&gt;2. Het dilemma van de pacht en pacht als financieringsinstrument&lt;/h2&gt;&lt;p&gt;Het voorwoord van het rapport benoemt het dilemma van de pacht als de vraag hoe we kunnen komen tot een pachtregeling die recht doet aan verlangens van zowel pachters als verpachters.[11] Als dat waar was, was de pacht weinig bijzonder. Het dilemma hoe recht te doen aan tegengestelde belangen van betrokkenen, is overal in het recht aanwezig. Verderop in het rapport lees ik een andere formulering van het dilemma: hoe aantrekkelijker pacht voor de gebruiker is, hoe minder eigenaren geneigd zijn tot het verpachten van grond.[12] Dat lijkt me beter getroffen. De bescherming die het recht pachters biedt, is zich tegen hen gaan keren. Het hoge beschermingsniveau van de reguliere pacht, vertaalt zich in een hoge pachtdruk (het verschil tussen de waarde van de grond in verpachte respectievelijk in onverpachte staat), met als gevolg een sterk afnemende bereidheid bij grondeigenaren om regulier te verpachten. Daarom neemt het areaal van de reguliere pacht voortdurend af.&lt;/p&gt;&lt;p&gt;Is dat ernstig? Met die vraag zijn we bij pacht als financieringsinstrument. Is pacht voor agrarische ondernemers uit financieel oogpunt een belangrijk alternatief voor andere wijzen om agrarische grond in gebruik te krijgen, zoals de aankoop van grond of het verwerven van een erfpachtsrecht op de grond? Bruil doet opvallend geringschattend over de voorstelling dat pacht inderdaad een financieringsinstrument is:&lt;/p&gt;&lt;blockquote&gt;In de opdracht staat dat de pacht een financieringsinstrument is of zou moeten zijn. Ik weet niet wie dat ooit heeft bedacht, maar intussen treft men dat ook in de handboeken aan. Oudere literatuur spreekt niet over pacht als financieringsinstrument en ook in het buitenland wordt dit aspect nooit genoemd. Niemand zal het ook in zijn hoofd halen om huur van woonruimte als financieringsinstrument aan te duiden. Snijders leidt uit art. 7:327, lid 1 BW en het daarop gebaseerde Pachtprijzenbesluit af dat de wetgever een financieringsinstrument heeft beoogd. Men kan de prijsbeheersing echter ook heel goed plaatsen in het kader van de bescherming van de pachter, zoals Snijders trouwens ook doet.[13]&lt;/blockquote&gt;&lt;p&gt;En wat verder in het rapport lezen we:&lt;/p&gt;&lt;blockquote&gt;Is er nog wel behoefte aan de pacht als financieringsinstrument? Natuurlijk hebben boeren belang bij een reguliere pachtovereenkomst, tegen een prijs die behapbaar is. Maar hebben zij dat ook nodig? Belang is immers niet hetzelfde als noodzaak. Uit de LEI-cijfers blijkt die noodzaak eigenlijk niet, al was het maar door het grote aandeel van de overige gebruiksvormen. Van de totale oppervlakte landbouwgrond in 2012 (1.841.699 ha) is om te beginnen al ruim 57% in eigendom, waarvoor per definitie geen prijsbescherming geldt. Van het resterende deel van de landbouwgrond kent 342.082 ha prijsbescherming (reguliere pacht, natuurpacht en geliberaliseerde pacht langer dan zes jaar), terwijl geen prijsbescherming geldt voor een areaal dat meer dan 100.000 hectare groter is (erfpacht, eenmalige pacht, teeltpacht, geliberaliseerde pacht (korter dan zes jaar), zwarte en grijze pacht, pacht kleine oppervlakten). Nu zou het kunnen dat al die boeren op in totaal 444.295 hectare grond in financiële problemen zitten, maar daar zijn toch geen aanwijzingen voor, althans – als die problemen er zijn – dat dit komt door te hoge pachtprijzen of door te dure grond.[14]&lt;/blockquote&gt;&lt;p&gt;Deze citaten laat zien waar Bruil heel goed in is: in het gebruik van retorische argumenten (bijvoorbeeld: ‘niemand zal het in zijn hoofd halen’). Met zijn licht provocerende stijl schudt Bruil geregeld het debat in agrarisch-juridisch Nederland op. Dat dat waardevol is, heb ik meer dan eens ervaren en ik waardeer Bruil in die rol zeer. Maar tegelijk is het goed opletten. Want kenmerkend voor retorische argumenten is dat ze sterker klinken dan ze werkelijk zijn. En daarom brengen ze ons gemakkelijk op een dwaalspoor. Als niemand iets in zijn hoofd haalt, ben je een domoor als je dat toch doet. Niemand is graag een domoor. En daarom is het alleszins verleidelijk om er maar van uit te gaan dat Bruil gelijk heeft.&lt;/p&gt;&lt;p&gt;Wie analyseert, komt echter tot de ontdekking dat Bruil dat gelijk in het geheel niet heeft. Eerst de vergelijking met huur van woonruimte. Bruil heeft gelijk dat het niet gebruikelijk is het &lt;span class="Cursief"&gt;woord&lt;/span&gt; ‘financieringsinstrument’ in de context van de huur van woonruimte te gebruiken. Maar daar gaat het natuurlijk niet om. Het gaat erom of huur van woonruimte voor woningzoekenden uit financieel oogpunt een belangrijk alternatief is voor andere manieren om aan een woning te komen. Met een variatie op Bruil: niemand zal het in zijn hoofd halen om dat te ontkennen. En om aan dat retorische argument toch nog maar iets toe te voegen: in de discussie over de toelaatbaarheid van de inperkingen van het eigendomsrecht door de huurregelgeving in het licht van art. 1 Eerste Protocol van het EVRM, speelt het argument dat huur van woonruimte een ‘financieringsinstrument’ is juist een cruciale rol. In de woorden van het hof in de zaak Nobel/Brommert:[15]&lt;/p&gt;&lt;blockquote&gt;De beperkingen [zijn] door de Nederlandse overheid in de wet opgenomen in het algemeen belang. Deze zijn, kort gezegd, gericht op de betaalbaarheid van huurwoningen voor individuele huurders. Met name is beoogd de betaalbaarheid van huisvesting voor de huishoudens met lagere inkomens te waarborgen.[16]&lt;/blockquote&gt;&lt;p&gt;Ook het argument dat van de totale oppervlakte landbouwgrond in 2012 57% in eigendom is van agrariërs en dat daarvoor per definitie geen prijsbescherming geldt, is vooral retorisch van aard. Meteen erna blijkt dat Bruil ook zelf het belang van pacht als financieringsinstrument onderkent (al formuleert hij dat zelf zo niet). Zo stelt hij vast dat er behoefte is aan pacht omdat er om te kunnen pachten geen startkapitaal nodig is.[17] Hoezo geen financieringsinstrument? En wat verder in het rapport lezen we dat door hoge grondprijzen als gevolg van schaarste en concurrentie van de agrarische vraag naar grond met vraag vanuit verstedelijking, niet-agrarische bedrijven en natuur, de grondgebonden landbouw in schaal flink is achtergebleven bij de niet grondgebonden landbouw.[18] Dat lijkt me een sterke aanwijzing dat er een financieringsprobleem is en Bruil trekt dan ook terecht de conclusie dat er aan pacht behoefte bestaat.[19] Waarom dat niet mag in termen van pacht als financieringsinstrument, blijft een raadsel.&lt;/p&gt;&lt;p&gt;Het gevaar lijkt me dat pachters zich niet begrepen zullen voelen. Dat gaat ten koste van het draagvlak voor de voorstellen die Bruil doet. Een bekende stelregel in praktijk van de rechtspraak is dat je met je vonnis of arrest vooral moet proberen de verliezer te overtuigen. De winnaar zal immers ook met een matige motivering nog steeds tevreden zijn. Dit perspectief had de evaluator kunnen helpen. Hij stelt een verdere liberalisering van het pachtrecht voor. Dat verpachters het daarmee eens zijn (althans met die hoofdlijn), spreekt vanzelf. De uitdaging voor Bruil was om ook de pachters voor zijn voorstellen te winnen. Dan helpt het niet om te doen alsof pacht geen financieringsinstrument voor hen is.&lt;/p&gt;&lt;h2&gt;3. Gelijkwaardige onderhandelings- posities?&lt;/h2&gt;&lt;p&gt;Een niet minder wezenlijke vraag lijkt door Bruil niet te worden geproblematiseerd: zijn de onderhandelingsposities van verpachters en pachters in het algemeen als gelijkwaardig te beschouwen?[20] Vanzelfsprekend is die vraag wel in het rapport aan de orde, maar voor het antwoord moeten we het doen met min of meer terloopse opmerkingen van de evaluator. Bruil omarmt vijf uitgangspunten van het rapport van de commissie Leemhuis (2001), een rapport dat een vergaande liberalisering van het pachtrecht bepleitte. Aan die vijf uitgangspunten voegt Bruil er drie toe.[21] Twee van de drie lijken een gelijkwaardige onderhandelingspositie van verpachter en pachter te veronderstellen:&lt;/p&gt;&lt;blockquote&gt;1. Er zouden geen verschillende pachtvormen behoeven te zijn als pachter en verpachter die vormen gezamenlijk kunnen bepalen.  (…)  3. Er moeten zo weinig mogelijk bepalingen van dwingend recht zijn. Pachters en verpachters moeten in staat worden geacht hun verhouding zelf te regelen en daartoe ook worden aangespoord.&lt;/blockquote&gt;&lt;p&gt;In interviews in de agrarische pers naar aanleiding van de evaluatie gaat de evaluator nog een stapje verder. Zo noteerde ik uit de Nieuwe Oogst van 25 april 2014:&lt;/p&gt;&lt;blockquote&gt;‘Er zijn steeds meer ondernemers die uitstekend kunnen rekenen en anders kunnen hun adviseurs het wel. Daardoor is hun positie versterkt’, aldus Bruil. ‘Het beeld van de sneue pachter die maar moet afwachten wat de verpachter voor ’m in petto heeft, is echt verleden tijd.’&lt;/blockquote&gt;&lt;p&gt;En:&lt;/p&gt;&lt;blockquote&gt;De protesten tegen de hoge pachtsommen als gevolg van verpachting bij inschrijving, relativeert hij. ‘Dat zal toch wel uit kunnen, of doen er bij die inschrijvingen zo veel sufferds mee? Het gaat niet om een enkeling die dit soort bedragen biedt.’&lt;/blockquote&gt;&lt;p&gt;Opnieuw een retorische argumentatie, die het draagvlak bij pachters niet zal vergroten. Retorisch, want ook een eerstejaars student economie had Bruil kunnen uitleggen dat het hebben van goede adviseurs lang niet alles zegt over de sterkte van je onderhandelingspositie. Is die positie materieel zwak, dan leggen goede adviseurs namelijk uit dat je geen keus hebt. En wat betreft verpachting bij inschrijving: we weten niet hoeveel de verliezende inschrijvers met ‘grondhonger’ boden en nog minder welke prijs in hun individuele bedrijfssituatie maximaal uit zou kunnen. En we weten ook niet hoe ernstig het voor hen is als voor hen geen betaalbare grond meer voorhanden blijkt te zijn en zij daarom bedrijfsvergroting kunnen vergeten. En we hebben evenmin een goed beeld van wat de hoogste inschrijvers heeft gedreven. Zonder dit alles te weten, is het goedkoop om te doen alsof er geen probleem kán zijn.&lt;/p&gt;&lt;p&gt;Wat het extra bijzonder maakt, is dat er in het rapport juist diverse aanwijzingen zijn te vinden voor de stelling dat van gelijkwaardige onderhandelingsposities géén sprake is. Ik heb het dan vooral over hoofdstuk 2 (Ontwikkelingen in de landbouw), in mijn ogen het meest evenwichtige gedeelte van het rapport (even afgezien van de bijlage met verbetervoorstellen bij het huidige pachtrecht). Volgens dat hoofdstuk is de vraag naar grond ten behoeve van de landbouw stijgende. De wereldbevolking groeit en daarmee de vraag naar voedsel. Landbouwproducten worden ook voor andere doeleinden gebruikt, zoals biodiesel en vergisting. De eisen vanuit het milieu en het gemeenschappelijk landbouwbeleid doen de vraag naar grond nog verder toenemen.[22] Schaalvergroting heeft de prijs van landbouwgrond sterk doen toenemen. Bruil citeert het LEI:[23]&lt;/p&gt;&lt;blockquote&gt;Schaalvergroting blijkt in deze sector bij benadering parallel te lopen met areaaluitbreiding. De areaalvergroting verloopt trendmatig en in verlengde daarvan de vrije waarde van landbouwgronden (…). Zonder schaalvergroting zou de prijs van onverpachte landbouwgrond mogelijk slechts de helft zijn van de huidige prijs. Dit omdat de opbrengstwaarde van extra grond voor bedrijven met groeiaspiraties bij benadering tweemaal zo hoog is als de gemiddelde opbrengstwaarde van grond in de grondgebonden landbouw.’ Uitbreidende bedrijven kunnen die hoge prijzen, volgens Jan Luijt, ook betalen omdat door de schaalvergroting ook de opbrengst van de percelen die zij al in gebruik hebben omhoog gaat.&lt;/blockquote&gt;&lt;p&gt;Het zal ook niet snel beter worden. Verduurzaming betekent gemakkelijk dat meer grond nodig is in plaats van minder.[24] De groei van de wereldbevolking lijkt aan te houden. De nieuwste technieken en de modernste landbouwmachines vergen hoge investeringen en om die terug te verdienen zijn steeds grotere bedrijven nodig.[25] De vraag naar grond kan op de langere termijn eigenlijk alleen maar toenemen. Het lijkt mij niet te ontkennen: er is een ongelijkheid in de onderhandelingsposities van verpachters en pachters. Volgens de wetten van de economie leidt dat tot het mechanisme dat grafisch als volgt kan worden weergeven:[26]&lt;/p&gt;&lt;p&gt;Daarbij staat F1 voor het gewicht van de onderhandelingspositie van de verpachter en F2 voor dat van de positie van de pachter. Het evenwichtspunt ligt veel dichter bij F1 dan bij F2: D1 &amp;lt; D2, wat betekent dat de inhoud van de door verpachter en pachter te bereiken overeenstemming, dus het onderhandelingsresultaat, in dezelfde mate meer in het belang van de verpachter is dan in dat van de pachter, zowel wat betreft de prijs als overige voorwaarden.&lt;/p&gt;&lt;h2&gt;4. Redenen voor bescherming van pachters?&lt;/h2&gt;&lt;p&gt;We zijn nu op een spoor dat Bruil niet is gegaan. Ik ga voorlopig op dat spoor verder, voordat ik naar het rapport terugkeer. Kritiek is immers gemakkelijk. Als het rapport niet goed is, hoe had het dan wel gekund of zelfs gemoeten?&lt;/p&gt;&lt;p&gt;Dat er een ongelijkheid is in de onderhandelingsposities van verpachters en pachters wil nog niet zeggen dat we aan die ongelijkheid ook wat behoren te doen. Het is in een markteconomie zelfs het uitgangspunt dat we aan zulke ongelijkheid niets doen; de prijs zorgt wel voor evenwicht tussen vraag en aanbod. Alleen bij uitzondering doen we aan ongelijkheidscompensatie en zo’n uitzondering behoeft rechtvaardiging. En dus hebben we ons de vraag te stellen of er argumenten zijn om pachters in bescherming te nemen – niet zozeer in individuele gevallen van uitzonderlijke aard, want daarin kunnen de algemene regels van het contractenrecht eventueel wel voorzien,[27] maar structureel, door met dwingend recht het evenwicht proberen te verleggen. En als er zulke argumenten zijn, hoe kunnen we er dan voor zorgen dat het ook werkt? Het dilemma van de pacht is immers juist dat een sterke bescherming van pachters ertoe leidt dat steeds minder wordt verpacht.&lt;/p&gt;&lt;p&gt;Eerst de vraag of er redenen zijn om pachters te beschermen. Wie de geschiedenis van de huidige regeling van de pacht kent, weet dat er in de voorstelling van de wetgever twee van zulke redenen waren.[28] In de eerste plaats het belang van onze nationale voedselvoorziening. We hadden de crisisjaren achter de rug, die in oorlogstijd bovendien werden gevolgd door een hongerwinter. Daarom was het belangrijk dat zoveel mogelijk gezinnen in de landbouw brood zouden zien en dat zo min mogelijk grond voor de landbouw verloren zou gaan. In de tweede plaats de bescherming van het gezinsinkomen van de pachters, die het met vaak kleine bedrijven van zelden meer dan enkele hectares vaak moeilijk hadden. Beide argumenten versterkten elkaar, want zonder een aanvaardbaar gezinsinkomen, is er geen animo om pachtboer te blijven.&lt;/p&gt;&lt;p&gt;Mijns inziens hebben deze redenen voor pachtbescherming veel van hun oorspronkelijke kracht verloren. De landbouw zien we steeds meer als een gewone sector van onze economie. Voedsel wordt volop geïmporteerd. Tegelijk worden in eigen land geproduceerde landbouwproducten op grote schaal geëxporteerd, wat de kracht van onze nationale landbouw bewijst. Een visie op de landbouw volgens welke wij als land zelfvoorzienend zouden moeten zijn, past niet bij onze moderne perceptie.&lt;/p&gt;&lt;p&gt;En het sociale argument, dus bescherming van het gezinsinkomen van pachters? Met alle respect voor de boterham van anderen meen ik dat ook dit tweede argument steeds minder overtuigt, omdat het niet kan zonder de steun van het eerste. Naarmate we de landbouw meer gaan zien als een gewone sector van onze economie, is minder te verantwoorden waarom we het gezinsinkomen van pachters ondersteunen. In dit verband moeten we ons realiseren dat het pachtrecht privaatrecht is en geen publiekrecht. Ook als we het als een algemeen belang zien dat het gezinsinkomen van boeren zoveel mogelijk op peil blijft – en dat doen we nog steeds, zoals bijvoorbeeld blijkt uit het bestaan van de Europese landbouwsubsidies – is het nog een flinke extra stap om dat mede te willen realiseren ten laste van een andere private partij, namelijk de verpachters. We realiseren dan immers een algemeen belang ten laste van een particuliere partij, wat we in de wereld van het recht als verdacht beschouwen; het is spoedig in strijd met het beginsel van gelijkheid voor de publieke lasten.&lt;/p&gt;&lt;p&gt;Zijn er moderne argumenten te bedenken voor de bescherming van pachters? Aan het rapport van Bruil ontleen ik een nieuw potentieel argument voor bescherming van pachters. Bruil gebruikt het argument zelf niet, maar draagt in hoofdstuk 2 er wel de ingrediënten voor aan. Agrarische bedrijven zouden in productiecapaciteit kunnen groeien zonder gronduitbreiding, maar dat stuit op grenzen uit het oogpunt van milieu.[29] De milieueisen die we uit oogpunt van algemeen belang stellen, leiden dus tot een stijging van de grondprijzen. Het agrarisch gebruik van grond moet bovendien concurreren met ander grondgebruik, zoals gebruik voor natuur en bijvoorbeeld woningbouw, wat onvermijdelijk leidt tot een verdere stijging van de grondprijs, óók van de prijs van agrarische grond zonder verwachtingswaarde. Een bijzonder kenmerk van grond is immers dat de hoeveelheid ervan een gegeven is; vergroten van de hoeveelheid is niet mogelijk.[30] Deze andere vormen van grondgebruik worden ook weer door het algemeen belang ingegeven.&lt;/p&gt;&lt;p&gt;Welnu, stijgende grondprijzen zijn niet alleen een last voor agrarische ondernemers met geen of weinig eigen grond, maar tegelijk ook een bate voor de eigenaren van agrarische grond. Ligt het nu niet voor de hand dat die dankzij het algemeen belang gerealiseerde bate vervolgens mag worden afgeroomd? Het zou in feite het spiegelbeeld zijn van het beginsel van gelijkheid voor de publieke lasten: ‘gelijkheid voor de publieke baten’. Dat afromen kan via belastingheffing (het is voor de eigenaren van agrarische grond niet te hopen dat de Staatssecretaris van Financiën meeleest), maar ook door pachters te beschermen en hun onderhandelingspositie door middel van dwingend recht te versterken.&lt;/p&gt;&lt;p&gt;Natuurlijk is de waarde van dit argument betrekkelijk. Want zolang we de eigenaren van agrarische grond niet &lt;span class="Cursief"&gt;verplichten&lt;/span&gt; om te verpachten (en ik geloof niet dat er iemand is die dat voorstaat), blijven we te maken hebben met het dilemma van de pacht: een hoog beschermingsniveau zorgt voor een hoge pachtdruk en een hoge pachtdruk leidt tot een afnemende bereidheid om te verpachten. Maar wat het argument wel laat zien, is dat er nog steeds een rechtvaardiging is om pachters ten koste van verpachters in bescherming te nemen.[31]&lt;/p&gt;&lt;h2&gt;5. De prijs van pachtbescherming&lt;/h2&gt;&lt;p&gt;Ik ga nog even door op dit spoor, want wellicht dat deze analyse een oplossing van het dilemma van de pacht dichterbij kan brengen.&lt;/p&gt;&lt;p&gt;Het komt in ons contractenrecht vaker voor dat we aan een partij een sterke bescherming gunnen. Voor de hand liggende voorbeelden zijn huur van woonruimte en bedrijfsruimte en de arbeidsovereenkomst. En laten we vooral ook niet het consumentenrecht vergeten, met naast veel dwingend recht ook bijzondere faciliteiten, zoals bedenktijdregelingen.[32]&lt;/p&gt;&lt;p&gt;Het grote verschil met reguliere pacht is dat in al deze gevallen (op een enkele uitzondering na) de markt de prijs bepaalt. We garanderen consumentenkopers een hoog beschermingsniveau ten koste van verkopers, maar we laten het aan de markt over om de prijs van dat hoge beschermingsniveau te bepalen. We behoeven geen econoom te zijn om te begrijpen wat dit betekent: in de prijs die consumenten betalen, is een vergoeding begrepen voor de genoten bescherming. Ook voor huur van bedrijfsruimte geldt dat de markt de prijs bepaalt. Weliswaar is er na verlenging een toetsing van de prijs mogelijk, maar maatstaf daarbij is de gemiddelde huurprijzen van vergelijkbare bedrijfsruimte ter plaatse (art. 7:303 BW). En voor de arbeidsovereenkomst geldt dat met het minimumloon de prijs alleen aan de onderzijde wordt gereguleerd. De marktwaarde van de arbeid van het overgrote deel van de werknemers ligt hoger dan dat minimumloon. Intussen is er wel een probleem aan de ‘onderkant’ van de arbeidsmarkt: het minimumloon prijst werkzoekenden met weinig scholing en/of een beperking uit de markt. Daarom hebben we instituties die dat moeten corrigeren, zoals sociale werkvoorzieningen en Wajong-uitkeringen.&lt;/p&gt;&lt;p&gt;Het voorbeeld van de arbeidsovereenkomst is extra interessant, omdat net als bij de pacht er sprake is van tweeslachtigheid. Naast de gewone arbeidsovereenkomst met een hoog beschermingsniveau, bestaan er flexibele arbeidsrelaties (oproepkrachten, uitzendarbeid, zzp-ers). Het is duidelijk dat die flexibele arbeidsrelaties deels de gewone arbeidsovereenkomst hebben verdrongen. Toch is die verdringing lang niet zo sterk als bij de pacht. De verklaring daarvoor ligt voor de hand. Omdat de prijs van arbeid vrij is (afgezien van het minimumloon), kan het marktmechanisme zijn werk doen. Werknemers die de bescherming van de gewone arbeidsovereenkomst belangrijk vinden, nemen genoegen met een lager loon dan zzp-ers die dezelfde arbeid verrichten (en nemen bovendien een minder gunstige fiscale behandeling voor lief). Een hogere beschermingsgraad vertaalt zich dus in een lagere prijs. En zo blijft de gewone arbeidsovereenkomst ook voor werkgevers een reëel alternatief.&lt;/p&gt;&lt;p&gt;Op het eerste gezicht bestaat hetzelfde prijsverschil in de wereld van de pacht: de pachtprijs van de pachtvorm met het hoogste beschermingsniveau (reguliere pacht) is lager dan die van geliberaliseerde pacht (voor zes jaar of minder). Maar als we dat beweren, kijken we niet verder dan onze neus lang is. De prijs van arbeid is de prijs voor de prestatie van de&lt;span class="Cursief"&gt; in bescherming genomen contractspartij&lt;/span&gt;, namelijk de werknemer. Dat die prijs in geval van een gewone arbeidsovereenkomst lager is, biedt dus aan de werkgever compensatie voor de sterke bescherming die de werknemer ten koste van hem geniet. De pachtprijs daarentegen is de prijs voor de prestatie van de &lt;span class="Cursief"&gt;wederpartij&lt;/span&gt; van de in bescherming genomen contractspartij, dus de verpachter; het is immers de prijs voor het gebruik van de grond. Een lagere pachtprijs voor reguliere pacht biedt dus helemaal geen compensatie voor het hoge beschermingsniveau, maar verhoogt dat niveau juist nog verder. Eenvoudige wetten van de economie dicteren het resultaat: de reguliere pacht prijst zichzelf volledig uit de markt. En dat is dan ook wat we nu al decennialang in alle statistieken terugzien.&lt;/p&gt;&lt;p&gt;En huur van woonruimte dan? In de sociale sector geldt toch ook een systeem van prijsbeheersing? Op zichzelf is dat waar, maar de woningmarkt is totaal anders georganiseerd. Het overgrote deel van de sociale huurwoningen is geen eigendom van een private partij, maar van de woningcorporaties, die met staatssteun ons nationale bestand van sociale huurwoningen op peil houden. Verpachters ontvangen nog steeds geen staatssteun en zijn ook niet verplicht om de reguliere pacht in stand te houden. Komt een reguliere pachtovereenkomst tot een einde, dan wordt heel vaak overgeschakeld op geliberaliseerde pacht en dat is volkomen begrijpelijk.[33]&lt;/p&gt;&lt;p&gt;Wat leert ons deze excurs? Dat we bij de waardering van het huidige stelsel niet alleen moeten letten op het verschil in rechtsbescherming van reguliere en geliberaliseerde pacht wat betreft bijvoorbeeld continuatierecht en indeplaatsstelling, maar ook en misschien wel in de eerste plaats op de verschillen wat betreft de pachtprijs. Reguliere pacht kan ook voor verpachters een aantrekkelijke pachtvorm zijn, maar dat veronderstelt dan wel dat er tegenover de sterke bescherming van de pachter een marktconforme pachtprijs staat. In dit verband is het bijzonder interessant dat G.M.F. Snijders in zijn bijdrage elders in dit nummer juist dát voorstelt: maak de (aanvangs)prijs voor reguliere pacht vrij.[34] Dit voorstel biedt, dunkt mij, een zeer interessante opening om het dilemma van de pacht eindelijk op te lossen. Wie weet blijkt het het ei van Columbus.&lt;/p&gt;&lt;h2&gt;6. Duurzaam grondgebruik&lt;/h2&gt;&lt;p&gt;De voorgaande analyse miste ik grotendeels in de Evaluatie. Toch is er een belangrijk accent in het rapport dat er direct mee samenhangt, namelijk de nadruk op het bevorderen van duurzaam grondgebruik.[35] Daaruit vloeit het voorstel van Bruil voort om de initiële duur van de pachtovereenkomst op 25 jaar te stellen en daarnaast ook verlenging van rechtswege te laten plaatsvinden met opnieuw 25 jaar. Beide is regelend recht en is dus iets dat vooral ‘domme verpachters’ zal overkomen.[36] Maar voor de aanvangstermijn is er ook een dwingendrechtelijk minimum (25 jaar voor hoeves en 6 jaar in andere gevallen), zij het ook met een escape voor bijzondere omstandigheden. Een dwingendrechtelijke aanspraak op verlenging bestaat er niet, maar wel een dwingendrechtelijke aanspraak op overleg daarover.&lt;/p&gt;&lt;p&gt;De bijeenkomst van 15 mei 2014 in Den Haag leerde mij dat Bruil met dit accent op duurzaam grondgebruik een gevoelige snaar heeft geraakt bij pachters én verpachters. Dat wil niet zeggen dat men het met zijn voorstellen eens is; zeker de pachters zijn dat niet. Maar zowel pachters als verpachters erkennen dat de huidige regeling kortdurende geliberaliseerde pacht in de hand werkt en dat dit veelal niet in het belang van partijen is. Niet in het belang van de pachter omdat het de continuïteit van zijn bedrijfsvoering onzeker maakt, met bijvoorbeeld als gevolg dat investeren extra riskant wordt (en daarom vaak achterwege blijft). Maar doorgaans ook niet in het belang van verpachters,[37] omdat een pachter die zelf blijvend belang bij de grond heeft, beter voor de grond zorgt (bijvoorbeeld wat betreft mest en mineralen). Dat kan Bruil dus op zijn conto schrijven: als pachters en verpachters elkaar in de komende tijd blijken te kunnen vinden, valt nauwelijks te betwijfelen wat daarbij een gemeenschappelijk motto zal zijn: ‘duurzaam grondgebruik’.&lt;/p&gt;&lt;p&gt;Voordat ik meer in detail de voorstellen van Bruil bespreek, nog één opmerking. Als duurzaam grondgebruik niet alleen een belang van private partijen is, maar ook een algemeen belang (en daar lijkt best wat voor te zeggen), dan valt te verantwoorden dat we in een nieuw pachtsysteem kortdurende pachtvormen enigszins gaan ontmoedigen. Dat kan door in geval van geliberaliseerde pacht de prijs juist niet meer vrij te laten, maar af te dwingen dat die lager ligt dan de gemiddelde prijs van reguliere pacht. ‘Geliberaliseerd’ kan vervolgens niet meer zo heten, dus noem het maar ‘flexibele pacht’. Aldus ontstaat een omgekeerde situatie ten opzichte van wat nu het geval is en lijkt de huidige tweeslachtigheid op verrassende wijze te kunnen worden opgeheven. Weliswaar staan ‘flexibele pacht’ en reguliere pacht ook in het nu gesuggereerde nieuwe stelsel naast elkaar, maar door het prijsverschil wordt reguliere pacht bevorderd en daarmee tegelijk ook duurzaam grondgebruik.&lt;/p&gt;&lt;h2&gt;7. De voorstellen van Bruil in detail&lt;/h2&gt;&lt;h3&gt;7.1 De grondkamers&lt;/h3&gt;&lt;p&gt;Bruil vindt dat we de toetsing van pachtovereenkomsten door de grondkamer kunnen missen. Met afschaffing van de grondkamers denkt hij 3,5 miljoen euro te kunnen besparen.[38] Dat de preventieve toetsing door de grondkamers (met ‘preventief’ bedoel ik hier dat de toetsing plaatsvindt zonder dat er tussen partijen al een geschil is) opnieuw ter discussie zou worden gesteld, viel te verwachten. Die preventieve toetsing is zowel nationaal als internationaal een unicum en eigenlijk is het verrassend hoe lang dat unicum in stand is gebleven.&lt;/p&gt;&lt;p&gt;Toch gaat Bruil te kort door de bocht. Hij vermeldt dat maar in 12% van de gevallen de grondkamers nu de ter goedkeuring ingezonden pachtovereenkomst wijzigen. Hij doet alsof we daaraan de invloed van de grondkamers op de inhoud van pachtcontracten mogen afmeten. Wat hij dan over het hoofd ziet, is dat veel verpachters repeat players zijn en dus leren van eerder door de grondkamer aangebrachte wijzigingen. Bruil bespreekt verder ten onrechte niet het alternatief van een toetsing op verzoek. De kosten van de grondkamers zouden daarmee waarschijnlijk worden gedecimeerd, terwijl een goedkope vorm van geschilbeslechting wordt behouden (veel goedkoper dan rechtspraak). Bovendien komt bij zijn voorstel om de grondkamers af te schaffen, niet de deskundigheid van de grondkamer bij de pachtprijstoetsing ter sprake. Die deskundigheid dreigt in één klap verloren te gaan. Het is ridicuul dat we verderop bij de bespreking van de pachtprijstoetsing moeten lezen:&lt;/p&gt;&lt;blockquote&gt;Bij welk orgaan zullen geschillen over pachtprijzen moeten worden beslecht? De grondkamer ligt voor de hand, maar deze zal in de voorstellen niet terugkeren.&lt;/blockquote&gt;&lt;p&gt;Alsof niet ook pachtprijstoetsing een argument voor het handhaven van de grondkamers zou kunnen zijn (in afgeslankte vorm). Wie de kosten van commerciële taxaties en van geschilbeslechting door overheidsrechter of arbiter vergelijkt met de kosten van taxatie en geschilbeslechting door de grondkamers, begrijpt bovendien dat tegenover de publieke bate als gevolg van de afschaffing van de grondkamers een aanzienlijke kostenpost voor particuliere partijen komt te staan.&lt;/p&gt;&lt;p&gt;Bij het voorgaande komt nog iets anders. De toetsing door de grondkamers heeft nu een bijzonder karakter wat betreft de duur. In geval van een reguliere pachtovereenkomst behoeft een duur van korter dan twaalf jaar voor een hoeve en zes jaar voor los land de goedkeuring van de grondkamer. Criterium: bijzondere omstandigheden van het geval (art. 7:325 lid 4 BW). Wordt die goedkeuring onthouden, dan geldt de overeenkomst voor de wettelijke duur. Voor de voorzichtige verpachter die dit risico niet wil lopen, staat de route van art. 7:324 BW open: partijen sturen eerst een ontwerp-overeenkomst in en verkrijgen zo vooraf zekerheid. In de voorstellen van Bruil is voor hoeves 25 jaar de (dwingendrechtelijke) wettelijk duur, in de overige gevallen 6 jaar. Ik begrijp dat het voor hoeves van Bruil nooit anders mag. Terzijde: dat is opvallend star; het leidt ertoe dat hoeves veelal nog steeds leeg zullen blijven staan, omdat de eigenaar zich niet voor een periode van 25 jaar aan de pachter wil committeren. Waar het mij nu om gaat, is wat anders: de termijn van zes jaar voor andere pachtobjecten dan hoeves is &lt;span class="Cursief"&gt;niet&lt;/span&gt; hard: in geval van bijzondere omstandigheden mag de termijn korter zijn. Maar wie toetst of die bijzondere omstandigheden er inderdaad zijn? De grondkamer is er in de voorstellen van Bruil niet meer, dus moet het de pachtrechter zijn. Maar die toetst niet vooraf en dus alleen maar als er een geschil tussen partijen ontstaat. Dat betekent dus dat een verpachter die meende reden te hebben om voor slechts één jaar te verpachten, achteraf te horen kan krijgen dat het toch zes jaar is. Een paar keer van dit soort verhalen in de Boerderij, en verpachters worden kopschuw en zullen zich in dit soort gevallen twee keer bedenken voordat zij durven te verpachten.&lt;/p&gt;&lt;p&gt;Wie met Bruil de duur van de pachtovereenkomst niet vrij wil laten, en tegelijk flexibiliteit niet geheel wil uitsluiten, kan niet goed zonder een toets vooraf. Wil men die toets niet opdragen aan de grondkamers – omdat men die koste wat het kost wil afschaffen – dan zal men een bijzondere procedure bij de pachtkamer moeten introduceren,[39] waarbij het hoogst onwaarschijnlijk is dat de rechterlijke organisatie in staat is om zo snel te beslissen als de huidige grondkamerorganisatie en al helemaal niet met dezelfde kennis van vergelijkbare gevallen elders in het land (rechtseenheid).[40]&lt;/p&gt;&lt;h3&gt;7.2 De duur&lt;/h3&gt;&lt;p&gt;Met het voorgaande hebben we het over de voorstellen van Bruil met betrekking tot de duur van de pachtovereenkomst al deels gehad. Men bedenke nog dat als het aan Bruil ligt het afzonderlijke regime van geliberaliseerde pacht, waarin voor een kortere duur geen bijzondere omstandigheden nodig zijn, verdwijnt. De verpachter die voor minder dan zes jaar wil verpachten maar onzeker is of zijn bijzondere redenen in geval van een geschil overeind zullen blijven, heeft dus geen alternatief. Dat lijkt me een zeer ernstig mankement. Er kunnen allerlei redenen voor eigenaren zijn om kortdurend te willen verpachten. Daarom zal er mijns inziens een vorm van ‘flexibele pacht’ moeten blijven. Iets anders is dat het wezenlijk is dat we er daarbij voor zorgen dat kortdurende pacht – anders dan nu (geliberaliseerde pacht voor zes jaar of minder) – voor eigenaren niet zó aantrekkelijk wordt dat er nauwelijks meer langdurend wordt verpacht. Want dat bedreigt dan pachters in hun bedrijfszekerheid.&lt;/p&gt;&lt;p&gt;Ik had nog beloofd in te gaan op het lot van ‘de dommen’. Bruil stelt voor dat als regelend recht gaat gelden dat de pachtovereenkomst voor 25 jaar geldt (ik zeg regelend recht omdat ik nu het oog heb op losse grond, voor hoeves is het dwingend recht). Dat vind ik niet reëel. Een fatsoenlijke regeling van een bijzondere overeenkomst sluit aan bij wat partijen in redelijkheid zouden zijn overeengekomen als zij het zouden hebben geregeld. Daarbij mag het accent best ten gunste van een zwakkere partij worden gelegd, maar draconische sancties op het niet hebben van de juiste adviseur passen in het privaatrecht niet. Het wordt nog doller als men bij de duur betrekt dat volgens Bruil ook regelend recht zou moeten zijn dat verlenging met 25 jaar plaatsvindt. Dat betekent dus dat als de ‘domme’ vergeet op te zeggen, er zo maar 25 jaar bijkomen. In dit verband moeten we bedenken dat regelend recht ook een bewijsrechtelijke functie heeft. Regelend recht zorgt er immers voor dat de partij die beweert dat iets anders is overeengekomen, daarvan de bewijslast draagt. Daarmee heb ik meteen gezegd dat het zich voor zal doen dat partijen wel degelijk een kortere duur of een kortere verlengingstermijn waren overeengekomen, maar dat wegens bewijsnood die afspraak niet tot gelding kan komen. Ook dat is een reden waarom regelend recht zich niet te ver mag verwijderen van wat redelijkerwijs in de meeste gevallen voor de stilzwijgende wil van partijen zou kunnen doorgaan.&lt;/p&gt;&lt;h3&gt;7.3 De pachtprijs&lt;/h3&gt;&lt;p&gt;Wat betreft de pachtprijs begint de evaluator met de ferme uitspraak dat de pachtprijsbeheersing over de hele linie, dus voor alle pachtvormen, kan worden afgeschaft.[41] Uit het vervolg van zijn betoog volgt dat hij daarmee slechts bedoelt dat de huidige &lt;span class="Cursief"&gt;preventieve&lt;/span&gt; toetsing van de pachtprijs (art. 7:319 lid 1 onder a BW) kan worden afgeschaft. Bruil erkent namelijk dat er een systeem nodig is om onredelijke pachtprijzen te voorkomen, omdat er situaties zijn waarin de pachtafhankelijkheid zodanig groot is dat de verpachter in feite kan vragen wat hij wil.[42]&lt;/p&gt;&lt;p&gt;Wat betreft de formele kant van een nieuw systeem van pachtprijstoetsing: voor de grondkamers ziet Bruil geen rol, zonder motivering (zie hiervoor). Bruil breekt een lans (hij zegt het zelf zo) voor arbitrage.[43] Welke voordelen hij daarin ziet expliciteert hij niet.[44] Hij noemt zelf wel een nadeel: een wettelijke regeling kan vanzelfsprekend arbitrage niet verplicht stellen. En zo bleef ik in verwarring achter. Ik vermoed dat Bruil vindt dat als partijen zijn advies om arbitrage te bedingen niet volgen, de burgerlijke rechter (de pachtkamers, als die mogen blijven bestaan, zie hierna) met de pachtprijstoetsing moet worden belast. Als er geen grondkamers meer zijn, betekent dat gegarandeerd een of meer kostbare deskundigenberichten. Geen aantrekkelijk vooruitzicht, lijkt me. Nog één keer de logica van Bruil op dit punt, uit zijn mond opgetekend door de Boerderij:[45]&lt;/p&gt;&lt;blockquote&gt;‘Arbitrage moet geschillen over de pachtprijzen oplossen’, vindt Bruil. ‘De huidige grondkamer zou logischer zijn, maar ik stel voor om die af te schaffen.’&lt;/blockquote&gt;&lt;p&gt;Dan de materiële kant van het nieuwe systeem. Als ik het goed begrijp wordt een redelijke pachtprijs de (rijkelijk vage) maatstaf, maar mag daarbij de gemiddelde pachtprijs voor vergelijkbare objecten een rol spelen.[46] Vervolgens is er informatie nodig waarmee (1) kan worden vastgesteld wat vergelijkbare objecten zijn en (2) wat gangbare prijzen zijn. Op beide punten noemt Bruil diverse alternatieven. Het is de vraag of we er hiermee helemaal zijn, want ook de overeengekomen duur en eventuele bijzondere voorwaarden zullen invloed op de (redelijke) pachtprijs moeten hebben, lijkt me. Dat we met het huidige systeem niet verder kunnen, beaam ik ten volle,[47] maar ik aarzel of we met de vaagheid van Bruils ‘redelijke pachtprijs’ niet van de regen in de drup belanden.&lt;/p&gt;&lt;h3&gt;7.4 Rechten verplichtingen van pachter en  verpachter&lt;/h3&gt;&lt;p&gt;In de voorstellen van de evaluator wat betreft de verplichtingen van pachter en verpachter bevatten enkele verrassende elementen. In de eerste plaats vindt Bruil dat de bepaling van art. 7:348 BW kan vervallen, wat zou moeten betekenen dat de pachter bevoegd is tot wijziging van de bestemming, inrichting of gedaante van het gepachte zonder toestemming van de verpachter (en zonder vervangende machtiging door de grondkamer of een andere instantie).[48] In mijn inleiding heb ik de vraag al gesteld: Was er hier een knelpunt? Wat is de reden voor de voorgestelde wijziging? Het argument van Bruil is dat verpachters nauwelijks redelijke bezwaren kunnen hebben tegen de wens van de pachter om zijn bedrijf verder te ontwikkelen en aan gewijzigde omstandigheden aan te passen. Dat lijkt me te kort door de bocht. Als de pacht eindigt, kan de verpachter ook in de voorstellen van Bruil flink moeten gaan betalen voor bijvoorbeeld een door de pachter gebouwde stal (het melioratierecht kan volgens Bruil worden vervangen door de regel van art. 6:212 BW, dus ongerechtvaardigde verrijking). Het is heel wel mogelijk dat de verpachter dat geld niet heeft en de verschuldigde vergoeding moet financieren. En vervolgens is het de verpachter die moet proberen om de door hem betaalde meerwaarde terug te verdienen. Als het gebouw weinig courant is, kan dat voor de verpachter een grote zorg zijn. Nu is er een toets vooraf, omdat de pachter die geen toestemming van de verpachter krijgt, naar de grondkamer moet voor een vervangende machtiging. In de voorstellen van Bruil is er straks een zeer stevig debat achteraf en daarmee veel onzekerheid.[49]&lt;/p&gt;&lt;p&gt;Als men zou willen wat Bruil wil (ik niet, dat is duidelijk), zijn we er intussen niet met art. 7:348 BW te schrappen. De tabel op p. 39 vermeldt dat het dwingend recht moet worden dat de bestemming, inrichting en gedaante van het gepachte door de pachter mogen worden gewijzigd. Dat betekent dus dat er een uitdrukkelijke bepaling nodig is die dat gaat inhouden. Realiseert Bruil zich intussen hoe ver dat gaat? Een verpachter die voor zes jaar een varkensstal verpacht met het vooruitzicht dat zijn zoon dan zijn agrarische opleiding heeft voltooid, kan niet verhinderen dat de inrichting van de stal compleet wordt omgegooid omdat de pachter besluit meststieren te gaan houden (en de verpachter moet na het einde van de pacht zelfs voor zijn ‘verrijking’ betalen).&lt;/p&gt;&lt;p&gt;Niet minder verrassend is het voorstel dat onderverpachting straks ook zonder toestemming van de verpachter mag.[50] Of het regelend of dwingend recht moet worden, daar is Bruil nog niet uit.[51] Volgens Bruil is in het huidige stelsel het bezwaar van de verpachter vooral dat hij bij reguliere pacht een gemaximeerde pachtprijs heeft terwijl de pachter tegen een vrije prijs geliberaliseerd kan onderverpachten. Volgens hem vervalt dit bezwaar als de prijsbeheersing verdwijnt.[52] Dat is ondoordacht: een verpachter weet immers niet vooraf of zijn pachter zal gaan onderverpachten. Ik geef een eenvoudig voorbeeld: Een verpachter ‘gunt’ een melkveehouder weidegrond tegen een keurige prijs. Tot verbijstering van de verpachter wordt de grond vervolgens onderverpacht voor een vijfvoudige prijs als bloembollengrond. Dat we dit gewoon zouden moeten vinden, spreekt mij niet aan.&lt;/p&gt;&lt;p&gt;Met betrekking tot ‘speciale bedingen in de pachtovereenkomst’ (bijv. boetebedingen) doet Bruil het verrassende voorstel om een zware en/of grijze lijst te maken naar het voorbeeld van art. 6:236 en 6:237 BW, zoals bekend, geschreven voor consumenten.[53] Ik noem dat voorstel verrassend omdat het contrasteert met de eerder door Bruil veronderstelde gelijkwaardigheid in de onderhandelingspositie van verpachter en pachter (vergelijk hiervoor onder 3). Als die gelijkwaardigheid er wat betreft speciale bedingen niet is (zonder is het voorstel van de lijsten niet goed te begrijpen), waarom dan overigens wel?&lt;/p&gt;&lt;h3&gt;7.5 Pachtovergang&lt;/h3&gt;&lt;p&gt;Bruil wil alleen voor hoeves de mogelijkheid van pachtovergang (indeplaatsstelling of medepacht) als dwingend recht behouden; voor het overige kan het regelend recht zijn. Merkwaardig is dat Bruil de samenhang met onderverpachting niet bespreekt. Uitgaande van zijn voorstel dat onderverpachting mag, kun je je afvragen of indeplaatsstelling en medepacht dan nog nodig zijn. De pachter kan eenvoudig aan zijn bedrijfsopvolger onderverpachten en in geval van het overlijden van de pachter trekt het erfrecht de boel vervolgens recht.&lt;/p&gt;&lt;h3&gt;7.6 Opzegging en verlenging&lt;/h3&gt;&lt;p&gt;Het continuatierecht mag van Bruil regelend recht worden.[54] Het valt te voorspellen dat het dan heel vaak zal worden uitgesloten. Wat we in de voorstellen van Bruil voor die gevallen overhouden, is een dwingendrechtelijke verplichting van de verpachter om de pachter te informeren dat men niet van plan is een nieuwe overeenkomst aan te gaan, ‘eventueel voorzien van een onderhandelingsplicht’. Het eerste (informatieplicht) is natuurlijk gemakkelijk te regelen door te bepalen dat de overeenkomst wordt verlengd tenzij ten minste x jaar tevoren is opgezegd. Het tweede (onderhandelingsplicht) is veel lastiger uitvoerbaar. Wat is het criterium of er in redelijkheid is onderhandeld? Zonder heel duidelijke wettelijke criteria (en is het mogelijk die te formuleren?) zal een onderhandelingsplicht gemakkelijk aanleiding geven tot procedures, met de bijbehorende kosten en rechtsonzekerheid.&lt;/p&gt;&lt;p&gt;Over de voorgestelde verlenging met 25 jaar bij wijze van aanvullend recht, heb ik al genoeg gezegd. Ze is een draconische behandeling van wel degelijk serieus te nemen medeburgers (ook al zijn ze zo ‘dom’ geweest om niet de juiste adviseur te raadplegen).&lt;/p&gt;&lt;h3&gt;7.7 Ontbinding&lt;/h3&gt;&lt;p&gt;Wat betreft ontbinding is het meest verrassend dat Bruil afschaffing van de regel van art. 7:377 BW bepleit. Volgens Bruil zal de verpachter zich bij het aangaan van de pachtovereenkomst rekenschap kunnen geven van de toekomstige bestemmingswijzigingen en daar eventueel de duur van de pachtovereenkomst op afstemmen.[55] Wanneer men echter duurzaam grondgebruik centraal stelt en langdurige contracten tot de hoofdregel maakt zoals Bruil doet (voor hoeves zelfs zonder uitzonderingen), is het echter de vraag of het argument klopt. Het is mijn ervaring dat toekomstige bestemmingswijzigingen heel vaak erg onzeker zijn, en het is zeker ook lastig te voorzien op welke termijn ze zich daadwerkelijk zullen voordoen. En ik kan mij eigenlijk nauwelijks voorstellen dat die ervaring alleen de mijne is.&lt;/p&gt;&lt;h3&gt;7.8 Voorkeursrecht&lt;/h3&gt;&lt;p&gt;De evaluator stelt voor het voorkeursrecht van de pachter af te schaffen. Pachters zullen daarover niet enthousiast zijn, maar Bruil moet worden toegegeven dat met de introductie van de ‘veilige verpachter’ (art. 7:380 lid 1 onder e BW) er al niet zo heel veel meer van dat voorkeursrecht over was.&lt;/p&gt;&lt;h3&gt;7.9 Bijzondere pachtvormen&lt;/h3&gt;&lt;p&gt;Bruil stel voor de bijzondere pachtvormen van verpachting door openbare lichamen (art. 7:385 BW), reservaatspacht (art. 7:388 BW), pacht van geringe oppervlakten (art. 7:395 BW) en teeltpacht (art. 7:396 BW) te schrappen.[56] Wat betreft de eerste twee vormen heeft hij, denk ik, gelijk dat het de overzichtelijkheid ten goede komt om ze te schrappen. Wat betreft de laatste twee vormen grijp ik terug op wat ik hiervoor (onder 7.1 en 7.2) heb gezegd over de duur en de afschaffing van de grondkamers: er blijft behoefte aan een flexibele pachtvorm, met zekerheid vóóraf over de toelaatbaarheid van een kortere dan de wettelijke duur.&lt;/p&gt;&lt;h3&gt;7.10 De pachtkamers&lt;/h3&gt;&lt;p&gt;Ik zei het reeds: wat betreft de pachtkamers ben ik er niet zeker van wat Bruil voorstelt. In de samenvattende tabel[57] staat dat de pachtkamers vervallen. Het lichaam van het rapport lijkt dat echter in het midden te laten:&lt;/p&gt;&lt;blockquote&gt;Men kan zich afvragen of het pachtrecht zodanig specialistisch is dat er aparte kamers voor moeten zijn (…), maar als de conclusie luidt dat dat het geval is, zou in elk geval tot concentratie gekomen moeten worden, bijvoorbeeld in eerste instantie in Assen, Utrecht en Den Bosch, met een hof in Arnhem. Anderzijds: voor huurrecht bestaan ook geen aparte kamers en zo speciaal is het pachtrecht nu ook weer niet.&lt;/blockquote&gt;&lt;p&gt;Veel vooruit helpt dit het debat niet, lijkt me. Trouwens: debat? Bij mijn weten is Bruil de eerste die de wereld van het agrarische recht van binnen kent, die afschaffing van de pachtkamers overweegt. Voor zover mij bekend, is verder iedereen voor handhaving. Argument: de pachtkamers zijn deskundig en dat komt de kwaliteit van de rechtspraak zeer ten goede. Bruil heeft natuurlijk gelijk dat er voor huurrecht geen aparte kamers bestaan, maar hij vergeet dan dat er zoveel huurzaken zijn, dat iedere kantonrechter in Nederland die niet deskundig is op het gebied van het huurrecht, dat vanzelf wordt.&lt;/p&gt;&lt;p&gt;Wordt serieus overwogen om de pachtkamers af te schaffen, dan zal men mijns inziens eerst moeten inventariseren welke normen van het vernieuwde pachtrecht straks nog agrarische deskundigheid vergen en zal men bovendien moeten inschatten hoe vaak die normen in de praktijk van de rechtspraak aan de orde zullen komen. Gaat het om een substantieel deel van het totaal aantal zaken, dan is afschaffing van de pachtkamers vooral ‘duurkoop’, want leidend tot kostbare en tijdrovende deskundigenberichten.[58] Ik signaleer dat in verband met de door Bruil gedane voorstellen de rechter straks juist extra normen zal hebben toe te passen die duidelijk mede een landbouwkundig karakter dragen (althans in veel gevallen): de toetsing van de bijzondere redenen voor een kortere duur dan de wettelijke, de redelijkheid van onderhandelingen over continuatie van de pacht en de vaststelling van een redelijke pachtprijs.&lt;/p&gt;&lt;p&gt;Iets anders is dat met een afnemend aantal pachtzaken concentratie van pachtzaken in de eerste aanleg een goede gedachte is (voorgesteld door Snijders).[59] Overigens kunnen de rechtbanken dat ook zelf oppakken door dezelfde personele samenstelling op verschillende locaties te laten zitten, en dat gebeurt inmiddels ook al. Een wetswijziging lijkt me daarom niet werkelijk nodig.&lt;/p&gt;&lt;h3&gt;7.11 Overgangsrecht&lt;/h3&gt;&lt;p&gt;Bruil stelt voor de huidige reguliere pachtovereenkomsten zeer ruime overgangstermijnen voor. Naar ik begrijp, wordt de hoofdregel dat de pachtovereenkomst eindigt als de pachter 65 wordt, zonder dat indeplaatsstelling of medepacht mogelijk is.[60] Het laatste is opvallend, omdat voor nieuwe pachtovereenkomsten die mogelijkheid wel bestaat (voor hoeves dwingend recht). Dat wringt. Iets anders is of op de bedrijfsopvolger het huidige regime van reguliere pacht onverkort van toepassing zou moeten zijn. Overigens noemt Bruil zelf de alternatieve regel dat als een pachter bij gelegenheid van de inwerkingtreding van het nieuwe recht 50 jaar of ouder is, nog eenmaal indeplaatsstelling mogelijk is.&lt;/p&gt;&lt;p&gt;Wat betreft de pachtprijs wil Bruil in ieder geval niet de huidige regeling voort laten bestaan, zo meldt hij in verband met het overgangsrecht. Daarbij verwijst hij naar bijlage 1. In die bijlage gaat het echter niet over overgangsrecht, maar over alternatieve pachtprijssystemen. Die alternatieven zijn interessant en uitdagend. Vanwege de uitdijende omvang van dit artikel zie ik ervan af ze te bespreken. Maar welk stelsel men ook kiest, er zal een aansluiting van de oude pachtprijzen op het nieuwe systeem moeten worden georganiseerd. Die aansluiting reikt Bruil niet aan.&lt;/p&gt;&lt;h2&gt;9. De bijlage Sleutelen aan de huidige regeling&lt;/h2&gt;&lt;p&gt;Dit artikel is lang geworden. Het is vooral een poging om te spreken waarover het zou moeten gaan: een herziening van het pachtrecht die ons werkelijk vooruit helpt. De bijlage ‘Sleutelen aan de huidige regeling’ bevat een subsidiair voorstel van Bruil, namelijk het herstellen van enkele erkende gebreken in de huidige regeling. Dat lost de huidige fundamentele problemen niet op, dat erkent hij, maar is toch van waarde. Het lijkt me niet nodig om over deze bijlage veel te zeggen. De voorstellen in de bijlage leunen sterk op het preadvies van Nijman uit 2012.[61] En Nijman leunde voor de meeste voorstellen weer op ander auteurs. Over veel van de voorstellen uit de bijlage bestaat dus min of meer communis opinio.&lt;/p&gt;&lt;p&gt;Op één punt moet ik wel ingaan. Nijman heeft de rechtspraak van de Centrale Grondkamer (en trouwens ook het principe van art. 21 Pachtprijzenbesluit 2007) bestreden, volgens welke bij herziening de hoogst toelaatbare pachtprijs de maatstaf is. Argument: pacta sunt servanda. Ik heb Nijman bestreden met een beroep op de analogie met huur van bedrijfsruimte.[62] Bruil is het met Nijman eens:&lt;/p&gt;&lt;blockquote&gt;…voornamelijk vanwege het principiële argument: het zijn de partijen die onderling de pachtprijs vaststellen.[63]&lt;/blockquote&gt;&lt;p&gt;Bruil bestrijdt mijn argumentatie door te wijzen op verschillen met de regeling van huur van bedrijfsruimte en mijn uitleg van art. 7:333 BW in twijfel te trekken. Maar waar Bruil niet op ingaat, is mijn principiële argument dat als het recht aan een verpachter ter bescherming van de pachter een nieuwe pachttermijn opdringt (en dat doet het huidige pachtrecht iedere zes jaar), dat een prijs mag hebben en dat we die verpachter daarom de hoogst toelaatbare pachtprijs moeten gunnen. De opvatting van Nijman en Bruil heeft het grote bezwaar dat een verpachter in beginsel tot in het oneindige last kan hebben van een historisch lage pachtprijs. Met enig gevoel voor retoriek: omdat de overgrootvader van verpachter de overgrootvader van pachter zo mild heeft willen behandelen.&lt;/p&gt;&lt;h2&gt;10. Slot&lt;/h2&gt;&lt;p&gt;Deze bespreking van het rapport van Bruil is heel kritisch uitgevallen. Dat spijt mij zeer, want het huidige pachtrecht is niet toekomstbestendig. De uitdaging voor alle betrokkenen is nu om er niet in te berusten dat de huidige patstelling tussen belangenorganisaties blijft bestaan (met als voor de hand liggend gevolg dat ook de politiek hopeloos verdeeld blijft). Ik heb het al gezegd: Bruil heeft met zijn accent op duurzaam grondgebruik een gevoelige snaar geraakt bij pachters én verpachters (hiervoor onder 6). Je kunt niet weten of zo een matig rapport tóch nog tot de beslissende doorbraak kan leiden.&lt;/p&gt;</content><legacyfootnotes/><footnotes><footnote>* Lodewijk Valk is senior raadsheer in het Gerechtshof Arnhem-Leeuwarden en voorzitter van de pachtkamer en van de Centrale Grondkamer. Voor één dag in de week is hij senior onderzoeker bij de Radboud Universiteit te Nijmegen.</footnote><footnote>1 Het rapport is ook aan de Eerste Kamer gezonden: &lt;span class="Cursief"&gt;Kamerstukken I&lt;/span&gt; 30 448, nr. G.</footnote><footnote>2 Rapport p. 14.</footnote><footnote>3 Bijlage 2.</footnote><footnote>4 Rapport p. 32.</footnote><footnote>5 Rapport p. 39.</footnote><footnote>6 Rapport p. 37.</footnote><footnote>7 Ik zeg dat niet zo maar. In het periodieke overleg dat ik als voorzitter van de pachtkamer van het gerechtshof met het bestuur van de Vereniging voor Agrarisch Recht Advocaten voer, wordt door de balie de meerwaarde benadrukt van de pachtkamer in het algemeen en de inbreng van de deskundige leden van die kamer in het bijzonder. Die meerwaarde ervaar ik ook zelf. Vergelijk W.L. Valk, ‘Deskundige pachtrechtspraak’, &lt;span class="Cursief"&gt;Agr.r&lt;/span&gt;. 2009, 127.</footnote><footnote>8 Rapport p. 37.</footnote><footnote>9 Rapport p. 5.</footnote><footnote>10 Brief aan de Tweede Kamer, &lt;span class="Cursief"&gt;Kamerstukken II&lt;/span&gt; 27924, nr. 58; Rapport p. 9.</footnote><footnote>11 Rapport p. 5.</footnote><footnote>12 Rapport p. 19.</footnote><footnote>13 Rapport p. 11-12.</footnote><footnote>14 Rapport p. 12-13.</footnote><footnote>15 HR 4 april 2014, &lt;span class="Cursief"&gt;RvdW&lt;/span&gt; 2014/548. Vergelijk ook het voorafgaande arrest van het EHRM, 2 juli 2013, &lt;span class="Cursief"&gt;AB&lt;/span&gt; 2014/26 (Nobel c.s./Nederland).</footnote><footnote>16 Rov. 3.33.</footnote><footnote>17 Rapport p. 13.</footnote><footnote>18 Rapport p. 16.</footnote><footnote>19 Rapport p. 17.</footnote><footnote>20 Vanuit rechtstheoretisch oogpunt vind ik dat zeer opmerkelijk. Zowel in de rechtseconomie (lijkt mij in het dossier van de pacht een voor de hand liggende invalshoek) als in de meer traditionele rechtstheorie is &lt;span class="Cursief"&gt;inequality of bargaining power &lt;/span&gt;een belangrijk argument voor een wettelijke regeling die de zwakkere partij in bescherming neemt. Er zijn boeken over vol geschreven.</footnote><footnote>21 Rapport p. 23.</footnote><footnote>22 Rapport p. 15.</footnote><footnote>23 Rapport p. 16.</footnote><footnote>24 Vergelijk rapport p. 17.</footnote><footnote>25 Vergelijk rapport p. 18.</footnote><footnote>26 Figuur ontleend aan Wikipedia.</footnote><footnote>27 Ik denk in het bijzonder aan de wilsgebreken van bedreiging en misbruik van omstandigheden (art. 3:44 BW).</footnote><footnote>28 Vergelijk W.L. Valk, ‘Het reservaat van de pacht’, &lt;span class="Cursief"&gt;Ars Aequi&lt;/span&gt; 2012, p. 900 e.v.</footnote><footnote>29 Rapport p. 17.</footnote><footnote>30 Rapport p. 16.</footnote><footnote>31 En wel in een &lt;span class="Cursief"&gt;algemene&lt;/span&gt; zin, dus niet alleen in de door Bruil (Rapport, p. 25) erkende situatie van machtsongelijkheid omdat de pachter door de specifieke kenmerken van zijn bedrijf, feitelijk vrijwel volledig van de verpachter afhankelijk is (zgn. &lt;span class="Cursief"&gt;lock-in&lt;/span&gt;), met als gevolg dat (bij volledige contractsvrijheid) de verpachter vrijwel geheel eenzijdig de contractsvoorwaarden kan bepalen.</footnote><footnote>32 Bij overeenkomsten op afstand of buiten de verkoopruimte (colportage) op grond van art. 6:230o BW en bij de koop van woningen door een consument op grond van art. 7:3 BW. Vergelijk mijn preadvies voor de Vereniging voor Burgerlijk Recht tien jaar geleden: W.L. Valk, ‘Wanneer is een bedenktijdregeling gerechtvaardigd?’, in: Hijma/Valk, &lt;span class="Cursief"&gt;Wettelijke bedenktijd&lt;/span&gt;, Deventer 2004, p. 87 e.v.</footnote><footnote>33 Heel vaak, want er bestaan ook verpachtende instellingen met een (deels) sociale doelstelling. Dergelijke verpachters houden vaak aan reguliere pacht vast. Daarnaast komt het voor dat verpachters meer belang hebben bij continuïteit en goed beheer dan bij de hoogste prijs. Vooral op landgoederen worden ook om die reden nog nieuwe reguliere pachtovereenkomsten gesloten. Maar op het geheel van de nieuw afgesloten overeenkomsten is dat maar een zeer kleine minderheid.</footnote><footnote>34 G.M.F. Snijders, ‘Van evaluatie tot reanimatie’, in deze aflevering van &lt;span class="Cursief"&gt;Agr.r&lt;/span&gt;., par. 7, p. 258-259.</footnote><footnote>35 Onder meer in de samenvatting van het rapport, p. 5.</footnote><footnote>36 Zie hierna onder 7.2.</footnote><footnote>37 Doorgaans, want uiteraard kan het zijn dat de verpachter nog maar beperkt belang heeft bij de agrarische kwaliteit van de grond, met name omdat hij herontwikkeling voorziet.</footnote><footnote>38 Rapport p. 28.</footnote><footnote>39 Op zichzelf niet ondenkbaar, vergelijk art. 7:291 lid 2 e.v. BW (huur van bedrijfsruimte).</footnote><footnote>40 De ondersteuning van de grondkamers is gecentraliseerd (in Deventer), wat het mogelijk maakt dat een grondkamer steeds over de korte duur beslist met wetenschap van eerder besliste gevallen, ook als die gevallen door een andere grondkamer zijn beslist.</footnote><footnote>41 Rapport p. 30.</footnote><footnote>42 Rapport p. 30.</footnote><footnote>43 Rapport p. 31.</footnote><footnote>44 Door de aanwezigheid van een arbitragecommissie bij zijn eigen Instituut voor Agrarisch Recht (voor wie het niet wist: Bruil is directeur van dat instituut), zijn de voordelen van arbitrage voor Bruil mogelijk evident. Maar dat betekent niet dat dit ook voor de buitenwacht geldt.</footnote><footnote>45 &lt;span class="Cursief"&gt;Boerderij&lt;/span&gt; 6 mei 2014.</footnote><footnote>46 Rapport p. 31.</footnote><footnote>47 Vergelijk W.L. Valk, ‘De systematiek van het Pachtprijzenbesluit 2007’, &lt;span class="Cursief"&gt;Agr.r&lt;/span&gt;. 2014, p. 119 e.v.</footnote><footnote>48 Rapport p. 32.</footnote><footnote>49 Bruil beweert dat het melioratierecht in de praktijk geen grote rol speelt, Rapport, p. 32. Ik betwijfel dat zeer. Die rol mag men niet afmeten aan het aantal procedures erover. Van horen zeggen, meen ik dat het melioratierecht in de rentmeesterspraktijk wel degelijk een belangrijke rol speelt.</footnote><footnote>50 Rapport p. 33.</footnote><footnote>51 Vergelijk Rapport p. 33 (als men de bevoegdheid tot onderverpachting wil veilig stellen, het kan dwingendrechtelijk worden geregeld, eventueel met een restrictie voor redelijke bezwaren) met de tabel op p. 39 (regelend recht).</footnote><footnote>52 Rapport p. 33.</footnote><footnote>53 Rapport p. 34.</footnote><footnote>54 Rapport p. 35.</footnote><footnote>55 Rapport p. 35.</footnote><footnote>56 Rapport p. 36.</footnote><footnote>57 Rapport p. 39.</footnote><footnote>58 Ik noteerde in de gauwigheid dat in de voorstellen van Bruil een beoordeling door de rechter nodig is van bijzondere omstandigheden die een kortere duur kunnen rechtvaardigen (nieuw; is nu taak van de grondkamer)</footnote><footnote>59 Rapport p. 37.</footnote><footnote>60 Rapport p. 38.</footnote><footnote>61 B. Nijman, ‘Het pachtrecht met een schaartje geknipt’, preadvies Vereniging voor Agrarisch Recht, &lt;span class="Cursief"&gt;Agr.r&lt;/span&gt;. 2012, p. 62 e.v.</footnote><footnote>62 W.L. Valk, ‘Waarom moet er wat gebeuren?, &lt;span class="Cursief"&gt;Agr.r.&lt;/span&gt; 2012, p. 212.</footnote><footnote>63 Rapport p. 49.</footnote></footnotes><auteurs>mr. W.L. Valk</auteurs><published>2014-08-12 13:05:43</published><modified>2014-08-13 09:52:46</modified><editiondate>2014-08-12</editiondate><htmlpath>https://denhollander.info/artikel/11540</htmlpath></article>
</articles></edition>
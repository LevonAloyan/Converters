<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1997</searchword><id>4887</id><udhid>UDH:TvAR/4887</udhid><titel>Hendriks / Staat der Nederlanden (TvAR 1997/4863)</titel><searchwords><searchword>TvAR 3/1997</searchword><searchword>TvAR 1997/4863</searchword><searchword>UDH:TvAR/4887</searchword></searchwords><attachments><attachment><name>1997_nr 3_Rechtspraak_4863.pdf</name><extention>pdf</extention><url>https://denhollander.info/download/4829/ci</url></attachment></attachments><inleiding>Pachtwet art. 49, lid 3 en lid 5&#13;
&#13;
Vordering tot indeplaatsstelling zoon van pachter (65+). Met zijn opleiding en ervaring (voornamelijk in loonbedrijf) kan van voorgestelde pachter niet worden gezegd dat hij niet voldoende waarborgen voor een behoorlijke bedrijfsvoering biedt. De noodzakelijke ervaring behoeft niet in het ouderlijk bedrijf te zijn verworven. Er is voldoende aannemelijk gemaakt dat de voorgestelde pachter, die erkent nog te weinig verstand te hebben van de teelt van pootaardappelen en bloembollen, in staat en bereid zal zijn alsnog binnen redelijke tijd over die teelten voldoende bij te leren en zich voldoende ervaring te verwerven. Naar billijkheid: toewijzing indeplaatsstelling.</inleiding><content>Arrest van 13 februari 1996&#13;
In de zaak van:&#13;
Klaas Hendriks,&#13;
wonende te Rutten, gemeente Noordoostpol-der, appellant, procureur: mr. P.C. Plochg,&#13;
tegen&#13;
Staat der Nederlanden (Ministerie van Finan-ciën, Dienst Domeinen), waarvan de zetel is gevestigd te 's-Gravenhage, geïntimeerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Lely-stad heeft op 19 april 1995 tussen partijen een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellant - hierna ook te noemen: pachter - is bij exploit van 15 mei 1995, met gelijktijdige dagvaarding van geïntimeerde - hierna ook te noemen: verpachter- voor dit hof, in hoger beroep gekomen van voormeld vonnis van 19 april 1995, waarbij de vordering van pachter tot indeplaatsstelling van zijn zoon Wicher Hendriks als pachter in de tussen partijen be-staande pachtovereenkomst, werd afgewezen. Bij memorie van grieven is na te melden grief aangevoerd, met conclusie dat het hof het von-nis, waarvan beroep, zal vernietigen en, op-nieuw rechtdoende, Wicher Hendriks alsnog als pachter in de tussen partijen bestaande pachtovereenkomst zal stellen, met veroorde-ling van de Staat in de kosten van beide instan-ties.&#13;
De Staat heeft bij memorie van antwoord ver-weer gevoerd, met conclusie dat het hof pach-ter in zijn hoger beroep niet-ontvankelijk zal verklaren, althans zijn grief ongegrond zal ver-klaren en het vonnis, zo nodig met aanvullin-gen en/of verbetering van de gronden, zal be-krachtigen, met veroordeling van pachter in de proceskosten.&#13;
Tenslotte hebben partijen de stukken doen overleggen voor het wijzen van arrest.&#13;
De vaststaande feiten&#13;
Als enerzijds mede aan de hand van bescheiden gesteld en anderzijds erkend dan wel niet of onvoldoende weersproken, staat ten processe het navolgende vast:&#13;
- Krachtens pachtovereenkomst d.d. 24 maart 1983, goedgekeurd door de grondkamer voor Overijssel op 19 mei 1983, bestaat tussen ap- pellant als pachter en de Staat als verpachter een pachtovereenkomst met betrekking tot een hoeve, gelegen aan de Ruttenseweg te Rutten, in totaal groot 22.88.82 ha.&#13;
- Bij aangetekende brief van 12 oktober 1994 heeft verpachter de pachtovereenkomst opge- zegd tegen 31 oktober 1995 voor wat betreft het land en 1 mei 1996 voor wat betreft de ge bouwen, met als redengeving dat pachter de leeftijd van 74 jaar heeft bereikt en geen voor verpachter aanvaardbare opvolger heeft.&#13;
- Bij beschikking van de pachtkamer van het kantongerecht te Lelystad, d.d. 19 april 1995 heeft die pachtkamer de pachtovereenkomst&#13;
verlengd tot - n.b. dezelfde data als waartegen is opgezegd - 31 oktober 1995 voor wat betreft de landerijen en tot 30 april 1996 voor wat be-treft de gebouwen, met afwijzing van het meer of anders verzochte. Van deze beschikking is pachter in hoger beroep gekomen.&#13;
De grief De grief luidt:&#13;
Ten onrechte heeft de pachtkamer van het kan-tongerecht de inleidende vordering afgewezen en ten onrechte geoordeeld dat Wicher Hen-driks, de zoon van pachter, onvoldoende waar-borgen biedt voor een behoorlijke bedrijfsvoe-ring.&#13;
Beoordeling van het geschil in hoger&#13;
beroep&#13;
Alvorens op de grief in te gaan zal het hof, ten einde meer inzicht te verkrijgen in de te dezen relevante feiten en omstandigheden, een com-paritie van partijen en de voorgestelde pachter tot het verstrekken van inlichtingen bepalen. Deze comparitie van partijen zal mede dienst-baar zijn als mondelinge behandeling in de eveneens in hoger beroep voor dit hof tussen partijen aanhangige pachtverlengingszaak met rekestnummer P 10/95.&#13;
Beslissing&#13;
Het hof, rechtdoende in hoger beroep; Bepaalt dat partijen, wat appellant betreft samen met zijn zoon Wicher Hendriks, vergezeld van hun raadslieden in een der zalen van het Paleis van Justitie, Walburgstraat 2 te Arnhem, voor het pachtkamer van het hof zullen verschijnen tot het geven van inlichtingen als voren bedoeld en wel op maandag 11 maart 1996 te 11.30 uur. Houdt iedere verdere beslissing aan.&#13;
Arrest van 2 april 1996&#13;
In de zaak van:&#13;
Klaas Hendriks,&#13;
wonende te Rutten, gemeente Noordoostpol-der, appellant, procureur: mr. P.C. Plochg,&#13;
tegen&#13;
Staat der Nederlanden (Ministerie van Finan-ciën, Dienst der Domeinen),&#13;
met zetel te 's-Gravenhage, geïntimeerde, pro-cureur: mr. J.M. Bosnak.&#13;
1. Het verloop van het geding&#13;
1.1. Het hof verwijst naar het in deze zaak ge wezen tussenarrest van 13 februari 1996.&#13;
1.2. Ter voldoening aan genoemd arrest heeft ter zitting van het hof van 11 maart 1996 een comparitie van partijen plaatsgevonden, alwaar aanwezig waren Hendriks en diens zoon Wicher, bijgestaan door mr. R.K.E. Buys- rogge, advocaat te Zwolle, en namens de Staat mw. mr. M.H.A.B. Hoezen, juridisch mede werker bij de regionale directie van Domeinen IJsselmeerpolders, en S. Hazenberg, buiten dienstmedewerker van genoemde directie, bij gestaan door mr. A.R. de Jonge, advocaat te 's-Gravenhage. Van de door en namens par- tijen ter zitting afgelegde verklaringen is proces-verbaal opgemaakt, dat zich bij de stuk ken bevindt.&#13;
De raadslieden van partijen hebben ter zitting de standpunten van partijen toegelicht.&#13;
1.3. Tijdens de genoemde zitting van het hof heeft tevens de mondelinge behandeling plaats gevonden van de tussen partijen voor het hof onder req.nr. P 10/95 aanhangige procedure inzake verlenging van de pachtovereenkomst.&#13;
1.4. Daarna hebben partijen de stukken aan het hof overgelegd voor het wijzen van arrest.&#13;
2. De verdere beoordeling van het ge schil in hoger beroep&#13;
2.1. In het onderhavige geding is in hoger be roep aan de orde, of de door Hendriks in zijn plaats als opvolgend pachter voorgestelde zoon Wicher voldoende waarborgen biedt voor een behoorlijke bedrijfsvoering, in de zin van art. 49 lid 5 Pachtwet.&#13;
2.2. Het betreft hier een boerderij van ruim 22 ha, met een in art. 6 van de pachtovereenkomst neergelegde verplichting tenminste 11 ha, dus ca 50% van het pachtareaal, als grasland te ex- ploiteren.&#13;
2.3. Wicher Hendriks heeft een diploma MAVO en MLS, en heeft naar het oordeel van het hof voldoende opleiding genoten tot het exploiteren van een dergelijk bedrijf.&#13;
2.4. De Staat is van mening dat Wicher Hendriks onvoldoende agrarische ervaring heeft opgedaan om voldoende waarborgen&#13;
voor een behoorlijke bedrijfsvoering op het ge-pachte te kunnen bieden.&#13;
2.5. Zoals vaststaat, heeft Wicher Hendriks tot en met 1994, hoewel daarin geboren en geto- gen, weinig praktische agrarische bedrijfserva- ring opgedaan in het ouderlijk bedrijf. Hij is echter voor het seizoen 1995 de akkerbouw en gladiolenteelt op het ouderlijk bedrijf gaan be- hartigen, terwijl zijn vader toen is begonnen het door hem op het gepachte behartigde veebedrijf af te bouwen.&#13;
2.6. Wicher Hendriks heeft voor het feit dat hij niet eerder werkzaam is geweest op het ouder lijk bedrijf en daar ervaring heeft opgedaan als redenen opgegeven - zakelijk weergegeven -:&#13;
- dat het bedrijf te klein is om een inkomen te genereren voor twee gezinnen;&#13;
- dat hij een matige persoonlijke verhouding heeft met zijn vader (mede doordat deze steeds in het bedrijf de nadruk heeft willen leggen op de veeteelt, doch hijzelf meer op akkerbouw en bollenteelt);&#13;
- dat zijn vader om persoonlijke redenen niet eerder dan vorig jaar heeft willen beginnen met de afbouw van het (vee)bedrijf;&#13;
- dat daardoor de reeds langer beoogde be- drijfsovername niet eerder kon worden gerea- liseerd. Hendriks heeft dit alles ter zitting van het hof bevestigd, en de Staat heeft dit niet be- twist.&#13;
2.7. Wicher Hendriks heeft, eveneens onbe- twist, verklaard dat hij meer dan 15 jaar aller hande agrarische ervaring heeft opgedaan in loonbedrijven, aanvankelijk in loondienst, se- dert 1994 in een eigen loonbedrijf.&#13;
2.8. Aldus kan naar het oordeel van het hof niet worden gezegd dat Wicher Hendriks in het al gemeen te weinig praktische landbouwkundige ervaring heeft verworven om voldoende waar borgen te kunnen bieden voor een behoorlijke bedrijfsvoering op de gepachte hoeve.&#13;
2.9. Wicher Hendriks heeft een bedrijfsplan in het geding gebracht voor de door hem voor- ziene wijze van exploitatie van het bedrijf, in dien hij in de plaats van zijn vader als pachter gesteld zou worden.&#13;
Wicher Hendriks heeft het hof nadere toelich-ting gegeven over de door hem in geval van zijn indeplaatsstelling beoogde bedrijfsvoering, met name ook over de door hem beoogde teelt van pootaardappelen en gladiolen en andere&#13;
bolgewassen.&#13;
2.10. Hij heeft daarbij aangegeven zich te reali- seren dat hij nog onvoldoende ervaring heeft in verschillende aspecten van die teelten. Hij heeft daarbij echter tevens naar het oordeel van het hof voldoende aannemelijk gemaakt dat hij met betrekking tot de bedoelde teelten in staat en bereid zal zijn alsnog binnen redelijke tijd voldoende bij te leren en zich voldoende erva- ring te verwerven. Zijn schoonvader staat hem met raad en daad bij voor de bollenteelt en bij het selecteren van pootaardappelen krijgt hij hulp van een medewerker R. de Jonge van de Plantenziektenkundige dienst.&#13;
2.11. Het hof acht het door Wicher Hendriks overgelegde bedrijfsplan (te) optimistisch over de met het gepachte te behalen bedrijfsresulta- ten. Aannemelijk is echter wel dat de exploita- tie van het gepachte een bron van redelijke in komsten voor Wicher Hendriks en zijn gezin zal kunnen zijn.&#13;
2.12. De voor een behoorlijke bedrijfsvoering door een (voorgestelde) pachter noodzakelijke landbouwkundige ervaring behoeft niet te zijn opgedaan in het ouderlijke bedrijf. Zulke erva- ring kan ook zeer wel (mede) zijn opgedaan in ander(soortige) bedrijven.&#13;
De benodigde en de verworven ervaring zullen naar alle omstandigheden van het concrete ge-val moeten worden beoordeeld.&#13;
2.13. Wicher Hendriks heeft ter zitting van het hof desgevraagd medegedeeld, dat niet juist is dat hij in geval van zijn indeplaatsstelling zijn bestaande loonbedrijf zou laten prevaleren bo- ven het op het gepachte uit te oefenen bedrijf, doch dat hij van oordeel is dat er goede moge- lijkheden bestaan tot een (aangepaste) exploita- tie van zijn bestaande loonbedrijf naast exploi- tatie van de gepachte boerderij, door goede planning en onderlinge afstemming van de werkzaamheden in de beide bedrijven. Daar naast heeft hij uitdrukkelijk verklaard in geval van onverenigbaarheid de voorrang te zullen geven aan de werkzaamheden ten behoeve van (de bedrijfsvoering op) de gepachte boerderij.&#13;
2.14. Wicher Hendriks heeft ter zitting uit- drukkelijk verklaard ook overigens alle ver- plichtingen als pachter jegens de Staat als ver- pachter te zullen nakomen.&#13;
2.15. Op grond van het bovenstaande is het hof van oordeel dat niet gezegd kan worden dat&#13;
Wicher Hendriks niet voldoende waarborgen biedt voor een behoorlijke bedrijfsvoering op het gepachte.&#13;
2.16. Aldus zal, zoals bepaald in art. 49 lid 3 Pachtwet, naar billijkheid moeten worden geoordeeld over de gevorderde indeplaatsstel- ling.&#13;
2.17. De Staat heeft aangegeven dat, indien de boerderij vrij van pacht zou komen, - kort gezegd - over verkoop resp. wederverpachting en/of splitsing van de gebouwen en de grond nog geen concrete plannen bestaan, doch dat daarover zal worden beslist op basis van de bij de Staat daarvoor gebruikelijke richtlijnen. Feiten en omstandigheden die uit een oogpunt van billijkheid een indeplaatsstelling van Wicher in de weg zou moeten staan, zijn door de Staat echter niet aangevoerd, laat staan vol doende aannemelijk geworden. Zulks geldt ook ten aanzien van het verwijt van de Staat dat Hendriks zich heeft schuldig gemaakt aan on- derverpachting, nu laatstgenoemde gemoti- veerd heeft betwist dat van een niet toegestaan handelen sprake is geweest en een voldoende concreet bewijsaanbod inzake het tegendeel door de Staat niet is gedaan.&#13;
2.18. Het al dan niet door Wicher Hendriks ge zegd hebben dat hij geen verstand heeft/had van het telen van bloembollen en pootaardap- pelen kan, gelet op wat terzake ten processe - met name ter zitting van het hof - is geble- ken, verder onbesproken blijven en het door de Staat daarvan aangeboden bewijs is mitsdien niet relevant. Voor het overige is het door de Staat gedane bewijsaanbod te vaag weshalve het hof daaraan voorbijgaat.&#13;
2.19. Het hof is op bovenstaande gronden van oordeel dat naar billijkheid de vordering tot in deplaatsstelling van Hendriks alsnog moet worden toegewezen.&#13;
2.20. De grief is dus gegrond, het vonnis waar van beroep moet alsnog worden vernietigd en de oorspronkelijke vordering van Hendriks tot indeplaatsstelling van Wicher Hendriks dient alsnog te worden toegewezen.&#13;
2.21. De Staat moet als de uiteindelijk in het ongelijk gestelde partij worden veroordeeld in de kosten van het geding in beide instanties.&#13;
3. Beslissing&#13;
Het hof, rechtsprekend in hoger beroep: vernietigt het vonnis waarvan beroep; opnieuw rechtdoende:&#13;
stelt Wicher Hendriks, geboren op 3 juli 1961, wonende te Rutten, in de plaats van Hendriks als pachter in de onderhavige pachtovereen-komst betreffende de hoeve met 22.88.82 ha land, administratief bekend onder nummer K40, gelegen in de Noordoostpolder, aan de Ruttenseweg te Rutten, kadastraal bekend ge-meente Noordoostpolder, sectie G, nrs. 827 ged., 830, 1022 ged., 1025 ged., 1470, 1175 en 1026 ged., zulks met ingang van heden; veroordeelt de Staat in de kosten van het ge-ding in beide instanties, welke tot heden aan de zijde van Hendriks worden begroot in eerste instantie op ƒ 500,- aan salaris en ƒ 236,18 aan verschotten, en in hoger beroep op ƒ2800,-aan procureurssalaris en ƒ 478,92 aan verschot-ten.</content><legacyfootnotes/><footnotes><footnote/></footnotes><auteurs/><published>1997-03-01 00:00:00</published><modified>1996-02-13 00:00:00</modified><editiondate>1997-03-01</editiondate><htmlpath>https://denhollander.info/artikel/4887</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3817</id><udhid>UDH:TvAR/3817</udhid><titel>Van Dis / Van den Dries (TvAR 2006/5320)</titel><searchwords><searchword>TvAR 2/2006</searchword><searchword>TvAR 2006/5320</searchword><searchword>UDH:TvAR/3817</searchword></searchwords><attachments><attachment><name>2006_nr 2_Rechtspraak_5320.pdf</name><extention>pdf</extention><url>https://denhollander.info/download/3806/ci</url></attachment></attachments><inleiding>[Pachtwet art. 2; BW art. 3:44, 6:228]&#13;
&#13;
Beroep op dwaling respectievelijk misbruik&#13;
van omstandigheden bij sluiten beëindigingsovereenkomst.&#13;
Uit getuigenverklaringen&#13;
volgt dat aangevoerde grond&#13;
voor dwaling niet doorslaggevend is&#13;
geweest voor sluiten van de overeenkomst.&#13;
Bovendien aannemelijk dat wederpartij&#13;
mocht aannemen dat overeenkomst ook&#13;
zonder mededeling zou zijn gesloten.&#13;
Beroep op misbruik van omstandigheden&#13;
faalt eveneens. De pachter genoot bijstand&#13;
van zijn echtgenote en hij kreeg bedenktijd&#13;
opdat hij de kwestie met zijn zoons kon&#13;
bespreken. Onvoldoende gesteld over&#13;
bijzondere toestand waarvan misbruik is&#13;
gemaakt. Beëindigingsovereenkomst&#13;
feitelijk uitgevoerd geacht. Daarvoor is niet&#13;
vereist dat de pachter toestemming geeft&#13;
voor gebruik door derden of hem wordt&#13;
gevraagd of het land klaar is.</inleiding><content>ARREST IN DE ZAAK VAN:&#13;
Huibert Jan van Dis, wonende te Klundert,&#13;
gemeente Moerdijk,&#13;
appellant,&#13;
procureur: mr. J.M.J Huver,&#13;
tegen&#13;
C. van den Dries, wonende te Voorburg,&#13;
gemeente Leidschendam-Voorburg,&#13;
geïntimeerde,&#13;
procureur: mr. J.M. Bosnak.&#13;
1 De procedure in eerste aanleg&#13;
De pachtkamer van de rechtbank te Breda,&#13;
sector kanton, locatie Bergen op Zoom heeft&#13;
op 6 maart 2002 en 18 juni 2003 vonnissen&#13;
gewezen tussen appellant (verder te noemen:&#13;
Van Dis) als eiser en geïntimeerde (verder te&#13;
noemen: Van den Dries) als gedaagde. Van&#13;
beide vonnissen is een afschrift aan dit arrest&#13;
gehecht. Naar die vonnissen wordt verwezen&#13;
voor de procesgang in eerste aanleg, de in die&#13;
instantie genomen beslissing en de gronden&#13;
daarvoor.&#13;
2 De procedure in hoger beroep&#13;
2.1 Bij exploot van 16 juli 2003 is Van Dis in&#13;
hoger beroep gekomen van beide onder 1&#13;
genoemde vonnissen met dagvaarding van&#13;
Van den Dries voor dit hof.&#13;
2.2 Bij memorie van grieven heeft Van Dis&#13;
tegen die vonnissen vijf grieven aangevoerd en&#13;
toegelicht en heeft hij geconcludeerd dat het&#13;
hof die vonnissen zal vernietigen, en, opnieuw&#13;
rechtdoende, bij arrest voor recht zal verklaren&#13;
dat de pachtovereenkomst van 1 juli 1994&#13;
met ingang van 1 juli 2000 met 6 jaar is verlengd;&#13;
voorts Corstiaan Huibert Jan van Dis,&#13;
wonende Kerkring 26, 4793 ES Fijnaart, als&#13;
pachter in de plaats wordt gesteld van Van&#13;
Dis, terzake van de pachtovereenkomst van&#13;
1 juli 1994, goedgekeurd door de grondkamer&#13;
voor Noord-Brabant op 23 oktober 1994, alsmede&#13;
Van den Dries zal veroordelen tot betaling&#13;
van schade ter zake van het niet kunnen&#13;
gebruiken van het van Van den Dries gepachte&#13;
perceel, op te maken bij staat en te vereffenen&#13;
volgens de wet, te vermeerderen met de wettelijke&#13;
rente daarover vanaf heden tot aan de&#13;
dag der algehele voldoening, telkens na afloop&#13;
van een jaar te vermeerderen met de over dat&#13;
jaar verschuldigde rente conform artikel 6:119&#13;
BW, met veroordeling van Van den Dries in&#13;
de kosten van beide (bedoeld zal zijn:) instanties.&#13;
2.3 Van den Dries heeft bij memorie van antwoord&#13;
verweer gevoerd, bewijs aangeboden&#13;
en geconcludeerd dat het hof de vonnissen zal&#13;
bekrachtigen met ongegrondverklaring van&#13;
het hoger beroep, zulks met veroordeling van&#13;
Van Dis in de kosten van deze procedure.&#13;
2.4 Ten slotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden:&#13;
I. Ten onrechte overweegt de pachtkamer dat&#13;
het beroep op dwaling moet worden verworpen&#13;
op twee gronden.&#13;
II. Ten onrechte overweegt de pachtkamer&#13;
wel invoelbaar te achten de omstandigheid dat&#13;
Van Dis spijt heeft gekregen van zijn instemming&#13;
met de beëindiging toen hij zag op&#13;
welke wijze Van den Dries aan zijn volledige&#13;
zeggenschap inhoud gaf – namelijk door de&#13;
ter beschikking stelling van de grond aan de&#13;
gebr. Romme –, maar dit voor een beroep op&#13;
dwaling onvoldoende is.&#13;
III. Ten onrechte overweegt de pachtkamer dat&#13;
het beroep op misbruik van omstandigheden&#13;
moet worden verworpen.&#13;
IV. Ten onrechte overweegt de pachtkamer&#13;
dat Van den Dries is geslaagd in het bewijs dat&#13;
in november 2000 feitelijk uitvoering is gegeven&#13;
aan de tussen Van Dis en Van den Dries&#13;
gesloten beëindigingsovereenkomst.&#13;
V. Ten onrechte heeft de pachtkamer de vordering&#13;
van Van Dis afgewezen en hem veroordeeld&#13;
in de kosten.&#13;
4 De vaststaande feiten&#13;
4.1 Tussen partijen staat als van de ene zijde&#13;
gesteld en van de andere zijde is erkend dan&#13;
wel niet of onvoldoende is betwist en mede&#13;
op grond van de in zoverre niet betwiste&#13;
inhoud van overgelegde producties, het navolgende&#13;
vast.&#13;
4.2 Bij overeenkomst van 1 juli 1994 heeft Van&#13;
den Dries met onmiddellijke ingang aan Van&#13;
Dis voor een periode van zes jaren verpacht een&#13;
perceel bouwland groot 7.94.30 ha, kadastraal&#13;
bekend gemeente Fijnaart, sectie T, nr. 127.&#13;
Deze pachtovereenkomst is op 23 oktober 1994&#13;
door de grondkamer voor Noord-Brabant&#13;
goedgekeurd.&#13;
4.3 Van Dis is op 3 februari 1995 getroffen&#13;
door een herseninfarct ten gevolge waarvan&#13;
hij deels verlamd is geraakt en niet meer in&#13;
staat is tot spreken. Diens landbouwbedrijf&#13;
wordt sindsdien gevoerd door zijn zoon&#13;
C.H.J. van Dis.&#13;
4.4 Een op 11 januari 1999 door Van den Dries&#13;
opgestelde verklaring is kort nadien door Van&#13;
Dis ondertekend. Deze verklaring luidt:&#13;
“Betreft pachtovereenkomst nr. 294-05-3396&#13;
Mijne heren&#13;
ondergetekenden de Heer Van Dis (pachter)&#13;
en Van den Dries (verpachter) hebben een&#13;
pachtovereenkomst welke eindigt op 30 juni&#13;
2000. Met dit schrijven delen zij U mede deze&#13;
niet te zullen verlengen.&#13;
Getekend: de pachter (Van Dis)&#13;
de verpachter: (Van den Dries) “&#13;
4.5 Van den Dries heeft het onder 4.4 bedoelde&#13;
stuk ingezonden naar de grondkamer Zuid.&#13;
Omdat het stuk zonder begeleidend schrijven&#13;
was aangeboden, heeft die grondkamer het bij&#13;
brief van 18 januari 1999 teruggezonden met&#13;
vermelding dat niet bekend was of de inzending&#13;
ter kennisgeving dan wel ter goedkeuring&#13;
is gedaan. Van den Dries heeft het stuk niet&#13;
opnieuw aan de grondkamer gezonden.&#13;
5 Beoordeling van het geschil in&#13;
hoger beroep&#13;
5.1 Het hof leest in de memorie van grieven&#13;
geen duidelijk verwoorde grief tegen de door&#13;
de pachtkamer in eerste aanleg gegeven bewijsopdrachten.&#13;
Nu Van Dis ook van het vonnis&#13;
van 6 maart 2002 in hoger beroep is gekomen,&#13;
zal het hof ervan uitgaan dat hij beoogt&#13;
aan te voeren dat de pachtkamer in eerste aanleg&#13;
direct, zonder bewijsopdracht(en), tot&#13;
honorering van zijn standpunt had moeten&#13;
komen. Het hof onderschrijft evenwel de&#13;
door de pachtkamer in eerste aanleg gegeven&#13;
bewijsopdrachten. Het standpunt van Van Dis&#13;
was door Van den Dries gemotiveerd betwist,&#13;
de door de pachtkamer in eerste aanleg gegeven&#13;
bewijsopdrachten vloeien voort uit de in&#13;
art. 150 van het Wetboek van Burgerlijke&#13;
Rechtsvordering gegeven hoofdregel van bewijslastverdeling&#13;
en er was geen aanleiding tot&#13;
een bewijslastverdeling die van die hoofdregel&#13;
afweek.&#13;
5.2 Het hof gaat er in navolging van partijen&#13;
van uit, dat het door Van Dis ondertekende&#13;
stuk moet worden beschouwd als een pachtbeëindigingsovereenkomst.&#13;
Het hof begrijpt&#13;
uit datgene wat Van Dis in zijn memorie van&#13;
grieven onder nr. 2 aanvoert, dat hij niet langer&#13;
betwist dat er bij het sluiten van die overeenkomst&#13;
van wilsovereenstemming sprake is&#13;
geweest. Wel handhaaft hij zijn beroep op&#13;
dwaling en misbruik van omstandigheden en&#13;
bestrijdt hij de beslissing van de pachtkamer&#13;
in eerste aanleg dat de beëindigingsovereenkomst&#13;
feitelijk is uitgevoerd. Het hof zal deze&#13;
standpunten achtereenvolgens beoordelen.&#13;
5.3 Van Dis legt aan zijn beroep op dwaling&#13;
ten grondslag, dat Van den Dries bij het sluiten&#13;
van de overeenkomst heeft gezegd de&#13;
grond zelf te zullen gaan bewerken, hetgeen&#13;
echter niet het geval is gebleken. Van den&#13;
Dries betwist zich in de door Van Dis gestelde&#13;
zin te hebben uitgelaten. Het hof oordeelt als&#13;
volgt. Art. 6:228 BW stelt als vereiste voor een&#13;
geslaagd beroep op dwaling dat de overeenkomst&#13;
waarvan vernietiging wordt verlangd&#13;
bij een juiste voorstelling van zaken niet zou&#13;
zijn gesloten. De pachtkamer in eerste aanleg&#13;
heeft geoordeeld dat de eventuele onjuiste&#13;
inlichtingen van Van den Dries niet doorslaggevend&#13;
zijn geweest voor de besluitvorming&#13;
van Van Dis. Op basis van hetgeen door de&#13;
getuigen is verklaard onderschrijft het hof dit&#13;
oordeel. Uit de verklaring van H.C. van Dis&#13;
komt naar voren dat het niet willen verstoren&#13;
van de goede familieverhoudingen mede&#13;
grond is geweest voor het instemmen met&#13;
beëindiging en C.H.J. van Dis heeft zelfs verklaard&#13;
dat de handtekening is geplaatst “louter&#13;
om de goede familieverhouding niet te&#13;
verstoren”. Beide getuigenverklaringen zijn&#13;
gebaseerd op uitlatingen van mw. B.M. van&#13;
Dis-de Visser, de moeder van de getuigen, die&#13;
zelf niet als getuige is gehoord. Wel is een&#13;
door haar ondertekende schriftelijke verklaring&#13;
overgelegd, maar deze kan niet worden&#13;
gelijkgesteld met een beëdigde getuigenverklaring&#13;
en geeft overigens ook qua inhoud&#13;
geen sterke steun aan het standpunt van Van&#13;
Dis. Van den Dries en zijn echtgenote, in&#13;
contra-enquête als getuigen gehoord, hebben&#13;
voorts niets verklaard waaruit blijkt van enig&#13;
verband tussen het beëindigen van de pacht en&#13;
Van den Dries’ plannen met de grond. Zij&#13;
hebben integendeel verklaard dat niet is&#13;
gezegd dat Van den Dries de grond zelf wilde&#13;
gaan beboeren. Al met al heeft Van Dis onvoldoende&#13;
kunnen aantonen dat de overeenkomst&#13;
bij een juiste voorstelling van zaken&#13;
niet zou zijn gesloten. In hoger beroep stelt&#13;
hij wel het tegendeel, maar hij biedt geen&#13;
nader bewijs aan.&#13;
5.4 Bij het bovenstaande komt nog, dat – indien&#13;
Van den Dries zich in de door Van Dis gestelagrarisch&#13;
de zin zou hebben uitgelaten – uit de getuigenverklaring&#13;
van H.C. van Dis volgt dat hij&#13;
contact heeft gehad met Van den Dries en dat&#13;
in dat contact aan de orde is geweest dat Van&#13;
den Dries, die, naar H.C. van Dis kennelijk&#13;
wist, geen landbouwer was, alleen de hoofdlijnen&#13;
zou bepalen en het feitelijke werk&#13;
(geheel) zou uitbesteden. Nu Van Dis de&#13;
grond zelf niet meer kon bewerken, doch het&#13;
– extensief – liet bewerken door een zoon,&#13;
maakt dit aannemelijk dat – ervan uitgaande&#13;
dat Van den Dries inderdaad het voornemen&#13;
heeft geuit zelf de grond te gaan exploiteren –&#13;
Van den Dries mocht aannemen dat de overeenkomst&#13;
ook zou zijn gesloten indien hij zijn&#13;
voornemens niet had geuit (art. 6:228 onder&#13;
“a” slotpassage BW).&#13;
5.5 Gelet op een en ander faalt het beroep op&#13;
dwaling. Ten overvloede overweegt het hof&#13;
nog dat het met de pachtkamer in eerste aanleg&#13;
niet bewezen acht dat Van den Dries heeft&#13;
gezegd dat hij zelf de grond wilde gaan&#13;
exploiteren. Tegenover de verklaringen van&#13;
H.C. van Dis en C.H.J. van Dis, die in ieder&#13;
geval ten dele niet op eigen waarneming zijn&#13;
gebaseerd, staan verklaringen van andere&#13;
strekking van Van den Dries en diens echtgenote.&#13;
Het hof ziet geen aanleiding om meer&#13;
geloof te hechten aan de verklaringen die aan&#13;
de zijde van Van Dis – op wie de bewijslast&#13;
rust – zijn afgelegd. Nader bewijs is niet aangeboden.&#13;
5.6 De grieven I en II falen dus. Hetgeen Van&#13;
Dis aanvoert over art. 44 Pw doet hier niet&#13;
aan af.&#13;
5.7 Ook het beroep op misbruik van omstandigheden&#13;
faalt. Van Dis is bij het aangaan van&#13;
de overeenkomst bijgestaan door zijn echtgenote&#13;
– die, afhankelijk van de toestand van&#13;
Van Dis, wellicht zelfs als diens zaakwaarneemster&#13;
kon worden aangemerkt, doch in&#13;
ieder geval de belangen van Van Dis mede kon&#13;
behartigen – terwijl Van Dis bovendien enige&#13;
bedenktijd is gegund, zodat de kwestie met&#13;
zijn zoons kon worden besproken. Over een&#13;
bijzondere toestand waarvan misbruik is gemaakt&#13;
is onvoldoende gesteld. Bovendien&#13;
volgt uit de stukken dat Van Dis zelf weliswaar&#13;
nog pachter was, maar dat hij niet of&#13;
nauwelijks meer als belanghebbende bij het&#13;
gebruik van de grond kon gelden. Niet is aangevoerd&#13;
dat reeds eerder was gesproken over&#13;
indeplaatsstelling. Dit roept sterke twijfel op&#13;
of Van den Dries wist of, zoals het beroep van&#13;
Van Dis op misbruik van omstandigheden&#13;
vooronderstelt, moest begrijpen dat hij Van&#13;
Dis van het aangaan van de overeenkomst had&#13;
moeten weerhouden. Ook grief III slaagt derhalve&#13;
niet.&#13;
5.8 Wat betreft de vraag of de beëindigingsovereenkomst&#13;
feitelijk is uitgevoerd overweegt&#13;
het hof het volgende. Vaststaat, dat de gebroeders&#13;
Romme de grond in gebruik hebben&#13;
genomen nadat door de zoon(s) van Van Dis&#13;
bieten waren gerooid. Uit de getuigenverklaringen&#13;
van M.A.J. Romme, J.M.M. Romme en&#13;
Van den Dries volgt, dat zij in goede harmonie&#13;
met de zoons van Van Dis het perceel hebben&#13;
afgepaald. M.A.J. Romme heeft verklaard&#13;
dat hij bij die gelegenheid aan de gebroeders&#13;
Van Dis heeft gevraagd of het bietenrooien&#13;
kon worden vervroegd en dat hij aan C.H.J.&#13;
van Dis desgevraagd heeft gezegd dat hij wintertarwe&#13;
zou zaaien of aardappelen zou poten.&#13;
Uit de verklaringen van Van den Dries en de&#13;
gebroeders Romme volgt verder, dat zich van&#13;
de zijde van Van Dis niemand meer heeft laten&#13;
zien toen de gebroeders Romme de grond&#13;
vervolgens in gebruik namen. Gelet op de&#13;
beëindigingovereenkomst en de wetenschap&#13;
bij de zonen Van Dis daarvan, wijzen deze&#13;
verklaringen sterk in de richting van vrijwillig&#13;
beëindigen van het gebruik van de grond. Uit&#13;
de getuigenverklaring van H.C. van Dis in&#13;
contra-enquête blijkt niet welke veronderstelling&#13;
bij hem leefde omtrent het doel van de&#13;
uitmeting van de grond, waarover ook hij&#13;
heeft verklaard. Hij heeft eveneens verklaard&#13;
dat is gesproken over vervroegd oogsten van&#13;
de bieten en heeft ook daaromtrent niet verduidelijkt&#13;
welk doel dat gesprek zou kunnen&#13;
hebben gehad anders dan de ingebruikneming&#13;
door een opvolgend gebruiker. Uit de verklaringen&#13;
van H.C. van Dis en C.H.J. van Dis ter&#13;
gelegenheid van de aan Van Dis gegeven&#13;
bewijsopdracht volgt verder dat zij in verzet&#13;
kwamen toen zij vernamen dat de gebroeders&#13;
Romme op de grond aan het werk waren. Dit&#13;
is op zichzelf niet in tegenspraak met een eerder&#13;
uitgevoerde beëindigingsovereenkomst&#13;
ten behoeve van Van den Dries. Het hof is&#13;
dan ook van oordeel, dat in de getuigenver-&#13;
klaringen aan de zijde van Van Dis onvoldoende&#13;
tegenbewijs gelegen is.&#13;
5.9 Van Dis voert nog aan dat hem nimmer&#13;
toestemming is gevraagd dan wel hem niet is&#13;
gevraagd of het land klaar was. De pachtovereenkomst&#13;
was evenwel reeds voor het rooien&#13;
van de bieten geëindigd en er was dan geen&#13;
aanleiding tot het vragen van toestemming.&#13;
Evenmin was voor feitelijke uitvoering van de&#13;
overeenkomst noodzakelijk dat vooraf aan&#13;
Van Dis werd gevraagd of het land klaar was.&#13;
Er was immers geoogst, de pachtduur was ten&#13;
einde en de grond was feitelijk ontruimd. Aan&#13;
een uitgevoerde beëindigingsovereenkomst&#13;
doet evenmin af het feit dat C.H.J. van Dis op&#13;
22 december 2000 aan Van den Dries heeft&#13;
gevraagd als pachter in de plaats van zijn&#13;
vader gesteld te mogen worden. Uit de getuigenverklaringen&#13;
wordt immers aannemelijk&#13;
dat (de familie) Van Dis op zichzelf met het&#13;
einde van de pacht vrede had, maar dat dit&#13;
veranderde toen werd vernomen dat de&#13;
gebroeders Romme het land bewerkten. De&#13;
brief van 22 december 2000 – overigens niet&#13;
namens Van Dis zelf geschreven – is ook kennelijk&#13;
ingegeven door de gedachte dat de&#13;
beëindigingsovereenkomst niet rechtsgeldig&#13;
was. Hiermee is alleszins verenigbaar dat de&#13;
grond tevoren was ontruimd in de veronderstelling&#13;
dat wèl een geldige beëindigingsovereenkomst&#13;
tot stand was gekomen.&#13;
5.10 Op grond van hetgeen onder 5.8 en 5.9 is&#13;
overwogen acht het hof ook grief IV tevergeefs&#13;
voorgesteld.&#13;
5.11 Grief V bouwt voort op de overige grieven&#13;
en deelt in hun lot.&#13;
5.12 Nu alle grieven falen, zullen de vonnissen&#13;
waarvan beroep worden bekrachtigd. Van Dis&#13;
zal worden veroordeeld in de kosten van het&#13;
hoger beroep.&#13;
6 De beslissing&#13;
Het hof, rechtdoende in hoger beroep, bekrachtigt&#13;
de tussen partijen gewezen vonnissen van de&#13;
pachtkamer van de rechtbank te Breda, sector&#13;
kanton, locatie Bergen op Zoom, van 6 maart&#13;
2002 en 18 juni 2003, waarvan beroep;&#13;
veroordeelt Van Dis in de kosten van het&#13;
hoger beroep, aan de zijde van Van den Dries&#13;
tot op heden begroot op € 205,– wegens griffierecht&#13;
en € 771,– wegens salaris.</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3817</htmlpath></article>
</articles></edition>
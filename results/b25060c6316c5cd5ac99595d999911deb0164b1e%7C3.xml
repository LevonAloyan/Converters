<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1991</searchword><id>7013</id><udhid>UDH:TvAR/7013</udhid><titel>'Jan Noord / 1. Jan Bonder, 2.Arend Nijburg ' (TvAR 1991/4484)</titel><searchwords><searchword>TvAR 5/1991</searchword><searchword>TvAR 1991/4484</searchword><searchword>UDH:TvAR/7013</searchword></searchwords><attachments><attachment><name>1991_nr 5_Rechtspraak_4484.pdf</name><extention>pdf</extention><url>https://denhollander.info/download/6623/ci</url></attachment></attachments><inleiding>Pachtwet, art. 8, 9, 32, 56, 79,&#13;
136, Wetboek van Burgerlijke Rechtsvordering,&#13;
art. 250&#13;
Niet-naleving van art. 79 Pachtwet brengt&#13;
nietigheid van de destijds door de grondkamer&#13;
gegeven beschikking mede voorzover&#13;
daarbij gebruik is gemaakt van de in art. 9,&#13;
lid 2, van die wet gegeven bevoegdheid. Een&#13;
vordering in reconventie kan niet voor het&#13;
eerst in hoger beroep worden gedaan, weshalve&#13;
appellant daarin niet kan worden ontvangen.&#13;
Uit de pachtovereenkomst blijkt dat&#13;
het land is verpacht als bouwland; op grond&#13;
hiervanvormt het feitdatde pachterhetland,&#13;
dat bij de eigendomsverwerving door de huidige&#13;
verpachters als grasland werd gebruikt,&#13;
heeft gescheurd, geen wanprestatie.&#13;
Op grond van de bijzondere omstandigheden&#13;
van het geval moet de pachter bewijzen&#13;
dat de exploitatie van het gepachte in de&#13;
jaren 1987 en 1988 voor zijn rekening en&#13;
risico is geschied. Hij slaagt niet in dat&#13;
bewijs en het hof acht de ter zake door hem&#13;
gepleegde wanprestatie zo ernstig dat deze&#13;
moet leiden tot ontbinding van de pachtovereenkomst.&#13;
Het gepachte werd feitelijk zowel als grasland&#13;
als als bouwland gebruikt, weshalve een&#13;
gedeelte van het aan de pachter toegekende&#13;
melkquotum met deze grond samenhangt. Hij&#13;
wordt derhalve veroordeeld eraan mede te&#13;
werken dat het betreffende gedeelte aan de&#13;
verpachters wordt overgedragen onder&#13;
gehoudenheid van laatstgenoemden om ter&#13;
zake aan de pachter de helft van de waarde&#13;
daarvan te vergoeden. </inleiding><content>Pachtkamer Gerechtshof Arnhem, arrest&#13;
van 30 oktober 1989 en 21 januari 1991&#13;
(Mr. Mans, mr. Spoor, mr. Kok, mr. ing.&#13;
Jansens van Gellicum en Wentink)&#13;
Zitting van 30 oktober 1989&#13;
Rolnummer: P78/88&#13;
In de zaak van:&#13;
Jan Noord, wonende te Ubbena, gemeente&#13;
Vries, appellant, procureur: mr. J.M.J.&#13;
Huver,&#13;
tegen&#13;
1. Jan Bonder,&#13;
2.Arend Nijburg, beiden wonende te&#13;
Ubbena, gemeente Vries, geïntimeerden,&#13;
procureur: mr. D. Knottenbelt. Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Assen gewezen&#13;
vonnissen van 3 mei 1988 (tussenvonnis) en&#13;
6 september 1988 (eindvonnis), die in fotocopie&#13;
aan dit arrest zijn gehecht;&#13;
Overwegende:&#13;
Appellant is bij exploit van 4 oktober 1988 in&#13;
hoger beroep gekomen van beide voormelde&#13;
vonnissen, met gelijktijdige dagvaarding&#13;
van geïntimeerden voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dat&#13;
het hof de vonnissen, waarvan beroep, zal&#13;
vernietigen en, opnieuw rechtdoende, geïntimeerden&#13;
alsnog in hun vordering(en) nietontvankelijk&#13;
zal verklaren, althans en in&#13;
ieder geval hen die zal ontzeggen, en voorts&#13;
voorzover mogelijk voor recht zal verklaren&#13;
dat de tussen partijen bestaande pachtovereenkomst&#13;
van rechtswege is verlengd&#13;
tot 1 november 1995, met veroordeling van&#13;
geïntimeerden in de kosten van beide instanties.&#13;
Bij memorie van antwoord is verweer gevoerd&#13;
met conclusie dat het hof appellant in&#13;
zijn beroep niet-ontvankelijk zal verklaren,&#13;
de bestreden vonnissen zal bekrachtigen -&#13;
eventueel na wijziging en/of aanvulling van&#13;
de rechtsgronden - en appellant in de proceskosten&#13;
zal veroordelen.&#13;
Vervolgens hebben partijen beiden nog&#13;
een akte genomen, waarna zij de stukken aan&#13;
het hof hebben overgelegd voor het wijzen&#13;
van arrest.&#13;
De grieven&#13;
De grieven luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht overgenomen hetwelk door&#13;
geïntimeerden werd gesteld met betrekking&#13;
tot de datum van verzending van de pachtopzegging,&#13;
zijnde volgens hen d.d. november&#13;
1986, en ten onrechte heeft de pachtkamer&#13;
vervolgens bepaald dat de pachtovereenkomst&#13;
in elk geval een einde neemt per&#13;
1 november 1989.&#13;
Grief II&#13;
Ten onrechte ontleent de pachtkamer mede&#13;
aan de interne circulaire van de Keuringsdienst&#13;
Noordoost Nederland van de NAK&#13;
aan haar controleurs betreffende de veldkeuring&#13;
oogst 1987 de conclusie dat Hartenhof&#13;
de teler is, de zorg voor het gewas heeft&#13;
gehad en de oogst bewerkstelligd heeft en ten&#13;
onrechte stelt de pachtkamer vast dat niet valt&#13;
in te zien dat de teler Hartenhof voor het&#13;
poten, de verzorging en het oogsten niet de&#13;
beschikking heeft gehad over het aan Noord&#13;
verpachte.&#13;
Grief III&#13;
Volkomen ten onrechte heeft de pachtkamer&#13;
van het kantongerecht belang aan de stelling&#13;
van geïntimeerden dat het onderhavige gepachte&#13;
in 1983 groenland was en volkomen&#13;
ten onrechte acht de pachtkamer de honorering&#13;
van het verweer van Bonder (kennelijk&#13;
is hier sprake van een misslag en is hiermee&#13;
bedoeld: appellant) dat hij geen gepacht&#13;
grasland gescheurd heeft, afhankelijk van de&#13;
inrichting c.q. gedaante van het gepachte in&#13;
de jaren voor 1983 en na 1983. Zulks is&#13;
onbegrijpelijk in samenhang met de overweging&#13;
van de pachtkamer dat de stelling van&#13;
appellant dat bouwland gepacht is slechts&#13;
kan meebrengen dat aan het einde van de&#13;
pacht het gepachte als bouwland moet worden&#13;
opgeleverd.&#13;
Grief IV&#13;
Ten onrechte heeft de pachtkamer van het&#13;
kantongerecht aan appellant opgedragen te&#13;
bewijzen 'aan welke loonwerkers buiten&#13;
Hartenhof hij opdracht heeft gegeven het&#13;
gepachte land pootklaar te maken; of mede&#13;
de verzorging van het groeiend gewas en het&#13;
oogsten van het volgroeide gewas heeft opgedragen;&#13;
'en ten onrechte heeft de pachtkamer&#13;
van het kantongerecht bepaald dat&#13;
appellant ter zake de nota's van die loonwerkers&#13;
en dagafschriften van zijn betalingen&#13;
aan hen, en voorts die, waaruit blijkt van&#13;
zijn betalingen aan Hartenhof en Hartenhofs&#13;
betalingen aan hem zal overleggen;'&#13;
Grief V&#13;
Ten onrechte overweegt de pachtkamer van&#13;
het kantongerecht dat moet worden aangenomen&#13;
op grond van het onder punt 3 in dit&#13;
vonnis gestelde dat appellant tegen vergoeding&#13;
het gepachte aan Hartenhof ter beschikking&#13;
heeft gesteld. Grief VI&#13;
Ten onrechte overweegt de pachtkamer van&#13;
het kantongerecht dat appellant geen belang&#13;
had bij eigen exploitatie van het gepachte&#13;
gedurende de jaren 1987 en 1988 en dat hij&#13;
het land gedurende deze twee jaren niet zelf&#13;
heeft geëxploiteerd.&#13;
Grief VII&#13;
Ten onrechte overweegt de pachtkamer dat&#13;
geïntimeerden appellant terecht verweten&#13;
hebben dat hij geen toestemming heeft gevraagd&#13;
voor het scheuren van het land.&#13;
Grief VIII&#13;
Ten onrechte overweegt de pachtkamer dat&#13;
appellant jegens geïntimeerden wanprestatie&#13;
heeft gepleegd, welke berust op het niet zelf&#13;
exploiteren van het aan hem verpachte en in&#13;
het nalaten van overleg omtrent de wenselijkheid&#13;
van appellant om het gepachte te scheuren&#13;
en ten onrechte ontbindt de pachtkamer&#13;
op grond hiervan de tussen partijen bestaande&#13;
pachtovereenkomst betreffende het gedeelte&#13;
1.56.10 ha van het perceel, kadastraal bekend&#13;
gemeente Vries, sectie U, nummers 663, en&#13;
wel met ingang van de dag waarop de daarop&#13;
in 1988 geteelde aardappels zijn geoogst en&#13;
ten onrechte veroordeelt de pachtkamer van&#13;
het kantongerecht appellant om het gepachte&#13;
voor 1 oktober 1988 opnieuw met gras in te&#13;
zaaien in de soort en samenstelling als door&#13;
geïntimeerden wordt gewenst.&#13;
Grief IX&#13;
Ten onrechte heeft de pachtkamer appellant&#13;
veroordeeld om mee te werken aan de overdracht&#13;
aan geïntimeerden van een melkquotum&#13;
ter grootte van 11.563 kilo.&#13;
Grief X&#13;
Ten onrechte heeft de pachtkamer van het&#13;
kantongerecht de vorderingen van geïntimeerden&#13;
toegewezen en ten onrechte werden&#13;
geïntimeerden niet in de kosten van het geding&#13;
veroordeeld.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast: - bij&#13;
pachtovereenkomst van mei 1959 is door&#13;
Wemeitje van Wijk aan Willem Noord&#13;
verpacht een perceel bouwland te Ubbena,&#13;
kadastraal bekend gemeente Vries, sectie O,&#13;
nummer 310, groot 1.54.80 ha, zulks voor de&#13;
duur van 6 jaar, ingaande 1 november 1958;&#13;
- deze pachtovereenkomst is op 21 mei 1959&#13;
ter goedkeuring bij de grondkamer voor&#13;
Drenthe ingezonden en door die grondkamer&#13;
goedgekeurd bij beschikking van 24 augustus&#13;
1959;&#13;
- bij pachtwijzigingsovereenkomst van&#13;
19 april 1972 is appellant als pachter in de&#13;
plaats gekomen van Willem Noord voor&#13;
noemd, zulks met ingang van 1 november&#13;
1971;&#13;
- bij pachtwijzigingsovereenkomst van&#13;
19 april 1976 is de grootte van voornoemd&#13;
pachtobject gewijzigd in 1.56.10 ha;&#13;
- blijkens notariële akte van 4 juli 1983 is het&#13;
onderhavige pachtobject, waarvan de kadastrale&#13;
aanduiding inmiddels was gewijzigd in&#13;
gemeente Vries, sectie U, nummer 663 ge&#13;
deeltelijk, bij openbare verkoop gekocht en&#13;
in eigendom verworven door geïntimeerden,&#13;
die sindsdien optreden als verpachters daar&#13;
van;&#13;
- bij aangetekend schrijven van 30 oktober&#13;
1986 hebben geïntimeerden aan appellant&#13;
kennis gegeven dat de pachtovereenkomst&#13;
eindigt op 1 november 1988 en dat zij ver&#13;
lenging daarvan per genoemde datum niet&#13;
wensen.&#13;
Behandeling van het geschil in hoger beroep&#13;
1. De pachtovereenkomst met betrekking tot&#13;
de grond in geschil is niet binnen de in art. 8,&#13;
lid 1, der Pachtwet genoemde termijn aan de&#13;
grondkamer ter goedkeuring ingezonden en&#13;
deze omstandigheid brengt op grond van het&#13;
bepaalde in art. 9, lid 1, van genoemde wet&#13;
mede dat de overeengekomen pachtduur is&#13;
ingegaan op 1 november 1959.&#13;
Hieraan doet niet af, dat bij de goedkeuring&#13;
van de onderhavige pachtovereenkomst&#13;
daarop vanwege de grondkamer voor Drenthe&#13;
een stempel is geplaatst met de bewoordingen:&#13;
'Voor zover artikel 9 lid 2 Pachtwet&#13;
toepasselijk, heeft de Grondkamer bepaald,&#13;
dat de pachtduur ingaat op de datum door&#13;
partijen overeengekomen'. Ingevolge artikel&#13;
79, lid 1, der Pachtwet houdt de grondkamer&#13;
zitting en beslist zij met de voorzitter en twee&#13;
leden. In verband hiermede is vereist dat in&#13;
de beschikking de namen van de voorzitter&#13;
en van de leden, die de beschikking hebben gegeven, worden vermeld. In casu is dat niet&#13;
gebeurd en blijkt derhalve niet dat aan genoemd&#13;
voorschrift is voldaan, hetgeen op&#13;
grond van lid 2 van genoemd wetsartikel tot&#13;
gevolg heeft dat de hierboven genoemde&#13;
beschikking ex artikel 9, lid 2, der Pachtwet&#13;
nietig is.&#13;
De pachtkamer van het kantongerecht&#13;
heeft derhalve terecht overwogen dat de&#13;
thans lopende pachttermijn eindigt op 1 november&#13;
1989.&#13;
Niet aan de orde in deze procedure kan&#13;
komen of de door geïntimeerden aan appellant&#13;
verzonden pachtopzegging is geschied&#13;
binnen de in art. 36, lid 2, der Pachtwet&#13;
bedoelde termijn. Het in hoger beroep door&#13;
appellant gedane verzoek om een verklaring&#13;
voor recht dat de onderhavige pachtovereenkomst&#13;
van rechtswege is verlengd tot&#13;
1 november 1995, dient te worden aangemerkt&#13;
als een vordering in reconventie en&#13;
deze kan op grond van art. 250, lid 2, Wetboek&#13;
van Burgerlijke Rechtsvordering jo&#13;
art. 136 Pachtwet niet voor het eerst in hoger&#13;
beroep worden gedaan. Indien en voor zover&#13;
hij daardoor in zijn belangen wordt geschaad,&#13;
heeft hij dit aan zichzelf te wijten nu&#13;
hij omtrent het eventueel ontijdig gedaan zijn&#13;
van de betreffende pachtopzegging in eerste&#13;
aanleg niets heeft aangevoerd.&#13;
De eerste grief kan dan ook niet tot vernietiging&#13;
van de vonnissen, waarvan beroep,&#13;
leiden en appellant moet in zijn vordering in&#13;
reconventie niet-ontvankelijk worden verklaard.&#13;
2. Blijkens het door appellant bij conclusie&#13;
van antwoord in eerste aanleg overgelegde&#13;
pachtcontract is doorhem bij de onderhavige&#13;
pachtovereenkomst gepacht: 'een perceel&#13;
bouwland'. De bestemming waarvoor het&#13;
gepachte diende te worden gebruikt, was&#13;
derhalve bouwland en niet is gesteld noch&#13;
anderszins gebleken dat op enig moment na&#13;
het aangaan van de litigieuze pachtovereenkomst&#13;
tussen partijen of hun rechtsvoorgangers&#13;
een wijziging van die bestemming&#13;
is overeengekomen. De enkele omstandigheid&#13;
dat het gepachte door appellant,&#13;
naar tussen partijen vaststaat, gedurende&#13;
meerdere jaren als grasland is gebruikt, impliceert&#13;
zulk een wijzigingsovereenkomst&#13;
niet en kan hoogstens meebrengen dat appellant&#13;
in die periode zonder toestemming het&#13;
gepachte in strijd met de bestemming daarvan&#13;
heeft geëxploiteerd. Zulks is evenwel&#13;
door geïntimeerden niet aan hun vordering&#13;
ten grondslag gelegd en behoeft daarom geen&#13;
bespreking; in het midden kan dan ook blijven&#13;
of een eventuele wanprestatie op dit punt&#13;
desgevorderd zou moeten leiden tot ontbinding&#13;
van de pachtovereenkomst. Niet relevant&#13;
is voorts dat het gepachte op het moment&#13;
dat geïntimeerden dit kochten, als grasland&#13;
werd gebruikt. Zij wisten toen reeds dat&#13;
sprake was van een verpacht object en hadden&#13;
de onderzoekplicht naar de juiste inhoud&#13;
van die pachtverhouding; in elk geval kan de&#13;
eventuele omstandigheid dat zij dat hebben&#13;
nagelaten en wellicht meenden erop te mogen&#13;
vertrouwen dat de grond in geschil als&#13;
grasland was verpacht, door hen niet aan&#13;
appellant worden tegengeworpen. Evenmin&#13;
relevant is dat de grond toen begrepen was&#13;
geweest in een ruilverkaveling en in het kader&#13;
daarvan een ander perceel in de plaats van&#13;
het oorspronkelijk verpachte was gekomen;&#13;
immers, ook toen bleef- behoudens het geval&#13;
dat op dat moment een nieuwe c.q. gewijzigde&#13;
pachtovereenkomst is gesloten met&#13;
daarin opgenomen een bestemming van het&#13;
gepachte als grasland, maar daaromtrent is&#13;
niets gesteld of gebleken - de bestemming&#13;
waarvoor de grond in geschil was verpacht,&#13;
ongewijzigd.&#13;
Het vorenstaande brengt mede, dat de grieven&#13;
III en VII, alsmede grief VIII, voorzover&#13;
deze is gericht tegen het verwijt dat appellant&#13;
de grond in geschil zonder overleg met appellant&#13;
heeft gescheurd, gegrond zijn.&#13;
3. Geïntimeerden hebben voorts aan hun vor&#13;
dering ten grondslag gelegd dat appellant de&#13;
grond in geschil heeft onderverpacht aan de&#13;
gebroeders Hartenhof te Assen, althans het&#13;
gebruik van die grond aan laatstgenoemden&#13;
heeft afgestaan.&#13;
Tussen partijen staat vast, dat op de grond&#13;
in geschil in 1987 pootaardappels zijn geteeld&#13;
met NAK-nummer OS NN 562-84-IV&#13;
ten name van P. Hartenhof te Assen.&#13;
Appellant voert evenwel aan, dat hij alleen&#13;
gebruik heeft gemaakt van dat pootaardappelteeltnummer,&#13;
dat de aardappelen&#13;
voor zijn rekening en risico zijn geteeld&#13;
(evenals zulks het geval was met de fabrieksaardappelteelt&#13;
op de grond in geschil in&#13;
1988) en dat Hartenhof slechts (loon)werkzaamheden&#13;
voor hem heeft verricht.&#13;
4. Naar het oordeel van het hof volgt uit hetgeen tot nu toe ten processe is gebleken&#13;
niet zonder meer dat appellant de grond in&#13;
geschil in 1987 (en 1988) aan Hartenhof&#13;
heeft verpacht c.q. anderszins in gebruik&#13;
heeft afgestaan. De omstandigheid dat normaliter&#13;
degene, van wie het pootaardappelnummer&#13;
is, ook de teler van het betreffende&#13;
gewas is, sluit niet uit dat zulks in casu&#13;
wellicht anders was en daaraan doet niet af&#13;
dat het gebruik van het nummer van een&#13;
ander verboden, althans onwaarschijnlijk&#13;
zou zijn. Het hof slaat daarbij ook acht op de&#13;
inhoud van de verklaring van P. Hartenhof&#13;
van 28 februari 1988, die door appellant bij&#13;
conclusie van dupliek in eerste aanleg is&#13;
geproduceerd. Wel acht het hof, gelet op de&#13;
feitelijke gang van zaken met betrekking tot&#13;
het gebruik van de grond in geschil, voorzover&#13;
ten processe vaststaand, en in aanmerking&#13;
genomen dat appellant ten aanzien van&#13;
de inhoud van de te dezen door hem met&#13;
Hartenhof gemaakte afspra(a)k(en) onvoldoende&#13;
duidelijk is geweest, het billijk dat&#13;
appellant wordt belast met het bewijs, dat de&#13;
exploitatie van de grond in geschil in 1987 en&#13;
1988 is geschied voor zijn rekening en risico.&#13;
Appellant zal dan ook conform zijn als zodanig&#13;
te begrijpen desbetreffende aanbod tot&#13;
het leveren van dat bewijs in de gelegenheid&#13;
worden gesteld.&#13;
5. In afwachting van de uitvoering van die&#13;
bewijsopdracht zal het hof de (verdere) bespreking&#13;
van de grieven II, IV, V, VI, VIII, IX&#13;
en X aanhouden.&#13;
Rechtdoende in hoger beroep:&#13;
Laat appellant toe en beveelt hem voorzoveel&#13;
nodig, door alle middelen rechtens, speciaal&#13;
door getuigen, te bewijzen dat de exploitatie&#13;
van de grond in geschil in 1987 en in 1988&#13;
voor zijn rekening en risico is geschied.&#13;
Bepaalt dat, voorzover appellant dat bewijs&#13;
door middel van getuigen wil leveren,&#13;
het getuigenverhoor zal plaats vinden voor&#13;
mr. Kok, raadsheer in dit hof, en W.G.F.&#13;
Wentink, plaatsvervangend raad in de pachtkamer&#13;
van dit hof, die daartoe op maandag&#13;
4 december 1989 te 14.00 uur zitting zullen&#13;
houden in een vertrek van het Paleis van&#13;
Justitie, Walburgstraat 2 te Arnhem.&#13;
Nodigt partijen uit in persoon, desgewenst&#13;
vergezeld van hun raadslieden, op die terechtzitting&#13;
aanwezig te zijn.&#13;
Houdt iedere verdere beslissing aan.&#13;
Zitting van 21 januari 1991&#13;
Rolnummer: P 78/88&#13;
In de zaak van:&#13;
Jan Noord, wonende te Ubbena, gemeente&#13;
Vries, appellant, procureur: mr. J.M.J.&#13;
Huver,&#13;
tegen&#13;
1. Jan Bonder,&#13;
2. Arend Nijborg, wonende te Ubbena, ge&#13;
meente Vries, geïntimeerden, procureur: mr.&#13;
D. Knottenbelt.&#13;
Het gerechtshof te Arnhem, pachtkamer;&#13;
Wederom gezien de stukken van het geding,&#13;
waaronder thans ook het in deze zaak door&#13;
het hof gewezen tussenarrest van 30 oktober&#13;
1989;&#13;
Overwegende:&#13;
Het hof neemt hier over hetgeen met betrekking&#13;
tot het verloop van de procedure in&#13;
hoger beroep in voormeld tussenarrest is&#13;
overwogen.&#13;
Ter uitvoering van dat tussenarrest heeft&#13;
op 13 februari 1990 een getuigenverhoor aan&#13;
de zijde van appellant plaats gevonden,&#13;
waarbij twee getuigen zijn gehoord. Daarvan&#13;
is proces-verbaal opgemaakt, dat zich thans&#13;
bij de stukken bevindt en waarvan de inhoud&#13;
als hier ingelast moet worden beschouwd.&#13;
Geïntimeerden hebben afgezien van contra-&#13;
enquête, waarna bij beschikking van&#13;
5 maart 1990 de zaak naar de rol van de&#13;
pachtkamer van dit hof is verwezen ter fine&#13;
als in die beschikking bepaald.&#13;
Appellant heeft vervolgens bij akte de op&#13;
zijn bedrijf betrekking hebbende gegevens&#13;
van de meitellingen in de jaren 1987,1988 en&#13;
1989, alsmede de op de exploitatie in 1987 en&#13;
1988 van de grond in geschil betrekking&#13;
hebbende afrekeningen met P. Hartenhof in&#13;
het geding gebracht, waarop geïntimeerden&#13;
bij antwoord-akte hebben gereageerd. Vervolgens&#13;
hebben partijen nog een conclusie na&#13;
enquête tevens houdende akte in het geding&#13;
brengen van een drietal stukken respectievelijk&#13;
een conclusie na enquête genomen,&#13;
waarna zij andermaal de stukken aan het hof&#13;
hebben overgelegd voor het wijzen van arrest.&#13;
Voortzetting van de behandeling van het geschil&#13;
in hoger beroep l.Het hof neemt hier&#13;
over en volhardt bij hetgeen in zijn hiervoor genoemde tussenarrest&#13;
onder 'De vaststaande feiten' en 'Behandeling&#13;
van het geschil in hoger beroep' is&#13;
overwogen en beslist.&#13;
2. Aan appellant is bij dat tussenarrest opge&#13;
dragen te bewijzen dat de exploitatie van de&#13;
grond in geschil in 1987 en 1988 voor zijn&#13;
rekening en risico is geschied.&#13;
3. Uit de verklaringen van beide verhoorde&#13;
getuigen (waaronder appellant zelve) volgt: - dat op de grond in geschil in 1987 pootaardappelen&#13;
en in 1988 fabrieksaardappelen&#13;
zijn geteeld;&#13;
- dat in beide jaren de met die teelten ver&#13;
band houdende werkzaamheden geheel door&#13;
P. Hartenhof zijn gedaan en laatstgenoemde&#13;
alle daarmee verband houdende beslissingen&#13;
buiten appellant om heeft genomen, een en&#13;
ander conform de tussen hen gemaakte af&#13;
spraken;&#13;
- dat de opbrengst na aftrek van alle ge&#13;
maakte kosten (inclusief de kosten van de&#13;
door Hartenhof verrichte werkzaamheden)&#13;
tussen hen bij helfte is gedeeld;&#13;
- dat het gebruikte pootgoed in 1987 althans&#13;
in overwegende mate en in 1988 geheel van&#13;
Hartenhof afkomstig was, alsmede dat de&#13;
keuze van de te telen rassen geheel bij hem&#13;
berustte en dat de contacten met de NAK via&#13;
hem liepen.&#13;
Bij een en ander komt de - al eerder ten&#13;
processe gebleken - omstandigheid dat voor&#13;
de teelt van de pootaardappelen in 1987 gebruik&#13;
is gemaakt van het ten name van&#13;
P. Hartenhof staande NAK-nummer.&#13;
4. Naar het oordeel van het hof volgt uit het&#13;
vorenstaande, dat appellant niet is geslaagd&#13;
in de hem gegeven bewijsopdracht. Uit de&#13;
verklaringen van de getuigen volgt zonder&#13;
meer dat zowel in 1987 als in 1988 de exploitatie&#13;
van de litigieuze grond is geschied al&#13;
thans mede voor rekening en risico van&#13;
P. Hartenhof. De inhoud van de in rechts&#13;
overweging 4 van het tussenarrest van het&#13;
hof bedoelde verklaring van P. Hartenhof van&#13;
28 februari 1988 doet aan een en ander niet&#13;
af, nu betrokkene als getuige heeft verklaard&#13;
(in het proces-verbaal van het getuigen&#13;
verhoor is als datum van de verklaring abu&#13;
sievelijk vermeld 27 februari 1988), dat met&#13;
de zin dat 'alle werkzaamheden voor het&#13;
pootklaar maken van de grond door J. Noord&#13;
zijn verricht, althans in zijn opdracht en voor&#13;
zijn rekening', is bedoeld tot uitdrukking te&#13;
brengen dat Hartenhof dat werk zou doen en&#13;
ook gedaan heeft. Voorts volgt uit de getuigenverklaringen,&#13;
dat appellant de zeggenschap&#13;
met betrekking tot het gepachte en de&#13;
exploitatie daarvan zo niet geheel, dan toch&#13;
in belangrijke mate aan Hartenhof heeft afgestaan;&#13;
de dagelijkse leiding heeft appellant&#13;
in de betreffende jaren helemaal niet gehad.&#13;
5. In het midden gelaten of de rechtsverhouding&#13;
tussen appellant en Hartenhof in de&#13;
jaren 1987 en 1988 moet worden aangemerkt&#13;
als een (onder)pachtovereenkomst of een&#13;
maatschap, brengt het hiervoor overwogene&#13;
in ieder geval mede, dat appellant heeft ge&#13;
handeld in strijd met zijn verplichting te&#13;
genover geïntimeerden om het gepachte per&#13;
soonlijk te gebruiken. Zulk een handelwijze&#13;
stond hem niet vrij, dit zowel op grond van&#13;
artikel 25 der Pachtwet als gelet op het bepaalde&#13;
in de op de onderhavige pachtverhouding&#13;
toepasselijke algemene voorwaar&#13;
den, met name de artikelen 1 en 5 daarvan.&#13;
6. Vervolgens komt de vraag aan de orde of&#13;
deze wanprestatie moet leiden tot ontbinding&#13;
van de pachtovereenkomst als door geïntimeerden&#13;
gevorderd.&#13;
Voor de beoordeling hiervan slaat het hof&#13;
acht op de omstandigheid dat uit niets is gebleken&#13;
of aannemelijk geworden dat appellant,&#13;
die wist, althans had moeten weten dat&#13;
zijn handelwijze in strijd was met wet en&#13;
overeenkomst, in omstandigheden verkeerde&#13;
die voor hem een dringende noodzaak meebrachten&#13;
om te handelen zoals hij heeft gedaan&#13;
(de eventuele omstandigheid dat appellant&#13;
begin 1987 niet over vers land voor de&#13;
teelt van pootaardappelen beschikte acht het&#13;
hof niet - en zeker niet zonder meer - als zodanig&#13;
aan te merken), laat staan dat hij zulks tegenover&#13;
geïntimeerden kenbaar heeft gemaakt.&#13;
Voorts heeft appellant, hoewel hij op&#13;
grond van het feit, dat in september 1987 de&#13;
onderhavige procedure tegen hem aanhangig&#13;
was gemaakt, wist dat geïntimeerden overwegende&#13;
bezwaren hadden tegen zijn handelwijze,&#13;
in 1988 zondermeer hetzelfde gedaan.&#13;
Een en ander impliceert naar het oordeel&#13;
van het hof dat sprake is van een dusdanig&#13;
ernstige wanprestatie dat deze moet leiden&#13;
tot ontbinding van de pachtovereenkomst in&#13;
geschil.&#13;
7. Uit het vorenoverwogene volgt, dat de&#13;
grieven II, VI en VIII (voorzover deze grief&#13;
in het tussenarrest van het hof nog niet is besproken) ongegrond zijn. Grief IV is gegrond&#13;
en grief V behoeft geen bespreking.&#13;
8. Hoewel de grond in geschil als bouwland&#13;
is verpacht, werd deze in de praktijk, zoals&#13;
door appellant zelf als getuige verklaard,&#13;
zowel als bouwland als als grasland gebruikt.&#13;
Nu appellant tot enkele jaren geleden ook&#13;
melkvee hield en hem op grond daarvan een&#13;
heffingvrije hoeveelheid melk is toegekend,&#13;
impliceert het vorenstaande dat een gedeelte&#13;
van die hoeveelheid samenhangt met de&#13;
grond in geschil. De omstandigheid dat de&#13;
regeling der melkquota nog niet gold ten tijde&#13;
van de koop van deze grond door geïntimeerden&#13;
doet daaraan niet af, evenmin als het&#13;
eventuele feit dat bij de bepaling van de toen&#13;
door hen voor de grond betaalde prijs geen&#13;
rekening is gehouden met een melkquotum.&#13;
9. De in art. 25 der Pachtwet neergelegde&#13;
zorgverplichting van de pachter om als een&#13;
goed pachter te handelen en bij het einde van&#13;
de pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen dat het hem niet&#13;
vrijstaat bij het einde van de pacht of gedu&#13;
rende de looptijd daarvan de grond aan de&#13;
verpachter op te leveren zonder deze in de&#13;
gelegenheid te stellen de daarmee samen&#13;
hangende heffingvrije hoeveelheid melk te&#13;
verwerven. Indien de verpachter niet zelf&#13;
melkproducent is, zal die verplichting in het&#13;
algemeen inhouden dat de pachter eraan&#13;
medewerkt dat die heffingvrije hoeveelheid&#13;
overgaat op de opvolgende gebruiker. Is er&#13;
niet direct een opvolgende gebruiker, dan&#13;
komt het melkquotum bij gebreke van een&#13;
regeling ter beschikking van de minister, die&#13;
daardoor de mogelijkheid heeft het volgens&#13;
beginselen van behoorlijk bestuur aan de&#13;
opvolger van de verpachter of de nieuwe&#13;
pachter toe te kennen.&#13;
De aanspraken op het met het verpachte&#13;
samenhangende melkquotum behoren tot&#13;
de rechtsgevolgen van de pachtovereenkomst,&#13;
welke naar de aard van die overeenkomst&#13;
uit de eisen van redelijkheid en billijkheid&#13;
voortvloeien. Hieraan doet niet af&#13;
de eventuele omstandigheid dat de hoogte&#13;
van dat quotum geheel of gedeeltelijk&#13;
mede is bepaald door de activiteiten van&#13;
de pachter; immers, die activiteiten konden&#13;
alsdan, wat het gepachte betreft, alleen&#13;
maar plaats vinden vanwege de omstandigheid&#13;
dat de pachter op grond van de pachtovereenkomst&#13;
het gepachte kon gebruiken.&#13;
10. Ten processe staat vast dat appellant nog&#13;
beschikt over een melkquotum van totaal&#13;
60.000 kg en appellant heeft niet, althans&#13;
onvoldoende bestreden dat in zijn bedrijf met&#13;
een oppervlakte van 1.56.10 ha een heffing&#13;
vrije hoeveelheid melk van 11.563 kg samenhangt.&#13;
In aanmerking genomen enerzijds dat&#13;
geïntimeerden (en vóór hen hun rechtsvoorgangster)&#13;
de grond in geschil ter beschikking&#13;
hebben gesteld en anderzijds dat appellant de&#13;
melkproduktie tot stand heeft gebracht, is het&#13;
billijk dat geïntimeerden in ruil voor het&#13;
overdragen van voormeld melkquotum een&#13;
gedeelte van de waarde daarvan aan appellant&#13;
vergoeden en wel, gelet op de te deze van&#13;
belang zijnde omstandigheden, de helft van&#13;
die waarde ten tijde van de wanprestatie.&#13;
Gezien de gegevens die de Directie Beheer&#13;
Landbouwgronden heeft verzameld over de&#13;
periode januari tot en met september 1987 en&#13;
de periode april tot en met december 1987,&#13;
waaronder die betreffende de berekende gemiddelde&#13;
prijzen voor melkquota in het&#13;
zandgebied van de provincie Drenthe, zoals&#13;
neergelegd in de door de Minister van Landbouw&#13;
en Visserij op 28 maart 1988 aan de&#13;
Voorzitter van de Tweede Kamer der Staten-&#13;
Generaal onder nummer 20200-44 toegezonden&#13;
notitie, en gelet op de eigen wetenschap&#13;
van het hof betreffende de ontwikkeling&#13;
van de prijzen voor melkquota als&#13;
waarom het hier gaat, dient de waarde van het&#13;
melkquotum in geschil te worden gesteld op&#13;
ƒ 2,25 per kilogram.&#13;
Geïntimeerden dienen derhalve 1/2 x&#13;
11.563 x ƒ 2,25 = ƒ 13 000,- (afgerond) aan&#13;
appellant te vergoeden.&#13;
Grief IX is derhalve in zoverre gegrond dat&#13;
de pachtkamer van het kantongerecht ten&#13;
onrechte heeft verzuimd te bepalen dat appellant&#13;
slechts tot overdracht van meergemeld&#13;
melkquotum aan geïntimeerden is&#13;
gehouden indien dezen hem daarvoor een&#13;
vergoeding als gemeld voldoen.&#13;
11. Appellant moet als de grotendeels in het&#13;
ongelijk gestelde partij worden veroordeeld&#13;
in de kosten van de procedure. Grief X is&#13;
ongegrond.&#13;
Slotsom&#13;
Appellant moet niet-ontvankelijk worden&#13;
verklaard in zijn voor het eerst in hoger beroep gedane reconventionele vordering.&#13;
Het door de pachtkamer van het kantongerecht&#13;
tussen partijen gewezen vonnis van&#13;
3 mei 1988 moet worden vernietigd. Voorzover&#13;
de tegen het door de pachtkamer van het&#13;
kantongerecht tussen partijen gewezen vonnis&#13;
van 6 september 1988 aangevoerde&#13;
grieven gegrond zijn, leidt die gegrondheid&#13;
niet tot vernietiging van dat vonnis, maar dat&#13;
vonnis moet met wijziging van de gronden&#13;
als voormeld worden bekrachtigd met dien&#13;
verstande, dat aan de veroordeling van appellant&#13;
om mede te werken aan de overdracht&#13;
aan geïntimeerden van een melkquotum ter&#13;
grootte van 11.563 kilogram wordt toegevoegd:&#13;
'onder gehoudenheid van eisers om&#13;
ter zake aan gedaagde tegen behoorlijk bewijs&#13;
van kwijting te voldoen een bedrag van&#13;
ƒ13 000,-'.&#13;
Appellant dient te worden veroordeeld in&#13;
de kosten van het hoger beroep.&#13;
Rechtdoende in hoger beroep:&#13;
Verklaart appellant niet-ontvankelijk in zijn&#13;
voor het eerst in hoger beroep gedane&#13;
reconventionele vordering.&#13;
Vernietigt het door de pachtkamer van het&#13;
kantongerecht te Assen tussen partijen gewezen&#13;
vonnis van 3 mei 1988, waarvan beroep.&#13;
Bekrachtigt het door die pachtkamer tussen&#13;
partijen gewezen vonnis van 6 september&#13;
1988, waarvan beroep, met wijziging van de&#13;
gronden als voormeld met dien verstande dat&#13;
aan de veroordeling van gedaagde - thans&#13;
appellant - om mede te werken aan de overdracht&#13;
aan eisers - thans geïntimeerden - van&#13;
een melkquotum ter grootte van 11.563 kilogram&#13;
wordt toegevoegd: onder gehoudenheid&#13;
van eisers - thans geïntimeerden - om ter&#13;
zake aan gedaagde - thans appellant - tegen&#13;
behoorlijk bewijs van kwijting te voldoen&#13;
een bedrag van ƒ 13 000,- (dertienduizend&#13;
gulden).&#13;
Veroordeelt appellant in de in hoger beroep&#13;
tussen partijen gevallen proceskosten,&#13;
aan de zijde van geïntimeerden tot heden&#13;
begroot op ƒ 300,- voor verschotten en&#13;
ƒ 2400,- voor salaris van de procureur. </content><legacyfootnotes/><footnotes><footnote/></footnotes><auteurs>Mr. Mans, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1991-05-01 00:00:00</published><modified>1991-05-01 00:00:00</modified><editiondate>1991-05-01</editiondate><htmlpath>https://denhollander.info/artikel/7013</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7071</id><udhid>UDH:TvAR/7071</udhid><titel>'H.C.M.J. de W. / 'Zuiderafwateringskanaal Beneden Donge'. (TvAR 1990/4319)</titel><searchwords><searchword>TvAR 2/1990</searchword><searchword>TvAR 1990/4319</searchword><searchword>UDH:TvAR/7071</searchword></searchwords><attachments><attachment><name>1990_nr 2_Rechtspraak_4319.pdf</name><extention>pdf</extention><url>https://denhollander.info/download/6681/ci</url></attachment></attachments><inleiding>Landinrichtingswet,&#13;
art. 148 en 149&#13;
Bezwaar tegen de beperkte gebruiksmogelijkheden&#13;
en de slechte ontwatering van het&#13;
toegedeelde complex. De inbreng in aanmerking&#13;
nemend kan worden gesteld dat er&#13;
in principe wat betreft de mate van concentratie&#13;
sprake is van een gunstige toedeling.&#13;
Het nadeel van een sterke concentratie is&#13;
echter dat dit de toebedeelde in een kwetsbare&#13;
positie kan brengen. Immers, indien,&#13;
zoals in het onderhavige geval, de ontwatering te wensen overlaat en voorts de gebruiksmogelijkheden&#13;
beperkt zijn, kan&#13;
concentratie een verslechtering ten opzichte&#13;
van de inbrengsituatie opleveren. Het wijzigingsvoorstel&#13;
brengt de belanghebbende&#13;
niet in een nadeliger positie dan v贸贸r de&#13;
toedeling het geval was. De rechtbank wijzigt&#13;
het plan van toedeling. </inleiding><content>Rechtbank Breda, 29 november 1988&#13;
(Mrs. Maan, Koens en Koopman)&#13;
H.C.M.J. de W., reclamante tegen het&#13;
plan van toedeling in de ruilverkaveling&#13;
'Zuiderafwateringskanaal Beneden Donge'.&#13;
2. Het bezwaar&#13;
Het bezwaar van reclamante, verder te&#13;
noemen Jansen, richt zich tegen de beperkte&#13;
gebruiksmogelijkheden en de slechte&#13;
ontwatering van het haar toegedeelde complex&#13;
aan de Kijldijk, bestaande uit de kavels&#13;
73 027, 73 028 en 73 029 en 73 030.&#13;
3. De beoordeling&#13;
Jansen heeft tien percelen ingebracht en&#13;
heeft hiervoor in de plaats twee kavels toegedeeld&#13;
gekregen, te weten bovengenoemde&#13;
kavels aan de Kijldijk en de huiskavel&#13;
81 074. De kavels aan de Kijldijk heeft&#13;
Jansen aanvaard onder voorwaarde, dat&#13;
voor een deugdelijke ontwatering zou worden&#13;
zorggedragen. Bij de behandeling van&#13;
het bezwaarschrift bij de rechter-commissaris&#13;
heeft de landinrichtingscommissie&#13;
toegegeven dat de kavelinrichtingswerken&#13;
en de aanleg van drainage in genoemde kavels&#13;
niet het verwachte effect hebben gesorteerd.&#13;
Ten overstaan van de rechter-commissaris&#13;
heeft Jansen een ruilvoorstel gedaan,&#13;
welk voorstel op de twee aan dit vonnis gehechte&#13;
bijlagen in kaart zijn gebracht. Dit&#13;
voorstel houdt in dat Jansen een zuidelijk&#13;
deel ter grootte van 2.70.05 ha van de aan&#13;
belanghebbenden, verder te noemen de gebroeders&#13;
Claassen, toebedeelde kavel 81 073&#13;
verkrijgt. In plaats daarvan zal aan de gebroeders&#13;
Claassen kavel 73 029 (0.82.80&#13;
ha) en een westelijk gedeelte van kavel&#13;
73 030 (2.56.90 ha) worden toegedeeld. De&#13;
gebroeders Claassen hebben te kennen gegeven&#13;
dat zij met dit voorstel niet akkoord&#13;
kunnen gaan.&#13;
De gebroeders Claassen hebben tegen&#13;
dat voorstel aangevoerd, dat de in het&#13;
voorstel voorgestane verbetering voor Jansen&#13;
niet opweegt tegen het nadeel dat dat&#13;
voorstel voor de gebroeders Claassen teweeg&#13;
zal brengen, aangezien zij van 4 naar&#13;
5 kavels zullen gaan, welke vijfde kavel dan&#13;
ook nog op geruime afstand van hun andere&#13;
kavels zal komen te liggen, terwijl&#13;
bovendien hun huiskavel zal worden verkleind.&#13;
De centrale landinrichtingscommissie&#13;
stelt primair zich op het standpunt, dat&#13;
Jansen niet ontvankelijk dient te worden&#13;
verklaard in haar bezwaar, aangezien aan&#13;
de door haar gestelde voorwaarde van een&#13;
goede ontwatering inmiddels is voldaan en&#13;
voorts haar bezwaar ten aanzien van de gebruiksmogelijkheden&#13;
van de kavels aan de&#13;
Kijldijk tardief is, nu dit bezwaar is aan te&#13;
merken als een uitbreiding van het bezwaarschrift&#13;
na de in artikel 200 van de&#13;
Landinrichtingswet voorgeschreven termijn.&#13;
Subsidiair is de centrale landinrichtingscommissie&#13;
van mening dat de bezwaren van&#13;
de gebroeders Claassen tegen voornoemd&#13;
voorstel gegrond zijn, zodat dit voorstel&#13;
niet gehonoreerd dient te worden en het bezwaar&#13;
dient te worden afgewezen.&#13;
De rechtbank acht Jansen, gelet op de inhoud&#13;
van haar bezwaarschrift, ontvankelijk&#13;
in haar bezwaar. De inbreng van Jansen&#13;
in aanmerking nemend kan worden gesteld&#13;
dat er in principe wat betreft de mate&#13;
van concentratie sprake is van een gunstige&#13;
toedeling aan haar. Het nadeel van een&#13;
sterke concentratie is echter dat dit de toebedeelde&#13;
in een kwetsbare positie kan brengen.&#13;
Immers, indien, zoals in het onderhavige&#13;
geval, de ontwatering te wensen overlaat&#13;
en voorts de gebruiksmogelijkheden&#13;
beperkt zijn, kan concentratie een verslechtering&#13;
ten opzichte van de inbrengsituatie&#13;
opleveren. Dat de ontwatering van de kavels&#13;
aan de Kijldijk nog steeds niet naar behoren&#13;
is, neemt de rechtbank als vaststaand&#13;
aan, nu de stellingen van Jansen hieromtrent&#13;
onvoldoende gemotiveerd zijn weersproken&#13;
door de centrale landinrichtingscommissie.&#13;
De gebroeders Claassen hebben, gelet op hun inbreng en toedeling, profijt van de&#13;
ruilverkaveling, aangezien zij voor de 30&#13;
percelen die zij hebben ingebracht 4 kavels&#13;
toebedeeld hebben gekregen, waarbij hun&#13;
huiskavel aanzienlijk is vergroot. Een ruil&#13;
volgens het voorstel van Jansen brengt de&#13;
gebroeders niet in een nadeliger positie dan&#13;
v贸贸r de toedeling het geval was. Hun huiskavel&#13;
wordt wel wat verkleind, doch is&#13;
daarmee nog steeds groter dan de ingebrachte&#13;
huiskavel. Het argument van de gebroeders&#13;
Claassen met betrekking tot de afstand&#13;
van de volgens dat voorstel aan de&#13;
gebroeders toe te delen grond legt weinig&#13;
gewicht in de schaal, nu zij de grond die zij&#13;
in het voorstel krijgen toebedeeld ook hebben&#13;
ingebracht. Ten aanzien van het door&#13;
de centrale landinrichtingscommissie geuite&#13;
bezwaar met betrekking tot de ontsluiting&#13;
merkt de rechtbank op dat deze voldoende&#13;
wordt gewaarborgd door de duiker over de&#13;
waterloop van kavel 81 073 naar kavel&#13;
81 160.&#13;
Gelet op het bovenstaande is de rechtbank&#13;
van oordeel, dat het plan van toedeling&#13;
dient te worden gewijzigd zoals voorgesteld&#13;
door Jansen.</content><legacyfootnotes/><footnotes><footnote/></footnotes><auteurs>Mrs. Maan, Koens en Koopman</auteurs><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7071</htmlpath></article>
</articles></edition>
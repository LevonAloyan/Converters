<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1987</searchword><id>6346</id><udhid>UDH:TvAR/6346</udhid><titel>Pacht- en koopprijzen* (I)</titel><searchwords><searchword>TvAR 12/1987</searchword><searchword>UDH:TvAR/6346</searchword></searchwords><attachments><attachment><name>1987_nr 12_Artikel_Visser_Velde.pdf</name><extention>pdf</extention><url>https://denhollander.info/download/6128/ci</url></attachment></attachments><inleiding>Een vorig artikel onder dezelfde titel1 eindigde met de zinsnede dat afgewacht&#13;
moest worden of in een volgend overzicht van de pacht- en koopprijzen aparte kolommen&#13;
opgenomen zouden moeten worden voor grond mèt en grond zonder melkquotum.&#13;
Lang heeft het er naar uitgezien dat dat statistisch niet nodig zou zijn. In&#13;
de memorie van toelichting bij de Rijksbegroting 1987, Hoofstuk Landbouw en Visserij,&#13;
schrijft de minister nog dat van een zeker prijsverschil tussen grond met en&#13;
zonder quotum sprake is, maar dat uit het geringe aantal transacties waarbij melkquotum&#13;
betrokken is geen algemene conclusies getrokken mogen worden. 'Het is&#13;
duidelijk', zo vervolgt hij, 'dat overbetaald wordt voor het leveringsrecht en dat in&#13;
feite geen sprake is van een hoge grondprijs'. Ondertussen had het CBS voor 1985&#13;
steekproefsgewijs onderzocht of er bij verkoop van onverpacht los grasland sprake&#13;
was van een bijbehorend melkquotum. Uit dit onderzoek bleek dat men voor onverpacht&#13;
los grasland met melkquotum gemiddeld in Nederland anderhalf keer zoveel&#13;
wilde betalen als voor deze grond zonder melkquotum (zonder melkquotum&#13;
ƒ 33 000 per ha, met melkquotum ƒ 48 200 per ha). In 1986 heeft het CBS dit onderzoek&#13;
uitgebreid tot alle kopers van onverpacht los grasland en dan blijkt over het&#13;
eerste halfjaar van 1986 de tendens zich voort te zetten (ƒ 40 000 per ha voor onverpacht&#13;
los grasland zonder quotum en ƒ 60 000 per ha voor onverpacht los grasland&#13;
met melkquotum). We komen in het vervolg van dit artikel, in het deel koopprijzen,&#13;
nog op deze cijfers terug.&#13;
Nu zullen we ons eerst bezighouden met de ontwikkeling van de pachtprijzen. In&#13;
1986 vond de - ondertussen bijna traditionele - driejaarlijkse wijziging van het&#13;
Pachtnormenbesluit plaats. Bij vorige wijzigingen van het Pachtnormenbesluit 1977&#13;
was een normverhoging noodzakelijk vanwege de sterk gestegen eigenaarslasten&#13;
(1980 en 1983). Nu lag dat echter iets anders daar deze eigenaarslasten relatief&#13;
slechts gering gestegen waren. De minister wenste deze normverhoging dan ook met&#13;
name toe te passen om het rendement voor de verpachter te verbeteren. Het bepaalde&#13;
in art. 3 van de Pachtwet is aanleiding voor deze wens.&#13;
Hoe staat het nu met het rendement voor de verpachter bij de verpachting van&#13;
grond? Zoals we in ons vorig artikel reeds aanhaalden beschikken we niet over de&#13;
netto-rendementscijfers en worden alleen de bruto-rendementscijfers gepubliceerd.&#13;
Het bruto-rendement zoals dit in tabel 1 is vermeld, is verkregen door de berekende&#13;
pachtprijzen uit te drukken als percentage van de berekende koopprijzen van de&#13;
verpachte objecten. </inleiding><content>Tabel 1 geeft een overzicht van de ontwikkeling van de rendementscijfers.&#13;
Tabel 1. Bruto-rendement van verpachte objecten (%)&#13;
&amp;#9830;Vanaf 1984 zijn bij de weging van de gemiddelde pachtprijs verpachtingen beneden de ƒ 200,- per ha&#13;
niet meegewogen. Bij deze verpachtingen spelen factoren die niet met de kwaliteit van de grond te maken&#13;
hebben (bijv. beperkende bepalingen) een te grote rol.&#13;
We zien hieruit dat de bruto-rendementen nog steeds stijgende zijn ook zonder dat&#13;
de pachtnormen verhoogd zijn. Bij de wijziging van het Pachtnormenbesluit 1977&#13;
per 15 oktober 1986 (Stb. 1986, 495) wordt de hoogst toelaatbare pachtprijs voor&#13;
los land met 10% verhoogd, conform het voorstel van de minister. Deze verhoging&#13;
zal dus tot een extra verbetering van het verpachtersrendement moeten leiden.&#13;
Het oorspronkelijke voorstel van de minister tot wijziging van het Pachtnormenbesluit&#13;
werd, zoals voorgeschreven, voor advies toegezonden aan de Commissie van&#13;
Advies voor het grond- en pachtprijspeil en aan het Landbouwschap. De Commissie&#13;
van Advies stemde op een aantal punten in met het voorstel van de minister, doch&#13;
met betrekking tot de toe te passen verhoging was er van eenstemmigheid geen sprake,&#13;
zo lezen we in de nota van toelichting bij de Wijziging van het Pachtnormenbesluit&#13;
(Stb. 1986, 495).&#13;
'Eén lid adviseerde tot een verhoging van de basispacht met 40%, een aantal leden&#13;
tot een verhoging met 15%, een iets groter aantal leden een verhoging met ten&#13;
hoogste 10% en een klein aantal overige leden een verhoging van 8% of minder'.2&#13;
Gezien dit advies zag de minister geen aanleiding om wijziging te brengen in zijn&#13;
oorspronkelijke voorstel.&#13;
Een verbetering van het rendement voor de verpachter heeft mede ten doel de animo&#13;
om gronden te verpachten te stimuleren.&#13;
In tabel 2 zien we dat de verpachting van landbouwgronden nog steeds afneemt&#13;
en in 1985 voor Nederland als totaal gedaald is tot 35,9% van de totale oppervlakte&#13;
cultuurgrond.&#13;
Ook per provincie zien we dezelfde tendens van een gestaag afnemen van het gepachte&#13;
areaal cultuurgrond. Tabel 3 geeft een overzicht van de rechtspositie van de verpachters. We zien hierbij&#13;
een sterke toeneming van de verpachtingen door de overheden (tweederde van&#13;
deze gronden zijn gelegen in de IJsselmeerpolders). Steeds minder particulieren zijn&#13;
bereid hun grond te verpachten.&#13;
Deze gegevens gecombineerd met de getallen van tabel 2 laten zien dat het percentage&#13;
van 35,9 door de verpachting door de overheid van gronden in de IJsselmeerpolders&#13;
in wezen nog geflatteerd is.&#13;
Cijfer- en kaartmateriaal over de ontwikkelingen van de rechtsvorm van het&#13;
grondgebruik in de periode 1950-1985 zijn in oktober 1986 door het Ministerie van&#13;
Landbouw en Visserij gepubliceerd.3&#13;
In het oogstjaar 1975/76 werden nog ruim 1.000 nieuwe pachtcontracten afgesloten&#13;
voor boerderijen en tuinderijen. In 1985 was dit aantal teruggelopen tot beneden de&#13;
400. Ook het aantal nieuwe pachtcontracten voor los land is in deze periode afgenomen,&#13;
zij het in veel mindere mate (16.000 naar 11.500). Het betreft hier mede kortlopende&#13;
pachtovereenkomsten.&#13;
In het begin van dit artikel hebben we reeds stil gestaan bij de driejaarlijkse herziening&#13;
van het Pachtnormenbesluit 1977.&#13;
Bij elke herziening tot nu toe betekende dit een verhoging van de hoogst toelaatbare&#13;
pachtprijzen. In de hieronder volgende tabellen 4, 5 en 6 wordt weergegeven&#13;
welke invloed dit gehad heeft op de gemiddelde pachtprijzen. Tabel 5 laat de ontwikkeling van de pachtprijzen in guldens per ha zien. Met betrekking&#13;
tot boerderijen blijven de hoge pachtprijzen in de IJsselmeerpolders opvallen.&#13;
Deze liggen meer dan 300 gulden per ha hoger dan de pachtprijzen voor boerderijen in&#13;
de provincie Gelderland. Ook voor los bouwland liggen de pachtprijzen in de IJsselmeerpolders hoger,&#13;
doch minder extreem. Los grasland heeft in de IJsselmeerpolders landelijk ongeveer&#13;
de laagste pachtprijs.&#13;
De pachtprijzen voor boerderijen zijn nog steeds het hoogst in de oppervlakteklasse&#13;
1 - 5 ha, en dan met name in de zeekleigebieden. Opmerkelijk is de stijging van de&#13;
pachtprijs in deze gebieden in de oppervlakteklasse 5-10 ha voor 1985.&#13;
In een volgende aflevering zal ingegaan worden op de ontwikkeling van de koopprijzen&#13;
van landbouwgronden.&#13;
Wageningen, augustus 1987</content><legacyfootnotes>1. Agrarisch Recht 1985, nummer 2 en 6.&#13;
2. Art. 155 PW bepaalt dat de Commissie uit 14 leden bestaat.&#13;
3. Ministerie van Landbouw en Visserij. De provinciale ontwikkeling van de rechtsvorm van het grondgebruik.&#13;
Eigendom - ^acht - erfpacht - overige exploitatievormen 1950 - 1985, 's Gravenhage&#13;
1986.&#13;
</legacyfootnotes><footnotes><footnote/></footnotes><auteurs>Dr ir P. de Visser &#13;
mr M. van der Velde</auteurs><published>1987-12-01 00:00:00</published><modified>1987-12-01 00:00:00</modified><editiondate>1987-12-01</editiondate><htmlpath>https://denhollander.info/artikel/6346</htmlpath></article>
</articles></edition>
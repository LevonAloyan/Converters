<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5161</id><udhid>UDH:TvAR/5161</udhid><titel>Van Leeuwen / Dalm (TvAR 1995/4770)</titel><searchwords><searchword>TvAR 8/9/1995</searchword><searchword>TvAR 1995/4770</searchword><searchword>UDH:TvAR/5161</searchword></searchwords><attachments><attachment><name>1995_nr 89_Rechtspraak_4770.pdf</name><extention>pdf</extention><url>https://denhollander.info/download/5099/ci</url></attachment></attachments><inleiding>Pachtwet, art. 1 en 11&#13;
&#13;
In geschil is of de grond in gebruik is gegeven&#13;
ter uitoefening van de landbouw. Geen plaats&#13;
voor het zonder meer toewijzen van de vordering&#13;
tot schriftelijke vastlegging. De eiser is&#13;
terecht tot het bewijs van het terzake door&#13;
hem gestelde toegelaten. Het niet in de boekhouding&#13;
vermelden van de betaling van de tegenprestatie&#13;
impliceert op zichzelf nog niet&#13;
dat er geen sprake is van pacht; het is wel één&#13;
der factoren die bij het vormen van een oordeel&#13;
over de rechtsverhouding tussen partijen&#13;
een rol kan spelen.</inleiding><content>Arrest in de zaak van:&#13;
Jan van Leeuwen, wonende te Almkerk, gemeente&#13;
Woudrichem, appellant, procureur:&#13;
mr. K. van der Meulen,&#13;
tegen&#13;
Goverdina Dalm, wonende te Nieuwendijk,&#13;
gemeente Werkendam, geïntimeerde, procureur:&#13;
mr. P.E.W. Augustinus.&#13;
Het geding in eerste aanleg&#13;
De pachtkamer van het kantongerecht te Gorinchem&#13;
heeft op 8 november 1993 tussen&#13;
partijen een vonnis gewezen, dat in fotocopie&#13;
aan dit arrest is gehecht en naar de inhoud&#13;
waarvan wordt verwezen.&#13;
Het geding in hoger beroep&#13;
Appellant - hierna ook te noemen: Van Leeuwen&#13;
- is bij exploit van 7 december 1993, met&#13;
gelijktijdige dagvaarding van geïntimeerde -&#13;
hierna ook te noemen: Dalm - voor dit hof, in&#13;
hoger beroep gekomen van genoemd vonnis,&#13;
waarbij Van Leeuwen is toegelaten tot het bewijs&#13;
dat het land, met betrekking waartoe hij&#13;
de schriftelijke vastlegging ener mondelinge&#13;
pachtovereenkomst vordert, aan zijn rechtsvoorganger&#13;
Vink door ene Pruissen in gebruik&#13;
is afgestaan voor bodemcultuur met economisch&#13;
oogmerk.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, schriftelijk zal vastleggen&#13;
de mondelinge pachtovereenkomst&#13;
tussen Dalm als verpachtster en Van Leeuwen&#13;
als pachter met betrekking tot het perceel kadastraal&#13;
bekend gemeente Woudrichem, sectie&#13;
D, nrs. 1291 en 1292, groot ongeveer 0.35 ha,&#13;
gelegen aan de Omloop te Almkerk, voor een&#13;
prijs van f 150 per jaar, welke pachtovereenkomst&#13;
is aangevangen omstreeks 1980 en aanvankelijk&#13;
bestond met Pruissen en sedert 1987&#13;
tussen Dalm en Van Leeuwen, zulks met veroordeling&#13;
van Dalm in de proceskosten in beide&#13;
instanties.&#13;
Bij memorie van antwoord is verweer gevoerd&#13;
met conclusie dat het hof Van Leeuwen&#13;
niet-ontvankelijk in zijn hoger beroep zal verklaren,&#13;
althans de door hem tegen het vonnis,&#13;
waarvan beroep, aangevoerde grieven ongegrond&#13;
zal verklaren en dat vonnis zal (lees:)&#13;
bekrachtigen, voorzoveel nodig onder wijziging&#13;
en/of aanvulling en/of verbetering van de&#13;
gronden, zulks met veroordeling van Van&#13;
Leeuwen in de proceskosten in beide instanties.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte overweegt de pachtkamer&#13;
van het kantongerecht dat appellant moet bewijzen,&#13;
dat het litigieuze perceel destijds met&#13;
economisch oogmerk aan Vink ter beschikking&#13;
is gesteld.&#13;
II. Ten onrechte hecht de pachtkamer van&#13;
het kantongerecht betekenis aan het feit dat de&#13;
betaling van de pachtprijs ad f 150 per jaar&#13;
door appellant niet in de boekhouding is ver&#13;
antwoord.&#13;
De vaststaande feiten&#13;
In hoger beroep kan - mede nu tegen de vaststelling&#13;
daarvan in het vonnis, waarvan beroep,&#13;
geen grieven zijn aangevoerd - van de&#13;
volgende, als erkend of niet (voldoende) betwist,&#13;
vaststaande feiten worden uitgegaan:&#13;
- Dalm is - als enig erfgenaam en&#13;
rechtsopvolgster van ene in of omstreeks&#13;
1988 overleden J. Pruissen - eigenaresse&#13;
van een perceel grasland aan de Omloop te&#13;
Almkerk, kadastraal bekend gemeente&#13;
Woudrichem, sectie D, nrs. 1291 en 1292,&#13;
groot 0.35 ha;&#13;
- wijlen J. Pruissen heeft op enig moment&#13;
in het verleden (zulks meer dan 12 jaar gele&#13;
den) gemeld perceel in gebruik gegeven aan&#13;
ene L. Vink, een oom van Van Leeuwen,&#13;
zulks voor f 150 per jaar;&#13;
- omstreeks 1980 is genoemde Vink in&#13;
verband met zijn gezondheidstoestand met dat&#13;
gebruik gestopt en is met zijn toestemming&#13;
dat gebruik overgenomen door Van Leeuwen;&#13;
- Van Leeuwen betaalde voor dat gebruik&#13;
eerst aan J. Pruissen en na diens overlijden&#13;
aan Dalm eveneens f 150 per jaar, zulks bij&#13;
nabetaling.&#13;
Beoordeling van het geschil in hoger beroep&#13;
1. Ingevolge artikel 1, lid 1, sub d, van de&#13;
Pachtwet is een pachtovereenkomst: elke&#13;
overeenkomst, in welke vorm of onder welke&#13;
benaming ook aangegaan, waarbij de ene partij&#13;
zich verbindt aan de andere partij tegen&#13;
voldoening van een tegenprestatie een hoeve&#13;
of los land in gebruik te verstrekken ter uitoefening&#13;
van de landbouw.&#13;
Uit de ten processe vaststaande feiten volgt&#13;
dat tussen partijen in confesso is dat de overeenkomst in geschil aan alle in voornoemde&#13;
bepaling vermelde vereisten voor het bestaan&#13;
ener pachtovereenkomst voldoet behalve wat&#13;
betreft het al dan niet met economisch oogmerk&#13;
- en mitsdien het al dan niet ter uitoefening&#13;
van de landbouw - aan Van Leeuwen in&#13;
gebruik gegeven zijn van het betreffende perceel.&#13;
2. Dalm voert weliswaar aan dat de ingebruikname&#13;
van de grond in geschil door Van&#13;
Leeuwen niet berust op een afspraak met haar&#13;
rechtsvoorganger respectievelijk met haar&#13;
zelf, maar zowel die rechtsvoorganger als zij&#13;
zelf hebben Van Leeuwen gedurende vele ja&#13;
ren als gebruiker aanvaard en de tegenprestatie&#13;
voor dat gebruik van hem in ontvangst&#13;
genomen.&#13;
Dusdoende hebben zij in elk geval dat gebruik&#13;
gesanctioneerd en moet er ten processe&#13;
van worden uitgegaan dat sprake is van een&#13;
overeengekomen gebruik tegen een overeengekomen&#13;
vergoeding deswege.&#13;
3. Volgens Van Leeuwen is sprake van een&#13;
ingebruikgeving en -neming met een economisch&#13;
oogmerk, maar zulks is door Dalm gemotiveerd&#13;
weersproken.&#13;
4. Gezien bedoelde betwisting door Dalm,&#13;
staat ten processe niet vast waarvoor de grond&#13;
in gebruik is gegeven en is derhalve, anders&#13;
dan door Van Leeuwen betoogd, geen plaats&#13;
voor het zonder meer toewijzen van zijn vordering.&#13;
Het is aan Van Leeuwen om bewijs te&#13;
leveren van het ter zake door hem gestelde.&#13;
Hij heeft zulks ook aangeboden en de pachtkamer&#13;
van het kantongerecht heeft hem te&#13;
recht tot dat bewijs toegelaten.&#13;
Grief I faalt mitsdien.&#13;
5. De enkele omstandigheid dat Van Leeuwen&#13;
de door hem betaalde tegenprestatie niet&#13;
in zijn boekhouding heeft verantwoord, is op&#13;
zichzelf onvoldoende om op grond daarvan&#13;
reeds tot de conclusie te komen dat er geen&#13;
sprake van pacht is. Het is wel één der factoren&#13;
die bij het vormen van een oordeel over&#13;
de tussen partijen bestaande rechtsverhouding&#13;
mede een rol kan spelen. De in grief II aangevochten&#13;
overweging in het vonnis, waarvan&#13;
beroep, is kennelijk bedoeld om dat aan te ge&#13;
ven en Van Leeuwen komt in zijn gemelde&#13;
grief tevergeefs daartegen op.&#13;
Slotsom&#13;
Het vonnis, waarvan beroep, moet worden bekrachtigd&#13;
en de zaak moet worden terugverwezen&#13;
naar de pachtkamer van het&#13;
kantongerecht te Gorinchem om deze met inachtneming&#13;
van 's hofs arrest verder te behandelen&#13;
en daarin te beslissen.&#13;
Van Leeuwen moet als de in hoger beroep&#13;
in het ongelijk gestelde partij worden veroordeeld&#13;
in de kosten van dat beroep.&#13;
Beslissing&#13;
Het hof, rechtdoende in hoger beroep,&#13;
bekrachtigt het door de pachtkamer van het&#13;
kantongerecht te Gorinchem tussen partijen&#13;
gewezen vonnis van 8 november 1993, waarvan&#13;
beroep;&#13;
wijst de zaak terug naar de pachtkamer van&#13;
het kantongerecht te Gorinchem om deze met&#13;
inachtneming van 's hofs arrest verder te behandelen&#13;
en daarin te beslissen;&#13;
veroordeelt Van Leeuwen in de kosten van&#13;
het hoger beroep, aan de zijde van Dalm tot&#13;
heden begroot op f 350 voor verschotten en&#13;
f 1400 voor salaris van de procureur.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5161</htmlpath></article>
</articles></edition>
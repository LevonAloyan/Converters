<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7214</id><udhid>UDH:TvAR/7214</udhid><titel>'G. W. / de minister van Landbouw en Visserij' (TvAR 1989/4204)</titel><searchwords><searchword>TvAR 1/1989</searchword><searchword>TvAR 1989/4204</searchword><searchword>UDH:TvAR/7214</searchword></searchwords><attachments><attachment><name>1989_nr 1_Rechtspraak_4204.pdf</name><extention>pdf</extention><url>https://denhollander.info/download/6797/ci</url></attachment></attachments><inleiding>Beschikking superheffing, art. 11 en 19&#13;
'Open' ruimte met volledige roostervloer in&#13;
beginsel minder geschikt voor de huisvesting van&#13;
melkvee. Vraag of dat ook geldt voor&#13;
droogstaand vee. De bedrijfssituatie van&#13;
verzoeker is niet zodanig bijzonder dat van dat&#13;
uitgangspunt moet worden afgeweken. Het&#13;
College gaat voorbij aan de conclusies van een&#13;
ambtshalve door het College benoemde&#13;
deskundige. Beroep verworpen.</inleiding><content>College van Beroep voor het bedrijfsleven, 12&#13;
april 1988&#13;
Uitspraak in de zaak van: G. W., wonende te&#13;
B, verzoeker, gemachtigde: mr. A.E. V.-B.,&#13;
medewerkster van de Geldersche Maatschappij&#13;
van Landbouw, te A. tegen&#13;
de minister van Landbouw en Visserij, zetelend&#13;
te 's-Gravenhage , verweerder, gemachtigde:&#13;
mr. C.J. B., ambtenaar ten departemente.&#13;
1. Het verloop van de procedure&#13;
Bij besluit van 31 oktober 1984, met het kenmerk&#13;
JS 3105, heeft verweerder verzoeker medegedeeld&#13;
dat afwijzend is beslist op diens verzoek tot&#13;
erkenning van aanspraken op een bijzondere&#13;
heffingvrije hoeveelheid melk met toepassing van art. 19 van de&#13;
Beschikking superheffing (Stcrt. 1984, 79, hierna&#13;
te noemen: de Beschikking).&#13;
Bij brief, ingekomen ter griffie op 30 november&#13;
1984, aangevuld bij schrijven van 18 januari&#13;
1985, heeft verzoeker tegen dat besluit beroep&#13;
ingesteld bij het College. Dit beroep is&#13;
geregistreerd onder no. 66/03/ 2435.&#13;
Voorts heeft verweerder bij een op 13 juni&#13;
1985 verzonden besluit, met het kenmerk JS&#13;
24793 A6, verzoeker medegedeeld diens bezwaar&#13;
tegen het besluit van de directeur voor de&#13;
landbouw en voedselvoorziening, om verzoekers&#13;
aanspraken op een bijzondere hoeveelheid&#13;
heffingvrij te leveren melk krachtens art. 11 van&#13;
de Beschikking slechts gedeeltelijk te erkennen,&#13;
ongegrond te verklaren.&#13;
Bij brief, ingekomen ter griffie op 10 juli 1985,&#13;
heeft verzoeker tegen het besluit van 13 juni 1985&#13;
eveneens beroep ingesteld bij het College. Dit&#13;
beroep is geregistreerd onder no. 66/03/6862.&#13;
Verzoeker heeft gevorderd dat het College de&#13;
bestreden besluiten vernietigt en dat het bepaalt&#13;
dat verweerder alsnog overgaat tot toekenning&#13;
van een hogere hoeveelheid heffingvrij te leveren&#13;
melk met toepassing van art. 11, gebaseerd op&#13;
een uitbreiding tot 60 standplaatsen voor melken&#13;
kalf-koeien, dan wel met toepassing van art. 19&#13;
van de Beschikking. Tevens heeft verzoeker&#13;
gevorderd dat het College verweerder veroordeelt&#13;
in de kosten die hij in verband met het geschil&#13;
heeft moeten maken.&#13;
Verweerder heeft, onder overlegging van de op&#13;
de zaken betrekking hebbende stukken, op 10&#13;
juni 1986 een verweerschrift ingediend en daarbij&#13;
geconcludeerd tot verwerping van de beroepen.&#13;
Het College heeft de zaken gevoegd en&#13;
behandeld ter terechtzitting van 10 februari 1987,&#13;
waar partijen zijn verschenen en hun standpunten&#13;
hebben toegelicht, verzoeker in persoon,&#13;
bijgestaan door zijn gemachtigde en verweerder&#13;
vertegenwoordigd door zijn gemachtigde.&#13;
Aldaar is de behandeling van de zaken&#13;
gesloten en de uitspraak bepaald op 24 maart&#13;
1987.&#13;
Bij beschikking d.d. 20 februari 1987 heeft&#13;
het College bevolen dat het onderzoek in het&#13;
geding zal worden voortgezet,&#13;
waartoe een deskundige zal worden belast met de&#13;
opdracht een rapport aan het College uit te&#13;
brengen.&#13;
Op 9 maart 1987 .zijn partijen, bij hun&#13;
gemachtigden, voor het tot lidcommissaris&#13;
benoemde lid van het College verschenen,&#13;
teneinde zich uit te laten omtrent de persoon van&#13;
de te benoemen deskundige, waarna het College&#13;
bij beschikking d.d. 26 maart 1987 ambtshalve&#13;
tot deskundige heeft benoemd: dr. FJ. G.,&#13;
wonende te B., dierenarts en als&#13;
wetenschappelijk hoofddocent verbonden aan de&#13;
vakgroep Zoö-techniek van de Faculteit der&#13;
Diergeneeskunde van de Rijksuniversiteit te&#13;
Utrecht.&#13;
Bij schrijven d.d. 24 april 1987 heeft dr. G. van&#13;
zijn bevindingen verslag uitgebracht aan het&#13;
College. Het deskundige-rapport heeft verzoeker&#13;
in eerste instantie geen aanleiding gegeven tot het&#13;
maken van nadere opmerkingen; verweerder&#13;
heeft bij brief van 3 juli 1987 een schriftelijke&#13;
reactie op het deskundige-rapport aan het&#13;
College doen toekomen.&#13;
Verzoeker heeft het College bij brief van 10&#13;
augustus 1987 vervolgens te kennen gegeven een&#13;
nadere behandeling ter zitting te wensen.&#13;
Het College heeft de zaak wederom behandeld&#13;
ter terechtzitting van 19 januari 1988, waar&#13;
partijen zijn verschenen en hun standpunten nader&#13;
hebben uiteengezet, verzoeker in persoon,&#13;
bijgestaan door zijn gemachtigde en verweerder&#13;
vertegenwoordigd door zijn gemachtigde.&#13;
Aldaar is vanwege het College dr. G. als&#13;
deskundige gehoord.&#13;
2. De vaststaande feiten&#13;
Op grond van de stukken van het geding en het&#13;
verhandelde ter terechtzitting staan de volgende&#13;
feiten en omstandigheden ten processe vast.&#13;
- Verzoeker exploiteert een melkveehouderij op&#13;
een areaal van 15,5 ha, waarvan 14 ha wordt&#13;
gepacht. Op 24 augustus 1983 heeft hij het&#13;
bedrijf bij inschrijving gekocht. In de grupstal&#13;
bevinden zich 48 standplaatsen voor melk- en&#13;
kalfkoeien. Op de standplaatsen liggen&#13;
rubbermatten. Voorts bevindt zich aan de&#13;
linkerkant van de stal een 'open' ruimte van 7,5&#13;
bij 3,1 meter met een volledig roostervloer en een&#13;
melkleiding. - Sinds 24 januari 1984 wordt er melk af&#13;
geleverd aan de fabriek.&#13;
- Het aantal melk- en kalfkoeien in de onderneming&#13;
ten tijde van de meitelling bedroeg&#13;
in:&#13;
1980: 41 1984: 24&#13;
1981: 41 1985: 38&#13;
1982: 37 1986: 39&#13;
1983: 32 1987: 43&#13;
- Bij brief van 25 juni 1984 heeft verzoeker&#13;
aan verweerder gevraagd om met toe&#13;
passing van art. 19 van de Beschikking in&#13;
aanmerking te komen voor een bijzondere&#13;
hoeveelheid heffingvrij te leveren melk van&#13;
350 000 kg. Verweerder heeft deze aan&#13;
vraag bij het bestreden besluit van 31 oktober&#13;
1984 afgewezen.&#13;
- Met een op 29 oktober 1984 gedateerd&#13;
formulier heeft verzoeker een aanvraag in&#13;
gediend voor een bijzondere hoeveelheid&#13;
heffingvrij te leveren melk met toepassing&#13;
van art. 11 van de Beschikking, uitgaande&#13;
van een uitbreiding van het aantal stand&#13;
plaatsen voor melk- en kalfkoeien met 60&#13;
stuks (van 0 naar 60).&#13;
- Bij besluit van 30 november 1984 heeft&#13;
de directeur voor de landbouw en voedsel&#13;
voorziening in de provincie Gelderland ver&#13;
zoeker medegedeeld, dat voor hem op&#13;
grond van art. 11 van de Beschikking een&#13;
hoeveelheid heffingvrij te leveren melk is&#13;
berekend van 144 699 kg, gebaseerd op een&#13;
uitbreiding met 48 standplaatsen voor melk&#13;
en kalfkoeien.&#13;
- Bij brief van 14 december 1984 heeft&#13;
verzoeker bij verweerder bezwaar gemaakt&#13;
tegen de beslissing van de directeur voor de&#13;
landbouw en voedselvoorziening. Verweer&#13;
der heeft het bezwaar bij het bestreden besluit&#13;
van 13 juni 1985 ongegrond verklaard.&#13;
- Bij een bedrijfsbezoek op 8 februari&#13;
1985 is geconstateerd dat de open ruimte&#13;
met volledig roostervloer op dat moment in&#13;
gebruik was voor jongvee.&#13;
- Blijkens een brief van de directeur land&#13;
bouw, natuur en openluchtrecreatie in de&#13;
provincie Gelderland van 23 juni 1987 bevonden&#13;
de droogstaande koeien zich ten tijde&#13;
van het bedrijfsbezoek in hetzelfde stalgedeelte&#13;
waar ook de melkgevende dieren&#13;
gehuisvest waren.&#13;
3. De bestreden besluiten en het standpunt van&#13;
verweerder&#13;
Bij het bestreden besluit van 31 oktober 1984&#13;
heeft verweerder de aanvraag van 25 juni 1984&#13;
afgewezen, overwegende dat hetgeen daarin is&#13;
aangevoerd, geen grond oplevert om een&#13;
aanspraak op een bijzondere hoeveelheid&#13;
heffingvrij te leveren melk, met toepassing van&#13;
art. 19 van de Beschikking, te erkennen.&#13;
Bij het bestreden besluit van 13 juni 1985 heeft&#13;
verweerder het bezwaar van verzoeker tegen de&#13;
hoogte van de toekenning van de hoeveelheid&#13;
heffingvrij te leveren melk voor door hem&#13;
gedane investeringen in standplaatsen,&#13;
ongegrond verklaard en afgewezen. Verweerder&#13;
heeft zich op het standpunt gesteld, dat verzoeker&#13;
niet heeft aangetoond dat in zijn geval van een&#13;
groter aantal standplaatsen voor melk- of kalfkoeien&#13;
moet worden uitgegaan dan de directeur&#13;
voor de landbouw en voedselvoorziening in&#13;
aanmerking heeft genomen.&#13;
In het verweerschrift heeft verweerder dit&#13;
standpunt als volgt toegelicht:&#13;
Art. 11 creëert een voorziening voor&#13;
melkveehouders die geïnvesteerd hebben. De&#13;
wetgever heeft expliciet de keuze gemaakt slechts&#13;
investeringen in aanmerking te nemen ten&#13;
behoeve van vervanging of uitbreiding van&#13;
standplaatsen, waarbij onder standplaatsen&#13;
uitdrukkelijk wordt verstaan: voor melk- of&#13;
kalfkoeien ingerichte standplaatsen.&#13;
Standplaatsen voor jongvee en specifiek&#13;
ingerichte standplaatsen voor bijvoorbeeld zieke&#13;
koeien of afkalvers worden niet meegerekend.&#13;
Ook vreetplaatsen worden niet meegerekend.&#13;
(...)&#13;
Naar aanleiding van de door verzoeker&#13;
overlegde gegevens en de nadien door de&#13;
districtsbureauhouder verkregen informatie&#13;
(o.m. een bedrijfsbezoek d.d. 8 februari 1985)&#13;
zijn slechts de 48 standplaatsen in de grupstal in&#13;
aanmerking genomen. De door verzoeker&#13;
aangegeven 12 plaatsen voor droogstaande&#13;
koeien zijn niet meegenomen in de berekening. In&#13;
casu was immers geen sprake van (evt.&#13;
afgescheiden) standplaatsen die specifiek waren&#13;
ingericht voor kalfkoeien. Staanplaatsen op een&#13;
roostervloer zijn ten ene male ongeschikt als&#13;
standplaatsen voor melk- of kalfkoeien (in&#13;
verband met uierontsteking - mastitis -, speenbetrappingen&#13;
e.d.).&#13;
Bedrijfstechnisch is slechts het houden van&#13;
jongvee op een roostervloer aanvaardbaar. Dat in casu vreetplaatsen aanwezig waren&#13;
alsmede een melkleiding (doorgetrokken van de&#13;
melkkamer naar de grup-stal) kan te dien aanzien&#13;
geen andere conclusies wettigen, immers - zoals&#13;
aangegeven - kunnen slechts standplaatsen die zijn&#13;
ingericht voor melk- en kalfkoeien in aanmerking&#13;
komen voor een bijzondere heffingvrije hoeveelheid.&#13;
Achtergrond van bovengenoemde uitleg van het&#13;
begrip 'standplaatsen' in art. 11, lid 2, jo lid 3 is de&#13;
behoefte enerzijds objectieve normen te hanteren (het&#13;
dient duidelijk te gaan om voor melk- en kalfkoeien&#13;
ingerichte standplaatsen), anderzijds slechts quotum toe&#13;
te kennen, in geval van standplaatsen die qua&#13;
bedrijfsvoering aanvaardbaar geacht kunnen worden.&#13;
Immers, elke standplaats die voor melk- en kalfkoeien&#13;
is ingericht kan een aanzienlijke extra heffingvrije&#13;
hoeveelheid opleveren.&#13;
Naar aanleiding van het deskundige-rapport heeft&#13;
verweerder nog het volgende overwogen.&#13;
In het kader van art. 11 van de Beschikking&#13;
superheffing is het van belang te bepalen of er sprake&#13;
is van 'voor melk- of kalfkoeien ingerichte&#13;
standplaatsen'. Dit begrip ziet textueel slechts op&#13;
stalruimte met duidelijk afgescheiden eenheden&#13;
(boxen, standen) voor melk- of kalfkoeien en sluit&#13;
daarmee aan bij de gebruikelijke stalbouw van de&#13;
jaren zeventig en tachtig. Daarbij kan gedacht worden&#13;
aan het bouwen, uitbreiden, aankopen of vervangen&#13;
van een (voer-)ligboxenstal, een Hollandse (grup)-stal&#13;
of een Friese stal. Ondanks de uiteenlopende&#13;
stalsoorten en inrichtingen hebben al deze stallen één&#13;
gemeenschappelijk kenmerk: ze bevatten duidelijk&#13;
aanwijsbare standplaatsen (eenheden).&#13;
In de diverse aanwijzingen voor de uitvoering van&#13;
de Beschikking superheffing wordt inzake de&#13;
vaststelling van het aantal nieuw gebouwde&#13;
standplaatsen gewezen op de normen van het&#13;
Consulentschap voor Boerderij bouw- en Inrichting&#13;
(inmiddels Consulentschap Boerderijuitrusting in de&#13;
Veehouderij). Deze normen betreffen slechts duidelijk&#13;
aanwijsbare, afgescheiden eenheden (dat wil zeggen&#13;
standplaatsen). In het algemeen wordt ter zake van&#13;
alle voornoemde staltypen een norm van 1.10-1.15&#13;
meter voor melk- en kalfkoeien gehanteerd.&#13;
Indien derhalve in een open ruimte wordt&#13;
geïnvesteerd wordt deze ruimte - ook al beweert&#13;
verzoeker in deze ruimte melk- of kalfkoeien te gaan&#13;
houden - niet in het kader van art. 11 in aanmerking&#13;
genomen. De in art. 11 neergelegde voorwaarde dat&#13;
de standplaatsen dienen te zijn ingericht voor melkof&#13;
kalfkoeien voorkomt onder meer dat de minister ter&#13;
zake van elke geclaimde open ruimte dient vast te&#13;
stellen óf en zo ja hoeveel melk- of kalfkoeien 'aanvaardbaar'&#13;
in een open ruimte gehuisvest kunnen&#13;
worden. (...)&#13;
Daarbij zij er op gewezen dat niet elke standplaats&#13;
die geschikt is voor de huisvesting van melk- of&#13;
kalfkoeien ook als een voor melk- of kalfkoeien&#13;
ingerichte standplaats kan worden aangemerkt. (...)&#13;
(De) argumenten (van dr. G.) kunnen echter niet&#13;
leiden tot de gevolgtrekking dat het betreffende&#13;
stalgedeelte, hoewel in het algemeen daartoe minder&#13;
geschikt, in dit (bijzondere) geval geschikt kan worden&#13;
geacht voor de huisvesting van (8) droog-staande&#13;
koeien. Daartoe zij het volgende opgemerkt.&#13;
Het feit dat het jongvee gewend is aan hardere&#13;
ligplaatsen rechtvaardigt mijns inziens niet de&#13;
conclusie&#13;
a) dat het betreffende stalgedeelte geschikt&#13;
is voor droogstaande koeien en&#13;
b) dat deze ruimte ook daarvoor wordt ge&#13;
bruikt.&#13;
Naast beenaandoeningen (waartegen verzoekers&#13;
koeien zich kennelijk 'gehard' hebben) kent een&#13;
roostervloer ook het gevaar van speenbetrappingen.&#13;
Dat deze aandoeningen zich in verzoekers veestapel&#13;
praktisch niet voordoen of hebben voorgedaan hoeft&#13;
niet verwonderlijk te zijn: verzoeker heeft door de&#13;
jaren heen nooit zijn gehele potentiële stalcapaciteit&#13;
kunnen opvullen:&#13;
- volgens de landbouwtellingen van 1984&#13;
tot en met 1987 waren er achtereenvolgens&#13;
24, 38, 39 en 43 melk- en kalfkoeien op het&#13;
bedrijf;&#13;
- volgens verzoeker staan de droogstaan&#13;
de koeien in de zomer op een uiterwaard;&#13;
- tijdens een bedrijfsbezoek op 8 februari&#13;
1985 (in de winter) stond het droogstaand&#13;
vee op dezelfde plaats als het melkgevend&#13;
vee: in de aanbindstal. Het onderhavige&#13;
stalgedeelte werd aangewend ten behoeve&#13;
van jongvee; - ook op het bedrijf van de voorganger van&#13;
verzoeker waren in de periode van 1980 tot en met&#13;
1983 nooit meer dan 48 koeien aanwezig&#13;
(achtereenvolgens 41, 41, 37, 32). Nu, gelet op&#13;
voorgaande feiten en omstandigheden, alleszins&#13;
aannemelijk is dat verzoeker het betreffende&#13;
stalgedeelte niet heeft aangewend ten behoeve&#13;
van droog-staand vee kan aan het ontbreken van&#13;
been-aandoeningen en uierontstekingen bij de&#13;
veestapel uiteraard niet de conclusie worden&#13;
verbonden dat dit gedeelte geschikt is voor&#13;
droogstaand vee. Het moge voorts duidelijk zijn&#13;
dat de constatering dat het droogstaand vee in de&#13;
zomer op een uiterwaard staat evenmin kan&#13;
bijdragen tot de opvatting dat het betreffende&#13;
stalgedeelte geschikt is voor droogstaand vee.&#13;
4. Het standpunt van verzoeker&#13;
Ter ondersteuning van de beroepen heeft&#13;
verzoeker - zakelijk weergegeven - het&#13;
volgende aangevoerd.&#13;
Ten onrechte heeft verweerder bij de berekening&#13;
van de hoeveelheid heffingvrij te&#13;
leveren melk slechts 48 standplaatsen in&#13;
aanmerking genomen. Er bevinden zich in de stal&#13;
op een oppervlakte van 7.50 meter x 3.10 meter&#13;
tevens 12 vreetplaatsen voor droogstaande&#13;
koeien op rooster. Bovendien is daar een&#13;
melkleiding aanwezig, zodat er ook nog&#13;
gemolken zou kunnen worden. Deze ruimte&#13;
hoeft niet in standplaatsen te zijn ingedeeld.&#13;
Verweerder dient derhalve, met toepassing van de&#13;
15% regeling, in ieder geval 9 standplaatsen voor&#13;
droogstaande koeien mee te tellen.&#13;
Uit het rapport van dr. G. en de toelichting die&#13;
hij ter zitting heeft gegeven blijkt, dat bedoelde&#13;
ruimte geschikt is voor droogstaande koeien. De&#13;
meitellinggegevens van de voorganger van&#13;
verzoeker leveren geen duidelijk tegenargument&#13;
op. Voorts komt aan de vaststelling tijdens het&#13;
bedrijfsbezoek op 8 februari 1985, dat deze&#13;
ruimte werd gebruikt voor jongvee, geen&#13;
betekenis toe, omdat de noodzaak om de&#13;
droogstaande koeien op de roosters te plaatsen,&#13;
gezien de beperkte quotumtoewijzing, ontbrak.&#13;
De bedrijfsvoering is gebaseerd op 60&#13;
melkkoeien met een produktie van 350 000 kg&#13;
melk. Deze produktie is nodig om een redelijk&#13;
inkomen te verwerven en aan de financiële&#13;
verplichtingen te voldoen. Met de&#13;
thans vastgestelde heffingvrije hoeveelheid is het&#13;
bedrijf niet levensvatbaar. Verweerder heeft bij&#13;
afweging van de betrokken belangen dan ook niet&#13;
in redelijkheid tot de bestreden besluiten kunnen&#13;
komen.&#13;
Door afwijzend te beslissen op zijn verzoek om&#13;
toepassing van art. 19 van de Beschikking, heeft&#13;
verweerder bovendien het door hem in zijn brief&#13;
van 14 september 1984 aan het Landbouwschap&#13;
(kenmerk J 5210) gewekte vertrouwen dat hij&#13;
oog zou hebben voor de continuïteit van de bedrijfsvoering,&#13;
beschaamd.&#13;
Ten slotte heeft verweerder de besluiten in&#13;
strijd met het zorgvuldigheids- en het&#13;
motiveringsbeginsel genomen, nu niet is ingegaan&#13;
op de door verzoeker aangedragen feiten en&#13;
omstandigheden, doch is volstaan met een&#13;
standaardmotivering.&#13;
5. De beoordeling van het geschil&#13;
De Beschikking is een algemeen verbindende&#13;
regeling, vastgesteld ter uitvoering van&#13;
Verordeningen van de Raad en de Commissie van&#13;
de Europese Gemeenschappen. Niet is gebleken&#13;
dat de Beschikking, voor zover hier van belang, in&#13;
strijd is met deze Verordeningen of met andere&#13;
geschreven rechtsregels van hogere orde.&#13;
Evenmin is naar het oordeel van het College de&#13;
Beschikking om een andere reden onverbindend.&#13;
Met name is er geen grond voor het oordeel dat&#13;
de minister, in aanmerking genomen de belangen&#13;
die hem ten tijde van de totstandkoming van de&#13;
Beschikking en van de wijzigingen daarvan&#13;
bekend waren of behoorden te zijn - waaronder&#13;
mede begrepen de belangen van melkveehouders&#13;
welke verkeren in omstandigheden als waarin&#13;
verzoeker zegt dat hij verkeert -, bij afweging&#13;
van alle betrokken belangen niet in redelijkheid&#13;
tot het vaststellen van de Beschikking heeft kunnen&#13;
komen.&#13;
Het betoog van verzoeker, voor zover gericht&#13;
tegen de in de Beschikking zelf of haar onderdelen&#13;
neergelegde regelen, slaagt daarom niet.&#13;
Voor zover aan dat betoog mede de opvatting&#13;
ten grondslag ligt dat de belangenafweging,&#13;
zoals die neerslag heeft gevonden in de&#13;
Beschikking, in zich zelve onrechtvaardig is,&#13;
moet het in dit geding buiten beschouwing&#13;
blijven. Aan de orde is vervolgens slechts de vraag of de&#13;
bestreden besluiten, waarbij toepassing is gegeven aan&#13;
de Beschikking, in aanmerking komen voor&#13;
vernietiging op één der in art. 5 van de Wet&#13;
administratieve rechtspraak bedrijfsorganisatie&#13;
genoemde gronden. Het College overweegt daartoe&#13;
als volgt.&#13;
De Beschikking voorziet in de mogelijkheid dat&#13;
verweerder in een aantal met name genoemde situaties&#13;
onder bepaalde, nader omschreven omstandigheden,&#13;
een andere hoeveelheid heffingvrij te leveren melk&#13;
vaststelt, dan die welke voortvloeit uit het bepaalde bij&#13;
art. 5, eerste lid, van de Beschikking. Bovendien kan&#13;
verweerder ingevolge het bepaalde bij art. 19, eerste&#13;
lid, van de Beschikking op verzoek 'voor andere dan in&#13;
deze Beschikking voorziene gevallen aanspraken&#13;
erkennen'.&#13;
Verzoeker heeft toepassing gevraagd van art. 11 en&#13;
van art. 19 met een beroep op de onder 4.&#13;
weergegeven omstandigheden.&#13;
Ingevolge het bepaalde bij art. 11 van de&#13;
Beschikking kan degene die na 1 september 1981 maar&#13;
vóór 1 maart 1984 investeringsverplichtingen als daar&#13;
omschreven heeft aangegaan ten behoeve van de&#13;
vervanging of uitbreiding van het aantal voor melk- of&#13;
kalfkoeien ingerichte standplaatsen, onder bepaalde&#13;
en nader omschreven voorwaarden, aanspraak maken&#13;
op een bijzondere hoeveelheid heffingvrij te leveren&#13;
melk als daar bepaald.&#13;
Blijkens het bepaalde bij art. 6, tweede lid, van de&#13;
Beschikking dient degene, die op grond van art. 11&#13;
een aanspraak geldend wenst te maken voor een&#13;
bijzondere hoeveelheid heffingvrij te leveren melk, het&#13;
daartoe strekkende verzoek met redenen te omkleden&#13;
en daarin een met bewijsstukken onderbouwde&#13;
verklaring op te nemen omtrent de aangegane&#13;
investeringsverplichtingen.&#13;
Tussen partijen is niet in geschil dat een volledige&#13;
roostervloer volgens de gebruikelijke normen minder&#13;
geschikt is voor de huisvesting van melk- of&#13;
kalfkoeien.&#13;
Partijen zijn evenwel verdeeld over het antwoord op&#13;
de vraag of de door verzoeker geclaimde 'open' ruimte&#13;
van 7,5 bij 3,1 meter met een volledige roostervloer,&#13;
die zich ter linkerzijde in diens stal bevindt, gelet op de&#13;
specifieke omstandigheden van dit geval&#13;
wel geschikt is voor de huisvesting van&#13;
droogstaande koeien.&#13;
Het College heeft in het kader van evengenoemd&#13;
geschil aan de deskundige dr. F.J. G. de vraag&#13;
gesteld, of het betreffende stalgedeelte, mede gezien&#13;
de inrichting en uitrusting ervan ten tijde van het&#13;
bestreden besluit van 13 juni 1985, op laatstgenoemde&#13;
datum geschikt was om in veeteeltkundig opzicht en&#13;
uit een oogpunt van behoorlijke huisvesting voor 12&#13;
droogstaande koeien als standplaats te dienen.&#13;
In zijn rapport heeft dr. G. dienaangaande onder&#13;
meer het volgende opgemerkt:&#13;
De situatie bij de heer W. is in zoverre bijzonder dat&#13;
de melkkoeien vrijwel het hele jaar op de aanbindstal&#13;
binnen gehouden worden. Dit met uitzondering van ca.&#13;
twee maanden in de zomer wanneer de dieren overdag&#13;
weidegang krijgen. Deze stal is uitgevoerd met rubber&#13;
matten. Bij dergelijke omstandigheden is het risico van&#13;
beenaandoeningen hoger dan in gangbare omstandigheden.&#13;
Het is echter reeds lang bekend (Ekesbo,&#13;
1966; Grommers, 1967) dat gewenning van jongvee&#13;
aan een relatief harde ligplaats leidt tot minder&#13;
beenaandoenin-gen als melkkoe. In dat licht kan het&#13;
huisvesten van droogstaande koeien op een volledig&#13;
roostervloer als aanvaardbaar gezien worden.&#13;
Overigens verblijven de droogstaande koeien in de&#13;
zomer op een uiterwaard.&#13;
Belangrijk is dat er bij het bezoek op 16 april jl.&#13;
geen beenaandoeningen, tengevolge van de&#13;
huisvestingsomstandigheden, vastgesteld konden&#13;
worden.&#13;
Het zou voorts mogelijk zijn dat de wijze van&#13;
huisvesten van de droogstaande koeien aanleiding&#13;
geeft tot meer uierontsteking bij het afkalven. Aan de&#13;
hand van de gegevens op de goed bijgehouden&#13;
'vruchtbaarheids-ziektekaart' kon echter geen verschil&#13;
vastgesteld worden tussen de zomer en winterperiode in&#13;
1986 nl. in beide perioden 4 gevallen. Daarnaast&#13;
kwamen nog vijf gevallen voor op een later tijdstip in&#13;
de lactatie. De totale frequentie van uierontsteking ligt&#13;
binnen de daarvoor bekende spreiding tussen&#13;
bedrijven. Conclusie:&#13;
Het antwoord op de in de opdracht geformuleerde&#13;
vraag luidt: onder de omstandigheden van het bedrijf van de heer W. is het&#13;
stalgedeelte voor droogstaande melkkoeien geschikt&#13;
voor acht dieren.&#13;
Ten aanzien van de door genoemde deskundige&#13;
gevolgde argumentatie overweegt het College als&#13;
volgt.&#13;
De deskundige is er blijkens het door hem&#13;
uitgebrachte advies van uitgegaan, dat de melkkoeien&#13;
op het bedrijf van verzoeker vrijwel het gehele jaar&#13;
binnen worden gehouden - hetgeen de deskundige als&#13;
de bijzondere omstandigheid in verzoekers bedrijfssituatie&#13;
aanmerkte - en dat de droogstaande&#13;
koeien daadwerkelijk op de roostervloer verblijven.&#13;
Ter terechtzitting heeft verzoeker echter verklaard,&#13;
dat zijn koeien jaarlijks gedurende zes maanden&#13;
weidegang krijgen. In dit opzicht verschilt de situatie&#13;
op het bedrijf van verzoeker, anders dan door de&#13;
deskundige is aangenomen, niet wezenlijk van die op&#13;
andere, vergelijkbare bedrijven.&#13;
Voorts is niet aannemelijk dat de droogstaande&#13;
koeien, voordat het bedrijf op 16 april 1987 -&#13;
aangekondigd - door dr. G. werd bezocht,&#13;
daadwerkelijk op de roostervloer hebben gestaan.&#13;
Veeleer moet worden aangenomen, dat dit niet het&#13;
geval is geweest. Bij een bedrijfsbezoek op 8 februari&#13;
1985 is namelijk geconstateerd, dat de droogstaande&#13;
koeien zich op dat moment in hetzelfde stalgedeelte&#13;
bevonden waar ook de melkgevende dieren gehuisvest&#13;
waren. Bovendien ontbrak de noodzaak om de&#13;
droogstaande koeien op de roostervloer te plaatsen,&#13;
omdat er, volgens de landbouwtellingen van 1984 tot&#13;
en met 1987, nimmer 48 melk- en kalfkoeien, het&#13;
aantal dat maximaal op de grup kan worden gehuisvest,&#13;
op het bedrijf zijn geweest. Verweerder heeft&#13;
dan ook terecht het standpunt ingenomen, dat de&#13;
omstandigheid, dat beenaandoeningen en&#13;
speenbetrappingen zich bij de veestapel van verzoeker&#13;
praktisch niet voordoen of hebben voorgedaan, -&#13;
ondanks de aanwezigheid van een roostervloer elders&#13;
- niet verwonderlijk hoeft te zijn.&#13;
De deskundige dr. G. heeft desgevraagd verklaard&#13;
in het bovenvermelde geen aanleiding te zien de&#13;
conclusie van zijn rapport te wijzigen. Het College&#13;
vindt hierin echter grond om het oordeel van die&#13;
deskundige niet te volgen. Van een zodanig&#13;
bijzondere&#13;
bedrijfssituatie dat van het door beide partijen&#13;
onderschreven uitgangspunt, dat een volledige&#13;
roostervloer minder geschikt is voor de huisvesting&#13;
van melk- of kalfkoeien, zou moeten worden&#13;
afgeweken, kan namelijk in het geval van verzoeker&#13;
niet worden gesproken.&#13;
Verweerder heeft zich naar het oordeel van het&#13;
College dan ook terecht op het standpunt gesteld dat&#13;
het omstreden stalgedeelte niet geschikt is voor de&#13;
huisvesting van droogstaande koeien.&#13;
Het bestreden besluit van 13 juni 1985 is daarom niet&#13;
in strijd met art. 11 van de Beschikking.&#13;
Met betrekking tot het door verzoeker aangevoerde&#13;
inzake de toepassing van art. 19 van de Beschikking&#13;
wordt het volgende overwogen.&#13;
Verweerder voert ter zake van de toepassing van art.&#13;
19 van de Beschikking een beleid inhoudende dat&#13;
slechts in zeer bijzondere en specifieke&#13;
omstandigheden - verweerder hanteert in dit verband&#13;
de term overmacht - plaats is voor erkenning van&#13;
aanspraken op een bijzondere hoeveelheid heffingvrij&#13;
te leveren melk.&#13;
Naar het oordeel van verweerder dienen daarbij in&#13;
beginsel buiten beschouwing te blijven die gevallen&#13;
waarin een beroep wordt gedaan op bijzondere situaties&#13;
waarvoor in de Beschikking - waaronder in art. 11 -&#13;
reeds een voorziening is getroffen, doch dat beroep&#13;
heeft geleid tot een erkenning van aanspraken, die&#13;
naar het oordeel van een verzoeker onvoldoende&#13;
soelaas biedt.&#13;
Voor het oordeel dat verweerder niet in redelijkheid&#13;
tot dit beleid heeft kunnen komen of dat dit beleid&#13;
anderszins onrechtmatig is, is geen plaats. Daarbij&#13;
overweegt het College dat de Beschikking strekt tot&#13;
uitvoering van een stelsel van communautaire&#13;
maatregelen, dat ten doel heeft de structurele&#13;
zuiveloverschotten, die het bestaan zelf van het&#13;
gemeenschappelijk landbouwbeleid in gevaar brengen,&#13;
te beperken en aldus de gemeenschappelijke zuivelmarkt&#13;
te reguleren en stabiliseren.&#13;
Het College is van oordeel dat het hiervoor&#13;
weergegeven beleid, voor zover het betreft de gevallen&#13;
die verweerder in beginsel buiten beschouwing wenst&#13;
te laten, op verzoeker niet op onjuiste wijze is toegepast,&#13;
terwijl voorts, gelet op het beleid, niet kan worden gezegd dat verweerder niet in&#13;
redelijkheid van opvatting heeft kunnen zijn dat&#13;
de door verzoeker aangevoerde omstandigheden&#13;
niet als zeer bijzonder en specifiek zijn aan te&#13;
merken.&#13;
Ook overigens kan hetgeen van de zijde van&#13;
verzoeker is aangevoerd, in onderling verband en&#13;
samenhang bezien, niet leiden tot het oordeel dat&#13;
verweerder verzoeker niet in redelijkheid,&#13;
eventueel in afwijking van voormeld beleid,&#13;
iedere erkenning van aanspraken met toepassing&#13;
van art. 19 kon weigeren.&#13;
Ten slotte overweegt het College dat niet is&#13;
gebleken dat de bestreden besluiten vatbaar zijn&#13;
voor vernietiging op de grond dat verweerder&#13;
heeft besloten of gehandeld in strijd met enig in&#13;
het algemeen rechtsbewustzijn levend beginsel&#13;
van behoorlijk bestuur.&#13;
Aangezien ook overigens niet is gebleken dat de&#13;
bestreden besluiten in aanmerking komen om te&#13;
worden vernietigd op een der in art. 5 van de Wet&#13;
administratieve rechtspraak bedrijfsorganisatie&#13;
genoemde gronden, moeten de beroepen worden&#13;
verworpen. Daarom bestaat er ook geen grond&#13;
verweerder te veroordelen in de kosten die&#13;
verzoeker in verband met het geschil heeft moeten&#13;
maken.&#13;
6. De beslissing&#13;
Het College verwerpt de beroepen.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7214</htmlpath></article>
</articles></edition>
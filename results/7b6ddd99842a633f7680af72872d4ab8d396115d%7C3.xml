<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>5286</id><udhid>UDH:TvAR/5286</udhid><titel>reclamant tegen het plan van toedeling in de ruilverkaveling 'Weerselo-Dulder' (TvAR 1993/4644)</titel><searchwords><searchword>TvAR 8/1993</searchword><searchword>TvAR 1993/4644</searchword><searchword>UDH:TvAR/5286</searchword></searchwords><attachments><attachment><name>1993_nr 8_Rechtspraak_4644.pdf</name><extention>pdf</extention><url>https://denhollander.info/download/5285/ci</url></attachment></attachments><inleiding>Landinrichtingswet, art. 88, 160, 196&#13;
&#13;
Het is een feit van algemene bekendheid dat&#13;
bij het tot stand brengen van een ruilverkaveling&#13;
steeds meer accent wordt gelegd op het&#13;
instandhouden van bestaande en uitbreiding&#13;
met nieuwe beplanting. Als gevolg van het&#13;
vaststaande landinrichtingsplan valt niet aan&#13;
de in het plan van toedeling vermelde toedeling&#13;
te tornen. Ook een afweging natuurbelang&#13;
tegen agrarisch belang dient in het&#13;
nadeel van reclamant uit te vallen.&#13;
Bezwaar tegen een erfdienstbaarheid. In&#13;
het onderhavige geval is de opheffing van de&#13;
erfdienstbaarheid geen landinrichtingsbelang.&#13;
Reclamant heeft verder geen redelijk belang&#13;
bij dit bezwaar.</inleiding><content>H.J.M.S., reclamant tegen het plan van toedeling&#13;
in de ruilverkaveling 'Weerselo-Dulder';&#13;
Enz.&#13;
Overweegt&#13;
1. Van de door reclamant tegen het Plan van&#13;
Toedeling ingediende bezwaren is tot en met&#13;
de zitting van 3 juli 1992 een viertal bezwaren&#13;
onopgelost gebleven en mitsdien door reclamant&#13;
gehandhaafd: de met elkaar verband&#13;
houdende bezwaren 2, 5 en 9 alsmede bezwaar&#13;
6.&#13;
2. De bezwaren 2, 5 en 9 houden verband&#13;
met de aan Scholten (reclamant) toegedeelde&#13;
kavels 022007 en 022026, alsmede de aan&#13;
Staatsbosbeheer toegedeelde kavel 022023.&#13;
Zakelijk weergegeven wenst Scholten te&#13;
geraken tot een fraaiere oostgrens van kavel&#13;
022007. De voor een deel reeds aanwezige&#13;
beplanting aan de noordzijde en aan de oostzijde&#13;
van die kavel, opgenomen in kavel&#13;
022023, welke volgens de Landinrichtingscommissie&#13;
vanwege het aan de oostzijde van&#13;
022007 gelegen reservaat nog zou moeten&#13;
worden geaccentueerd, alsmede de beplanting&#13;
op kavel 022026 en één boom op kavel&#13;
022016 ziet hij gaarne verplaatst naar een&#13;
door hem aangewezen alternatieve plek, deeluitmakende&#13;
van zijn overbedeling.&#13;
3. De Landinrichtingscommissie conclu&#13;
deert tot grotendeels ongegrondverklaring van&#13;
deze bezwaren en stelt voor om de westelijke&#13;
uitloper van de beplantingsstrook van kavel&#13;
022023 te laten vervallen en op de bestaande&#13;
beplanting van kavel 022026 in de voorziene&#13;
beplantingsstrook op te nemen.&#13;
4. De rechtbank stelt voorop dat reclamant&#13;
geen bezwaar heeft ingediend tegen toedeling&#13;
van de beplantingsstrook 022023 aan Staats&#13;
bosbeheer (Bureau Beheer Landbouwgron&#13;
den). De rechtbank dient derhalve van deze&#13;
toedeling uit te gaan.&#13;
5. De oostgrens van kavel 022007 staat als&#13;
een te handhaven natuurlijke grens op het&#13;
reeds eerder door Gedeputeerde Staten goed&#13;
gekeurde landinrichtingsplan. Van dit plan&#13;
dient de rechtbank uit te gaan. Wijziging daar&#13;
van is aan de Provincie voorbehouden.&#13;
6. Aan Scholten dient te worden toegege&#13;
ven dat op dit moment, zoals ook uit de over&#13;
gelegde foto's, waarvan de rechtbank kennis&#13;
heeft genomen, blijkt, de beplanting ter plaat&#13;
se nog zeer gering van omvang is. Hoewel&#13;
formeel van accentuering van de reservaatsgrens&#13;
zou kunnen worden gesproken is mate&#13;
rieel wellicht meer sprake van het grotendeels&#13;
nieuw aanbrengen van beplanting ter accentu&#13;
ering van de afsluiting van het reservaatsge&#13;
bied.&#13;
7. Het is een feit van algemene bekendheid&#13;
dat bij het tot stand brengen van een ruilver&#13;
kaveling steeds meer accent wordt gelegd op&#13;
het instandhouden van bestaande en uitbrei&#13;
ding met nieuwe beplanting. In het onderhavi&#13;
ge geval voorziet het landinrichtingsplan en&#13;
het plan van toedeling daarin, juist op een&#13;
plaats die Scholten om niet geheel onbegrijpe&#13;
lijke redenen onwelgevallig is.&#13;
8. Voor zover Scholtens bezwaar alsnog&#13;
zou moeten worden verstaan als een verzoek&#13;
om aan hem kavel 022023 zonder beplanting&#13;
als landbouwgrond toe te delen, dient dat ver&#13;
zoek te worden afgewezen.&#13;
Naar het oordeel van de rechtbank valt als&#13;
gevolg van het vaststaande landinrichtingsplan&#13;
aan de in het Plan van Toedeling vermelde&#13;
toedeling niet te tornen.&#13;
Ook een afweging van alle in aanmerking&#13;
komende belangen (natuurbelang tegen agrarisch&#13;
belang) dient in het nadeel van reclamant&#13;
uit te vallen. Hij profiteert immers&#13;
nagenoeg maximaal van de ruilverkaveling&#13;
omdat hij 100 % huiskavel verkrijgt. Hij zal&#13;
daarbij de grillige oostgrens van kavel 022007&#13;
voor lief dienen te nemen.&#13;
Ook het drainage-probleem aan de noordzijde&#13;
van die kavel legt onvoldoende gewicht&#13;
in de schaal. Immers ook indien daar geen&#13;
(door de Landinrichtingscommissie in het&#13;
plan van toedeling ter compensatie van elders&#13;
verloren gegane, geen schaduwschade voor&#13;
reclamanten opleverende) beplanting zou zijn&#13;
voorzien, zou het schouwpad onvoldoende&#13;
breed zijn om met landbouwmachines de buizen&#13;
door te spuiten, terwijl dit ongemak zich&#13;
niet vaker dan eens per jaar zal manifesteren.&#13;
De eventuele daarmee verband houdende&#13;
schade zou moeten worden beoordeeld in het&#13;
kader van de Lijst der Geldelijke Regelingen.&#13;
9. Een - zij het zeer klein - deel van reclamants&#13;
bezwaren kan worden opgelost door&#13;
het voorstel van de Landinrichtingscommis&#13;
sie, zoals hierboven genoemd. De rechtbank&#13;
zal het Plan van Toedeling op dit onderdeel&#13;
wijzigen zoals in het dictum te melden.&#13;
De rechtbank begrijpt het voorstel van de&#13;
commissie aldus dat de in de huiskavel&#13;
022026 (oud) staande twee bomen na de wijziging&#13;
niet gehandhaafd zouden behoeven te&#13;
worden. Hij zal zelf dienen te onderzoeken of&#13;
voor deze bomen een kapvergunning kan&#13;
worden verkregen na de ruilverkaveling. Hetzelfde&#13;
geldt voor de ene boom op kavel&#13;
022016, die wel op het landschapsplan staat.&#13;
In het kader van de procedure rondom de Lijst&#13;
der Geldelijke Regelingen zal bezien moeten&#13;
worden of Scholten aanspraak op schadevergoeding&#13;
kan maken indien de kapvergunningen&#13;
niet zouden kunnen worden verleend.&#13;
10. Met bezwaar 6 verzoekt Scholten op&#13;
heffing op grond van het bepaalde in art. 160&#13;
van de Landinrichtingswet van een op kavel&#13;
022007 (oud) te zijnen laste en ten gunste van&#13;
de eigenaar van kavel 022008 rustende erfdienstbaarheid houdende een verbod op die&#13;
kavel intensieve veehouderij te bedrijven. Met&#13;
de Landinrichtingscommissie is de rechtbank&#13;
van oordeel dat ook dit bezwaar niet gegrond&#13;
is. Opheffing van de erfdienstbaarheid is geen&#13;
landinrichtingsbelang in het onderhavige geval.&#13;
De erfdienstbaarheid is reeds in 1978 gevestigd&#13;
en destijds ingebracht. Scholten heeft&#13;
een melkveebedrijf en kan alle daarmee verband&#13;
houdende activiteiten op die kavel verrichten.&#13;
Ook zonder de erfdienstbaarheid is&#13;
intensieve veehouderij op kavel 022504&#13;
krachtens de Hinderwet en bestemmingsplannen&#13;
uitgesloten, zodat reclamant bij zijn bezwaar&#13;
geen redelijk belang heeft.&#13;
Voor zover de kavel zonder de last van de&#13;
erfdienstbaarheid in het onderhavige geval,&#13;
voornoemde omstandigheden in aanmerking&#13;
genomen, al meer waarde zou hebben dan een&#13;
kavel zonder die last, is zulks een omstandigheid&#13;
welke bij de Lijst Geldelijke Regelingen&#13;
aan de orde zou moeten komen.&#13;
11. Nu de bezwaren van reclamant grotendeels&#13;
ongegrond zijn, acht de rechtbank termen&#13;
aanwezig te bepalen dat de proceskosten&#13;
gecompenseerd dienen te worden zoals hierna&#13;
te melden.&#13;
Enz.</content><legacyfootnotes/><footnotes><footnote/></footnotes><auteurs/><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/5286</htmlpath></article>
</articles></edition>
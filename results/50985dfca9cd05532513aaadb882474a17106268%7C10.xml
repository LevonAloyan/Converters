<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2021</searchword><id>16876</id><udhid>UDH:TvAR/16876</udhid><titel>De toekomst van het agrarisch recht – Rode draad - Heeft de landbouwvrijstelling in de inkomstenbelasting vanuit fiscaal-juridisch oogpunt nog toekomst?</titel><searchwords><searchword>TvAR 9/2021</searchword><searchword>UDH:TvAR/16876</searchword></searchwords><attachments><attachment><name>21847.pdf</name><extention>pdf</extention><url>https://denhollander.info/download/21847/ci</url></attachment></attachments><inleiding/><content>&lt;h3&gt;1. Aanleiding&lt;/h3&gt;&#13;
&lt;p&gt;Ter gelegenheid van het afscheid van Willem Bruil als bijzonder hoogleraar Agrarisch recht aan de Rijksuniversiteit Groningen was er op 13 maart 2020 een afscheidssymposium georganiseerd. Op 12 maart 2020 werd die bijeenkomst geannuleerd vanwege corona. Vol optimisme kwam er snel een nieuwe datum, in juni 2020. Ook die datum ging niet door en het symposium zal naar verwachting niet meer in de destijds beoogde vorm doorgaan.&lt;/p&gt;&#13;
&lt;p&gt;De titel van het symposium was &amp;lsquo;De toekomst van het agrarisch recht&amp;rsquo; met vier inleidingen. Aan de sprekers (v) is destijds gevraagd om stil te staan bij de vraag of op het door hen beoefende onderdeel van het agrarisch recht er sprake is van een uitzonderingspositie in de landbouwregelgeving c.q. specifieke regelgeving voor landbouwbedrijven, wat de achtergrond daarvan is en of dat nog toekomst heeft.&lt;/p&gt;&#13;
&lt;p&gt;Nu het symposium geen doorgang vindt, is besloten om (een bewerking van) deze inleidingen als een rode draad in de komende edities te publiceren. De tweede inleiding gaat over de toekomst van de landbouwvrijstelling in de inkomstenbelasting.&lt;/p&gt;&#13;
&lt;h3&gt;2. De landbouwvrijstelling van art. 3.12 Wet IB 2001&lt;/h3&gt;&#13;
&lt;p&gt;Op grond van art. 3.8 Wet inkomstenbelasting 2001 (hierna: Wet IB 2001) is de winst uit onderneming het bedrag van de gezamenlijke voordelen die, onder welke naam en welke vorm dan ook, worden verkregen uit onderneming (de zogenoemde &amp;lsquo;totaalwinst&amp;rsquo;). Door de toepassing van art. 3.25 Wet IB 2001 wordt deze &amp;lsquo;totaalwinst&amp;rsquo; opgeknipt en toegedeeld aan de verschillende boekjaren.&lt;/p&gt;&#13;
&lt;p&gt;In art. 3.12 Wet IB 2001 is een objectieve winstvrijstelling voor waardeverandering van gronden opgenomen, de zogenoemde &amp;lsquo;landbouwvrijstelling&amp;rsquo;. Lid 1 bepaalt:&lt;/p&gt;&#13;
&lt;blockquote&gt;&lt;span class="italic"&gt;&amp;lsquo;Tot de winst behoren niet voordelen uit landbouwbedrijf ter zake van waardeverandering van gronden &amp;ndash; daaronder begrepen de ondergrond van gebouwen &amp;ndash; voorzover de waardeverandering&lt;/span&gt;&amp;nbsp;van&lt;span class="italic"&gt;&amp;nbsp;de grond is toe te rekenen aan de ontwikkeling van de waarde in het economische verkeer bij voortzetting van de aanwending van de grond in het kader van een landbouwbedrijf, en niet is ontstaan in de uitoefening van het bedrijf.&amp;rsquo;&lt;/span&gt;&lt;/blockquote&gt;&#13;
&lt;p&gt;Door deze uitzondering op de totaalwinst is de boekwinst op landbouwgronden - voor zover deze is toe te rekenen aan veranderingen van de &amp;lsquo;waarde in het economisch verkeer bij voortzetting van de aanwending van de grond in het kader van een landbouwbedrijf&amp;rsquo; (WEVAB) &amp;ndash; vrijgesteld. Alle andere waardeveranderingen van de grond (die niet zijn ontstaan bij de voortzetting van de aanwending van de grond in het kader van een landbouwbedrijf) behoren wel tot de fiscale winst en zijn daarmee belast met inkomstenbelasting. Hierbij kan bijvoorbeeld gedacht worden aan bestemmingswijzigingswinst. Op grond van art. 8, lid 1, Wet op de vennootschapsbelasting 1969 zijn de bepalingen omtrent de landbouwvrijstelling ook van toepassing in de vennootschapsbelasting.&lt;/p&gt;&#13;
&lt;p&gt;De afgelopen decennia zijn de legitimiteit van deze voor landbouwbedrijven belangrijke vrijstelling in haar huidige vorm en de effecten van een eventuele afschaffing meerdere malen onderzocht.[2] Bij de evaluatie van de landbouwvrijstelling in 2007 is bijvoorbeeld aanbevolen de landbouwvrijstelling aan te passen. Tot op heden heeft dit niet geleid tot wijzigingen of een afschaffing van de landbouwvrijstelling. Recent heeft de Algemene Rekenkamer in haar onderzoek naar de resultaten van het beleid van de Minister van Landbouw, Natuur en Voedselkwaliteit (LNV) zich over de landbouwvrijstelling gebogen.[3] De Algemene Rekenkamer concludeert als volgt:&lt;/p&gt;&#13;
&lt;blockquote&gt;&amp;lsquo;Gegeven alle actuele en acute vraagstukken is er weinig gelegenheid om kritisch naar oude regelingen te kijken. Een voorbeeld hiervan is de landbouwvrijstelling in de inkomsten- en vennootschapsbelasting. Deze vrijstelling had tot 2001 een fiscaal doel, maar sinds de wijziging van het inkomstenbelastingstelsel in dat jaar is het fiscale doel komen te vervallen. De landbouwvrijstelling is dus al 20 jaar een instrument zonder duidelijk doel.&amp;rsquo;&lt;/blockquote&gt;&#13;
&lt;p&gt;In de Miljoenennota 2020 is aangekondigd dat een evaluatie van de landbouwvrijstelling gepland staat voor 2022.[4] Het belang van de landbouwvrijstelling voor de grondgebonden landbouw is groot te noemen. In Nederland zijn er in 2020 circa 53.000 landbouwbedrijven,[5] die gezamenlijk ruim 1,8 miljoen hectare grond in gebruik hebben, waarvan ruim 1 miljoen hectare met de gebruikstitel &amp;lsquo;eigendom&amp;rsquo;.[6] In de Miljoenennota 2020 is het budgettaire belang van de landbouwvrijstelling in 2020 geraamd op ruim &amp;euro; 1,3 miljard.[7] De Algemene Rekenkamer merkt in haar onderzoek op dat bij de bepaling van dit budgettaire belang geen rekening is gehouden met de mogelijkheid van het toepassen van alternatieve fiscale regelingen om belastingheffing uit te stellen, waardoor een eventuele opbrengst bij afschaffing van de landbouwvrijstelling mogelijk lager uitvalt. In het rapport Beleidsdoorlichting Agrobeleid van SEO Economisch Onderzoek uit 2019 wordt uitgegaan van een recente raming van het Ministerie van Financi&amp;euml;n. Afschaffing van de landbouwvrijstelling zou op basis van deze raming leiden tot een structurele opbrengst van &amp;euro; 505 miljoen per jaar na een periode van 200 jaar (hierbij is rekening gehouden met een overgangsregime bij afschaffing van de landbouwvrijstelling).[8]&lt;/p&gt;&#13;
&lt;h3&gt;3. Historie&lt;/h3&gt;&#13;
&lt;p&gt;Reeds in de Wet op het Patentrecht 1819 waren landbouwers &amp;ndash; door de lage opbrengsten in de landbouwsector destijds - vrijgesteld van het hebben van een patent (een vergunning tot het uitoefenen van een bepaalde economische activiteit).[9] Hierdoor hoefden de landbouwers geen patentbelasting te betalen. De Wet op het Patentrecht 1819 werd opgevolgd door de Vermogensbelasting 1892 en de Bedrijfsbelasting 1893. In de Vermogensbelasting 1892 was geregeld dat inkomsten uit vermogen belast werden. Deze inkomsten werden gesteld op 4% van de waarde van het vermogen. Omdat de inkomsten uit vermogen al werden belast op grond van de Vermogensbelasting 1892, mochten onder de Bedrijfsbelasting 1893, die onder andere het belasten van bedrijfsinkomsten beoogde, deze fictieve inkomsten in aftrek worden gebracht. Eventueel meer-rendement werd in beginsel dus wel in aanmerking genomen. Specifiek voor landbouwbedrijven werd echter door middel van een wetsfictie verondersteld dat het rendement 4% is, waardoor landbouwbedrijven materieel waren vrijgesteld voor de Bedrijfsbelasting 1893.[10]&lt;/p&gt;&#13;
&lt;p&gt;De oorsprong van de landbouwvrijstelling zoals wij die kennen &amp;ndash; en &amp;eacute;&amp;eacute;n van haar oorspronkelijk beoogde doelen - is te vinden in de Wet op de inkomstenbelasting 1914 (hierna: Wet IB 1914). De landbouwvrijstelling is in 1918 door middel van een resolutie in deze wet opgenomen door winst die werd gerealiseerd bij de verkoop van een &amp;lsquo;boerenplaats&amp;rsquo; niet tot de bedrijfswinst te rekenen.[11] De onderbouwing van deze vrijstelling blijkt uit een resolutie van 1933.[12] Hierin is opgenomen dat:&lt;/p&gt;&#13;
&lt;blockquote&gt;'de grond in het bedrijf van een landbouwer een geheel andere plaats inneemt dan bijv. eene machine in het bedrijf van een fabrikant. Het bedrijf van laatstgenoemde brengt mede, dat de ondernemer eigenaar is van zijne machines: huur zal uitzondering zijn. In het landbouwbedrijf is het anders. Dit bedrijf kan zeer goed op gehuurden grond worden uitgeoefend. Dat de landbouwer tevens eigenaar van de grond is, is geenszins regel, doch slechts eene toevallige omstandigheid. De landbouwer-eigenaar heeft twee kwaliteiten, welker samengaan geenszins uit den aard van het bedrijf voortvloeit, weshalve aangenomen wordt, dat de grond voor hem geen bedrijfsmiddel is.&amp;rsquo;&lt;/blockquote&gt;&#13;
&lt;p&gt;Hiermee werd ook bewerkstelligd dat de landbouwer-eigenaar hetzelfde werd behandeld als eigenaren van grond die hun grond verpachtten (eigenaar-verpachter). Beiden betaalden geen belasting over de waardeveranderingen van hun landbouwgrond.&lt;/p&gt;&#13;
&lt;p&gt;Dankzij het amendement-Lucas is de landbouwvrijstelling later ook opgenomen in de Wet op de inkomstenbelasting 1964.[13] Waardeveranderingen van gronden behorend bij een landbouwbedrijf bleven buiten aanmerking bij het bepalen van de winst, tenzij deze waardeveranderingen &amp;lsquo;in de uitoefening van het bedrijf&amp;rsquo; zijn ontstaan of verband houden met de omstandigheid dat &amp;lsquo;de grond voortaan of binnenkort buiten het kader van de uitoefening van de landbouw zal worden aangewend.&amp;rsquo;In het amendement komt naar voren dat het niet juist zou zijn om waardeverschillen voortkomend uit monetaire en conjuncturele en dergelijke factoren als normale winst te beschouwen en als zodanig aan het reguliere progressieve tarief te onderwerpen. Ook de latere beperking van de landbouwvrijstelling met betrekking tot bestemmingswijzigingswinsten per 1 april 1986 is mede gemotiveerd met een beroep op deze gedachte; namelijk het voorkomen van belastingheffing over inflatiewinsten[14]:&lt;/p&gt;&#13;
&lt;blockquote&gt;&amp;lsquo;Een inperking van de&amp;nbsp;landbouwvrijstelling&amp;nbsp;tot overdrachten binnen de agrarische sector sluit beter aan bij de aan de&amp;nbsp;landbouwvrijstelling&amp;nbsp;ten grondslag liggende gedachte, te weten het voor de belastingheffing uitschakelen van&amp;nbsp;inflatiewinsten&amp;nbsp;met betrekking tot de in het kader van de uitoefening van het landbouwbedrijf in gebruik zijnde gronden. Voorts is, zoals ook werd opgemerkt in de toelichting bij het amendement-Van der Linden dat in een zelfde inperking van de&amp;nbsp;landbouwvrijstelling&amp;nbsp;voorzag, vanuit de agrarische sector gezien een inperking wenselijk om de opwaartse prijsdruk op de agrarische grondmarkt door uitgekochte agrari&amp;euml;rs te mitigeren.&amp;rsquo;&lt;/blockquote&gt;&#13;
&lt;p&gt;Bij de herziening van het inkomstenbelastingstelsel in 2001 is de landbouwvrijstelling, ondanks een advies van de Raad van State om de landbouwvrijstelling te heroverwegen[15], opgenomen in de Wet IB 2001.&lt;/p&gt;&#13;
&lt;h3&gt;4. Toekomstperspectief&lt;/h3&gt;&#13;
&lt;p&gt;De vraag die opkomt is in hoeverre de landbouwvrijstelling &amp;ndash; in haar huidige vorm zoals opgenomen in art. 3.12 Wet IB 2001 &amp;ndash; nog aansluit bij de destijds beoogde doelen, namelijk de gelijke behandeling van landbouwers-eigenaren en eigenaren-verpachters en het onbelast laten van inflatiewinsten. Ook is relevant in hoeverre de landbouwvrijstelling juridisch houdbaar is en of er andere redenen dan de oorspronkelijke doelen zijn om de landbouwvrijstelling in stand te houden. Kortom: is er een toekomstperspectief voor de landbouwvrijstelling?&lt;/p&gt;&#13;
&lt;h4&gt;4.1. Gelijke behandeling landbouwers-eigenaren en eigenaren-verpachters&lt;/h4&gt;&#13;
&lt;p&gt;Uit de resolutie van 1933 blijkt dat bij de invoering de landbouwvrijstelling in het jaar 1918 in de Wet IB 1914 werd gestreefd naar een gelijke behandeling van landbouwers-eigenaren en eigenaren-verpachters. Met de invoering van de Wet IB 2001 zijn in de heffing over vermogensinkomsten ingrijpende wijzigingen aangebracht. V&amp;oacute;&amp;oacute;r de invoering van de Wet IB 2001 waren bij de verpachter slechts de netto pachtopbrengsten belast met inkomstenbelasting; gerealiseerde vermogenswinsten (waardestijging) bleven onbelast. Op grond van de Wet op de Vermogensbelasting 1964 - die bij de invoering van de Wet IB 2001 is afgeschaft - was er wel vermogensbelasting over de landbouwgronden verschuldigd door de eigenaar-verpachter. Ook de landbouwer-eigenaar was in beginsel vermogensbelasting verschuldigd, maar kon gebruik maken van een vrijstelling voor ondernemingsvermogen, op grond waarvan een deel van het ondernemingsvermogen (waaronder ook de landbouwgronden) onbelast bleef. Ook voor de invoering van de Wet IB 2001 was er derhalve al geen sprake van volledige gelijke behandeling van de eigenaar-verpachter en de landbouwer-eigenaar; zij het dat bij beiden vermogenswinsten en -verliezen op landbouwgrond w&amp;eacute;l onbelast bleven. Dit laatste is veranderd met de invoering van de Wet IB 2001. De eigenaar-verpachter wordt sindsdien belast in box 3 van de inkomstenbelasting. Jaarlijks is door de eigenaar-verpachter inkomstenbelasting verschuldigd over een forfaitair rendement op de landbouwgronden.[16] Bij het vaststellen van het forfaitaire rendement is mede rekening gehouden met vermogenswinsten en -verliezen als vormen van rendement.[17] Ten opzichte van de landbouwer-eigenaar, bij wie vermogenswinsten en -verliezen op grond van de landbouwvrijstelling zijn vrijgesteld, is er ook met betrekking tot de heffing over vermogenswinsten en -verliezen geen sprake meer van gelijke behandeling. Hiermee lijkt het oorspronkelijke doel &amp;ndash; de gelijke behandeling tussen de landbouwer-eigenaar en de eigenaar-verpachter - definitief van de baan. Deze conclusie wordt ook getrokken in het recente verantwoordingsonderzoek van de Algemene Rekenkamer en bij de evaluatie van de landbouwvrijstelling in 2007.&lt;/p&gt;&#13;
&lt;h4&gt;4.2. Het voorkomen van belastingheffing over inflatiewinsten&lt;/h4&gt;&#13;
&lt;p&gt;Hoe zit het dan met de achterliggende gedachte van de landbouwvrijstelling - het uitschakelen van inflatiewinsten met betrekking tot de in het kader van de uitoefening van het landbouwbedrijf in gebruik zijnde gronden &amp;ndash; zoals dat ook in het amendement-Lucas naar voren kwam? Binnen de huidige vormgeving van de landbouwvrijstelling zijn alleen veranderingen van de WEVAB vrijgesteld. De verandering van de WEVAB bevat in ieder geval de inflatoire waardeverandering van gronden; in de wet zijn immers &amp;lsquo;slechts&amp;rsquo; van de vrijstelling uitgezonderd de waardeveranderingen voor zover die zijn ontstaan &amp;lsquo;in de uitoefening van het bedrijf&amp;rsquo;. De wetgever heeft met deze uitzondering het oog gehad de &amp;lsquo;op uit de fysieke hoedanigheid van de grond voortvloeiende wijzigingen in de waarde daarvan&amp;rsquo; uit te sluiten.[18] Te denken valt bijvoorbeeld aan waardeveranderingen die zijn ontstaan door het aanleggen van drainage en erfverharding; die derhalve niet zijn vrijgesteld. Overigens kan bij de verandering van de WEVAB (die is vrijgesteld door toepassing van de landbouwvrijstelling) ook sprake zijn van niet-inflatoire waardeveranderingen, zoals intra-agrarische bestemmingswijzigingen waarbij &amp;ndash; bijvoorbeeld &amp;ndash; grasland ondergrond wordt voor glastuinbouw, of landbouwcultuurgrond agrarisch bouwblok wordt. De huidige vormgeving van de landbouwvrijstelling voorziet daarmee wel in het oorspronkelijke doel: het uitschakelen van inflatiewinsten met betrekking tot de in het kader van de uitoefening van het landbouwbedrijf in gebruik zijnde gronden. Dit doel is in 2014 nog aangestipt in een arrest van de Hoge Raad.[19]&lt;/p&gt;&#13;
&lt;p&gt;Opgemerkt kan nog worden dat ten tijde van het amendement-Lucas een bijzonder, gematigd tarief gold voor stakingswinsten. Desalniettemin achtte de wetgever het onwenselijk inflatiewinsten te belasten. Bij de invoering van de Wet IB 2001 zijn de bijzondere tarieven geheel afgeschaft en zijn ook stakingswinsten aan het progressieve tarief in de inkomstenbelasting onderworpen; nog enigszins gedempt door de MKB-winstvrijstelling (art. 3.79a Wet IB 2001). Een eventuele afschaffing van de landbouwvrijstelling leidt er dus niet alleen toe dat (gerealiseerde) inflatiewinsten voortaan belast zullen worden, maar ook dat die belastingheffing plaats zal vinden tegen het toptarief in de inkomstenbelasting.&lt;/p&gt;&#13;
&lt;h4&gt;4.3. Juridische houdbaarheid op grond van het gelijkheidsbeginsel&lt;/h4&gt;&#13;
&lt;p&gt;Zoals aangegeven worden in beginsel op grond van art. 3.8 Wet IB 2001 alle gezamenlijke voordelen die, onder welke naam en in welke vorm ook, worden verkregen uit een onderneming belast. Dit geldt ook voor inflatiewinsten. Doordat veranderingen van de WEVAB zijn vrijgesteld, blijven inflatiewinsten op landbouwgrond onbelast. Landbouwgrond heeft dan ook een bijzondere positie als bedrijfsmiddel ten opzichte van andere bedrijfsmiddelen. Hierdoor zou gesteld kunnen worden dat er sprake is van een schending van het gelijkheidsbeginsel; immers een ondernemer met landbouwgrond wordt in dit opzicht anders behandeld dan een ondernemer met bijvoorbeeld grond ten behoeve van een camping. De basis van het gelijkheidsbeginsel is te vinden in art. 1 van de Grondwet:&lt;/p&gt;&#13;
&lt;blockquote&gt;&amp;lsquo;Allen die zich in Nederland bevinden, worden in gelijke gevallen gelijk behandeld. Discriminatie wegens godsdienst, levensovertuiging, politieke gezindheid, ras, geslacht of welke grond dan ook, is niet toegestaan.&amp;rsquo;&lt;/blockquote&gt;&#13;
&lt;p&gt;Op grond van art. 120 van de Grondwet mag een rechter de grondwettigheid van wetten en verdragen niet beoordelen. Dit leidt ertoe dat een wet in formele zin (zoals de Wet IB 2001) niet getoetst mag worden aan het gelijkheidsbeginsel zoals dat is opgenomen in art. 1 van de Grondwet. Dit is ook opgemerkt door de Hoge Raad.[20] Een wet in formele zin mag echter wel getoetst worden aan verbindende bepalingen van verdragen en van besluiten van volkenrechtelijke organisaties.[21] Voorbeelden hiervan zijn art. 14 van het Europees Verdrag voor de Rechten van de Mens (hierna: EVRM) en art. 26 van het Internationaal verdrag inzake burgerrechten politieke rechten (hierna: IVBPR) waar het gelijkheidsbeginsel in is opgenomen. Indirect kan de Wet IB 2001 dus wel getoetst worden aan het gelijkheidsbeginsel. Op basis van jurisprudentie is niet iedere ongelijke behandeling van gelijke gevallen verboden:[22]&lt;/p&gt;&#13;
&lt;blockquote&gt;&amp;lsquo;Bij de beantwoording van de vraag of toepassing van genoemde wetsbepalingen een door het IVBPR verboden ongelijke behandeling oplevert als hiervoor bedoeld, moet worden vooropgesteld dat het Verdrag niet iedere ongelijke behandeling van gelijke gevallen verbiedt, maar alleen die ongelijke behandeling welke als discriminatie moet worden beschouwd omdat een objectieve en redelijke rechtvaardiging ervoor ontbreekt. Hierbij verdient opmerking dat aan de wetgever een zekere beoordelingsvrijheid toekomt bij het beantwoorden van de vraag of gevallen voor de toepassing van het Verdrag als gelijk moeten worden beschouwd, en of, in het bevestigende geval, een objectieve en redelijke rechtvaardiging bestaat om die gevallen niettemin in verschillende zin te regelen.&amp;rsquo;&lt;/blockquote&gt;&#13;
&lt;p&gt;Waar ook het Europese Hof voor de Rechten van de Mens (hierna: EHRM) in het verleden aangaf dat aan de nationale wetgever &amp;lsquo;a certain margin of appreciation&amp;rsquo; toekomt, wordt in de zaak Della Ciaja/Itali&amp;euml; zelfs geoordeeld dat de beoordelingsvrijheid van de wetgever &amp;lsquo;ruim&amp;rsquo; is:[23]&lt;/p&gt;&#13;
&lt;blockquote&gt;&amp;lsquo;For the purposes of Article 14 a difference of treatment is discriminatory if it 'has no objective and reasonable justification', that is if it does not pursue a 'legitimate aim' or if there is not a 'reasonable relationship of proportionality between the means employed and the aim sought to be realised'. Moreover in the field of taxation the Contracting States enjoy a wide margin of appreciation in assessing whether and to what extent differences in otherwise similar situations justify a different treatment&amp;nbsp;[&amp;hellip;]. In particular, it is not sufficient for the applicants to complain merely that they have been taxed more than others, but they must show that the tax in question operates to distinguish between similar taxpayers on discriminatory grounds [&amp;hellip;].&amp;rsquo;&lt;/blockquote&gt;&#13;
&lt;p&gt;Waardeveranderingen van gronden, waaronder de ondergrond van gebouwen, die zijn toe te rekenen aan de waarde in het economische verkeer bij de voortzetting van de aanwending van de grond in het kader van een landbouwonderneming (waaronder inflatiewinsten), zijn op grond van de landbouwvrijstelling vrijgesteld. Bij niet-landbouwers zijn waardeveranderingen van gronden (waaronder inflatiewinsten) niet vrijgesteld. Dit verschil in behandeling wringt met name bij grond onder en behorende bij gebouwen. Bij gebouwen is de belastingheffing over boekwinst vooral ook bedoeld als correctiemechanisme op de afschrijving (hetgeen eventueel teveel dat is afgeschreven op grond van art. 3.30 Wet IB 2001 wordt bij realisatie alsnog belast). In feite gaat de boekwinst op de ondergrond op in de boekwinst van het totaal van het gebouw (incl. ondergrond). Bij landbouwers gaat door de landbouwvrijstelling de ondergrond niet op in het hele gebouw, maar wordt de ondergrond w&amp;eacute;l afzonderlijk bezien. Daarmee wordt de inflatiewinst op deze ondergrond buiten de belastingheffing gehouden. Alsdan zou in ieder geval geen sprake meer zijn van ongelijkheid voor zover de landbouwvrijstelling niet van toepassing zou zijn op de ondergrond van gebouwen.&lt;/p&gt;&#13;
&lt;p&gt;Indien sprake is van gelijke gevallen (een ondernemer wendt grond aan in het kader van zijn onderneming) is het de vraag of een ongelijke behandeling van die gelijke gevallen gerechtvaardigd is. Zoals eerder aangegeven heeft het historische argument gebaseerd op de gelijke behandeling van de landbouwer-eigenaar en eigenaar-verpachter onder de huidige belastingwetgeving geen betekenis meer, waardoor dit argument niet als rechtvaardigingsgrond aangedragen kan worden. Er zijn echter nog wel andere rechtvaardigingsgronden aan te voeren voor een eventuele ongelijke behandeling door de landbouwvrijstelling.&lt;span class="superscript"&gt; [24]&lt;/span&gt; Bij de evaluatie van de landbouwvrijstelling in 2007 is &amp;ndash; ondanks het aanvoeren van meerdere potenti&amp;euml;le rechtvaardigingsgronden - geconcludeerd dat van voldoende rechtvaardigingsgronden nauwelijks meer sprake is.[25] Ondanks dat het kabinet zich kan vinden in de bij de evaluatie in 2007 door de onderzoekers getrokken conclusies gaat zij niet over tot een aanpassing of afschaffing van de landbouwvrijstelling[26]:&lt;/p&gt;&#13;
&lt;p class="inspringen"&gt;&amp;lsquo;&lt;span class="italic"&gt;Volgens het&amp;nbsp;kabinet&amp;nbsp;is, gegeven de huidige situatie, de&amp;nbsp;landbouwvrijstelling&amp;nbsp;nog steeds van groot belang bij de financiering van bedrijfsopvolging en bedrijfsverplaatsing, alsmede bij bedrijfsbe&amp;euml;indiging voor de oudedagsvoorziening.&lt;/span&gt;&lt;/p&gt;&#13;
&lt;p class="inspringen"&gt;&lt;span class="italic"&gt;[&amp;hellip;]&lt;/span&gt;&lt;/p&gt;&#13;
&lt;p class="inspringen"&gt;&lt;span class="italic"&gt;Afschaffing van de&amp;nbsp;landbouwvrijstelling, zonder herwaardering van de grond, zou ertoe leiden dat ondernemers direct te maken krijgen met een aanzienlijke belastinglatentie. Dit zou betekenen dat winst op landbouwgrond met terugwerkende kracht zou worden belast, hetgeen voor het&amp;nbsp;kabinet&amp;nbsp;niet aanvaardbaar zou zijn. Integrale herwaardering van landbouwgrond, zoals dat in 1986 het geval is geweest, voorkomt dat, maar leidt tot een &amp;eacute;&amp;eacute;nmalige aanzienlijke administratieve last. Het&amp;nbsp;kabinet&amp;nbsp;streeft er juist naar de administratieve lasten in deze kabinetsperiode met 25% te verminderen.&lt;/span&gt;&lt;/p&gt;&#13;
&lt;p class="inspringen"&gt;&lt;span class="italic"&gt;Alles overwegende komt het&amp;nbsp;kabinet&amp;nbsp;tot de conclusie dat er thans geen aanleiding bestaat de&amp;nbsp;landbouwvrijstelling&amp;nbsp;te wijzigen of af te schaffen.&lt;/span&gt;&amp;rsquo;&lt;/p&gt;&#13;
&lt;p&gt;Een &amp;lsquo;formele&amp;rsquo; toets &amp;ndash; door bij de rechter een beroep te doen op het gelijkheidsbeginsel uit de verdragen &amp;ndash; heeft echter tot op heden niet plaatsgevonden. Daarbij dient opgemerkt te worden dat door de rechter met terughoudendheid wordt getoetst aan het gelijkheidsbeginsel. Uitgangspunt dient volgens de Hoge Raad te zijn &lt;span class="italic"&gt;&amp;lsquo;dat aan de wetgever op fiscaal gebied een ruime beoordelingsvrijheid toekomt&amp;rsquo; &lt;/span&gt;bij de toetsing.[27] &lt;span class="italic"&gt;&amp;lsquo;Het oordeel van de wetgever dient op dit punt te worden ge&amp;euml;erbiedigd tenzij dat van redelijke grond is ontbloot.&amp;rsquo; &lt;/span&gt;Mocht er sprake zijn van ongelijke behandeling, dan is het zeker geen uitgemaakte zaak dat er geen sprake is van een rechtvaardigingsgrond.&lt;/p&gt;&#13;
&lt;h4&gt;4.4. Instrumentele functie?&lt;/h4&gt;&#13;
&lt;p&gt;Een aantal potenti&amp;euml;le rechtvaardigingsgronden die tijdens de evaluatie van 2007 zijn behandeld heeft een meer instrumenteel karakter. E&amp;eacute;n daarvan is het vergemakkelijken van bedrijfsoverdracht binnen de familie:&lt;/p&gt;&#13;
&lt;blockquote&gt;&amp;lsquo;Er is binnen de agrarische sector een sterke voorkeur aanwezig voor bedrijfsopvolging binnen de familiesfeer. Mogelijk kan de landbouwvrijstelling een bijdrage leveren om een bedrijfsopvolger buiten de familiesfeer te vinden, doordat de bedrijfsopvolger [bedoeld zal zijn: overdrager; AvV] een deel van zijn voordeel aan een bedrijfsopvolger prijsgeeft, waardoor de financierbaarheid toeneemt. De vraag is echter of het argument van de vergemakkelijking van de bedrijfsoverdracht zodanig sterk is om handhaving van de landbouwvrijstelling te rechtvaardigen. Landbouwers kunnen evenals alle andere ondernemers een beroep doen op de reguliere doorschuiffaciliteiten, die eveneens met het oog op het vergemakkelijken van bedrijfsoverdracht in het leven zijn geroepen. Hoewel de financierbaarheid een zeer belangrijke rol speelt bij het vinden van een bedrijfsopvolger in de landbouw, is het niet de enige factor.&amp;rsquo;&lt;/blockquote&gt;&#13;
&lt;p&gt;Hier wordt niet gesproken over het feit dat &amp;ndash; wanneer de landbouwvrijstelling wordt afgeschaft &amp;ndash; er uiteindelijk een latente belastingclaim ontstaat op de grond. Het is niet ondenkbaar dat een financi&amp;euml;le instelling bij de financiering van een landbouwbedrijf &amp;ndash; dus ook bij de bedrijfsoverdracht - rekening houdt met deze (toekomstige) fiscale claim waardoor een bedrijfsoverdracht lastiger te financieren wordt.[28]&lt;/p&gt;&#13;
&lt;p&gt;Een andere rechtvaardigingsgrond die is genoemd bij de evaluatie van 2007 is het vergemakkelijken van verplaatsingen en herstructureringen in de landbouw:&lt;/p&gt;&#13;
&lt;blockquote&gt;&amp;lsquo;Het bijzondere karakter van (landbouw)grond en met name de betekenis ervan in het licht van het milieu en de ruimtelijke ordening kan de inbreuk van de landbouwvrijstelling op het gelijkheidsbeginsel om instrumentele redenen rechtvaardigen. Er zou voor kunnen worden gekozen de toepassing van de vrijstelling tot dergelijke gevallen te beperken. Overigens is er al eerder op gewezen dat ook landbouwondernemers het instrument van de herinvesteringsreserve kunnen toepassen. Met name bij vrijwillige verplaatsingen echter levert toepassing daarvan de nodige problemen op, gezien de eisen die hieraan gesteld worden (zie hierover paragraaf 3.4.).&amp;rsquo;&lt;/blockquote&gt;&#13;
&lt;p&gt;Nog een andere instrumentele reden om de landbouwvrijstelling in stand te laten zou gelegen kunnen zijn in het voorkomen van fiscale constructies om belastingheffing uit te stellen. Iedere ondernemer heeft de mogelijkheid het totaal aan (belaste) stille reserves binnen zijn onderneming op grond van art. 3.63 Wet IB 2001 door te schuiven aan een werknemer of een medeondernemer die 36 maanden in dienst is casu quo waarmee reeds 36 maanden een samenwerkingsverband bestaat. Ook is doorschuiving van de stille reserves bij overlijden mogelijk op grond van art. 3.58 jo. art. 3.62 Wet IB 2001. Op het moment dat de landbouwvrijstelling wordt afgeschaft &amp;ndash; en er dus een fiscale claim op de landbouwgrond ontstaat &amp;ndash; kan directe belastingheffing over deze fiscale claim bij de verkoop van landbouwgrond voorkomen worden door een samenwerkingsverband aan te gaan met degene die de landbouwgrond aankoopt. Zeker wanneer de fiscale claim een behoorlijk bedrag behelst, is het voor ondernemers aantrekkelijk op een dergelijke manier de landbouwgrond over te dragen. Het in stand laten van de landbouwvrijstelling voorkomt dit soort &amp;lsquo;kunstgrepen&amp;rsquo;.&lt;/p&gt;&#13;
&lt;h3&gt;5. Conclusie&lt;/h3&gt;&#13;
&lt;p&gt;De landbouwvrijstelling van art. 3.12 Wet IB 2001 komt de afgelopen jaren steeds meer onder vuur te liggen. In haar huidige vorm wordt slechts het oorspronkelijke doel bereikt dat inflatiewinsten op landbouwgronden niet worden belast. De vraag die hierbij opkomt is of het niet belasten van inflatiewinsten op landbouwgronden door toepassing van de landbouwvrijstelling in strijd is met het gelijkheidsbeginsel nu waardeveranderingen van gronden &amp;ndash; ook al zijn deze ontstaan bij de aanwending van de gronden in het kader van de onderneming &amp;ndash; bij ondernemers zonder landbouwbedrijf wel belast zijn. Dit is een vraag die door de rechter beantwoord dient te worden. Als sprake is van ongelijke behandeling, dient er sprake te zijn van een objectieve en redelijke rechtvaardiging, waarbij aan de wetgever een ruime beoordelingsvrijheid toekomt. Gezien deze ruime beoordelingsvrijheid is het maar de vraag of een beroep voor de rechter op het gelijkheidsbeginsel ten aanzien van de landbouwvrijstelling zal slagen.&lt;/p&gt;&#13;
&lt;p&gt;Daarnaast zijn er de afgelopen jaren in de verschillende evaluaties, beleidsrapporten en in de literatuur meerdere mogelijke rechtvaardigingsgronden voor de landbouwvrijstelling aangedragen die in deze bijdrage niet integraal behandeld zijn. Ook is het nodige geschreven over de economische en financi&amp;euml;le effecten die zouden kunnen optreden bij een eventuele aanpassing of afschaffing, temeer daar binnen het huidige stelsel de betreffende winsten dan direct tegen het toptarief in de inkomstenbelasting worden belast. Aan een beslissing over de landbouwvrijstelling zal dan ook een gedegen inventarisatie van alle relevante aspecten van de landbouwvrijstelling ten grondslag moeten liggen. Die inventarisatie kan ter hand worden genomen bij de in de Miljoenennota 2020 aangekondigde evaluatie van de landbouwvrijstelling in 2022.&lt;/p&gt;</content><legacyfootnotes/><footnotes><footnote>1 Alies van Veelen is werkzaam als senior belastingadviseur bij Countus accountants + adviseurs te Zwolle.</footnote><footnote>2 Zie onder meer:	- &lt;span class="italic"&gt;Kamerstukken II&lt;/span&gt; 2001/2002, 28 207, nr. 1 en 2, &lt;span class="italic"&gt;V-N&lt;/span&gt; 2002/7.4.	- H.B. van der Veen, D. Albregtse, G.S. Venema, P. Kavelaars, R. van den Dool en B. de Nies, &lt;span class="italic"&gt;Evaluatie landbouwvrijstelling&lt;/span&gt;, Den Haag, LEI 2007.	- H.J. Silvis, H.B. van der Veen en M.J. Voskuilen, &lt;span class="italic"&gt;Fiscale faciliteiten agrosector; werking en effecten,&lt;/span&gt; Wageningen, LEI Wageningen UR 2014, LEI 14-060.	-H.B. van der Veen, H.J. Silvis, H.A.B. van der Meulen en M.J. Voskuilen, &lt;span class="italic"&gt;Beleidsrapport ‘Visies uit de agrarische praktijk op de landbouwvrijstelling’&lt;/span&gt;, Wageningen, LEI Wageningen UR 2015, LEI 15-019.</footnote><footnote>3 Algemene Rekenkamer, &lt;span class="italic"&gt;Resultaten verantwoordingsonderzoek 2020 Ministerie van Landbouw, Natuur en Voedselkwaliteit en Diergezondheidsfonds&lt;/span&gt;, 2021 p. 38-56.</footnote><footnote>4 &lt;span class="italic"&gt;Kamerstukken II&lt;/span&gt; 2020/21, 35 570, nr. 2, p. 102.</footnote><footnote>5 Voorlopige cijfers 2020, CBS.</footnote><footnote>6 Landbouwgrond naar gebruikstitels per provincie 2008-2020, CBS.</footnote><footnote>7 &lt;span class="italic"&gt;Kamerstukken II&lt;/span&gt; 2019/20, 35 300, nr. 2, p. 102.</footnote><footnote>8 M. van Benthem, N. Koeman en B. Tieben, &lt;span class="italic"&gt;Beleidsdoorlichting agrobeleid,&lt;/span&gt; Amsterdam, SEO Economisch Onderzoek 2019, p. 175.</footnote><footnote>9 Zie P.M.M. Klep, A. Lansink en W.F.M. Terwisscha van Scheltinga, &lt;span class="italic"&gt;Broncommentaren II, de registers van patentplichtigen 1805-1893’&lt;/span&gt;, 1985 (http://www.inghist.nl/pdf/Broncommentaren/voorlopig/Broncommentaren_II-015_040.pdf, p.31).</footnote><footnote>10 H.B. van der Veen, D. Albregtse, G.S. Venema, P. Kavelaars, R. van den Dool en B. de Nies, &lt;span class="italic"&gt;Evaluatie landbouwvrijstelling&lt;/span&gt;, Den Haag, LEI 2007, p. 22.</footnote><footnote>11 Resolutie van 19 november 1918, nr. 78, B. 2217.</footnote><footnote>12 Resolutie van 3 februari 1933, nr. 63, B. 5650.</footnote><footnote>13 Amendement-Lucas bij de Wet IB 1964.</footnote><footnote>14 Memorie van Toelichting, wet van 27 maart 1986, &lt;span class="italic"&gt;Stb.&lt;/span&gt; 1986, 135, p.8.</footnote><footnote>15 &lt;span class="italic"&gt;Kamerstukken II&lt;/span&gt; 1998/99, 26 727, nr. A.</footnote><footnote>16 Hoofdstuk 5 Wet IB 2001.</footnote><footnote>17 Zie Memorie van Toelichting,&amp;nbsp;&lt;span class="italic"&gt;Kamerstukken II&lt;/span&gt;&amp;nbsp;1998/99, 26727, 3 en brief van de staatssecretaris van Financiën van 16 juli 2018 (&lt;span class="italic"&gt;Kamerstukken II&lt;/span&gt; 2017/18, nr. 2798).</footnote><footnote>18 Hoge Raad 16 december 1987, nr. 23 844, BNB 1988/103, ECLI:NL:PHR:1987:AW7545.</footnote><footnote>19 Hoge Raad 17 oktober 2014, nr. 13/01228, BNB 2015/24, ECLI:NL:HR:2014:2978.</footnote><footnote>20 Hoge Raad 21 maart 1990, ECLI:NL:HR:1990:AC4254, r.o. 4.4.</footnote><footnote>21 Art. 94 Grondwet.</footnote><footnote>22 Hoge Raad 27 september 1989, nr. 24 297, ECLI:NL:1989:AC4110, r.o. 4.5.</footnote><footnote>23 EHRM 22 juni 1999, ECLI:NL:XX:1999:AV1935, met noot van R.H. Happé.</footnote><footnote>24 Zie onder meer S.F.J.J. Schenk en P.L.F. Seegers, &lt;span class="italic"&gt;De landbouwvrijstelling (achtste druk), &lt;/span&gt;Kluwer, Deventer 2012.</footnote><footnote>25 H.B. van der Veen, D. Albregtse, G.S. Venema, P. Kavelaars, R. van den Dool en B. de Nies, &lt;span class="italic"&gt;Evaluatie landbouwvrijstelling&lt;/span&gt;, Den Haag, LEI 2007, p. 60.</footnote><footnote>26 &lt;span class="italic"&gt;Kamerstukken II&lt;/span&gt; 2008/09, 31 727, nr. 1.</footnote><footnote>27 Hoge Raad, 18 oktober 2013, ECLI:NL:HR:2013:917, r.o. 4.2.1.</footnote><footnote>28 Zie ook H.J. van den Kerkhof, ‘Oordeel afschaffing landbouwvrijstelling voorbarig!&lt;span class="italic"&gt;’&lt;/span&gt;, &lt;span class="italic"&gt;Land- en Tuinbouw Bulletin&lt;/span&gt; 2021/33.</footnote></footnotes><auteurs>mr. drs. A. van Veelen-Visscher RB MBA</auteurs><published>2021-10-15 13:50:05</published><modified>2021-10-18 11:41:27</modified><editiondate>2021-10-15</editiondate><htmlpath>https://denhollander.info/artikel/16876</htmlpath></article>
</articles></edition>
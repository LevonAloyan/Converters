<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4210</id><udhid>UDH:TvAR/4210</udhid><titel>Uitspraak zaaknr. am 03-20 (TvAR 2005/5264)</titel><searchwords><searchword>TvAR 3/2005</searchword><searchword>TvAR 2005/5264</searchword><searchword>UDH:TvAR/4210</searchword></searchwords><attachments><attachment><name>2005_nr 3_Rechtspraak_5264.pdf</name><extention>pdf</extention><url>https://denhollander.info/download/4169/ci</url></attachment></attachments><inleiding>Overtreding Artikel 3 lid 1 van de &#13;
Verordening HPA Aardappelmoeheid 2003</inleiding><content>1. De procedure&#13;
Op 23 januari 2004 heeft het Tuchtgerecht een&#13;
schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer am03-20 en een bijgevoegd&#13;
berechtingsrapport waarmee deze zaak&#13;
bij het Tuchtgerecht aanhangig is gemaakt.&#13;
Op 30 maart 2004 heeft het onderzoek ter zitting&#13;
plaatsgevonden. Namens de maatschap&#13;
heeft S. de zaak nader toegelicht. Namens de&#13;
voorzitter van het Hoofdproductschap Akkerbouw&#13;
heeft mevrouw mr. O.D. van der Vliet&#13;
de zaak nader toegelicht. Tevens was van de&#13;
kant van de maatschap voor een toelichting&#13;
aanwezig V., verhuurder van een perceel.&#13;
2. De schriftelijke verklaring en het&#13;
berechtingsrapport&#13;
De maatschap wordt ten laste gelegd:&#13;
Overtreding van artikel 3 lid 1 van de Verordening&#13;
HPA aardappelmoeheid 2003 door&#13;
aardappelen te telen op een perceel met een&#13;
oppervlakte van circa 6 ha waar twee jaar&#13;
daarvoor ook aardappelen zijn geteeld, hierna&#13;
te noemen perceel I en twee opeenvolgende&#13;
jaren op hetzelfde perceel met een oppervlakte&#13;
van 0,28 ha aardappelen te telen hierna te&#13;
noemen perceel II.&#13;
Het berechtingsrapport is 16 december 2003&#13;
opgemaakt door L. Seunninga, toezichthouder&#13;
HPA. Het berechtingsrapport bevat een&#13;
verklaring van S., een verklaring van de verhuurder&#13;
perceel II alsmede een situatieschets&#13;
en karteringskaarten 2001, 2002 en 2003. Met&#13;
de schets en de kaarten worden de percelen&#13;
aangeduid waarop de ovetreding betrekking&#13;
heeft.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA aardappelmoeheid 2003&#13;
vastgesteld. Doelstelling is de beheersing van&#13;
de aardappelziekte aardappelmoeheid. Om&#13;
aardappelmoeheid te voorkomen en verdere&#13;
verspreiding tegen te gaan is het verboden&#13;
vaker dan één keer in de drie jaar aardappelen&#13;
te telen op hetzelfde perceel. In bepaalde situaties&#13;
is ontheffing van voornoemd verbod&#13;
mogelijk. De voorwaarden voor deze ontheffing&#13;
zijn neergelegd in het Besluit HPA voorschriften&#13;
ontheffing aardappelmoeheid 2003&#13;
van het Hoofdproductschap Akkerbouw.&#13;
Op overtreding van het bepaalde bij of krachtens&#13;
de Verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht vast&#13;
komen te staan:&#13;
– de maatschap heeft zowel in 2001 als in&#13;
2003 op perceel I aardappelen geteeld;&#13;
– de maatschap heeft zowel in 2002 als in&#13;
2003 op perceel II aardappelen geteeld;&#13;
– betrokkene huurde perceel II;&#13;
– op 15 oktober 2003 en 11 november 2003&#13;
zijn door de toezichthouder HPA de overtredingen&#13;
geconstateerd.&#13;
5. Standpunt betrokkene&#13;
Met betrekking tot perceel I geeft de maatschap&#13;
het volgende aan. De maatschap was&#13;
bezig met een herindeling van de percelen en&#13;
wilde per kavel hetzelfde gewas telen. S. heeft&#13;
met een keurmeester gesproken over een eventuele&#13;
ontheffing. De keurmeester heeft in dat&#13;
gesprek aangegeven dat er geen pootaardappelen&#13;
geteeld mochten worden maar wel consumptieaardappelen.&#13;
De maatschap is er toen&#13;
vanuit gegaan dat geen ontheffing aangevraagd&#13;
hoeft te worden zolang er maar geen pootaardappelen&#13;
geteeld worden. S. geeft aan dat&#13;
hij had moeten doorvragen en de ovetreding&#13;
het gevolg is van een misverstand. Voor de&#13;
teelt van 2004 heeft de maatschap wel ontheffing&#13;
aangevraagd en gekregen.&#13;
Met betrekking tot perceel II verklaart de&#13;
maatschap dat de oorzaak van de overtreding&#13;
het gevolg is van een meetfout van verhuurder.&#13;
Verhuurder bevestigt dit.&#13;
6. De beoordeling&#13;
Op grond van artikel 5 van de Verordening&#13;
HPA aardappelmoeheid 2003 kan ontheffing&#13;
worden aangevraagd van het verbod twee&#13;
opeenvolgende jaren op hetzelfde perceel&#13;
aardappelen te telen. Ontheffing wordt onder&#13;
andere verleend indien een herverdeling plaatsvindt&#13;
van percelen als gevolg van bijvoorbeeld&#13;
aankoop van grond. Daartoe wordt soms een&#13;
nieuw bouwplan opgesteld waarbij niet altijd&#13;
rekening gehouden kan worden met de voorgaande&#13;
aardappelteelten. Bij de maatschap&#13;
deed zich in 2003 deze situatie voor maar heeft&#13;
geen ontheffing aangevraagd. Voor de teelt van&#13;
2004 heeft de maatschap wel ontheffing aangevraagd&#13;
op grond van herverdeling. Deze ontheffing&#13;
is door het Hoofdproductschap&#13;
Akkerbouw verleend. Het Tuchtgerecht stelt&#13;
vast dat indien de maatschap in 2003 een ontheffing&#13;
had aangevraagd deze door het Hoofdproductschap&#13;
Akkerbouw verleend zou zijn.&#13;
Het voorgaande in aanmerking genomen acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel 3&#13;
lid 1 van de Verordening HPA aardappelmoeheid&#13;
2003 vast. Het Tuchtgerecht constateert&#13;
dat het een groot areaal betreft.&#13;
7. De beslissing&#13;
Het Tuchtgerecht legt aan betrokkene een&#13;
geldboete op van € 300.</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4210</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1992</searchword><id>5343</id><udhid>UDH:TvAR/5343</udhid><titel>Vergossen / Burgemeester en Wethouders van Sittard (TvAR 1992/4550)</titel><searchwords><searchword>TvAR 6/1992</searchword><searchword>TvAR 1992/4550</searchword><searchword>UDH:TvAR/5343</searchword></searchwords><attachments><attachment><name>1992_nr 6_Rechtspraak_4550.pdf</name><extention>pdf</extention><url>https://denhollander.info/download/5341/ci</url></attachment></attachments><inleiding>Hinderwet, art. 13&#13;
&#13;
Verlening vergunning: uitleg hardheidsclausule&#13;
brochure Veehouderij &amp; Hinderwet;&#13;
ambtshalve weigering vergunning.</inleiding><content>Uitspraak in het geschil tussen:&#13;
J. Vergossen te Einighausen (appellant)&#13;
en&#13;
Burgemeester en Wethouders van Sittard&#13;
(verweerders).&#13;
Bij beschikking van 4 mei 1988 hebben verweerders&#13;
aan J. Stevens te Einighausen een&#13;
vergunning onder voorschriften ingevolge de&#13;
Hinderwet verleend tot het oprichten en in&#13;
werking hebben van een mestkuikenbedrijf op&#13;
het perceel Brandstraat 26 te Einighausen, kadastraal&#13;
bekend gemeente Sittard, sectie R,&#13;
nummers 240, 250 (gedeeltelijk), 252 en 255.&#13;
De beschikking van verweerders van 4 mei&#13;
1988 is aan deze uitspraak gehecht.&#13;
Tegen deze beschikking heeft appellant beroep&#13;
ingesteld bij de Afdeling voor de geschillen&#13;
van bestuur van de Raad van State.&#13;
Het beroepschrift is aan deze uitspraak gehecht.&#13;
Desgevraagd hebben verweerders een verweerschrift&#13;
ingediend.&#13;
Desgevraagd heeft de Adviseur Beroepen&#13;
Milieubeheer een ambtsbericht ingediend.&#13;
Nader is ingekomen een memorie van appellant.&#13;
Het geschil is op 6 april 1990 behandeld in&#13;
een openbare vergadering van een Enkelvoudige&#13;
Kamer van de Afdeling voor de geschillen&#13;
van bestuur van de Raad van State, waarin&#13;
appellant, in persoon en vertegenwoordigd&#13;
door M.P.W. Gerrits, en verweerders, vertegenwoordigd&#13;
door PJ.M. Wijnen en J.I.F.&#13;
Kooijman, hun standpunten nader hebben toegelicht.&#13;
Voorts is J. Stevens verschenen.&#13;
In rechte&#13;
Bij de bestreden beschikking hebben verweerders&#13;
aan J. Stevens te Einighausen een vergunning&#13;
onder voorschriften ingevolge de&#13;
Hinderwet verleend tot het oprichten en in&#13;
werking hebben van een mestkuikenbedrijf op&#13;
het perceel Brandstraat 26 te Einighausen.&#13;
Appellant kan zich hiermede niet verenigen.&#13;
Hij vreest dat het in werking zijn van de&#13;
inrichting stankhinder ten gevolge zal hebben.&#13;
De inrichting is een mestkuikenbedrijf,&#13;
waar 5 000 mestkuikens worden gehouden.&#13;
De inrichting is gelegen nabij woningen&#13;
van derden, waarvan de dichtstbijzijnde zich&#13;
op circa 42 meter bevindt.&#13;
Ingevolge art. 13 van de Hinderwet kan de&#13;
vergunning slechts in het belang van het voorkomen&#13;
of beperken van gevaar, schade of hinder&#13;
buiten de inrichting worden geweigerd.&#13;
Ingevolge art. 17, eerste lid, van de Hinderwet&#13;
worden aan de vergunning de voorschriften&#13;
verbonden, die nodig zijn in het&#13;
belang van het voorkomen of beperken van&#13;
gevaar, schade of hinder buiten de inrichting.&#13;
Verweerders zijn blijkens hun beschikking&#13;
van oordeel, dat het feit dat de afstand van de&#13;
inrichting tot de nabijgelegen woonbebouwing&#13;
van derden niet voldoet aan de afstandsnormen&#13;
van de brochure Veehouderij en&#13;
Hinderwet niet in de weg staat aan het verlenen&#13;
van de gevraagde vergunning, omdat&#13;
sprake is van een reeds lange tijd bestaande&#13;
inrichting. In dit verband hebben zij erop gewezen, dat de in geding zijnde kuikenstal in&#13;
1974 is gebouwd ter vervanging van de in&#13;
1954, 1957 en 1967 opgerichte kuikenhokken.&#13;
Naar het oordeel van de Afdeling, dat&#13;
mede is gebaseerd op het ter zake ingewonnen&#13;
ambtsbericht van de Adviseur Beroepen Milieubeheer,&#13;
moet de omgeving van de inrichting&#13;
worden gerangschikt in categorie II als&#13;
bedoeld in de brochure Veehouderij en Hinderwet.&#13;
Volgens deze brochure dient de afstand&#13;
voor een veehouderij van de onderwerpelijke&#13;
omvang tot de dichtstbijzijnde woning van&#13;
derden in beginsel minimaal 100 meter te bedragen.&#13;
Ten aanzien van bestaande bedrijven van&#13;
voor 1972, die daarna niet aanmerkelijk zijn&#13;
uitgebreid, biedt de brochure de mogelijkheid&#13;
om de afstandsnormen terughoudend toe te&#13;
passen.&#13;
De afstand van de inrichting tot de dichtstbijzijnde&#13;
woning van derden bedraagt, zoals&#13;
hiervoor vermeldt, in casu slechts 42 meter.&#13;
Gezien deze geringe afstand, de soort en het&#13;
aantal te houden dieren in de inrichting, is er&#13;
naar het oordeel van de Afdeling ernstige&#13;
stankhinder voor omwonenden te duchten.&#13;
Deze stankhinder kan door het stellen van&#13;
voorschriften redelijkerwijs niet worden voorkomen&#13;
dan wel in voldoende mate worden beperkt.&#13;
De Afdeling tekent daarbij aan dat, gelet&#13;
op de brochure Veehouderij en Hinderwet,&#13;
weliswaar rekening kan worden gehouden&#13;
met het feit dat sprake is van een reeds lang&#13;
bestaande inrichting die niet aanmerkelijk is&#13;
uitgebreid, doch dat zulks er niet toe kan leiden&#13;
dat een in milieuhygiënisch opzicht onaanvaardbare&#13;
situatie ontstaat.&#13;
Gelet op het vorenoverwogene en op de artikelen&#13;
13 en 17 van de Hinderwet in onderlinge&#13;
samenhang bezien, komt de Afdeling tot&#13;
de conclusie dat verweerders ten onrechte vergunning&#13;
voor het houden van 5.000 mestkuikens&#13;
hebben verleend.&#13;
Mitsdien dient de bestreden beschikking te&#13;
worden vernietigd op de in art. 2, eerste lid,&#13;
onder a, van de Tijdelijke wet Kroongeschillen&#13;
genoemde grond.&#13;
De Afdeling acht, nu in casu vergunningverlening&#13;
niet mogelijk is, termen aanwezig&#13;
om met toepassing van art. 5, eerste lid, van&#13;
evengenoemde wet zelf in de zaak te voorzien&#13;
door de gevraagde vergunning te weigeren.&#13;
Uitspraak&#13;
De Afdeling voor de geschillen van bestuur&#13;
van de Raad van State;&#13;
Gezien de Tijdelijke wet Kroongeschillen,&#13;
de Wet op de Raad van State, de Hinderwet&#13;
en de Wet algemene bepalingen milieuhygiëne;&#13;
Recht doende in naam der Koningin:&#13;
I. vernietigt de beschikking van burgemeester&#13;
en wethouders van Sittard van 4 mei&#13;
1988;&#13;
II. weigert de gevraagde vergunning;&#13;
III. gelast dat de gemeente Sittard aan appellant&#13;
het door hem ingevolge art. 32, vijfde&#13;
lid, van de Wet op de Raad van State gestorte&#13;
recht, zijnde ƒ 150,-, vergoedt.</content><legacyfootnotes/><footnotes><footnote/></footnotes><auteurs/><published>1992-06-01 00:00:00</published><modified>1990-09-10 00:00:00</modified><editiondate>1992-06-01</editiondate><htmlpath>https://denhollander.info/artikel/5343</htmlpath></article>
</articles></edition>
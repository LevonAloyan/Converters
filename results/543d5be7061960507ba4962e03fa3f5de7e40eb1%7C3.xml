<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1990</searchword><id>7128</id><udhid>UDH:TvAR/7128</udhid><titel>1. Henrica Nijhuis-Fluttert, 2. Annie M. Drekkers-Westendorp 3. Maria H. Drekkers 4. Hendrikus D.J. Drekkers / Gerhardus J. Baak' (TvAR 1990/4375)</titel><searchwords><searchword>TvAR 7/1990</searchword><searchword>TvAR 1990/4375</searchword><searchword>UDH:TvAR/7128</searchword></searchwords><attachments><attachment><name>1990_nr 7_Rechtspraak_4375.pdf</name><extention>pdf</extention><url>https://denhollander.info/download/6736/ci</url></attachment></attachments><inleiding>Pachtwet, art. 38,&#13;
Burgerlijk Wetboek, art. 31 lid 1,&#13;
Boekl&#13;
Pachtverlenging, beslissing naar billijkheid.&#13;
De winstgevende melkveehouderij van de&#13;
pachter wordt vrijwel geheel op de gepachte&#13;
boerderij uitgeoefend.&#13;
Verpachters willen dat een aanstaande&#13;
schoonzoon (K.B., 18 jaar) van de verpachtster&#13;
sub 2, dochter (16 jaar) van verpachtster&#13;
sub 3, de boerderij in geschil in&#13;
gebruik gaat nemen.&#13;
K.B. volgt nog een agrarische opleiding.&#13;
Zijn praktische ervaring in de veehouderij&#13;
is zeer beperkt. Met een door hem op te zetten&#13;
veehouderij zullen aanzienlijke investeringen&#13;
zijn gemoeid. Thans niet aangenomen,&#13;
dat het gebruik door hem over enige&#13;
jaren van overwegende betekenis zal zijn.&#13;
Het belang van de pachter bij voortzetting&#13;
van de pacht en daarmee van zijn&#13;
(melkveehouderij geeft naar billijkheid de&#13;
doorslag.&#13;
In verband met art. 31, lid 1, Boek I BW&#13;
moeten bij de door appellanten opgegeven&#13;
huwelijksdatum van de verpachtster sub 3&#13;
met K.B. vraagtekens worden gezet. Ook&#13;
in zoverre is de toestand nog te onzeker&#13;
voor een beperking van de gewone duur&#13;
van de pacht. </inleiding><content>Pachtkamer Gerechtshof Arnhem, beschikking&#13;
van 15 januari 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien het op 31 maart 1989 ter griffie&#13;
van het hof ingekomen beroepschrift van&#13;
1. Henrica Nijhuis-Fluttert, 2. Annie M.&#13;
Drekkers-Westendorp, zowel voor zich als&#13;
in haar hoedanigheid van wettelijk vertegenwoordigster&#13;
van 3. Maria H. Drekkers,&#13;
en 4. Hendrikus D.J. Drekkers, allen wonende&#13;
te Bentelo, gemeente Ambt Delden,&#13;
appellanten, procureur: mr. D.M.H.M.&#13;
van Dijk,&#13;
tegen een beschikking van de pachtkamer&#13;
van het kantongerecht te Almelo van 1&#13;
maart 1989, verzonden aan partijen op 2&#13;
maart 1989, waarbij is verlengd met een&#13;
duur van zes jaren, eindigend 31 oktober&#13;
1997, de pachtovereenkomst met&#13;
Gerhardus J. Baak, wonende te Bentelo,&#13;
gemeente Ambt Delden, als pachter, behoudens&#13;
verlenging eindigend op 31 oktober&#13;
1991, betreffende een boerderij aan de&#13;
Eschweg 10 te Bentelo, gemeente Ambt&#13;
Delden, kadastraal bekend aldaar, sectie&#13;
D, nrs. 216, 221, 264, 269, 270, 278, 294,&#13;
537, 923, 1364, 1365, 1366, 1367, 1761,&#13;
1982, 2088, 2105 en 2117 (met uitzondering&#13;
van de van deze nummers deel uitmakende&#13;
houtwallen, bossen en boomgroepen), ter&#13;
grootte van ongeveer 20.50.00 ha;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger beroep&#13;
in raadkamer van het hof op 4 december&#13;
1989, waarbij aanwezig waren appellanten&#13;
sub 2 en 3, vergezeld van M. J.H.M.&#13;
Klein Breteler, wonende te Ambt Delden,&#13;
en bijgestaan door mr. D.M.H.M. van&#13;
Dijk, voornoemd, advocaat te Arnhem, en&#13;
geïntimeerde, bijgestaan door de heer S.&#13;
Leeuwrik te Zwolle;&#13;
Overweegt&#13;
Voormelde beschikking is gegeven uit overweging&#13;
in hoofdzaak dat M.J.H.M. Klein&#13;
Breteler thans nog geen aanverwant is in de&#13;
zin van artikel 41 van de Pachtwet, zodat&#13;
diens omstandigheden niet zelfstandig kunnen worden meegewogen, dat de toekomst&#13;
van de pas 16 jaar oude Maria H. Drekkers&#13;
thans te onzeker is om een persoonlijk gebruik&#13;
voor een tot de landbouw betrekkelijk&#13;
doel aannemelijk te achten en dat geen&#13;
termen aanwezig zijn om voor een kortere&#13;
duur te verlengen dan met zes jaren nu de&#13;
bijzondere omstandigheden daartoe onvoldoende&#13;
zijn.&#13;
De grief&#13;
Appellanten hebben als grief tegen de beschikking&#13;
waarvan beroep aangevoerd:&#13;
- Ten onrechte heeft de pachtkamer&#13;
van het kantongerecht de pachtovereenkomst&#13;
met de wettelijke duur van zes jaren&#13;
verlengd tot 31 oktober 1997.&#13;
De mondelinge behandeling Ter zitting&#13;
van het hof is niet of onvoldoende&#13;
weersproken verklaard (zakelijk weergegeven):&#13;
Door Maria Hendrika Drekkers, geboren&#13;
op 20 januari 1973, ongehuwd, wonende&#13;
te Ambt Delden:&#13;
- Ik ben 16 jaar oud. Ik ben in onder&#13;
trouw met M.J.H.M. Klein Breteler, die 21&#13;
jaar oud is en een opleiding aan de H.A.S.&#13;
volgt. Zelf bezoek ik een MAVO-school.&#13;
Door Annie M. Drekkers-Westendorp&#13;
- Ik ben 39 jaar oud, ben weduwe en heb&#13;
een dochter, appellante sub 3, en een zoon,&#13;
appellant sub 4, die een opleiding aan de&#13;
L.A.S. volgt. Ik exploiteer een varkens- en&#13;
stierenmesterij op 25 ha eigendomsgrond&#13;
met voldoende bedrijfsruimte. Als mijn&#13;
aanstaande schoonzoon Klein Breteler het&#13;
land in geschil in gebruik neemt na het hu&#13;
welijk met mijn dochter, ga ik verder met&#13;
mijn eigen bedrijf. Op het land daarvan&#13;
staat voedermais. Het werk op de mesterij&#13;
wordt gedaan door een vaste hulp voor hal&#13;
ve dagen, het land laat ik bewerken door&#13;
een loonwerker.&#13;
Door M.J.H.M. Klein Breteler&#13;
- De studierichting die ik op de H.A.S.&#13;
volg is de Nederlandse Rundveehouderij.&#13;
In het kader van mijn opleiding liep ik&#13;
stages op bedrijven. Ik werk nu in mijn&#13;
vrije tijd op een hoeve waarvan de boer we&#13;
gens een hersenbloeding in het ziekenhuis&#13;
ligt.&#13;
Door geïntimeerde:&#13;
- Ik ben 32 jaar oud, ben gehuwd en heb&#13;
een zoon van anderhalfjaar oud. Een tweede&#13;
kind is op komst.&#13;
Mijn bedrijf bestaat in hoofdzaak uit de&#13;
gepachte boerderij in geschil ter grootte&#13;
van 20,5 ha. Hiervan is 4.75 ha in gebruik&#13;
als maisland, de rest is grasland. In 1982&#13;
ben ik in de plaats van mijn vader als pachter&#13;
gesteld. Daarnaast heb ik 2.57 ha maisland&#13;
van mijn vader in eigendom gekregen.&#13;
Die grond ligt in Diepenheim op ongeveer&#13;
10 kilometer afstand van de boerderij. Die&#13;
grond had ik eerst gratis van mijn vader in&#13;
gebruik. Ik heb 77 melkkoeien en 91 stuks&#13;
jongvee. Ik beschik over een ligboxenstal&#13;
die ik van mijn vader heb overgenomen; in&#13;
1987 heb ik op het gepachte een jongveestal&#13;
gebouwd. Ik koop jaarlijks 16 ha snijmais&#13;
bij. Op mijn bedrijf van ruim 23 ha maak&#13;
ik een goede winst. Ik kan nu beginnen met&#13;
het aflossen van de lening die mijn vader&#13;
met mij heeft afgesloten.&#13;
De raadslieden hebben vervolgens de wederzijdse&#13;
standpunten nog toegelicht.&#13;
Het oordeel van het hof&#13;
1. Het is de bedoeling van appellanten en&#13;
van M.J.H.M. Klein Breteler zelf dat deze&#13;
na zijn voorgenomen huwelijk met appellante&#13;
sub 3, die thans 16 jaar oud is, de&#13;
hoeve in geschil in gebruik gaat nemen.&#13;
Van een voornemen van een echtgenoot of&#13;
een aanverwant als bedoeld in artikel 41,&#13;
lid 1, van de Pachtwet is derhalve thans&#13;
geen sprake. Op geïntimeerdes verzoek om&#13;
verlenging van de pachtovereenkomst moet&#13;
ook - volgens appellanten - overeenkomstig&#13;
artikel 38 van de Pachtwet naar&#13;
billijkheid worden beslist.&#13;
2. Appellanten erkennen dat geïntimeerde&#13;
door het verlies van het gepachte in de&#13;
grondslag van zijn maatschappelijk bestaan&#13;
ernstig zal worden aangetast. Zijn&#13;
winstgevende (melk)veehouderij wordt vrij&#13;
wel geheel op de gepachte boerderij in ge&#13;
schil uitgeoefend. Hieraan moet bij de beslissing&#13;
naar billijkheid zwaar worden getild.&#13;
3. Appellanten geven als hun belang aan&#13;
dat M.J.H.M. Klein Breteler na zijn voor&#13;
genomen huwelijk met appellante sub 3 op&#13;
de boerderij in geschil een veehouderij kan&#13;
gaan exploiteren, welke binnen enkele jaren voor hem van overwegende betekenis&#13;
zal zijn.&#13;
Daarvoor - zo begrijpt het hof appellanten&#13;
- behoort het belang van geïntimeerde&#13;
bij voortzetting van de pacht te wijken.&#13;
4. Dit standpunt dient te worden verworpen.&#13;
M.J.H.M. Klein Breteler volgt thans&#13;
nog een opleiding aan de H.A.S., zijn&#13;
praktische ervaring in de veehouderij is nog&#13;
beperkt en is voornamelijk opgedaan tijdens&#13;
stages en in vrije tijd. Met een door&#13;
hem op te zetten veehouderij zullen aan&#13;
zienlijke investeringen zijn gemoeid. Dat&#13;
het gebruik van de boerderij in geschil al&#13;
binnen enkele jaren voor hem van over&#13;
wegende betekenis zal zijn, kan in dit stadium&#13;
in redelijkheid niet worden aangenomen.&#13;
5. Het belang van geïntimeerde bij voort&#13;
zetting van de pacht - en daarmee bij&#13;
voortzetting van zijn (melk)veehouderij -&#13;
dient dan ook naar billijkheid de doorslag&#13;
te geven. Gelet op het in de vorige rechtsoverweging&#13;
overwogene, bestaat er ook geen&#13;
aanleiding voor verlenging van de pacht&#13;
overeenkomst met een kortere termijn dan&#13;
zes jaren, zoals door appellanten subsidiair&#13;
is bepleit. Appellanten koppelen die beperkte&#13;
duur immers aan de te verwachten&#13;
overwegende betekenis van het gebruik van&#13;
de boerderij voor M. J.H.M. Klein Breteler&#13;
over enige jaren, welke het hof niet heeft&#13;
vastgesteld.&#13;
6. In dit verband zet het hof nog vraagtekens&#13;
bij de door appellanten opgegeven huwelijksdatum&#13;
van appellante sub 3,15 juni&#13;
1991. Ingevolge artikel 31, lid 1, Boek 1&#13;
Burgerlijk Wetboek zal appellante sub 3&#13;
eerst op 20 januari 1991 - de dag waarop&#13;
zij de leeftijd van 18 jaren zal hebben bereikt&#13;
- in het huwelijk kunnen treden,&#13;
zijnde de uitzonderingsgevallen van het&#13;
tweede en derde lid van dat artikel niet&#13;
gesteld of gebleken. Laatstbedoelde datum&#13;
ligt slechts betrekkelijk korte tijd voor de&#13;
nieuwe pachtperiode. Ook in zoverre is de&#13;
toekomst nog te onzeker voor een beslis&#13;
sing in dit stadium tot beperking van de ge&#13;
wone duur van de pacht.&#13;
Slotsom&#13;
7. De grief is ongegrond. De beslissing&#13;
waarvan beroep behoort in stand te blijven.&#13;
Beschikking in hoger beroep:&#13;
Bevestigt de beschikking van de pachtkamer&#13;
van het kantongerecht te Almelo d.d.&#13;
1 maart 1989, waarvan beroep. </content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-07-01 00:00:00</published><modified>1990-07-01 00:00:00</modified><editiondate>1990-07-01</editiondate><htmlpath>https://denhollander.info/artikel/7128</htmlpath></article>
</articles></edition>
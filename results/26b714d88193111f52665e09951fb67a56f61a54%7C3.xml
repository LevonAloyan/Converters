<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2010</searchword><id>8618</id><udhid>UDH:TvAR/8618</udhid><titel>Harms/Heidinga (TvAR 2010/5586)</titel><searchwords><searchword>TvAR 7/8/2010</searchword><searchword>TvAR 2010/5586</searchword><searchword>UDH:TvAR/8618</searchword></searchwords><attachments><attachment><name>TvAR2010_07_08_13_Rechtspraak_5586.pdf</name><extention>pdf</extention><url>https://denhollander.info/download/5249/ci</url></attachment></attachments><inleiding>Verordening nr. 1782/2003 moet aldus worden uitgelegd, dat zij niet in de weg staat aan een contractueel beding als dat in het hoofdgeding, waarmee toeslagrechten definitief wor­den overgedragen en op grond waarvan de cessionaris, in zijn hoedanigheid van rechthebbende op de toeslagrechten, zonder beperking in de tijd verplicht is die rechten te active­ren en de bedragen die hem op die grond worden uitbetaald geheel of gedeeltelijk over te dragen aan de cedent, mits een dergelijk beding niet tot doel heeft de cedent in staat te stel­len een gedeelte van de door hem formeel overgedragen toe­slagrechten te behouden, maar ertoe strekt, aan de hand van de waarde van dat gedeelte van de toeslagrechten de over­eengekomen prijs voor de overdracht van alle toeslagrech­ten te bepalen. Aldus het Hof van Justitie van de Europese Unie in antwoord op een terzake gestelde prejudiciële vraag van het Oberlandesgericht Oldenburg (Duitsland).&#13;
</inleiding><content>[..]&#13;
In zaak C&amp;#8209;434/08,&#13;
betreffende een verzoek om een prejudiciële beslissing krachtens artikel 234 EG, ingediend door het Oberlandesge­richt Oldenburg (Duitsland) bij beslissing van 11 september 2008, ingekomen bij het Hof op 1 oktober 2008, in de pro­cedure&#13;
Arnold und Johann Harms als Gesellschaft bürgerlichen Rechts&#13;
tegen&#13;
Freerk Heidinga,&#13;
wijst&#13;
HET HOF (Eerste kamer),&#13;
samengesteld als volgt: A. Tizzano, kamerpresident, E. Le­vits, A. Borg Barthet (rapporteur), J.&amp;#8209;J. Kasel en M. Safjan, rechters,&#13;
advocaat-generaal: J. Mazák,&#13;
griffier: C. Strömholm, administrateur,&#13;
gezien de stukken en na de terechtzitting op 3 december 2009,&#13;
gelet op de opmerkingen van:&#13;
– Arnold und Johann Harms als Gesellschaft bürgerlichen Rechts, vertegenwoordigd door F. Schulze, Rechtsanwalt,&#13;
– de Duitse regering, vertegenwoordigd door M. Lumma en N. Graf Vitzthum als gemachtigden,&#13;
– de Europese Commissie, vertegenwoordigd door F. Erlba­cher en F. Clotuche-Duvieusart als gemachtigden,&#13;
gehoord de conclusie van de advocaat-generaal ter terecht­zitting van 4 februari 2010,&#13;
het navolgende&#13;
Arrest&#13;
1 Het verzoek om een prejudiciële beslissing betreft de uit­legging van verordening (EG) nr. 1782/2003 van de Raad van 29 september 2003 tot vaststelling van gemeenschap­pelijke voorschriften voor regelingen inzake rechtstreek­se steunverlening in het kader van het gemeenschappelijk landbouwbeleid en tot vaststelling van bepaalde steunrege­lingen voor landbouwers en houdende wijziging van de ver­ordeningen (EEG) nr. 2019/93, (EG) nr. 1452/2001, (EG) nr. 1453/2001, (EG) nr. 1454/2001, (EG) nr. 1868/94, (EG) nr. 1251/1999, (EG) nr. 1254/1999, (EG) nr. 1673/2000, (EEG) nr. 2358/71 en (EG) nr. 2529/2001 (PB L 270, blz. 1, en rectificatie in PB 2004, L 94, blz. 70).&#13;
2 Dit verzoek is ingediend in het kader van een geding tus­sen Arnold und Johann Harms als Gesellschaft bürgerlichen Rechts en Freerk Heidinga (hierna: „koper”) betreffende de nakoming van verplichtingen uit hoofde van de overeen­komst over de koop van een landbouwbedrijf.&#13;
Toepasselijke bepalingen&#13;
Unieregeling&#13;
Verordening nr. 1782/2003&#13;
3 Bij verordening nr. 1782/2003 wordt onder meer een inko­menssteunregeling voor landbouwers vastgesteld. Deze re­geling wordt in artikel 1, tweede streepje, van die verorde­ning aangeduid als „bedrijfstoeslagregeling”.&#13;
4 In punt 2 van de considerans van verordening nr. 1782/2003 valt te lezen:&#13;
„De volledige betaling van de rechtstreekse steun dient te zijn gekoppeld aan de naleving van regels met betrekking tot de landbouwgrond en de landbouwproductie en &amp;#8209;activi­teit. Die regels dienen erop te zijn gericht basisnormen op het gebied van milieu, voedselveiligheid, diergezondheid en dierenwelzijn en goede landbouw&amp;#8209; en milieuconditie op te nemen in de gemeenschappelijke marktordeningen. Worden deze basisnormen niet nageleefd, dan moeten de lidstaten de rechtstreekse steun volledig of gedeeltelijk intrekken op ba­sis van criteria die proportioneel, objectief en gradueel zijn. Een dergelijke intrekking moet de sancties die nu of in de toekomst gelden op grond van andere bepalingen van com­munautair of nationaal recht, onverlet laten.”&#13;
5 In punt 3 van de considerans van die verordening staat on­der meer:&#13;
„Om te vermijden dat landbouwgrond wordt opgegeven en te waarborgen dat de grond in goede landbouw&amp;#8209; en milieu­conditie wordt gehouden, moeten normen worden vastge­steld, die al dan niet op bepalingen van de lidstaten kunnen berusten. [...]”&#13;
6 In punt 21 van de considerans van verordening nr. 1782/2003 valt te lezen:&#13;
„De rechtstreekse inkomenssteun waarin de steunregelin­gen in het kader van het gemeenschappelijk landbouwbe­leid voorzien, heeft vooral tot doel de landbouwbevolking een redelijke levensstandaard te verzekeren. Dit doel hangt nauw samen met de instandhouding van plattelandsgebie­den. Om een verkeerde besteding van communautaire mid­delen te voorkomen, mogen geen steunbetalingen worden gedaan aan landbouwers die de voorwaarden voor het ver­krijgen van die betalingen kunstmatig hebben gecreëerd.”&#13;
7 In punt 24 van de considerans van die verordening wordt verklaard:&#13;
„Het concurrerender maken van de communautaire land­bouw en het bevorderen van de toepassing van voedselkwa­liteit&amp;#8209; en milieunormen gaan noodzakelijkerwijs gepaard met een verlaging van de institutionele prijzen voor land­bouwproducten en een stijging van de productiekosten voor de communautaire landbouwbedrijven. Voor het bereiken van deze doelstellingen en het bevorderen van een marktge­richtere en duurzame landbouw moet de verschuiving van productiesteun naar steun aan de producent worden voltooid door de invoering van een systeem met ontkoppelde inko­menssteun voor elk bedrijf. Terwijl de ontkoppeling de fei­telijk aan de landbouwers betaalde bedragen ongewijzigd zal laten, zal dankzij de ontkoppeling sprake zijn van een veel doeltreffender inkomenssteun. Het is daarom dienstig de ene bedrijfstoeslag afhankelijk te stellen van de naleving van randvoorwaarden op het gebied van milieu, voedselvei­ligheid, diergezondheid en dierenwelzijn, alsmede de hand­having van het landbouwbedrijf in goede landbouw&amp;#8209; en mi­lieuconditie.”&#13;
8 In punt 30 van de considerans van die verordening staat onder meer:&#13;
„Het totaalbedrag waarop een landbouwbedrijf recht heeft, dient in delen (toeslagrechten) te worden gesplitst en aan een vast te stellen aantal subsidiabele hectaren te worden ge­koppeld om overdracht van de premierechten te vergemak­kelijken. Ter voorkoming van speculatieve overdrachten die leiden tot een cumulatie van toeslagrechten zonder overeen­komstige agrarische basis, dient voor het verlenen van de steun te worden gewerkt met een koppeling tussen toeslag­rechten en een bepaald aantal subsidiabele hectaren en dient ook te worden voorzien in de mogelijkheid om de over­dracht van toeslagrechten tot een bepaalde regio te beper­ken. [...]”&#13;
9 Volgens artikel 2 van die verordening:&#13;
„[...] gelden de volgende begripsomschrijvingen:&#13;
a) onder ‚landbouwer’ wordt verstaan: een natuurlijke of rechtspersoon dan wel een groep natuurlijke of rechtsperso­nen [...] die een landbouwactiviteit uitoefent;&#13;
[...]&#13;
c) onder ‚landbouwactiviteit’ wordt verstaan: landbouwpro­ducten produceren, fokken of telen tot en met het oogsten, het melken, het fokken en het houden van dieren voor land­bouwdoeleinden of de grond in goede landbouw&amp;#8209; en milieu­conditie als vastgesteld op grond van artikel 5 houden;&#13;
[...]”&#13;
10 Titel II van verordening nr. 1782/2003 bevat een hoofd­stuk 1, met als opschrift „Randvoorwaarden”, dat de artike­len 3 tot en met 9 omvat. Artikel 3 van die verordening, met als opschrift „Belangrijkste eisen”, bepaalt:&#13;
„1. Een landbouwer die rechtstreekse betalingen ontvangt, moet de in bijlage III bedoelde uit de regelgeving voort­vloeiende beheerseisen volgens het in die bijlage bepaalde tijdschema, en de op grond van artikel 5 vastgestelde eisen inzake goede landbouw&amp;#8209; en milieuconditie in acht nemen.&#13;
2. De bevoegde nationale autoriteit bezorgt de landbouwer de lijst van de in acht te nemen uit de regelgeving voort­vloeiende beheerseisen en eisen inzake goede landbouw&amp;#8209; en milieuconditie.”&#13;
11 De hoofdstukken 1 tot en met 4 van titel III, „Bedrijfs­toeslagregeling”, van verordening nr. 1782/2003 bevatten de basisregels voor dit systeem met van de productie „ontkop­pelde” inkomenssteun voor landbouwers.&#13;
12 In artikel 33, lid 1, van die verordening heet het:&#13;
„De landbouwers kunnen gebruik maken van de bedrijfstoe­slagregeling indien:&#13;
a) zij in de in artikel 38 vastgestelde referentieperiode een betaling hebben ontvangen uit hoofde van ten minste één van de in bijlage VI bedoelde steunregelingen, of&#13;
b) zij het bedrijf of een gedeelte van het bedrijf door feitelij­ke of verwachte vererving hebben verkregen van een land­bouwer die aan de voorwaarden [sub a] voldeed, of&#13;
c) zij een toeslagrecht uit de nationale reserve of via over­dracht hebben verkregen.”&#13;
13 Artikel 36, lid 1, van verordening nr. 1782/2003 luidt als volgt:&#13;
„De steun op grond van de bedrijfstoeslagregeling wordt uit­betaald uit hoofde van de toeslagrechten als gedefinieerd in hoofdstuk 3 die gepaard gaan met een gelijk aantal subsidia­bele hectaren als gedefinieerd in artikel 44, lid 2.”&#13;
14 Artikel 44 van die verordening, met als opschrift „Ge­bruik van de toeslagrechten” luidt:&#13;
„1. Elk toeslagrecht dat gepaard gaat met een subsidiabele hectare geeft recht op de uitbetaling van het in het kader van het toeslagrecht vastgestelde bedrag.&#13;
2. Onder ‚subsidiabele hectare’ wordt verstaan welke land­bouwgrond ook van het bedrijf in de vorm van bouwland en blijvend grasland met uitzondering van de grond die voor blijvende teelten, als bosgrond of voor niet-landbouwactivi­teiten in gebruik [is].&#13;
[...]”&#13;
15 Artikel 46 van verordening nr. 1782/2003, met het op­schrift „Overdracht van toeslagrechten”, bepaalt:&#13;
„1. Toeslagrechten kunnen uitsluitend worden overgedragen aan een andere landbouwer die in dezelfde lidstaat is geves­tigd, tenzij in het geval van overdrachten door feitelijke of verwachte vererving. &#13;
AR2010_07_08.indb 306 12-8-2010 12:12:53 5586 Tijdschrift voor Agrarisch RechtNr. 7/8 juli/augustus 2010 307 Rechtspraak &#13;
[...]&#13;
2. Toeslagrechten kunnen worden overgedragen door ver­koop of elke andere vorm van definitieve overdracht met of zonder grond. Verhuur of soortgelijke transacties zijn daar­entegen slechts toegestaan indien de overdracht van de toe­slagrechten gepaard gaat met de overdracht van een over­eenkomstig aantal subsidiabele hectaren.&#13;
Behalve in geval van overmacht of uitzonderlijke omstan­digheden als bedoeld in artikel 40, lid 4, mag een landbou­wer zijn toeslagrechten zonder grond alleen overdragen als hij, in de zin van artikel 44, ten minste 80 % van zijn toe­slagrechten gedurende ten minste een kalenderjaar heeft gebruikt dan wel nadat hij alle toeslagrechten die hij ge­durende het eerste jaar van toepassing van de bedrijfstoe­slagregeling niet heeft gebruikt, vrijwillig heeft afgestaan aan de nationale reserve.&#13;
[...]”&#13;
16 Op grond van afdeling 1 van hoofdstuk 5 van die veror­dening, met als opschrift „Regionale uitvoering”, kunnen de lidstaten de bedrijfstoeslagregeling op regionaal niveau toe­passen.&#13;
17 Het in die afdeling opgenomen artikel 59, leden 1 en 3, van die verordening bepaalt:&#13;
„1. In naar behoren gemotiveerde gevallen en op basis van objectieve criteria kunnen de lidstaten het totale bedrag van het krachtens artikel 58 vastgestelde regionale maximum of een gedeelte daarvan verdelen onder alle landbouwers wier bedrijf in de betrokken regio is gelegen, met inbegrip van de landbouwers die niet voldoen aan de subsidiabiliteitscriteria van artikel 33.&#13;
[...]&#13;
3. In geval van gedeeltelijke verdeling van het totale bedrag van het regionale maximum, ontvangen de landbouwers toe­slagrechten waarvan het bedrag per toeslagrecht wordt be­rekend door het overeenkomstige deel van het krachtens ar­tikel 58 vastgestelde maximum te delen door het aantal subsidiabele hectaren, in de zin van artikel 44, lid 2, zoals dat op regionaal niveau is vastgesteld.&#13;
Indien de landbouwer ook recht heeft op toeslagrechten die worden berekend op het resterende deel van het regiona­le maximum, wordt het regionale bedrag van al zijn toeslag­rechten, met uitzondering van braakleggingstoeslagrechten, verhoogd met een bedrag dat overeenkomt met het referen­tiebedrag gedeeld door het volgens lid 4 vastgestelde aan­tal rechten.&#13;
[...]”&#13;
18 Op grond van artikel 62 van verordening nr. 1782/2003 kunnen de lidstaten besluiten dat de bedragen uit melkpre­mies en extra betalingen, waarin wordt voorzien in de arti­kelen 95 en 96 van die verordening, geheel of gedeeltelijk worden opgenomen in de bedrijftoeslagregeling vanaf 2005. &#13;
Nationale regeling&#13;
19 Volgens § 2, lid 1, van het Betriebsprämien­durchführungsgesetz (Duitse wet tot uitvoering van de be­drijfstoeslagregeling; hierna: „BetrPrämDurchfG”), wordt de bedrijfstoeslag vanaf 1 januari 2005 op regionaal niveau toegekend overeenkomstig het bepaalde in die wet en in de ter uitvoering ervan vastgestelde voorschriften.&#13;
20 § 5, lid 1, BetrPrämDurchfG bepaalt dat het referentie­bedrag van de bedrijfstoeslag ingevolge de gecombineer­de bepalingen van artikel 59, leden 1 en 3, van verordening nr. 1782/2003, voor iedere landbouwer bestaat uit een be­drijfsspecifiek bedrag en uit een oppervlaktegerelateerd be­drag.&#13;
21 Het bedrijfsspecifieke bedrag wordt berekend op basis van de in § 5, lid 2, punt 1, BetrPrämDurchfG opgesomde vroegere rechtstreekse betalingen, waaraan de melkpremie en de premietoeslagen voor melkproducten moeten worden toegevoegd. Het oppervlaktegerelateerde bedrag wordt bere­kend door het resterende deel van het regionale maximum te delen door het aantal subsidiabele hectaren.&#13;
Hoofdgeding en prejudiciële vraag&#13;
22 Uit de verwijzingsbeslissing blijkt dat Amkeline Gertha Harms en Johann Harms (hierna: „verkopers”) bij notarië­le akte van 8 november 2005 agrarische onroerende zaken alsook voervoorraden en referentiehoeveelheden melk aan de koper hebben verkocht. Naast de verkoop van 9,6 ha ei­gen landbouwgrond voorzag de verkoopovereenkomst te­vens in de mogelijkheid voor de koper om, door de sluiting van overeenkomsten met de eigenaren of rechthebbenden, circa 100 ha grond over te nemen waarover de verkopers op grond van pacht&amp;#8209; en gebruiksovereenkomsten beschikten.&#13;
23 De partijen bij de verkoopovereenkomst zijn tevens over­eengekomen dat de verkopers aan de koper om niet alle toe­slagrechten overdragen die uit hoofde van de bij deze over­eenkomst verkochte landbouwgronden, alsmede van de bijgepachte respectievelijk in gebruik gegeven en door de koper overgenomen landbouwgronden aan hen zullen wor­den uitgekeerd.&#13;
24 Artikel 9 van de verkoopovereenkomst bevatte onder meer het volgende beding:&#13;
„Na de definitieve vaststelling en verdeling van de toeslag­rechten delen verkopers (zodra zij hiervan op de hoogte zijn) de waarde ervan binnen twee weken, maar uiterlijk op 15 januari 2006, mee aan koper.&#13;
Partijen verbinden zich om [...] uiterlijk op 15 februari 2006 de concrete toeslagrechten bij akte te cederen met vermel­ding van de desbetreffende identificatiekenmerken en de waarde.&#13;
Binnen een maand na sluiting van voornoemde overeen­komst delen partijen de cessie mee aan de bevoegde deel­staatautoriteit respectievelijk de aangekondigde procedure aan de [centrale databank van het geïntegreerd beheers&amp;#8209; en controlesysteem].&#13;
Partijen komen onderling overeen dat aan koper 40 toeslag­rechten voor akkerbouwgrond en 40 toeslagrechten voor grasland toekomen, alsmede enkel die individuele toeslag­rechten (top-ups) die worden betaald voor de bij de bedrijfs­overdracht onder een pachtovereenkomst naar koper overge­gane referentiehoeveelheid melk (ongeveer 622 000 kg).&#13;
Koper verbindt zich om het meerdere dat hem toekomt uit hoofde van areaalbetalingen en individuele toeslagen (onge­veer 15 toeslagrechten voor akkerbouwgrond, ongeveer 15 toeslagrechten voor grasland en compensatiebetalingen voor een referentiehoeveelheid melk van ongeveer 1 000 000 kg ...) na de jaarlijkse uitbetaling aan verkopers uit te keren [...]”&#13;
25 De verkoopovereenkomst is uitgevoerd en de verkochte landbouwgrond werd aan de koper overgedragen. Op 1 april 2006 verkreeg hij tevens 111,79 toeslagrechten.&#13;
26 De uit de verkoopovereenkomst voortvloeiende rechten zijn door de verkopers bij akte van 29 januari 2007 aan ver­zoekster in het hoofdgeding gecedeerd.&#13;
27 Verzoekster in het hoofdgeding heeft op grond van voor­noemde verkoopovereenkomst en de daaruit voortvloeien­&#13;
de overeenkomst van 6 januari 2006, van de koper voor het jaar 2006 betaling gevorderd van in totaal 40 823,05 EUR uit hoofde van volgens onderlinge afspraak tussen de partij­en aan de verkopers toekomende toeslagrechten.&#13;
28 Toen die eis door het Landgericht Aurich was afgewezen, heeft verzoekster in het hoofdgeding hoger beroep ingesteld bij het Oberlandesgericht Oldenburg.&#13;
29 De verwijzende rechter is van oordeel dat de beslechting van het bij hem aanhangige geschil afhangt van de vraag, of de clausule in artikel 9 van de verkoopovereenkomst gel­dig is, gelet op met name de in artikel 46 van verordening nr. 1782/2003 vastgestelde beperkingen inzake de over­dracht van toeslagrechten en op de doelstellingen van de be­drijfstoeslagregeling.&#13;
30 Daarop heeft het Oberlandesgericht Oldenburg de behan­deling van de zaak geschorst en het Hof de volgende preju­diciële vraag gesteld:&#13;
„Moet artikel 46, lid 2, van [verordening nr. 1782/2003] al­dus worden uitgelegd, dat deze bepaling in de weg staat aan contractuele bedingen – die bijgevolg ongeldig zijn – vol­gens welke toeslagrechten formeel weliswaar volledig en definitief worden overgedragen, maar ingevolge een onder­linge afspraak tussen partijen nog steeds economisch aan de vervreemder toekomen, waarbij de verkrijger echter als for­mele rechthebbende de toeslagrechten door bebouwing van het desbetreffende areaal dient te activeren en de aan hem betaalde bedrijfstoeslagen volledig aan de vervreemder dient af te dragen, of bedingen volgens welke areaalbetalingen aan de verkrijger worden overgedragen in dier voege dat hij in elk geval na de activering en de uitbetaling van bedrijfs­toeslagen een deel (de individuele toeslag) telkens aan de vervreemder dient af te dragen?”&#13;
Beantwoording van de prejudiciële vraag&#13;
Ontvankelijkheid&#13;
31 Verzoekster in het hoofdgeding betwist de ontvanke­lijkheid van het verzoek om een prejudiciële beslissing op grond dat de gestelde vraag niet beantwoordt aan de feitelij­ke achtergrond van het hoofdgeding.&#13;
32 In dit verband is het in het kader van de in artikel 234 EG neergelegde samenwerking tussen het Hof en de natio­nale rechterlijke instanties uitsluitend een zaak van de na­tionale rechter aan wie het geschil is voorgelegd en die de verantwoordelijkheid draagt voor de te geven rechterlij­ke beslissing om, gelet op de bijzonderheden van het aan hem voorgelegde geval, de relevantie van de vragen die hij aan het Hof voorlegt te beoordelen (zie met name ar­rest van 15 oktober 2009, Hochtief en Linde-Kca-Dresden, C&amp;#8209;138/08, Jurispr. blz. I&amp;#8209;00000, punt 20 en aldaar aangehaal­de rechtspraak).&#13;
33 In het kader van de bevoegdheidsverdeling tussen de rechterlijke instanties van de Unie en de nationale rechter­lijke instanties moet het Hof bovendien acht slaan op de in de verwijzingsbeslissing omschreven feitelijke en juridische context waarin de prejudiciële vraag dient te worden ge­plaatst (arrest van 13 november 2003, Neri, C&amp;#8209;153/02, Juris­pr. blz. I&amp;#8209;13555, punt 35).&#13;
34 Bijgevolg moet het verzoek om een prejudiciële beslis­sing ontvankelijk worden geacht en worden onderzocht uit­gaande van het door het Oberlandesgericht Oldenburg in de verwijzingsbeslissing omschreven feitelijke kader.&#13;
Ten gronde&#13;
35 Met zijn vraag wenst de verwijzende rechter in wezen te vernemen of artikel 46, lid 2, van verordening nr. 1782/2003 aldus moet worden uitgelegd, dat deze bepaling in de weg staat aan een contractueel beding als dat in het hoofdgeding, volgens hetwelk toeslagrechten definitief worden overge­dragen en op grond waarvan de cessionaris, in zijn hoeda­nigheid van rechthebbende op de toeslagrechten, verplicht is die rechten te activeren en de bedragen die hem op die grond worden uitbetaald geheel of gedeeltelijk over te dra­gen aan de cedent.&#13;
36 Om te beginnen zij eraan herinnerd dat ofschoon een overeenkomst wordt gekenmerkt door het beginsel van de wilsautonomie, volgens hetwelk partijen met name vrij zijn om wederzijds verplichtingen aan te gaan, niettemin be­perkingen van die contractvrijheid kunnen voortvloeien uit het toepasselijke Unierecht (zie in die zin arrest van 5 okto­ber 1999, Spanje/Commissie, C&amp;#8209;240/97, Jurispr. blz. I&amp;#8209;6571, punt 99).&#13;
37 Met name geeft de contractvrijheid waarover de houder van de toeslagrechten beschikt, hem niet het recht om ver­bintenissen aan te gaan die indruisen tegen de doelstellingen van verordening nr. 1782/2003.&#13;
38 In dat verband zij eraan herinnerd dat volgens artikel 1, tweede streepje, van verordening nr. 1782/2003 de bedrijfs­toeslagregeling inkomenssteun voor landbouwers vormt. Zoals in punt 21 van de considerans van voornoemde veror­dening staat te lezen, hangt het doel, de landbouwbevolking een redelijke levensstandaard te verzekeren, nauw samen met de instandhouding van plattelandsgebieden. Dat is ove­rigens de reden waarom in punt 24 van de considerans van die verordening wordt verklaard dat het dienstig is de be­drijfstoeslag afhankelijk te stellen van de naleving van rand­voorwaarden op het gebied van milieu, voedselveiligheid, diergezondheid en dierenwelzijn, alsmede de handhaving van het landbouwbedrijf in goede landbouw&amp;#8209; en milieucon­ditie. De wetgever heeft overigens de betaling van de steun afhankelijk gesteld van de voorwaarde dat de landbouwer over een aantal subsidiabele hectaren beschikt dat overeen­komt met het aantal toeslagrechten (zie in die zin arrest van 21 januari 2010, van Dijk, C&amp;#8209;470/08, Jurispr. blz. I&amp;#8209;00000, punt 33).&#13;
39 Hieruit volgt dat een landbouwer niet meer in aanmer­king komt voor de bij verordening nr. 1782/2003 ingestel­de steunregeling indien hij niet langer voldoet aan de voor­waarden van die verordening. In het tegenovergestelde geval zou hij immers een voordeel verkrijgen dat indruist tegen de doelstellingen van de bedrijfstoeslagregeling.&#13;
40 Wat de in verordening nr. 1782/2003 vastgestelde voor­schriften betreffende de in het hoofdgeding aan de orde zijn­de overdracht van toeslagrechten betreft, zij opgemerkt dat artikel 46, lid 2, van die verordening met name bepaalt dat toeslagrechten kunnen worden overgedragen door definitie­ve overdracht alsook door verhuur of soortgelijke transac­ties.&#13;
41 In het kader van een definitieve overdracht, zoals in het hoofdgeding het geval is, doet de landbouwer die tot dan toe toeslagrechten ontving, definitief afstand van zijn aanspra­ken door cessie aan een andere landbouwer, die vervolgens die rechten te zijnen bate activeert (zie in die zin arrest van Dijk, reeds aangehaald, punt 35).&#13;
42 In casu blijkt uit de verwijzingsbeslissing dat de verko­pers aan de koper alle toeslagrechten hebben overgedragen die hun waren toegekend. De verkoopovereenkomst bepaal­de met name dat de partijen de definitieve overdracht van de toeslagrechten aan de centrale databank van het systeem voor de identificatie en de registratie van de toeslagrechten dienden mee te delen.&#13;
43 Onderling zijn de partijen bij de verkoopovereenkomst evenwel overeengekomen, de koper in een beding in arti­kel 9 van die overeenkomst een bepaald aantal toeslagrech­ten toe te wijzen, waarbij de koper zich ertoe verbindt aan de verkopers de bedragen uit te keren die hij jaarlijks op grond van de resterende toeslagrechten na de activering er­van ontvangt.&#13;
44 Uit de bewoordingen van dat beding, waarin uitdrukke­lijk is bepaald dat niet alle toeslagrechten die aan de koper worden overgedragen hem toekomen, doch slechts een deel ervan, lijkt voort te vloeien dat de partijen in hun onderlinge betrekkingen een gedeelte van de overgedragen toeslagrech­ten hebben willen toekennen aan de verkopers, wat in strijd is met de doelstellingen van verordening nr. 1782/2003. A contrario volgt immers noodzakelijkerwijs uit dat beding dat de resterende toeslagrechten aan de verkopers toekomen. Een dergelijke vaststelling klemt te meer daar, zoals blijkt uit de aan het Hof voorgelegde gegevens, de partijen niet hebben voorzien in enige beperking in de tijd van de op de concessionaris rustende verplichting om een gedeelte van de bedragen die hij uit hoofde van de hierboven bedoelde toe­slagrechten ontvangt, aan de cedent uit te keren.&#13;
45 Een dergelijk beding, op grond waarvan de cessiona­ris van de toeslagrechten in zijn betrekkingen met de andere contractpartij slechts recht heeft op een deel van de toeslag­rechten die hem formeel zijn overgedragen, kan niet wor­den geacht in overeenstemming te zijn met de doelstellin­gen van verordening nr. 1782/2003, zoals die in punt 38 van het onderhavige arrest zijn weergegeven, voor zover het er­toe strekt de cedent in staat te stellen aanspraak te kunnen blijven maken op de bij verordening nr. 1782/2003 ingestel­de steunregeling zonder zelf te hoeven voldoen aan de in hoofdstuk 1 van titel II van die verordening bedoelde ver­plichtingen alsook aan de subsidiabiliteitscriteria van arti­kel 33 van die verordening.&#13;
46 Verzoekster in het hoofdgeding heeft ter terechtzitting evenwel betoogd dat bij de sluiting van de verkoopovereen­komst de toeslagrechten in de Bondsrepubliek Duitsland en in het bijzonder in Niedersachsen nog niet waren toegekend. Bijgevolg heeft bedoeld, ongelukkig geformuleerd beding niet tot doel een deel van de aan de cessionarissen overge­dragen toeslagrechten naar haar te doen terugvloeien, maar strekt het ertoe, aan de hand van de waarde van dat gedeel­te van de toeslagrechten de overeengekomen prijs voor de overdracht van alle toeslagrechten te bepalen.&#13;
47 In dat verband moet worden vastgesteld dat het de partij­en bij ontbreken van een andersluidende bepaling in veror­dening nr. 1782/2003 in beginsel vrij staat het bedrag van de financiële tegenprestatie voor de overdracht van de toeslag­rechten te bepalen.&#13;
48 In die omstandigheden is de beslissende vraag, of aan het litigieuze beding de wil van de partijen ten grondslag ligt om in hun onderlinge betrekkingen een deel van de toe­slagrechten die formeel zijn overgedragen toe te kennen aan de cedent, wat in strijd is met het bepaalde in verordening nr. 1782/2003, dan wel om aan de hand van de waarde van dat gedeelte van de toeslagrechten de voor de overdracht van alle toeslagrechten overeengekomen prijs te bepalen.&#13;
49 Het staat aan de verwijzende rechter om op basis van de feiten, die alleen hij kan beoordelen, vast te stellen wat het werkelijke oogmerk van de partijen was.&#13;
50 Uit een en ander volgt dat verordening nr. 1782/2003 al­dus moet worden uitgelegd, dat zij niet in de weg staat aan een contractueel beding als dat in het hoofdgeding, waarmee toeslagrechten definitief worden overgedragen en op grond waarvan de cessionaris, in zijn hoedanigheid van rechtheb­bende op de toeslagrechten, zonder beperking in de tijd ver­plicht is die rechten te activeren en de bedragen die hem op die grond worden uitbetaald geheel of gedeeltelijk over te dragen aan de cedent, mits een dergelijk beding niet tot doel heeft de cedent in staat te stellen een gedeelte van de door hem formeel overgedragen toeslagrechten te behouden, maar ertoe strekt, aan de hand van de waarde van dat ge­deelte van de toeslagrechten de overeengekomen prijs voor de overdracht van alle toeslagrechten te bepalen.&#13;
Kosten&#13;
51 Ten aanzien van de partijen in het hoofdgeding is de pro­cedure als een aldaar gerezen incident te beschouwen, zodat de nationale rechterlijke instantie over de kosten heeft te be­slissen. De door anderen wegens indiening van hun opmer­kingen bij het Hof gemaakte kosten komen niet voor ver­goeding in aanmerking.&#13;
Het Hof (Eerste kamer) verklaart voor recht:&#13;
Verordening (EG) nr. 1782/2003 van de Raad van 29 sep­tember 2003 tot vaststelling van gemeenschappelij­ke voorschriften voor regelingen inzake rechtstreekse steunverlening in het kader van het gemeenschappelijk land­bouwbeleid en tot vaststelling van bepaalde steunregelin­gen voor landbouwers en houdende wijziging van de ver­ordeningen (EEG) nr. 2019/93, (EG) nr. 1452/2001, (EG) nr. 1453/2001, (EG) nr. 1454/2001, (EG) nr. 1868/94, (EG) nr. 1251/1999, (EG) nr. 1254/1999, (EG) nr. 1673/2000, (EEG) nr. 2358/71 en (EG) nr. 2529/2001, moet aldus wor­den uitgelegd dat zij niet in de weg staat aan een contractu­eel beding als dat in het hoofdgeding, waarmee toeslagrech­ten definitief worden overgedragen en op grond waarvan de cessionaris, in zijn hoedanigheid van rechthebbende op de toeslagrechten, zonder beperking in de tijd verplicht is die rechten te activeren en de bedragen die hem op die grond worden uitbetaald geheel of gedeeltelijk over te dragen aan de cedent, mits een dergelijk beding niet tot doel heeft de cedent in staat te stellen een gedeelte van de door hem for­meel overgedragen toeslagrechten te behouden, maar ertoe strekt, aan de hand van de waarde van dat gedeelte van de toeslagrechten de overeengekomen prijs voor de overdracht van alle toeslagrechten te bepalen.&#13;
ondertekeningen&#13;
</content><legacyfootnotes>*Procestaal: Duits. &#13;
</legacyfootnotes><footnotes><footnote/></footnotes><auteurs/><published>2010-07-01 00:00:00</published><modified>2010-07-01 00:00:00</modified><editiondate>2010-07-01</editiondate><htmlpath>https://denhollander.info/artikel/8618</htmlpath></article>
</articles></edition>
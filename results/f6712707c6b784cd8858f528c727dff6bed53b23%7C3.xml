<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5242</id><udhid>UDH:TvAR/5242</udhid><titel>Loonstra / de minister van Landbouw, Natuurbeheer en Visserij (TvAR 1993/4604)</titel><searchwords><searchword>TvAR 3/1993</searchword><searchword>TvAR 1993/4604</searchword><searchword>UDH:TvAR/5242</searchword></searchwords><attachments><attachment><name>1993_nr 3_Rechtspraak_4604.pdf</name><extention>pdf</extention><url>https://denhollander.info/download/5177/ci</url></attachment></attachments><inleiding>Uitvoeringsbeschikking EEG-premie&#13;
rundvleesproducenten 1987, art. 5&#13;
&#13;
Het vereiste van oormerking vanaf het tijdstip&#13;
van aanmelding, dat er blijkens de toelichting&#13;
bij de Beschikking toe strekt identificatie van&#13;
het rund mogelijk te maken gedurende de&#13;
aanhoudperiode op het bedrijf, kan niet worden&#13;
geoordeeld in evenredige verhouding tot&#13;
het daarmee nagestreefde controledoel. Volgt&#13;
vernietiging wegens motiveringsgebrek.</inleiding><content>Uitspraak in de zaak van: P. Loonstra,&#13;
wonende te Surhuizum, gemeente&#13;
Achtkarspelen, verzoeker,&#13;
tegen&#13;
de minister van Landbouw, Natuurbeheer en&#13;
Visserij, zetelend te 's-Gravenhage, verweerder;&#13;
gemachtigde: mr.drs. H.G.J. Bouquet&#13;
1. Het verloop van de procedure&#13;
Bij brief, verzonden op 19 november 1991,&#13;
met kenmerk J. 9114216 II, heeft verweerder&#13;
verzoeker mededeling gedaan van zijn besluit&#13;
het bezwaar van verzoeker tegen na te melden&#13;
besluit van de directeur van de Directie Uitvoering&#13;
Regelingen van het Ministerie van&#13;
Landbouw en Visserij (hierna: de directeur)&#13;
gedeeltelijk ongegrond te verklaren, de met&#13;
die ongegrondverklaring samenhangende aanvragen van verzoeker om premie, als bedoeld&#13;
in de Uitvoeringsbechikking EEG-premie&#13;
rundvleesproducenten 1987 (Stcrt. 67, zoals&#13;
nadien gewijzigd; verder: de Beschikking), af&#13;
te wijzen en voor het overige de ingediende&#13;
aanvragen alsnog toe te wijzen.&#13;
Bij verzoekschrift, ingekomen ter griffie&#13;
op 18 december 1991, heeft verzoeker tegen&#13;
eerstvermeld besluit beroep ingesteld bij het&#13;
College. Daarbij heeft hij kennelijk beoogd te&#13;
vorderen dat het College het bestreden besluit&#13;
vernietigt en dat het bepaalt dat hem de gevraagde&#13;
premie alsnog in haar geheel zal worden&#13;
verleend.&#13;
Verweerder heeft op 13 maart 1992 een&#13;
verweerschrift, strekkend tot verwerping van&#13;
het beroep, ingediend en daarbij de op de zaak&#13;
betrekking hebbende stukken overgelegd.&#13;
Het College heeft de zaak behandeld ter&#13;
openbare terechtzitting van 3 juli 1992, waar&#13;
verzoeker in persoon en verweerder bij monde&#13;
van zijn gemachtigde hun standpunt nader&#13;
hebben toegelicht. Ter zitting heeft verzoeker&#13;
nog enkele stukken overgelegd.&#13;
2. De vaststaande feiten&#13;
Op grond van de gedingstukken en het verhandelde&#13;
ter terechtzitting staan de volgende&#13;
feiten en omstandigheden ten processe vast.&#13;
- Door middel van een op 29 april 1987&#13;
door hem ondertekend en door de districtbureauhouder&#13;
(hierna: DBH) ontvangen formu&#13;
lier heeft verzoeker 50 mannelijke runderen&#13;
met de oormerknummers AD 301 tot en met&#13;
350 aangemeld voor premie op basis van de&#13;
Beschikking. Verzoeker heeft daarbij onder&#13;
meer verklaard:&#13;
'- dat de aangemelde mannelijke runderen&#13;
voorzien zijn van bovenstaande, in het kader&#13;
van deze beschikking vereiste, oormerknummers&#13;
en op zijn bedrijf aanwezig zijn; - dat hij&#13;
de aangemelde mannelijke runderen&#13;
gedurende tenminste drie maanden na de dag&#13;
van deze aanmelding op zijn bedrijf zal houden&#13;
(deze verplichting geldt niet voor wat betreft&#13;
de aangemelde mannelijke runderen&#13;
waarvoor de premie aangevraagd wordt in de&#13;
periode 6 april tot 10 juli 1987);'&#13;
- Door middel van evenzoveel op 1 mei&#13;
1987 door hem ondertekende aanvraagformulieren&#13;
heeft verzoeker aanvragen ingediend&#13;
om premie voor de runderen met de oormerk&#13;
nummers AD 301 tot en met 312.&#13;
- Blijkens verklaringen van de Rijksdienst&#13;
voor Keuring van Vee en Vlees te Leeuwarden&#13;
(hierna: RVV) onder de betrokken aanvraagformulieren&#13;
zijn de desbetreffende runderen&#13;
op 1 mei 1987 geslacht en woog elk bij&#13;
slachting tenminste 200 kg.&#13;
- Op 1 juni 1987 heeft de Algemene In&#13;
spectiedienst van het Ministerie van Land&#13;
bouw, Natuurbeheer en Visserij (hierna: AID)&#13;
een onderzoek ingesteld op het bedrijf van&#13;
verzoeker. De controlerend ambtenaar heeft in&#13;
het ter zake opgemaakte bedrijfscontrolerapport&#13;
onder meer het volgende opgemerkt:&#13;
'- de aangemelde en op het bedrijf aanwezige&#13;
runderen bleken niet te zijn voorzien van de&#13;
vereiste oormerknummers.&#13;
- op het bedrijf waren op 1 juni 1987 aanwezig&#13;
in totaal 81 stuks mannelijke runderen in&#13;
de leeftijd van naar mijn schatting 3 - 1 6&#13;
maanden.&#13;
- op 1-5-1987 zijn 12 stuks mannelijke runde&#13;
ren afgevoerd naar het slachthuis. Volgens&#13;
verklaring van Loonstra heeft hij deze mannelijke&#13;
runderen tussen de stangen op het slacht&#13;
huis gemerkt met de oormerknummers AD&#13;
301 t/m AD 312 en de benodigde formulieren&#13;
ingevuld. Het betreft op dit bedrijf groepshuisvesting&#13;
en volgens Loonstra zijn de grote&#13;
re stieren in de box niet te benaderen. Daarom&#13;
heeft hij de praktische oplossing gevolgd om&#13;
bij het slachthuis de oormerken aan te bren&#13;
gen. Hij zegde mij toe de jongere dieren te&#13;
zullen merken.&#13;
- Ik heb nagegaan dat de 12 afgevoerde run&#13;
deren vanaf oktober 1986 op het bedrijf aan&#13;
wezig waren. Deze controle vond plaats&#13;
d.m.v. de gegevens van de Gezondheidsdienst&#13;
voor Dieren.'&#13;
- Door middel van een drietal op 1 juli&#13;
1987 door hem ondertekende aanvraagformulieren&#13;
heeft verzoeker aanvragen om premie&#13;
ingediend voor de runderen met de oormerknummers&#13;
AD 313 tot en met 315.&#13;
- Blijkens verklaringen van de RVV onder&#13;
de aanvraagformulieren ter zake van de runderen&#13;
met de oormerknummers AD 314 en&#13;
315 zijn die runderen op 3 juli 1987 geslacht&#13;
en woog elk bij slachting tenminste 200 kg.&#13;
Onder het aanvraagformulier ter zake van het&#13;
rund met het oormerknummer AD 313 ontbreekt&#13;
de vereiste RVV-verklaring.&#13;
- Door middel van evenzoveel door hem&#13;
ondertekende, doch ongedateerde aanvraagformulieren&#13;
heeft verzoeker aanvragen ingediend&#13;
om premie voor de runderen met de&#13;
oormerknummers AD 316 tot en met AD 324.&#13;
Blijkens verklaringen van de RVV onder&#13;
de betrokken aanvraagformulieren zijn de&#13;
desbetreffende runderen met de oormerknummers&#13;
AD 316 tot en met 318, AD 319 tot en&#13;
met 321 en AD 322 tot en met 324 op respec&#13;
tievelijk 10 juli 1987, 7 augustus 1987 en 14&#13;
augustus 1987 geslacht en woog elk bij slach&#13;
ting tenminste 200 kg.&#13;
- Door middel van evenzoveel op respec&#13;
tievelijk 9 maart 1988 en 4 juli 1988 door&#13;
hem ondertekende aanvraagformulieren heeft&#13;
verzoeker aanvragen om premie ingediend&#13;
voor onderscheidenlijk de runderen met de&#13;
oormerknummers AD 325 tot en met 349 en&#13;
het rund met het oormerknummer AD 350.&#13;
Verzoeker heeft daarbij telkens onder meer&#13;
verklaard dat hij het desbetreffende rund ten&#13;
minste drie maanden na de aanmelding ervan&#13;
bij de DBH op zijn bedrijf heeft gehouden.&#13;
- Blijkens verklaringen van de RVV onder&#13;
evenbedoelde aanvraagformulieren zijn de&#13;
runderen met de oormerknummers AD 325&#13;
tot en met 349 op 9 maart 1988 en het rund&#13;
met het oormerknummer AD 350 op 4 juli&#13;
1988 geslacht en woog elk bij slachting ten&#13;
minste 200 kg.&#13;
- Bij brief, verzonden op 27 december&#13;
1989, heeft de directeur verzoeker bericht dat&#13;
voormelde aanvragen om premie voor de run&#13;
deren met de oormerknummers AD 301 tot en&#13;
met 350 zijn afgewezen, omdat bij controle&#13;
door de A.I.D. is gebleken dat de runderen&#13;
niet vanaf het tijdstip van de aanmelding tot&#13;
en met de slachting in het oor waren voorzien&#13;
van een oormerk van de Gezondheidsdienst&#13;
voor Dieren.&#13;
- Tegen dit besluit heeft verzoeker bij een&#13;
op 8 januari 1990 door verweerder ontvangen&#13;
brief bezwaar gemaakt. Het bestreden besluit&#13;
is genomen naar aanleiding van dat bezwaar&#13;
schrift.&#13;
3. Het bestreden besluit en het standpunt van&#13;
verweerder&#13;
Het bestreden besluit is in het bijzonder gebaseerd&#13;
op de volgende overwegingen:&#13;
'De Uitvoeringsbeschikking EEG-premie&#13;
rundvleesproducenten 1987 geeft uitvoering&#13;
aan artikel 4 bis van Verordening (EEG) nr.&#13;
805/68 van de Raad van 27 juni 1968, houdende&#13;
een gemeenschappelijke ordening in de&#13;
sector rundvlees alsmede aan de overige in artikel&#13;
1 van die Beschikking genoemde EEGverordeningen.&#13;
De nationale regeling, voor&#13;
zover voor U van belang, houdt onder andere&#13;
in:&#13;
Een premie kan aan een producent slechts&#13;
worden verleend ter zake van een rund dat de&#13;
producent gedurende tenminste 3 maanden,&#13;
voorzien van een oormerk, op zijn bedrijf&#13;
heeft gehouden (artikel 3).&#13;
Een rund kan slechts worden aangemeld&#13;
indien het rund is voorzien van een oormerk&#13;
met registratienummer (artikel 5, eerste lid).&#13;
In afwijking van artikel 5, eerste lid, kan&#13;
bij een aanvraag tussen 10 juli 1987 en 1 januari&#13;
1988 en tussen 1 januari 1989 en 3 april&#13;
1989 gebruik woorden gemaakt van een gezondheidsdienstoormerk&#13;
in plaats van een&#13;
door de districtsbureauhouder afgegeven oormerk&#13;
(artikel 17, eerste lid).&#13;
De Algemene Inspectiedienst van het Ministerie&#13;
van Landbouw, Natuurbeheer en Visserij&#13;
houdt het toezicht op de naleving van de&#13;
regeling (artikel 14).&#13;
Mij is het volgende gebleken.&#13;
Op 29 april 1987 is Uw aanmelding voor&#13;
de premie voor de stieren met de oormerknummers&#13;
AD 301 t/m 350 ontvangen. Voor&#13;
de stieren met de oormerknummers&#13;
AD 301 t/m 312 (slachtdatum: 1 mei 1987),&#13;
AD 314 t/m 315 (slachtdatum: 3 juli 1987),&#13;
AD 316 t/m 318 (slachtdatum: 10 juli 1987),&#13;
AD 319 t/m 321 (slachtdatum: 7 augustus&#13;
1987), AD 322 t/m 324 (slachtdatum: 14 augustus&#13;
1987), AD 325 t/m 349 (slachtdatum:&#13;
9 maart 1988) en AD 350 (slachtdatum: 4 juli&#13;
1988) zijn uw volledig ingevulde premie-aanvragen&#13;
ontvangen.&#13;
Op 1 juni 1987 heeft er een controle door&#13;
de AID bij u op het bedrijf plaatsgevonden.&#13;
Tijdens deze controle bleek dat de aanwezige&#13;
runderen niet voorzien waren van oormerken&#13;
die zij volgens de aanmelding zouden dragen.&#13;
Voorts verklaarde u tegenover de AID-ambtenaar&#13;
dat de inmiddels afgevoerde stieren pas&#13;
op het slachthuis van de door de DBH afgegeven&#13;
oormerken werden voorzien. Strikt formeel&#13;
gezien werd dus niet voldaan aan de&#13;
oormerkverplichting. Echter, in de beginfase&#13;
van de regeling (tot 1 januari 1988), zijn met&#13;
name in verband met de gevaarlijkheid van de&#13;
stieren, door de RVV ook losse oormerken bij&#13;
de ter slacht aangeboden runderen geaccepteerd.&#13;
Ik ben dan ook van oordeel dat met betrekking&#13;
tot de dieren, die in 1987 zijn geslacht&#13;
en waarvan bij de slacht de oormerken&#13;
aanwezig waren (te weten: de stieren met de&#13;
oormerknummers AD 301 t/m 312 en AD 314&#13;
t/m 324), het hierboven genoemde verzuim&#13;
niet dient te leiden tot het verlies van uw recht&#13;
op premie voor die dieren.&#13;
Aangezien u met betrekking tot de laatstbedoelde&#13;
stieren ook aan de overige voorwaarden&#13;
heeft voldaan, wordt u de premie&#13;
daarvoor alsnog toegekend, met inachtneming&#13;
van het bepaalde in artikel 2, tweede lid&#13;
(maximaal premie voor 50 stuks per kalenderjaar).&#13;
Met de uitvoering van dit deel van deze&#13;
beschikking is de Directeur Uitvoering Regelingen&#13;
belast.&#13;
Op het aanvraagformulier betreffende de&#13;
stier met oormerknummer AD 313 ontbreekt&#13;
de vereiste RVV-verklaring, hetgeen ingevolge&#13;
artikel 9 van de regeling een toewijzing&#13;
van de premie in de weg staat. Daarbij zij opgemerkt&#13;
dat het de verantwoordelijkheid van&#13;
de aanvrager is voor een volledige invulling&#13;
van het aanvraagformulier zorg te dragen.&#13;
Met betrekking tot de aanvragen voor de&#13;
stieren, die eerst na 1 januari 1988 zijn geslacht,&#13;
bestaat geen grond om af te wijken van&#13;
het voorschrift dat de dieren vanaf de aanmelding&#13;
voorzien moeten zijn van het daarvoor&#13;
uitgereikte oormerk. Immers, men heeft in de&#13;
periode van begin april 1987 tot 1 januari&#13;
1988 voldoende gelegenheid gehad om de&#13;
stieren, die bij de inwerkingtreding van de regeling&#13;
te groot waren om ze nog zonder gevaar&#13;
te merken, te doen slachten en om jonge&#13;
stieren, bestemd om in 1988 te worden geslacht,&#13;
van een oormerk te voorzien. Derhalve&#13;
ben ik van oordeel dat voor de stieren, aangemeld&#13;
onder de oormerknummers AD 325 t/m&#13;
350, de premie-aanvragen afgewezen moeten&#13;
worden.&#13;
Gelet op de voorgaande overwegingen verklaar&#13;
ik uw bezwaren, voor zover zij betrekking&#13;
hebben op de premie-aanvragen voor de&#13;
stieren met de oormerknummers AD 313 en&#13;
AD 325 t/m 350, ongegrond en wijs ik uw&#13;
daarmee samenhangend verzoek af.'&#13;
In het verweerschrift heeft verweerder onder&#13;
meer nog de volgende uiteenzetting gegeven&#13;
van de achtergrond van de oormerkplicht van&#13;
de producent:&#13;
'Naast een stelsel voor stieren, die levend&#13;
worden geëxporteerd, is in Nederland, gebruik&#13;
makend van de in artikel 4 van de raadsverordening&#13;
geboden mogelijkheid, gekozen&#13;
voor een premietoekenning bij de slacht van&#13;
stieren. Bij die vorm van premietoekenning&#13;
kan afgeweken worden van de voorwaarde&#13;
dat de dieren duurzaam geïdentificeerd moeten&#13;
kunnen worden. In verband met de in artikel&#13;
7 van de commissieverordening voorgeschreven&#13;
controle, met name op de verplichting&#13;
dat de stieren ten minste 3 maanden op&#13;
het bedrijf van de producent moeten zijn gemest,&#13;
heeft de Nederlandse wetgever niettemin&#13;
voor een benadering gekozen, volgens&#13;
welke de voor de premie opgegeven stieren&#13;
geïdentificeerd kunnen worden.&#13;
De regeling houdt, voor zover hier van belang,&#13;
het volgende in. Om voor premie in aanmerking&#13;
te kunnen komen moet de producent&#13;
een aanvraag indienen met gebruikmaking&#13;
van een door hem volledig en naar waarheid&#13;
ingevuld, ondertekend en gedagtekend aanvraagformulier&#13;
(artikel 4, eerste lid). Een aanvraag&#13;
kan slechts worden ingediend ter zake&#13;
van een stier, die de producent bij de districtsbureauhouder&#13;
daartoe tevoren heeft aangemeld&#13;
op een door hem volledig en naar&#13;
waarheid ingevuld, ondertekend en gedagtekend&#13;
aanmeldingsformulier (artikel 4, tweede&#13;
lid). Een stier kan slechts worden aangemeld&#13;
indien het in het oor voorzien is van het in de&#13;
regeling voorgeschreven oormerk met registratienummer&#13;
(artikel 5, eerste lid).&#13;
Behoudens een uitzondering voor aanvragen,&#13;
ingediend in de periode van 6 april 1987&#13;
tot 10 juli 1987, moet de producent zich bij de&#13;
aanmelding ertoe verbinden het betreffende&#13;
rund, voorzien van het oormerk, gedurende&#13;
ten minste 3 maanden vanaf het tijdstip van de&#13;
aanmelding op zijn bedrijf te houden (artikel&#13;
5, tweede lid, eerste volzin). Bij de eigenlijke&#13;
premie-aanvraag moet hij verklaren dat hij het&#13;
betreffende rund voorzien van het oormerk&#13;
gedurende ten minste 3 maanden vanaf het&#13;
tijdstip van de aanmelding op zijn bedrijf&#13;
heeft gehouden (artikel 6, eerste lid, eerste&#13;
zinsnede). Blijkens artikel 6, tweede lid, moet&#13;
het rund ook nog bij de slacht voorzien zijn&#13;
van het oormerk. De Rijksdienst voor de keuring&#13;
van Vee en Vlees (RVV) moet nagaan of&#13;
aan die voorwaarde is voldaan. Ingevolge artikel&#13;
9 leidt het verzuim om de oormerkverplichting&#13;
na te leven ertoe dat geen premie&#13;
voor de betrokken stier wordt uitgekeerd.&#13;
De oormerkverplichting en de verplichting&#13;
om de dieren voorafgaande aan de aanhoudperiode&#13;
aan te melden strekken ertoe de controle&#13;
- hetzij administratief hetzij door middel&#13;
van een bedrijfsbezoek - op de naleving van&#13;
de verplichtingen, voortvloeiende uit de regeling,&#13;
mogelijk te maken.'&#13;
Voorts heeft verweerder in het verweerschrift&#13;
onder meer het volgende opgemerkt:&#13;
'Verzoeker lijkt te stellen dat de oormerking,&#13;
ongeacht de aanmeldingsdatum, eerst 3&#13;
maanden vóór de slacht behoeft te gebeuren.&#13;
Die stelling valt niet te rijmen met de regeling.&#13;
In artikel 5, tweede lid is uitdrukkelijk&#13;
bepaald dat de producent zich moet verplichten&#13;
het voor premie aangemelde rund voorzien&#13;
van het oormerk gedurende ten minste 3&#13;
maanden vanaf het tijdstip van de aanmelding&#13;
op zijn bedrijf te houden. Zijn mogelijke, overigens&#13;
ongestaafde stelling dat hij de stieren&#13;
na de AID-controle doch 3 maanden voor de&#13;
slacht heeft geoormerkt doet er niet aan af dat&#13;
de betrokken dieren niet vanaf de aanmelding&#13;
van het voorgeschreven oormerk waren voorzien.&#13;
Overigens lijkt de laatste stelling in tegenspraak&#13;
te zijn met hetgeen verzoeker in&#13;
zijn bezwaarschrift naar voren bracht. Daarin&#13;
stelde hij dat het in praktijk erop neer kwam&#13;
dat de meeste stieren bij de aflevering in de&#13;
slachthuizen voorzien werden van de onderwerpelijke&#13;
oormerken.'&#13;
4. Het standpunt van verzoeker&#13;
Ter ondersteuning van het beroep heeft verzoeker&#13;
- zakelijk weergegeven - het volgende&#13;
aangevoerd.&#13;
Hij erkent dat de betrokken runderen op&#13;
het tijdstip van de AID-controle niet waren&#13;
voorzien van de oormerken AD 301 tot en&#13;
met 350. Hij had de runderen echter nog niet&#13;
geoormerkt, omdat hij daartoe eerst vanaf drie&#13;
maanden voor de slacht was gehouden. De&#13;
AID-controleur heeft hem er niet op gewezen&#13;
dat hij de oormerken reeds had moeten inbrengen.&#13;
Het is hem niet duidelijk wat er met&#13;
de stier met het oormerk AD 313 is gebeurd.&#13;
5. De beoordeling van het geschil&#13;
Bij het bestreden besluit heeft verweerder de&#13;
aanvragen van verzoeker om premie voor de&#13;
runderen met de oormerknummers AD 301&#13;
tot en met 312 en AD 314 tot en met 324 alsnog&#13;
toegewezen, als gevraagd. In geschil is&#13;
derhalve nog de vraag of verweerder zich terecht&#13;
op het standpunt heeft gesteld dat verzoeker&#13;
geen aanspraak heeft op premie voor&#13;
de runderen met de oormerknummers AD 313&#13;
en AD 325 tot en met 350. Het College overweegt&#13;
dienaangaande als volgt.&#13;
Blijkens de bewoordingen van de Beschikking&#13;
en de toelichting daarbij, heeft Nederland&#13;
bij het vaststellen daarvan gebruik&#13;
gemaakt van de bij artikel 4 van Verordening&#13;
(EEG) nr. 468/87 geboden mogelijkheid om&#13;
de premie toe te kennen bij het slachten van&#13;
de dieren.&#13;
Ingevolge artikel 4, onder d, van die Verordening,&#13;
alsmede artikel 4 van Verordening&#13;
(EEG) nr. 859/87 dienen premie-aanvragen in&#13;
het raam van dat stelsel onder meer vergezeld&#13;
te gaan van het bewijs dat het rund waarvoor&#13;
toekenning van de premie wordt gevraagd, is&#13;
geslacht. Artikel 6, eerste lid, aanhef en onder&#13;
c, van de Beschikking, waarin is bepaald dat&#13;
een premie-aanvraag ten minste een verklaring&#13;
van de RVV dient te bevatten, waarin onder&#13;
meer de datum van slachting van het&#13;
betreffende rund is vermeld, strekt tot uitvoering&#13;
van die verordeningsvoorschriften. Vast&#13;
staat dat op de premie-aanvraag voor het rund&#13;
met het oormerknummer AD 313 de vereiste&#13;
RVV-verklaring ontbreekt. In die omstandigheden&#13;
was verweerder gehouden het bezwaar&#13;
van verzoeker tegen de afwijzing van de premie-&#13;
aanvraag voor dat rund ongegrond te verklaren.&#13;
Met betrekking tot de aanvragen van verzoeker&#13;
om premie voor de runderen met de&#13;
oormerknummers AD 325 tot en met 350&#13;
overweegt het College als volgt:&#13;
Ingevolge het bepaalde bij artikel 4 van&#13;
Verordening (EEG) nr. 468/87 - voor zover&#13;
hier van belang - komen in het onderhavige&#13;
stelsel van premietoekenning bij slacht, voor&#13;
premie in aanmerking de mannelijke runderen,&#13;
onafhankelijk van hun leeftijd, waarvan&#13;
het geslacht gewicht tenminste 200 kg bedraagt.&#13;
De aanvraag voor de premie moet naar&#13;
luidt van punt d) van dat artikel ten genoegen&#13;
van de bevoegde autoriteiten van de Lid-Staat&#13;
vergezeld gaan van een verklaring, waarin&#13;
wordt verklaard dat de producent het dier&#13;
heeft gemest en van het bewijs dat het dier,&#13;
waarvoor toekenning van de premie wordt gevraagd,&#13;
is geslacht. Ingevolge het bepaalde bij&#13;
artikel 7, derde lid, van Verordening (EEG)&#13;
nr. 859/87 heeft de controle ten aanzien van&#13;
voormelde verklaring met name betrekking op&#13;
de bedrijfsboekhouding en op de produktiemiddelen,&#13;
welke laatste van dien aard moeten&#13;
zijn, dat het mogelijk is het in de aanvraag&#13;
vermelde aantal dieren gedurende minstens&#13;
drie maanden op het betrokken bedrijf te mesten.&#13;
Deze in genoemde EEG-verordeningen&#13;
voorziene regeling van premietoekenning bij&#13;
de slacht is derhalve gebaseerd op het afleggen&#13;
van verklaringen en het leveren van bewijs,&#13;
alsmede op het verrichten van controle&#13;
achteraf.&#13;
De Beschikking voorziet evenwel in een&#13;
stelsel van aanmelding vooraf, alsmede aanvraag en controle, dat geënt is op het principale&#13;
regiem, bedoeld in artikel 2, eerste lid, van&#13;
Verordening (EEG) nr. 468/87, betreffende&#13;
toekenning van premie voor levende dieren.&#13;
In het midden kan blijven of de betrokken&#13;
voorschriften van de Beschikking zich verdragen&#13;
met voormelde bepalingen van Verordening&#13;
(EEG) nr. 468/87 en Verordening (EEG)&#13;
nr. 859/87, in onderling verband en samenhang&#13;
bezien. Zoals reeds is overwogen, onder&#13;
meer, in de aan deze uitspraak gehechte uitspraak&#13;
van het College van 5 juni 1992 in&#13;
zaaknr. 90/2936/060/014, kan volstaan worden&#13;
met het oordeel dat de Beschikkinggever,&#13;
door de vereisten te stellen, die gelden in het&#13;
premiestelsel voor levende dieren, verder is&#13;
gegaan, dan in het kader van het gekozen, afwijkende,&#13;
regiem van premietoekenning bij&#13;
het slachten redelijkerwijs gevergd mag worden.&#13;
Met name valt niet in te zien dat voor het&#13;
uitvoeren van controle, als bedoeld in artikel&#13;
7, derde lid van Verordening (EEG) nr.&#13;
859/87, noodzakelijk is dat de desbetreffende&#13;
runderen vanaf het tijdstip van een ingevolge&#13;
die verordening niet vereiste aanmelding ten&#13;
minste drie maanden op het bedrijf zijn gehouden&#13;
en dat controle, als in die bepaling bedoeld,&#13;
niet op andere, minder verstrekkende&#13;
wijze is te realiseren, dat thans wordt verlangd,&#13;
het aldus voor de toekenning van premie&#13;
bij de slacht geïntroduceerde aanhoudvereiste&#13;
kan dan ook niet worden geoordeeld&#13;
in evenredige verhouding tot het daarmee nagestreefde&#13;
controledoel te staan.&#13;
het bestreden besluit vindt terzake van de&#13;
voor premie aangemelde runderen met de oormerknummers&#13;
AD 325 tot en met 350 zijn&#13;
grond in de overweging dat verzoeker, blijkens&#13;
het hiervoor onder 2 vermelde AID-rapport,&#13;
niet heeft voldaan aan het vereiste om de&#13;
runderen vanaf het tijdstip van de aanmelding&#13;
van de door de DBH uitgereikte oormerken te&#13;
voorzien, bedoeld in artikel 5, eerste lid, van&#13;
de Beschikking, Blijkens de toelichting bij de&#13;
Beschikking strekt het oormerk vereiste ertoe&#13;
identificatie van het rund mogelijk te maken&#13;
gedurende vorenbedoelde aanhoudperiode op&#13;
het bedrijf. Nu laatstbedoeld aanhoudvereiste,&#13;
gelet op het vorenoverwogene, bij de beoordeling&#13;
van het onderhavige geval buiten beschouwing&#13;
moet blijven, dient het aldus&#13;
gemotiveerde vereiste van oormerking vanaf&#13;
het tijdstip van aanmelding, dit lot te delen.&#13;
In deze omstandigheden kan een verwijzing&#13;
naar de bepaling van artikel 5, eerste lid,&#13;
van de Beschikking niet gelden als een&#13;
draagkrachtige motivering van het bestreden&#13;
besluit. Dit brengt mee dat het bestreden besluit,&#13;
voorzover voormelde aanvragen betreffend,&#13;
wegens strijd met het in het algemeen&#13;
rechtsbewustzijn levend beginsel van behoorlijk&#13;
bestuur, dat wil dat een besluit rust op een&#13;
voldoende draagkrachtige motivering, in aanmerking&#13;
komt om te worden vernietigd met&#13;
toepassing van het bepaalde bij artikel 5, aanhef&#13;
en onder d, van de Wet administratieve&#13;
rechtspraak bedrijfsorganisatie.&#13;
Aan bespreking van de overige door verzoeker&#13;
tegen de bestreden beslissing aangevoerde&#13;
grieven komt het College derhalve niet&#13;
toe.&#13;
Een en ander leidt tot na te melden beslissing.&#13;
7. De beslissing&#13;
Het College:&#13;
- vernietigt het besluit van verweerder van&#13;
19 november 1991, met kenmerk J. 9114216&#13;
II, voor zover het betreft de afwijzing van de&#13;
aanvragen om premie voor de stieren met de&#13;
nummers AD 325 tot en met 350;&#13;
- bepaalt dat verweerder op het door ver&#13;
zoeker bij hem ingediende bezwaarschrift op&#13;
nieuw beslist, met inachtneming van hetgeen&#13;
bij deze uitspraak is overwogen;&#13;
- gelast dat verweerder aan verzoeker het&#13;
door hem gestorte griffierecht, ad f 150 (zeg&#13;
ge: éénhonderdvijftig gulden), vergoedt; en&#13;
- wijst af hetgeen meer of anders is gevor&#13;
derd.</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5242</htmlpath></article>
</articles></edition>
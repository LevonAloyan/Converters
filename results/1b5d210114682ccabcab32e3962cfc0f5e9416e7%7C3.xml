<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1998</searchword><id>4847</id><udhid>UDH:TvAR/4847</udhid><titel>Van Dordt tot Medler / Lucassen (TvAR 1998/4914)</titel><searchwords><searchword>TvAR 5/1998</searchword><searchword>TvAR 1998/4914</searchword><searchword>UDH:TvAR/4847</searchword></searchwords><attachments><attachment><name>1998_nr 5_Rechtspraak_4914.pdf</name><extention>pdf</extention><url>https://denhollander.info/download/4789/ci</url></attachment></attachments><inleiding>Pachtwet, art. 25&#13;
&#13;
De enkele omstandigheid dat de verpachter de eigendom van de verpachte grond is kwijtgeraakt, brengt nog niet mee dat daarmee ook zijn aanspraken met betrekking tot het melkquotum verloren zijn gegaan. Die aanspraken vinden immers hun grondslag in de (beëindiging van de) pachtovereenkomst. Door onteigening van de grond eindigt ook de betreffende pachtovereenkomst en dit impliceert dat de aanspraken van de verpachter met betrekking tot het eventueel met het verpachte samenhangende melkquotum verloren gaan. De daardoor voor de verpachter optredende schade is derhalve een gevolg van de onteigening en de verpachter heeft mitsdien in het kader van de onteigening recht op vergoeding daarvan. Niet verenigbaar daarmee is dat een verpachter zich voor die vergoeding niet alleen tot de onteigenaar kan wenden, maar ook of in plaats daarvan tot de (gewezen) pachter. Daarbij is niet van belang of de pachter in het kader van de onteigening al dan niet een vergoeding ter zake van het melkquotum heeft ontvangen. Hetgeen door de pachter met de onteigenaar is overeengekomen, kan geen afbreuk doen aan de rechten van de verpachter op een vergoeding wegens verlies van diens aanspraken met betrekking tot het melkquotum; de omstandigheid dat in het kader van de onteigening bij de bepaling van de schadeloosstelling voor de verpachter met die vergoeding geen rekening is gehouden, kan niet aan de pachter worden tegengeworpen. Niet valt in te zien dat de pachter jegens verpachtster zou handelen in strijd met redelijkheid en billijkheid door in overeenstemming met het resultaat van de door hem met de onteigenaar gevoerde onderhandelingen het melkquotum mee te nemen naar zijn nieuwe bedrijf.&#13;
Geen ongerechtvaardigde verrijking nu, zo al sprake is van verrijking van de pachter, deze niet ten koste van de verpachter is gegaan.</inleiding><content>Arrest in de zaak van:&#13;
mr Reindert Engelbert baron Van Dordt tot Medler, wonende te Vorden, appellant, procureur: mr I.P.A. van Heijst,&#13;
tegen&#13;
Joseph Gerardus Maria Lucassen, wonende te Boekelo, gemeente Enschede, geïntimeerde, procureur: mr J.M. Bosnak.&#13;
1. Het geding in eerste aanleg&#13;
De pachtkamer van het kantongerecht te Arn-hem heeft op 10 januari 1996 tussen partijen&#13;
een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
2. Het geding in hoger beroep&#13;
2.1. Appellant - hierna ook te noemen: van Dordt tot Medler - is bij exploit van 7 febru- ari 1996, met gelijktijdige dagvaarding van geïntimeerde - hierna ook te noemen: Lucas- sen - voor dit hof, in hoger beroep gekomen van voormeld vonnis, waarbij de vordering van Van Dordt tot Medler om Lucassen te veroordelen tot betaling van schadevergoe- ding is afgewezen.&#13;
2.2. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, Lucassen zal ver oordelen (samengevat) tot betaling van scha- devergoeding met bepaling dat de omvang van de schade zal worden opgemaakt bij staat en zal worden vereffend overeenkomstig de wet, alsmede tot vergoeding van de buitengerech- telijke incassokosten en tot vergoeding van rente, een en ander met veroordeling van Lucassen in de proceskosten van beide instan- ties.&#13;
2.3. Bij memorie van antwoord is verweer gevoerd met conclusie dat het hof het vonnis, waarvan beroep, zal bekrachtigen, zo nodig met wijziging van de gronden, en van Dordt tot Medler zal veroordelen in de kosten van het hoger beroep.&#13;
2.4. Nadat Lucassen bij akte nog een produc- tie in het geding had gebracht, hebben partijen de stukken aan het hof overgelegd ter fine van&#13;
3. De grieven&#13;
De grieven luiden:&#13;
I. Ten onrechte heeft de pachtkamer van het kantongerecht overwogen dat geen sprake kan zijn van betaling van een vergoeding voor de van het eigendomsrecht van appellant afhankelijke melkproductierechten, nu appel- lant/verpachter zijn eigendomsrecht door onteigening per 23 juli 1991 heeft verloren, en dat zulks niet anders zou zijn geweest indien appellant/verpachter de eigendom door ver koop (overdracht) zou hebben verloren.&#13;
II. Ten onrechte heeft de pachtkamer van het&#13;
kantongerecht - "ten overvloede" - overwo-gen dat appellant een volledige schadevergoe-ding in het kader van de onteigening van (onder meer) het gepachte heeft ontvangen en (ook) daarom geen aanspraak jegens geïnti-meerde meer zou hebben op verrekening/ver-goeding van de waarde van de met het ge-pachte samenhangende melkproductierechten.&#13;
III. Ten onrechte is de pachtkamer van het kantongerecht er (kennelijk) van uitgegaan dat in de volledige schadevergoeding die appellant in het kader van de onteigening van onder meer het gepachte van de gemeente heeft ontvangen, tevens een vergoeding van de waarde van de met het gepachte verbonden melkproductierechten was begrepen (waar door appellant/verpachter ter zake ook geen "eigen" aanspraak jegens geïntimeerde/pach- ter meer zou hebben.&#13;
IV. Ten onrechte is de pachtkamer van het kantongerecht - zonder motivering - geheel voorbijgegaan aan de (subsidiaire) stelling zij- dens appellant/verpachter, te weten dat geïnti- meerde heeft gehandeld c.q. handelde in strijd met de redelijkheid en billijkheid die hem in de pachtverhouding met appellant jegens appellant betaamt, nu hij zich het gedeelte van het melkquotum dat uitsluitend aan hem is toegekend omdat hij in/sedert 1983 kon beschikken over de pachtgrond van appellant, zonder overleg met appellant heeft toegeigend- en heeft "meegenomen" naar zijn nieuwe melkveehouderijbedrijf te Boekelo, zonder daarbij de aanspraak van appellant als ver pachter op het evenredig gedeelte van dit melkquotum in acht te nemen.&#13;
V. Ten onrechte is de pachtkamer van het kan tongerecht - zonder motivering - geheel voorbijgegaan aan de (meer subsidiaire) stel- ling zijdens appellant/verpachter, te weten dat geïntimeerde ongerechtvaardigd is verrijkt ten koste van appellant door bij de beëindiging van de pachtverhouding met appellant en de verkoop van zijn melkveehouderijbedrijf aan de gemeente Duiven het gehele melkquotum "mee te nemen" naar zijn nieuwe melkvee- houderijbedrijf te Boekelo en daarbij de aan spraak van appellant op (de waarde van) een evenredig gedeelte van dit melkquotum geheel te negeren.&#13;
VI. Ten onrechte heeft de pachtkamer van het&#13;
kantongerecht de vorderingen in eerste aanleg van appellant afgewezen en appellant veroor-deeld in de proceskosten.&#13;
4. De vaststaande feiten&#13;
In hoger beroep kan van de volgende, als erkend of niet (voldoende) betwist, vaststaan-de feiten worden uitgegaan:&#13;
- tussen Van Dordt tot Medler als verpachter en Lucassen als pachter heeft een pachtover- eenkomst bestaan met betrekking tot een oppervlakte grasland, kadastraal bekend gemeente Duiven, sectie D, nr. 159 ged., groot 3.86.60 ha;&#13;
- Lucassen gebruikte de betreffende grond in het kader van de exploitatie van het toen ter plaatse door hem geëxploiteerde melkveehou- derij;&#13;
- op 19 december 1990 heeft Lucassen met de gemeente Duiven een overeenkomst gesloten waarbij hij zijn eigen grond (met de daarop staande gebouwen) ter grootte van 6.72.42 ha aan de gemeente heeft verkocht en waarbij voorts een beëindiging van de pacht werd overeengekomen met betrekking tot vorenge- noemde 3.86.60 ha alsmede met betrekking tot andere door hem (van derden) gepachte gronden;&#13;
- het notarieel transport van de door Lucas- sen verkochte onroerende zaken vond plaats op 21 februari 1991;&#13;
- het perceel, kadastraal bekend gemeente Duiven, sectie D, nr. 159, waarvan voormelde 3.86.60 ha deel uitmaakte, was in totaal groot 6.69.80 ha en ten behoeve van daarop te reali- seren woningbouw is van dat perceel ten name van de gemeente Duiven de onteigening uitgesproken bij vonnis van de arrondisse- mentsrechtbank te Arnhem van 16 mei 1991, welk vonnis in de daartoe bestemde openbare registers is ingeschreven op 23 juli 1991;&#13;
- krachtens voormelde inschrijving is ge noemde pachtovereenkomst tussen partijen geëindigd;&#13;
- Lucassen heeft het gehele, met het door hem destijds in Duiven gexploiteerde melkveebe- drijf samenhangende, melkquotum behouden en heeft dat "meegenomen" naar zijn nieuwe melkveehouderijbedrijf in Boekelo, terwijl hij tevens nog 236.349 kilogram melkquotum heeft bij gekocht;&#13;
- in de in het kader van voormelde onteige-ning van perceel Duiven, sectie D, nr. 159, aan Van Dordt tot Medler toegekende schadeloos-stelling is niet begrepen een vergoeding ter zake van met het litigieuze pachtobject samenhangend melkquotum als zodanig.&#13;
5. De beoordeling van het geschil in&#13;
hoger beroep&#13;
5.1. De in artikel 25 van de Pachtwet neerge- legde verplichtingen van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen medebrengen dat het hem niet vrijstaat bij het einde van de pacht of gedurende de looptijd daarvan de grond aan de verpachter op te leveren zonder deze in de gelegenheid te stellen tevens de daarmee samenhangende hoeveelheid heffingvrije melk te verwerven.&#13;
5.2. De enkele omstandigheid dat de verpach- ter na verkoop of anderszins de eigendom van de verpachte grond is kwijtgeraakt, brengt nog niet mede dat daarmede ook zijn aanspra- ken met betrekking tot het melkquotum ver- loren zijn gegaan. Die aanspraken vinden immers hun grondslag in de (beëindiging van de) pachtovereenkomst en niet in het al dan niet eigenaar zijn van het betreffende object. Van Dordt tot Medler komt dan ook terecht op tegen de kennelijk van een andere veron- derstelling uitgaande overweging van de pachtkamer van het kantongerecht in het von- nis, waarvan beroep, en grief I is in zoverre gegrond. Dit laatste brengt op zichzelf echter nog niet mede dat het vonnis a quo reeds daarom moet worden vernietigd.&#13;
5.3. Door onteigening van verpachte grond eindigt ook de betreffende pachtovereen- komst en dit impliceert dat de aanspraken van de verpachter met betrekking tot het eventu- eel met het verpachte samenhangende melk quotum verloren gaan. De daardoor voor de verpachter optredende schade is dan ook een schade die als een rechtstreeks en noodzake- lijk gevolg van de onteigening moet worden aangemerkt. Dit brengt mee dat de verpachter in het kader van de onteigening (en dus even zeer in het kader van aan die onteigening voorafgaande onderhandelingen inzake een&#13;
eventuele minnelijke regeling) aanspraak kan maken op een vergoeding van die schade. Het hof verwijst te dezen ook naar het arrest van de Hoge Raad van 24 april 1996, gepubliceerd in Rechtspraak van de Week 1996 nr 103 C.&#13;
5.4. Naar het oordeel van het hof zou het met voormeld arrest van de Hoge Raad onverenig- baar zijn dat een verpachter voor een vergoe- ding wegens het verlies van zijn aanspraken met betrekking tot het melkquotum zich niet alleen tot de onteigenaar kan wenden maar ook of in plaats daarvan tot de (gewezen) pachter. Zulks ook omdat het verlies van bedoelde aanspraken niet (zoals bijvoorbeeld bij wanprestatie of uitoefening van het voor- keursrecht)is gelegen in een gebeurtenis waar bij de pachter betrokken is geweest.&#13;
Grief I is voor het overige dan ook onge-grond.&#13;
5.5. Voor het al dan niet bestaan van een gehoudenheid van Lucassen om aan Van Dordt tot Medler een vergoeding vanwege het verlies van diens aanspraken inzake het melk quotum te betalen is niet relevant of in de schadeloosstelling, die laatstgenoemde in het kader van de onteigening heeft ontvangen, al dan niet een vergoeding ter zake van dat melkquotum was begrepen. De eventuele omstandigheid dat zulks niet het geval is, doet immers aan het hiervoor onder 5.4. en 5.5. overwogene niets af.&#13;
De grieven II en III behoeven mitsdien geen bespreking.&#13;
5.6. Hetgeen na deswege gevoerde onderhan- delingen door Lucassen met de gemeente Duiven is overeengekomen kon op zichzelf geen afbreuk doen - en deed ook geen afbreuk - aan de rechten van Van Dordt tot Medler op een vergoeding wegens het verlies van zijn aanspraken met betrekking tot het met de onteigende grond samenhangende melkquotum. Laatstgenoemde had, zoals uit het hierboven overwogene volgt, in het kader van de onteigening recht op die vergoeding; de eventuele omstandigheid dat in de onteige- ningsprocedure daarmee bij de bepaling van de aan hem toekomende schadeloosstelling geen rekening is gehouden, kan niet aan Lucassen worden tegengeworpen. Niet valt in te zien, dat Lucassen - die in de door hem met de gemeente Duiven gevoerde onderhandelin-&#13;
gen het melkquotum heeft betrokken - jegens Van Dordt tot Medler zou handelen in strijd met redelijkheid en billijkheid door in over-eenstemming met het resultaat van die onder-handelingen het litigieuze melkquotum mee te nemen naar zijn nieuwe bedrijf. Grief IV is derhalve ongegrond. 5.7. Het hof kan Van Dordt tot Medler evenmin volgen in diens betoog dat sprake is van ongerechtvaardigde verrijking van Lucassen ten koste van Van Dordt tot Medler. Immers, zo al sprake is van verrijking van Lucassen, dan is deze niet ten koste van Van Dordt tot Medler gegaan nu deze niet daardoor is benadeeld. De benadeling van Van Dordt tot Medler is, naar uit het vorenoverwogene volgt, veroorzaakt door het feit dat hij van de gemeente Duiven geen schadeloosstelling voor het verlies van zijn aanspraken met betrekking tot het melkquotum heeft ontvangen. Ook grief V faalt.&#13;
5.10. Het hiervoor overwogene impliceert dat de pachtkamer van het kantongerecht terecht de vordering van Van Dordt tot Medler heeft afgewezen en eveneens terecht hem heeft ver-oordeeld in de proceskosten. Ook grief VI kan geen doel treffen.&#13;
6. Slotsom&#13;
Het vonnis, waarvan beroep, moet met wijzi-ging van de gronden als hiervoor overwogen worden bekrachtigd en Van Dordt tot Medler moet als de ook in hoger beroep in het onge-lijk gestelde partij worden veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep: Bekrachtigt het door de pachtkamer van het kantongerecht te Arnhem tussen partijen gewezen vonnis van 10 januari 1996, waarvan beroep, zulks met wijziging van de gronden als hiervoor overwogen.&#13;
Veroordeelt Van Dordt tot Medler in de in hoger beroep tussen partijen gevallen proces-kosten, aan de zijde van Lucassen tot heden begroot op ƒ 420,- voor verschotten en ƒ 2.500,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1998-05-01 00:00:00</published><modified>1996-10-22 00:00:00</modified><editiondate>1998-05-01</editiondate><htmlpath>https://denhollander.info/artikel/4847</htmlpath></article>
</articles></edition>
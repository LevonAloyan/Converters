<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8401</id><udhid>UDH:TvAR/8401</udhid><titel>Beelaerts van Blokland/Dimmendaal (TvAR 2010/5565)</titel><searchwords><searchword>TvAR 3/2010</searchword><searchword>TvAR 2010/5565</searchword><searchword>UDH:TvAR/8401</searchword></searchwords><attachments><attachment><name>TvAR2010-3_9_rechtspraak_5565.pdf</name><extention>pdf</extention><url>https://denhollander.info/download/7527/ci</url></attachment></attachments><inleiding>Pacht&#13;
Het uitgangspunt van de vaste rechtspraak van dit hof met&#13;
betrekking tot het melkquotum is dat met de totale in 1984&#13;
duurzaam aan de melkveehouderij dienstbare grond melkquotum&#13;
is gaan samenhangen, in dit geval dus met 17.11&#13;
ha. Indien de pacht wordt beëindigd, ontstaat volgens dezelfde&#13;
rechtspraak op het moment van die beëindiging een&#13;
aanspraak van de verpachter op oplevering van een evenredig&#13;
gedeelte van het met het oorspronkelijk gepachte samenhangende&#13;
quotum, waartegenover de pachter aanspraak&#13;
kan maken op vergoeding van in beginsel de helft van de&#13;
waarde van dat gedeelte. Voorts geldt volgens vaste rechtspraak&#13;
van dit hof het uitgangspunt dat indien een pachter&#13;
– zonder toestemming van de verpachter – tijdens de looptijd&#13;
van de pachtovereenkomst het met het gepachte samenhangende&#13;
quotum geheel of gedeeltelijk verkoopt, de verpachter&#13;
de gevolgen van nietnakoming op de voet van het&#13;
eerste lid onder a van art. 6:80 Burgerlijk Wetboek reeds op&#13;
het moment van verkoop kan doen intreden. [..]Op een&#13;
pachter rust geen zelfstandige verbintenis om het met het&#13;
gepachte samenhangende melkquotum op zijn naam te&#13;
(ver)krijgen. Op een pachter rust enkel de verbintenis om&#13;
bij gelegenheid van het einde van de pacht bedoeld quotum&#13;
aan de verpachter ter beschikking te stellen. Hetgeen voorafgaand&#13;
aan de opeisbaarheid van die verbintenis geschiedt,&#13;
heeft slechts gevolgen voor zover aan de eisen van art. 6:80&#13;
BW is voldaan.</inleiding><content>1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van de vonnissen van 22 augustus 2007 en 16 april&#13;
2008, die de pachtkamer van de rechtbank Zutphen, sector&#13;
kanton, locatie Terborg, telkens afzonderlijk tussen appellanten&#13;
(hierna tezamen: Beelaerts van Blokland, mannelijk&#13;
enkelvoud, en afzonderlijk F.F.A. Beelaerts van Blokland en&#13;
P.A. Beelaerts van Blokland) als eisers en geïntimeerde&#13;
(hierna: Dimmendaal) als gedaagde heeft gewezen. Van de vonnissen van 16 april 2008 is een fotokopie aan dit arrest&#13;
gehecht.&#13;
2. Het geding in hoger beroep&#13;
2.1. Beelaerts van Blokland heeft bij exploten van 15 mei&#13;
2008 Dimmendaal aangezegd van de vonnissen van 16&#13;
april 2008 in hoger beroep te komen, met dagvaarding van&#13;
Dimmendaal voor dit hof. Hij heeft daarbij geconcludeerd&#13;
tot vernietiging van het bestreden vonnis en toewijzing van&#13;
de vorderingen van Beelaerts van Blokland.&#13;
2.2. Bij memorie van grieven, tevens houdende wijziging&#13;
van eis, heeft Beelaerts van Blokland zes grieven tegen de&#13;
bestreden vonnissen aangevoerd en toegelicht en heeft hij&#13;
geconcludeerd dat het hof, bij uitvoerbaar bij voorraad verklaard&#13;
arrest,&#13;
1. De pachtovereenkomst tussen partijen zal ontbinden met&#13;
ingang van de dag waarop dit arrest wordt gewezen, althans&#13;
met ingang van een in goede justitie door de pachtkamer te&#13;
bepalen datum;&#13;
2. Dimmendaal zal veroordelen om het gepachte te ontruimen&#13;
en te verlaten, en geheel vrij van gebruik door derden&#13;
en in goede staat aan Beelaerts van Blokland op te leveren,&#13;
met ingang van de dag waarop sinds de betekening van dit&#13;
arrest twee weken zijn verstreken;&#13;
3. Dimmendaal zal veroordelen tot vergoeding van 50%&#13;
van de waarde van het melkquotum dat met het gepachte&#13;
heeft samengehangen, welke waarde dient te worden bepaald&#13;
naar de dag waarop Dimmendaal dit quotum definitief&#13;
aan een derde heeft overgedragen;&#13;
4. Dimmendaal zal veroordelen tot het in het geding brengen&#13;
van stukken waaruit kan worden opgemaakt (1) hoeveel&#13;
melkquotum, met welk vetpercentage, eind 2003 met&#13;
het gepachte samenhing en (2) met ingang van welke&#13;
datum hij het met het gepachte samenhangende melkquotum&#13;
heeft ‘verhuurd’ (lees: definitief overgedragen), en tot&#13;
het in het geding brengen van een recente opgave van het&#13;
Productschap Zuivel inzake de omvang van het thans op&#13;
zijn naam staande melkquotum;&#13;
een en ander met veroordeling van Dimmendaal in de kosten&#13;
van de procedure, zowel in eerste aanleg als in hoger beroep.&#13;
2.3. Bij memorie van antwoord, tevens houdende verzet&#13;
wijziging van eis, heeft Dimmendaal de grieven bestreden&#13;
en verweer gevoerd, een aantal producties in het geding gebracht&#13;
en geconcludeerd dat het hof het verzet tegen de wijziging&#13;
van eis gegrond zal verklaren, Beelaerts van Blokland&#13;
niet-ontvankelijk zal verklaren in het door hem ingestelde&#13;
hoger beroep, althans het bestreden vonnis, zonodig met&#13;
wijziging van gronden, zal bekrachtigen, met veroordeling&#13;
van Beelaerts van Blokland in de kosten van het hoger beroep.&#13;
2.4. Vervolgens is een schriftelijk pleidooi gehouden waarbij&#13;
partijen pleitnotities in het geding hebben gebracht. Beelaerts&#13;
van Blokland heeft toen tevens een akte houdende wijziging&#13;
van eis genomen.&#13;
2.5. Tot slot hebben partijen de stukken voor het wijzen&#13;
van arrest aan het hof overgelegd en heeft het hof arrest bepaald.&#13;
3. De vaststaande feiten&#13;
Op grond van hetgeen enerzijds is gesteld en anderzijds erkend&#13;
dan wel niet of onvoldoende weersproken en op&#13;
grond van de in zoverre niet bestreden inhoud van overgelegde&#13;
producties, staan de volgende feiten vast.&#13;
3.1. Tussen F.F.A. Beelaerts van Blokland en Dimmendaal is&#13;
een pachtovereenkomst van kracht met betrekking tot het&#13;
perceel, kadastraal bekend gemeente Bronckhorst, sectie B,&#13;
nummer 1566, ter grootte van 9.70.80 ha. Tussen P.A.&#13;
Beelaerts van Blokland en Dimmendaal is een pachtovereenkomst&#13;
van kracht met betrekking tot het perceel, kadastraal&#13;
bekend gemeente Doetinchem, sectie B, nummer&#13;
2447, ter grootte van 1.65.30 ha. Voorheen verpachtte&#13;
Beelaerts van Blokland de percelen aan de vader van Dimmendaal,&#13;
T.G. Dimmendaal (hierna: Dimmendaal senior).&#13;
Dimmendaal senior had een melkveehouderij die hij in&#13;
2001 heeft beëindigd.&#13;
3.2. In het referentiejaar 1983 beschikte Dimmendaal senior&#13;
over een bedrijfsoppervlakte van 17.11 ha. In 1984&#13;
heeft Dimmendaal senior melkquotum op zijn naam gekregen.&#13;
Hij heeft later driemaal 20.000 kg melkquotum bijgekocht.&#13;
3.3.Wat het perceel van F.F.A. Beelaerts van Blokland betreft,&#13;
is Dimmendaal bij vonnis van de pachtkamer te Terborg&#13;
van 12 maart 2002 in de plaats van zijn vader gesteld.&#13;
Partijen hebben ter zake op 24 mei 2006 een pachtwijzigingsovereenkomst&#13;
gesloten die is goedgekeurd door de&#13;
Grondkamer. Wat het perceel van P.A. Beelaerts van Blokland&#13;
betreft, is Dimmendaal bij wijzigingsovereenkomst van&#13;
1 mei 2002 in de plaats van zijn vader gesteld. Deze overeenkomst&#13;
is op 5 december 2002 door Grondkamer Oost&#13;
goedgekeurd. Het melkquotum&#13;
is nooit op naam van Dimmendaal gesteld.&#13;
3.4. Blijkens een bericht van de Centrale Organisatie Superheffing&#13;
(hierna: COS) van 31 maart 2003 stond op&#13;
naam van Dimmendaal senior een quotum van 221.940 kg&#13;
geregistreerd met een vetpercentage van 4,15%.&#13;
3.5. Bij brief van 28 mei 2003 heeft mr. D. Teeuwsen, rentmeester&#13;
voor Dimmendaal en zijn vader (hierna: Teeuwsen),&#13;
aan Ing. P.K. Witte, rentmeester voor Beelaerts van&#13;
Blokland, het volgende geschreven, voor zover thans van&#13;
belang:&#13;
“Namens onze opdrachtgever de heer T.G. Dimmendaal te&#13;
Hummelo doe ik u hierbij het verzoek toekomen medewerking&#13;
te verlenen aan de verkoop van diens gehele melkquotum.&#13;
Op grond van de bestaande pachtverhouding met&#13;
Beelaerts van Blokland CS. belopen de aanspraken van de&#13;
verpachter in casu 73.662 kg; [221.940 kilogram : 17 11 ha&#13;
= 12.971 kg. Per ha; pachtareaal Beelaerts 11.35.81 ha;&#13;
11.35.80 ha x 12.971 kg. = 147.325 kg. X 50% = 73.662&#13;
kg.] één en ander volgens de bij dit schrijven gevoegde bijlagen.&#13;
Om het melkquotum te kunnen verkopen lijkt eenmalige&#13;
[onder-] verpachting de meest aangewezen weg.”&#13;
3.6. Bij brief van 18 juni 2003 heeft Teeuwsen aan Witte&#13;
laten weten dat het melkquotum van 60.000 kg dat Dimmendaal&#13;
later had gekocht, buiten de berekeningen diende&#13;
te blijven.&#13;
3.7. Bij brief van 23 juli 2003 heeft Witte gereageerd. Naast&#13;
verzoeken om gegevens, ging hij uit van een bedrijfsareaal&#13;
van 15.20 ha waarmee melkquotum was gaan samenhangen.&#13;
3.8. Teeuwsen en Witte hebben hun correspondentie vervolgd.&#13;
Bij brief van 6 november 2003 heeft Witte namens&#13;
Beelaerts van Blokland onder meer laten weten dat Beelaerts&#13;
van Blokland met de verkoop van het melkquotum instemde&#13;
onder voorbehoud dat Dimmendaal afstand deed&#13;
van de pachtrechten van de percelen grond van Beelaerts&#13;
van Blokland. Bij brief van 28 januari 2004 heeft Teeuwsen&#13;
gereageerd. Hij heeft meegedeeld dat Dimmendaal het&#13;
voorstel tot verkoop van melkquotum introk en “Als pachter&#13;
zal hij waken voor de belangen van de verpachters met&#13;
name voor wat betreft de eventuele opleveringsverplichting&#13;
van het melkquotum bij het mogelijk einde van de pacht&#13;
onder de vigeur van de alsdan geldende regels.”&#13;
3.9. Het melkquotum is daarna op enig moment op naam&#13;
gezet van P.T.M. van Warmerdam (hierna: Van Warmerdam).&#13;
Deze heeft op 15 februari 2007 schriftelijk verklaard:&#13;
“Hierbij verklaar ik dat door mij tijdelijk gehuurd is een&#13;
partij melkquotum van de heer T.G. Dimmendaal te Hummelo.&#13;
Het gaat om 161.940 kg. melkquotum met 6.721 kg.&#13;
vet welke eigendom is van de heer Dimmendaal.&#13;
De heer Dimmendaal kan volledig beschikken over het&#13;
melkquotum en kan bij het einde van de huur bepalen of&#13;
het melkquotum naar zichzelf of naar een door hem aan te&#13;
wijzen derde persoon overgedragen moet worden.”&#13;
4. De motivering van de beslissing in hoger beroep&#13;
4.1. Bij gelegenheid van het schriftelijk pleidooi heeft Beelaerts&#13;
van Blokland zijn eis onder 3 en 4 gewijzigd in die zin&#13;
dat het hof:&#13;
3. Dimmendaal zal veroordelen tot vergoeding van 50%&#13;
van de waarde van het melkquotum dat met het gepachte&#13;
heeft samengehangen, welke waarde dient te worden bepaald&#13;
naar de dag waarop de vader van Dimmendaal dit&#13;
quotum definitief aan een derde heeft overgedragen;&#13;
4. Dimmendaal zal veroordelen tot het in het geding brengen&#13;
van stukken waaruit kan worden opgemaakt (1) hoeveel&#13;
melkquotum, met welk vetpercentage, eind 2003 met&#13;
het gepachte samenhing en (2) met ingang van welke&#13;
datum zijn vader het met het gepachte samenhangende&#13;
melkquotum heeft ‘verhuurd’ (lees: definitief overgedragen),&#13;
en tot het in het geding brengen van een recente opgave&#13;
van het Productschap Zuivel inzake de omvang van&#13;
het thans op zijn naam staande melkquotum.&#13;
4.2. Beelaerts van Blokland heeft in eerste aanleg - na wijziging&#13;
van eis - kort samengevat gevorderd dat Dimmendaal&#13;
aantoont dat het melkquotum aan hem is blijven toebehoren&#13;
en op zijn naam staat, subsidiair dat de pachtovereenkomst&#13;
zal worden ontbonden en dat Beelaerts van Blokland&#13;
aanspraak heeft op schadevergoeding, te stellen op een bedrag&#13;
van € 219.900. De pachtkamer in eerste aanleg heeft&#13;
alle vorderingen afgewezen.&#13;
4.3. Het hoger beroep van Beelaerts van Blokland richt zich&#13;
hiertegen. De grieven van zowel F.F.A. Beelaerts van Blokland&#13;
als P.A. Beelaerts van Blokland zijn (vrijwel) gelijkluidend&#13;
en lenen zich voor gezamenlijke bespreking. Bij die&#13;
bespreking zal het hof voorlopig uitgaan van de bij memorie&#13;
van grieven en bij pleidooi gewijzigde eis.&#13;
4.4. Het uitgangspunt van de vaste rechtspraak van dit hof&#13;
met betrekking tot het melkquotum is dat met de totale in&#13;
1984 duurzaam aan de melkveehouderij dienstbare grond&#13;
melkquotum is gaan samenhangen, in dit geval dus met&#13;
17.11 ha. Indien de pacht wordt beëindigd, ontstaat volgens&#13;
dezelfde rechtspraak op het moment van die beëindiging&#13;
een aanspraak van de verpachter op oplevering van een&#13;
evenredig gedeelte van het met het oorspronkelijk gepachte&#13;
samenhangende quotum, waartegenover de pachter aanspraak&#13;
kan maken op vergoeding van in beginsel de helft&#13;
van de waarde van dat gedeelte. Voorts geldt volgens vaste&#13;
rechtspraak van dit hof het uitgangspunt dat indien een&#13;
pachter – zonder toestemming van de verpachter – tijdens&#13;
de looptijd van de pachtovereenkomst het met het gepachte&#13;
samenhangende quotum geheel of gedeeltelijk verkoopt, de&#13;
verpachter de gevolgen van nietnakoming op de voet van&#13;
het eerste lid onder a van art. 6:80 Burgerlijk Wetboek&#13;
reeds op het moment van verkoop kan doen intreden. Dit&#13;
is wat Beelaerts van Blokland kennelijk met zijn vorderingen&#13;
1 tot en met 3 beoogt.&#13;
4.5. Voor toewijzing van die vorderingen is vereist dat aan&#13;
alle voorwaarden van voornoemd artikellid is voldaan. Dat&#13;
is niet het geval. Dimmendaal heeft immers gemotiveerd&#13;
betwist dat hij niet in staat zal zijn bij het einde van de&#13;
pachtovereenkomst het met de pacht samenhangende melkquotum&#13;
aan Beelaerts van Blokland terug te leveren. Hij&#13;
heeft daartoe onder meer een verklaring van Van Warmerdam&#13;
overgelegd waaruit volgt dat Van Warmerdam het aan&#13;
Dimmendaal senior toebehorende melkquotum zal terugleveren&#13;
“bij het einde van de huur”. Ook heeft Dimmendaal&#13;
steeds laten weten open te staan voor overleg en/of verkoop&#13;
aan een derde van het melkquotum en dat hij ieder moment&#13;
over het quotum kan beschikken. Ter illustratie hiervan&#13;
wijst het hof op het slot van de brief van 28 januari&#13;
2004 (rov. 3.8) en randnummer 16 van het schriftelijk pleidooi.&#13;
Een en ander heeft Beelaerts van Blokland niet weersproken.&#13;
Het staat dus niet vast dat - bij de reguliere beëindiging&#13;
van de pachtovereenkomst - nakoming zonder tekortkoming&#13;
onmogelijk zal zijn zoals het eerste lid onder a&#13;
van art. 6:80 BW verlangt. Beelaerts van Blokland - op wie&#13;
de bewijslast rust - heeft dat ook niet nader onderbouwd.&#13;
Het recht om, voordat zijn aanspraak op oplevering van een&#13;
evenredig gedeelte van het met het oorspronkelijk gepachte&#13;
samenhangende quotum opeisbaar is, reeds de ontbinding&#13;
van de pachtovereenkomst in te roepen en waardevergoeding&#13;
te vorderen, komt aan Beelaerts van Blokland dus niet&#13;
toe.&#13;
4.6 Het beroep van Beelaerts van Blokland op de uitspraak&#13;
van dit hof van 3 juli 2007 (Agr.r. 2008, 5449) gaat niet&#13;
op. Die beschikking is nog gegeven onder het oude recht en&#13;
gaat uit van het (voormalige) uitgangspunt van dit hof dat&#13;
het zonder toestemming van de verpachter op naam van&#13;
een derde doen overschrijven van (in dat geval) het bietenquotum&#13;
op zichzelf reeds een gegronde klacht oplevert in&#13;
de zin van art. 39 Pachtwet. Bovendien is in die beschikking&#13;
overwogen dat het op de weg van de pachter had gelegen&#13;
overleg met zijn verpachter te plegen in plaats van zelfstandig&#13;
een keuze tot vervreemding te maken om het quotum&#13;
te behouden. Vast staat dat in onderhavige zaak overleg geweest met de verpachter. Toen dat niet tot resultaat&#13;
leidde, heeft Dimmendaal senior het quotum verhuurd met&#13;
het recht om daarover te blijven beschikken.&#13;
4.7. Zelfs indien zou moeten worden aangenomen dat de&#13;
pachter toerekenbaar tekortschiet indien hij tijdens de looptijd&#13;
van de pachtovereenkomst de samenhang tussen de&#13;
grond en het melkquotum zonder toestemming van de verpachter&#13;
verbreekt - hetgeen niet het uitgangspunt is van dit&#13;
hof -, levert het handelen van Dimmendaal in dit geval onvoldoende&#13;
grond op om de ontbinding met al haar gevolgen&#13;
te rechtvaardigen. In de gegeven omstandigheden kon&#13;
Beelaerts van Blokland de benodigde toestemming redelijkerwijs&#13;
niet weigeren, althans had hij die toestemming niet&#13;
afhankelijk mogen maken van de voorwaarde dat Dimmendaal&#13;
afstand deed van al zijn pachtrechten. Vanwege de wijziging&#13;
in regelgeving kon Dimmendaal senior zijn melkquotum&#13;
niet langer structureel verleasen. Indien het melkquotum&#13;
niet voor 1 april 2004 verkocht zou worden, zou&#13;
het aan de nationale reserve vervallen en zou de waarde&#13;
ervan teniet zijn gegaan. Dimmendaal senior heeft ter behoud&#13;
(van de waarde) van het melkquotum het quotum aan&#13;
Van Warmerdam verhuurd en op die wijze zowel voor zichzelf&#13;
als voor Beelaerts van Blokland (de waarde van) het&#13;
melkquotum in stand gehouden. Hij heeft daardoor ook&#13;
zijn zoon in staat gesteld aan het einde van de pacht het&#13;
met het gepachte samenhangende melkquotum aan Beelaerts&#13;
van Blokland ter beschikking te stellen (tegen een vergoeding&#13;
van 50% van de waarde van dat gedeelte).&#13;
4.8. In hoger beroep heeft Beelaerts van Blokland tevens&#13;
aan zijn vordering tot ontbinding ten grondslag gelegd dat&#13;
Dimmendaal de bestemming van het gepachte zonder de&#13;
benodigde toestemming heeft gewijzigd, althans dat de bestemmingswijziging&#13;
door zijn vader aan hem moet worden&#13;
toegerekend.&#13;
4.9. Vast staat dat Dimmendaal senior in 2001 de melkveehouderij&#13;
heeft beëindigd. De vraag is of door deze wijziging&#13;
in de bedrijfsvoering een wijziging in de bestemming van&#13;
het overeengekomen gebruik tot stand is gekomen. De&#13;
pachtovereenkomst vermeldt slechts dat is verpacht bouwen&#13;
weiland. In zoverre valt, zonder voldoende toelichting,&#13;
die ontbreekt, niet in te zien dat sprake is van een wijziging&#13;
van de bestemming in de zin van art. 7:348 BW. De opmerking&#13;
onder randnummer 16.2 van het schriftelijk pleidooi&#13;
van Beelaerts van Blokland biedt in elk geval onvoldoende&#13;
nadere toelichting, mede gelet op de omstandigheid&#13;
dat volgens Dimmendaal het gepachte thans wordt benut&#13;
voor de - door Beelaerts van Blokland genoemde - maïs -&#13;
teelt. Deze grondslag voor ontbinding faalt dus.&#13;
4.10. Tot slot begrijpt het hof uit het betoog van Beelaerts&#13;
van Blokland dat hij zich daarnaast op het standpunt stelt&#13;
dat Dimmendaal hem, althans zijn rentmeester, steeds onjuist&#13;
heeft voorgelicht en dat het debiteren van onwaarheden&#13;
en het weigeren stukken te geven aangemerkt moeten&#13;
worden als tekortkomingen die de ontbinding van de&#13;
pachtovereenkomst rechtvaardigen.&#13;
4.11. Hierover oordeelt het hof als volgt. In de hiervoor&#13;
aangehaalde brief van Teeuwsen (r.o. 3.5) is Dimmendaal&#13;
senior genoemd als degene op wiens naam het melkquotum&#13;
stond (T.G. Dimmendaal). Voor zover Witte een en ander&#13;
destijds niet heeft onderkend, maar er overheen heeft gelezen,&#13;
komt dat voor rekening van Beelaerts van Blokland. In&#13;
die brief, en ook in latere brieven, maakt Teeuwsen bovendien&#13;
telkens melding van bijlagen die zijn standpunt in de&#13;
onderhandelingen over de verkoop van het melkquotum&#13;
ondersteunen (vgl. de brieven van 13 augustus 2003 en 22&#13;
september 2003). Uit de brieven van Witte blijkt niet dat&#13;
hij deze bijlagen niet heeft ontvangen. Het zou voor de&#13;
hand hebben gelegen dat Witte, mocht hij niet over de in&#13;
de brieven genoemde bijlagen beschikken, deze alsnog bij&#13;
Teeuwsen had opgevraagd.&#13;
4.12. Voor zover in de stellingen van Beelaerts van Blokland&#13;
moet worden gelezen dat op een pachter een zelfstandige&#13;
verbintenis rust om het met het gepachte samenhangende&#13;
melkquotum op zijn naam te (ver)krijgen, verwijst het hof&#13;
naar hetgeen onder rov. 4.4 is vooropgesteld. Op een pachter&#13;
rust enkel de verbintenis om bij gelegenheid van het&#13;
einde van de pacht bedoeld quotum aan de verpachter ter&#13;
beschikking te stellen. Hetgeen voorafgaand aan de opeisbaarheid&#13;
van die verbintenis geschiedt, heeft slechts gevolgen&#13;
voor zover aan de eisen van art. 6:80 BW is voldaan.&#13;
4.13. Beelaerts van Blokland stelt dat de in de brief van 23&#13;
juli 2003 gevraagde COS gegevens van 2003 nog ontbreken.&#13;
Dimmendaal heeft gemotiveerd betwist dat deze gegevens&#13;
niet bekend waren bij Witte. Uit de brieven van Witte&#13;
maakt het hof op dat Witte van de benodigde feiten op de&#13;
hoogte was. Opvallend is bovendien dat Witte na zijn brief&#13;
van 23 juli 2003 kennelijk niet nogmaals gevraagd heeft om&#13;
de COS gegevens van 2003. In zijn brief van 13 januari&#13;
2006 vraagt Witte vervolgens slechts om COS gegevens van&#13;
2005/2006. Daarom staat niet vast dat Witte de COS gegevens&#13;
van 2003 destijds, in 2003, niet heeft ontvangen. Nu&#13;
Beelaerts van Blokland, op wie de bewijslast rust van zijn&#13;
stelling dat Dimmendaal moedwillig gegevens heeft achtergehouden,&#13;
geen (ter zake dienend) bewijsaanbod heeft gedaan,&#13;
verwerpt het hof zijn stelling. Voor het ambtshalve&#13;
toelaten van Beelaerts van Blokland tot bewijslevering ziet&#13;
het hof geen aanleiding.&#13;
4.14. De stelling van Beelaerts van Blokland dat hij niet op&#13;
de hoogte was van de beëindiging van de melkveehouderij&#13;
en dat de pachter hem die beëindiging had moeten meedelen,&#13;
is hiervoor al beoordeeld. Uit het verzoek tot toestemming&#13;
voor de verkoop van het gehele melkquotum had&#13;
Beelaerts van Blokland, althans Witte, bovendien kunnen&#13;
en moeten begrijpen dat er geen melkveehouderij meer was.&#13;
Gelet op alle hiervoor besproken feiten en omstandigheden&#13;
zijn er onvoldoende aanknopingspunten voor het oordeel&#13;
dat Dimmendaal Beelaerts van Blokland opzettelijk op het&#13;
verkeerde been heeft gezet dan wel onwillig is geweest gegevens&#13;
te verstrekken. Aan dit oordeel doet niet af dat Dimmendaal&#13;
in een brief van 20 februari 2006 vermeldt dat het&#13;
quotum nog op naam van zijn vader staat - wegens het ontbreken&#13;
van de handtekening van F.F.A. Beelaerts van Blokland&#13;
op de pachtwijzigingsovereenkomst - terwijl het quotum&#13;
op dat moment vermoedelijk al op naam van Van Warmerdam&#13;
stond. De mislukte verkoop van het melkquotum&#13;
vóór 1 april 2004 was toen al een voldongen feit.&#13;
4.15. Het voorgaande leidt tot de slotsom dat er onvoldoende&#13;
gronden zijn die de ontbinding van de pachtovereenkomst&#13;
kunnen dragen. Nu niet vast staat dat Dimmendaal&#13;
bij het einde van de pacht niet in staat zal zijn het met de pacht samenhangende melkquotum aan Beelaerts van&#13;
Blokland terug te leveren, heeft de laatste in dit geding&#13;
noch recht op levering noch op vergoeding van 50% van de&#13;
waarde van het quotum. De vorderingen onder 1, 2 en 3&#13;
zullen worden afgewezen.&#13;
4.16. De vordering onder 4 moet het lot van de vorige vorderingen&#13;
delen. Beelaerts van Blokland heeft onvoldoende&#13;
inzicht gegeven in het belang dat hij heeft bij deze gegevens,&#13;
mede in het licht van de in hoger beroep overgelegde gegevens,&#13;
de vorenstaande oordelen en het oordeel van de&#13;
pachtkamer in eerste aanleg die overwoog dat volstrekt onduidelijk&#13;
is welk belang van Beelaerts van Blokland met de&#13;
gegevensverschaffing zou zijn gediend. Daarnaast heeft&#13;
Beelaerts van Blokland niet betwist dat Van Warmerdam&#13;
thans beschikt over het melkquotum, noch diens verklaring&#13;
over de hoeveelheid ervan. Die hoeveelheid komt overeen&#13;
met het geregistreerde melkquotum op naam van Dimmendaal&#13;
senior, verminderd met 60.000 kg die Dimmendaal senior&#13;
later heeft gekocht.&#13;
Slotsom&#13;
4.17. Het hoger beroep faalt. Bij deze stand van zaken heeft&#13;
Dimmendaal geen belang meer bij een beslissing op zijn&#13;
verzet tegen de wijzigingen van eis en de bespreking van&#13;
zijn verweren. Het hof zal de bestreden vonnissen bekrachtigen.&#13;
Beelaerts van Blokland zal als in het ongelijk gestelde&#13;
partij worden veroordeeld in de proceskosten van beide hogere&#13;
beroepen. In verband met de omstandigheid dat de&#13;
processtukken van Dimmendaal (vrijwel) gelijkluidend zijn&#13;
in beide zaken, zal het hof de kosten voor salaris begroten&#13;
als ware er sprake van één zaak.&#13;
5. De beslissing&#13;
Het hof, recht doende in hoger beroep:&#13;
bekrachtigt de vonnissen van 16 april 2008 van de pachtkamer&#13;
van de rechtbank Zutphen, sector kanton, locatie Terborg;&#13;
veroordeelt Beelaerts van Blokland in de kosten van de&#13;
hoger beroepen, tot aan deze uitspraak aan de zijde van&#13;
Dimmendaal begroot op € 2.682 voor salaris overeenkomstig&#13;
het liquidatietarief en op € 508 voor griffierecht.&#13;
Noot&#13;
1. De pachtkamer van het Arnhemse gerechtshof heeft met&#13;
dit arrest de bakens verzet in de rechtspraak ten aanzien van&#13;
pacht en melkquotum. Samengevat komt het er op neer,&#13;
dat de pachter inzake het melkquotum slechts één verplichting&#13;
heeft: hij moet bij het einde van de pacht het met de&#13;
gepachte grond samenhangende melkquotum aan de verpachter&#13;
overdragen. Van een zelfstandige verplichting om&#13;
ook lopende de pacht het quotum bij de grond te houden&#13;
en niet te vervreemden is volgens het hof niet langer sprake.&#13;
Alleen als vast komt te staan dat de pachter bij het einde&#13;
van de pacht niet aan zijn verplichtingen zal kunnen voldoen&#13;
– volgens de criteria van art. 6:80 BW – kan ook al&#13;
voor het einde van de pachtovereenkomst sprake zijn van&#13;
niet-nakoming. Men zie rechtsoverweging 4.12. Art. 6:80&#13;
BW bepaalt dat de gevolgen van niet-nakoming reeds intreden&#13;
voordat de vordering opeisbaar is als vaststaat dat nakoming&#13;
onmogelijk zal zijn. Dit is wat men noemt de anticipatory&#13;
breach.&#13;
2. Art. 6:80 kwam al eerder aan de orde in Hof Arnhem, 16&#13;
december 2008, Agr.r. 2009/ 5506, (Van de Vegte/Zwolle)&#13;
en Hof Arnhem, 31 maart 2009, Agr.r. 2009/ 5510 (Conjarts/&#13;
Graaf von Marchant und Ansembourg). In deze twee&#13;
zaken geeft het hof alvast voorlichting over art. 6:80: ‘indien&#13;
een pachter – zonder toestemming van de verpachter –&#13;
tijdens de looptijd van de pachtovereenkomst het met het&#13;
gepachte samenhangende quotum geheel of gedeeltelijk verkoopt,&#13;
de verpachter de gevolgen van niet-nakoming op de&#13;
voet van het eerste lid onder a van art. 6:80 Burgerlijk Wetboek&#13;
reeds op het moment van verkoop kan doen intreden&#13;
en aanspraak kan maken op de helft van de waarde van het&#13;
quotum op dat moment.’ Dit had in deze zaken gevolgen&#13;
voor de opeisbaarheid van de wettelijke rente (waarvoor het&#13;
tweede lid van art. 6:80 BW bepaalt dat daarvoor de oorspronkelijke&#13;
datum van opeisbaarheid blijft gelden). In de&#13;
onderhavige uitspraak wordt vervolgens gesproken van&#13;
‘vaste rechtspraak’ (r.o. 4.4). Dat gaat wel wat ver. In genoemde&#13;
arresten speelt art. 6:80 nog maar een verdekte rol.&#13;
3. Aangezien in de onderhavige casus gesproken wordt over&#13;
‘tijdelijke verhuur’ is een overzicht van de rechtspraak rond&#13;
het ‘structureel verleasen’ relevant (punt 4). De Regeling superheffing&#13;
2008 kent weliswaar de tijdelijke overdracht (het&#13;
zgn. melkleasen), maar aangezien dat inmiddels, zoals het&#13;
arrest ook vermeldt, niet meer op structurele basis kan&#13;
plaatsvinden, zal daarvan in casu geen sprake zijn. Er zal&#13;
dus sprake zijn van een ‘gewone’ overdracht in de zin van de&#13;
Regeling superheffing. Daarmee is ook een kort overzicht&#13;
van de daarover gegeven rechtspraak van belang (punt 5).&#13;
In het vervolg van de noot wordt het onderhavige arrest&#13;
verder van commentaar voorzien.&#13;
4. De tijdelijke overdracht (in de wandelgangen ‘verleasen’)&#13;
van melkquotum werd in het algemeen in de rechtspraak&#13;
toegestaan. In Hof Arnhem 19 augustus 1992, Agr.r.&#13;
1993/4648 (Bisschop/Dekker) ging het om een pachter die&#13;
van melkvee was overgeschakeld op vleesvee en het melkquotum&#13;
‘verleasde’. Het hof oordeelde ‘ …dat dit verleasen&#13;
niet in strijd komt met de bovenaangehaalde bijzondere bepaling&#13;
in de pachtovereenkomst, nu dit verleasen - zoals&#13;
Bisschop onweersproken ter zitting heeft gesteld - door Bisschop&#13;
eenzijdig op korte termijn kan worden beëindigd, en&#13;
niet aannemelijk is dat als gevolg van dit verleasen het aan&#13;
Dekker toekomende melkquotum wordt verminderd, in de&#13;
zin van de bovenbedoelde contractsbepaling. Mits Bisschop&#13;
als pachter er maar zorg voor blijft dragen dat hij het bij het&#13;
einde der pachtovereenkomst aan Dekker als verpachter&#13;
toekomende melkquotum onverminderd aan deze ter beschikking&#13;
kan stellen, kan niet worden gezegd dat het overschakelen&#13;
van melkvee op vleesvee door Bisschop aan wie&#13;
Dekker enig grasland heeft verpacht, op zich zelf reeds met&#13;
zich meebrengt dat diens bedrijfsvoering niet is zoals die&#13;
een goed pachter betaamt. In die situatie valt ook niet in te&#13;
zien dat Dekker als verpachter nadeel ondervindt of kan&#13;
ondervinden van het verleasen van melkquotum door Bisschop&#13;
als pachter gedurende de loop van de pachtovereenkomst.’&#13;
Zelfs in een geval waarin het niet lukte om het&#13;
melkquotum op tijd weer terug te krijgen kwam de rechter&#13;
toch niet tot wanprestatie omdat dat mede aan de verpachter te wijten was (Hof Arnhem 12 september 1995, Pr november&#13;
1995, 10 (Wensink/Staat), hoewel de (tijdelijke)&#13;
verhuur in beginsel niet langer mag duren dan de pachtperiode&#13;
(Hof Arnhem 2 maart 1992, Agr.r. 1993/4613 (Van&#13;
Rijckevorsel/Danen). Ook in Pachthof 30 september 2003,&#13;
Agr.r. 2005/5268 (Gemeente Boxmeer/Nabuurs) werd de&#13;
tijdelijke overdracht niet als wanprestatie gezien ‘mits het&#13;
desbetreffende quotum bij het einde van de pachtovereenkomst&#13;
weer ten behoeve van het gepachte beschikbaar is,&#13;
wat onder meer ook veronderstelt dat het mogelijk is om op&#13;
het gepachte de melkproductie te hervatten.’ Er zijn derhalve&#13;
ook aan de tijdelijke overdracht grenzen gesteld. Niet&#13;
duidelijk is of die grenzen in de onderhavige casus in acht&#13;
zijn genomen. Het hof rept er niet over.&#13;
5. Vaste jurisprudentie tot nu toe was dat de pachter die&#13;
met pachtgrond samenhangend quotum verkoopt in principe&#13;
wanprestatie pleegt. In het arrest Hof Arnhem 27 december&#13;
1994, Agr.r. 1995/4771 m.nt. Snijders heet het:&#13;
‘Het staat een pachter, gelet ook op de bepaling van art. 25&#13;
van de Pachtwet, niet vrij bij het einde van de pachtovereenkomst&#13;
de grond aan de verpachter op te leveren zonder&#13;
deze in de gelegenheid te stellen tevens het daarmee samenhangende&#13;
melkquotum te verwerven. Dit impliceert, mede&#13;
gelet op de zorgverplichting van de pachter ook gedurende&#13;
de looptijd van de pachtovereenkomst, dat het hem in het&#13;
algemeen ook niet vrijstaat gedurende die looptijd de met&#13;
het gepachte samenhangende heffingvrije hoeveelheid melk&#13;
geheel of gedeeltelijk te vervreemden. Indien de pachter het&#13;
melkquotum zonder toestemming van de verpachter vervreemdt,&#13;
pleegt hij wanprestatie ten opzichte van de verpachter.’&#13;
In het algemeen stond het de pachter dus niet vrij&#13;
het quotum te vervreemden. Een eenmaal ingetreden wanprestatie&#13;
kan ook niet hersteld worden door bijvoorbeeld&#13;
alsnog quotum aan te kopen, aldus het Hof Arnhem 15&#13;
september 1998 en 9 maart 1999, Agr.r. 2000/ 5041 (Hofstra-&#13;
Van Weijdom Claterbos/Dekker-Doren c.s.). In deze&#13;
zaak hadden de pachters nog wel aangevoerd dat zij aan het&#13;
einde van de looptijd van de pachtovereenkomst de grond&#13;
met het bijbehorende melkquotum alsnog aan de verpachtster&#13;
konden opleveren door aankoop van melkquotum. Dit&#13;
verweer faalt volgens het hof ‘omdat daarmee wordt miskend&#13;
dat een eventueel nieuw te verwerven melkquotum&#13;
niet met de gepachte grond zal gaan samenhangen, zodat de&#13;
verpachtster op dat quotum in beginsel geen aanspraak&#13;
heeft’. Verwezen wordt naar Hof Arnhem 27 december&#13;
1994, Agr.r. 1995/4771). Overigens is niet gesteld of gebleken&#13;
dat de pachters al voorbereidingen hadden getroffen&#13;
om nieuw melkquotum te verkrijgen zodat het volgens het&#13;
hof ‘onvoldoende zeker is dat zij tot aankoop zullen overgaan’.&#13;
Of uit de laatste zin nu moet worden afgeleid dat, als&#13;
de betrokkenen al wel vervangend quotum hadden aangekocht,&#13;
een andere beslissing zou zijn gevallen, is onzeker.&#13;
Hoewel het mij in het algemeen lastig lijkt om een kilo&#13;
quotum als zelfstandige zaak te identificeren, lijkt het hof&#13;
daar in de oude rechtspraak dus wel van uit te gaan. Een&#13;
andere interessante zaak in dit verband is Hof Arnhem 16&#13;
november 2004, Agr.r. 2006, 5341 (Boxmeer/Jacobs). Jacobs,&#13;
pachter van de gemeente Boxmeer, had zijn quotum&#13;
aan een maatschap met een zekere Brouwers ter beschikking&#13;
gesteld. In de maatschapsovereenkomsten waren onder&#13;
meer de volgende bepalingen opgenomen: ‘In de maatschap&#13;
zijn (…) ingebracht (…) het gebruik en genot van productierechten,&#13;
bestaande uit (…) de referentiehoeveelheid melk&#13;
van (…), welke referentiehoeveelheid bij het Centraal Orgaan&#13;
Superheffing (COS) op naam van de (Brouwers) zal&#13;
worden geregistreerd, doch waarvan het economisch belang&#13;
volledig bij de (pachter, Jacobs) blijft berusten.’ De pachter&#13;
besefte wel dat de verpachter ook aanspraken kon doen gelden&#13;
en regelde ten aanzien van de teruglevering van het&#13;
quotum: ‘Bij beëindiging van de maatschap en de voortzetting&#13;
van de bedrijven door respectievelijke inbrengers, zal&#13;
de (Brouwers) zich inspannen de bij het aangaan van de&#13;
maatschap ingebrachte referentiehoeveelheid melk (…) bij&#13;
het Centraal Orgaan Superheffing (COS) weer op naam&#13;
van (Jacobs) te doen registreren. Indien dit niet mogelijk is&#13;
vergoedt (Brouwers aan Jacobs) de waarde in het economische&#13;
verkeer van genoemde referentiehoeveelheid.’ Het hof&#13;
begint ook in deze zaak met de overweging dat het de pachter&#13;
niet vrij staat het quotum te vervreemden en merkt ook&#13;
op dat de pachter en de vennoot dat wel hebben gezien, getuige&#13;
het beding inzake de teruglevering. Het hof constateert&#13;
vervolgens dat ‘Jacobs voor de `terugregistratie` afhankelijk&#13;
is van de medewerking van Brouwers en het Centraal&#13;
Orgaan Superheffing en dat hij het aldus niet langer in&#13;
eigen hand heeft of hij tot overdracht van het met het gepachte&#13;
samenhangende melkquotum aan de gemeente kan&#13;
overgaan. Brouwers is bovendien (…) eerst tot medewerking&#13;
aan die terugregistratie gehouden indien samenwerking&#13;
tussen de maten zal worden beëindigd. Als de pacht&#13;
voordien eindigt kan Jacobs derhalve uit hoofde van de&#13;
maatschapsovereenkomst geen aanspraak jegens Brouwers&#13;
maken op de terugregistratie.’ Het hof concludeert tot wanprestatie.&#13;
6. In onderhavig arrest wordt, in rechtsoverweging 4.6, uitdrukkelijk&#13;
afstand genomen van het ‘oude recht’. Ik neem&#13;
aan dat het hof hier niet zozeer doelt op de oude wettelijke&#13;
regeling (daar is niets in veranderd), maar inderdaad op de&#13;
oude rechtspraak. Hoewel het hof eerder wees op art. 6:80&#13;
(zie punt 2) wordt pas in deze uitspraak duidelijk wat de&#13;
consequenties zijn en schrijft het hof in rechtsoverweging&#13;
4.12. dat er geen sprake is van een zelfstandige verbintenis&#13;
om het quotum op naam te krijgen (c.q. te houden). Dat&#13;
staat niet te lezen in het arrest gemeente Van de&#13;
Vegte/Zwolle (zie rechtsoverweging 4.22) Het in rechtsoverweging&#13;
4.6 genoemde arrest (Hof Arnhem 3 juli 2007,&#13;
Agr.r. 2008/5449, (Vermaat/Van Dijke)), heeft betrekking&#13;
op een zeer vergelijkbare casus, zodat het niet verwonderlijk&#13;
is, dat Beelaerts zich daarop beroept. Het hof stelt weliswaar&#13;
dat er een verschil is met de onderhavige casus doordat er&#13;
nu wel overleg is geweest tussen pachter en verpachter, maar&#13;
het valt toch moeilijk in te zien dat een pachter die wel&#13;
overleg pleegt, daarbij expliciet geen toestemming krijgt&#13;
voor vervreemding en daartoe vervolgens toch gewoon&#13;
overgaat, beter behandeld zou moeten worden dan een&#13;
pachter die helemaal niets vraagt aan de verpachter. Zie&#13;
over welbewuste wanprestatie ook de verbazing in de noot&#13;
van G.M.F. Snijders bij Hof Arnhem 12 mei 2009, Agr.r.&#13;
2009/ 5536 en 5537 (Van Nispen/Van Huet). Beelaerts&#13;
heeft gewoon pech (en Dimmendaal geluk): het hof is van&#13;
mening veranderd.&#13;
7. Frappant is dat het hof geen enkele aandacht besteedt aan&#13;
de elementen die in de rechtspraak tot nu toe belangrijk&#13;
werden gevonden, zowel bij verleasen als bij verkoop van&#13;
quotum. Zo wordt niet gedetailleerd ingegaan op wat er dan&#13;
precies tussen Dimmendaal en Van Warmerdam (degene die&#13;
het quotum op zijn naam heeft gekregen) is afgesproken,&#13;
zoals in de zaak Boxmeer/Jacobs wel is gebeurd. Het is zelfs&#13;
niet duidelijk wanneer het melkquotum is overgedragen (‘op&#13;
enig moment’). Van Warmerdam verklaart (r.o. 3.9) dat hij&#13;
het quotum ‘tijdelijk gehuurd’ heeft en dat Dimmendaal&#13;
‘volledig beschikken’ kan over het melkquotum en bij het&#13;
einde van de huur bepalen kan waar het quotum naar toe&#13;
moet. Wat betekent deze verklaring? Onduidelijk is bijvoorbeeld&#13;
vanaf welk moment Dimmendaal dan volledig zou&#13;
kunnen beschikken over het quotum. De verklaring lijkt in&#13;
te houden dat dat pas bij het einde van de huur is. Wanneer&#13;
eindigt de huur dan? Is het nog wel mogelijk om op het gepachte&#13;
de melkproductie te hervatten (Boxmeer/Nabuurs)?&#13;
Welke vergoeding heeft Dimmendaal ontvangen? De mededeling&#13;
dat Dimmendaal volledig over het quotum kan beschikken&#13;
is – los van de tussen partijen gemaakte afspraken -&#13;
niet juist. Er kan pas aanspraak op het quotum worden gemaakt&#13;
als een overdracht is geregistreerd bij het productschap&#13;
(art. 11, tweede lid, Regeling superheffing 2008). En&#13;
voor die registratie is een overdracht nodig, waaraan Warmerdam&#13;
(en het productschap) zal moeten meewerken.&#13;
Dimmendaal heeft de terugregistratie niet in eigen hand&#13;
(zoals ook Jacobs in de bovenaangehaalde zaak) en ook is het&#13;
risico niet gedekt dat Warmerdam failliet gaat of (te kwader&#13;
trouw) het melkquotum van Dimmendaal verkoopt (zie&#13;
Vermaat/Van Dijke). Dus zelfs als men geen zelfstandige verplichting&#13;
tot niet-vervreemding van het quotum wil onderscheiden,&#13;
had het hof in het licht van art. 6:80 wel iets zorgvuldiger&#13;
na kunnen gaan wat er precies is afgesproken. Als&#13;
dat niet belangrijk zou zijn – hetgeen de conclusie kan zijn&#13;
nu het hof er betrekkelijk gemakkelijk overheen stapt - zijn&#13;
de consequenties behoorlijk groot.&#13;
8. R.o. 4.7 geeft nog een interessante overweging ten overvloede.&#13;
Ook al zou Dimmendaal toerekenbaar tekort zijn&#13;
geschoten door de band tussen quotum en grond zonder&#13;
toestemming te verbreken ‘- hetgeen niet het uitgangspunt&#13;
is van dit hof- ‘ zou ontbinding ‘met al haar gevolgen’ nog&#13;
niet gerechtvaardigd zijn. Welke gevolgen daarmee bedoeld&#13;
worden wordt verder niet duidelijk gemaakt, maar het hof&#13;
is in elk geval van mening dat Beelaerts zijn toestemming&#13;
voor de verkoop niet afhankelijk had mogen stellen van de&#13;
afstand van pachtrechten door Dimmendaal. Deze kon immers&#13;
niet meer structureel verleasen en door te verkopen&#13;
heeft hij in elk geval de waarde van het quotum in stand gehouden.&#13;
Natuurlijk hebben sommige verpachters hun pachters&#13;
voor het blok gezet. Ik wijs er op dat het vervallen van&#13;
het ‘structureel verleasen’ nu juist ook bedoeld was om deze&#13;
zogenaamde sofapachters buitenspel te zetten. Hoe men&#13;
daar ook over denkt: de handelwijze van de pachter in de&#13;
zaak Hof Arnhem 18 mei 2004, Agr.r. 2004/5234, met&#13;
noot G.M.F. Snijders (Koning / Giesen) was in elk geval&#13;
correct. Qua procedure koos deze pachter de veilige weg&#13;
(het vragen van een verklaring voor recht), maar ook materieel&#13;
was hij redelijk: hij had aangeboden de verpachter de&#13;
helft van de waarde van het melkquotum uit te keren, terwijl&#13;
de verpachter niet had aangetoond belang te hebben bij&#13;
het melkquotum zelf. Uit het onderhavige arrest valt niet af&#13;
te leiden of dit alles in casu ook ter sprake is geweest.&#13;
9. Zoals gezegd zijn de consequenties van de opvatting van&#13;
het hof behoorlijk groot. Art. 6:80 BW geeft namelijk tamelijk&#13;
veel vrijheid aan de pachter. Slechts als ‘vaststaat’ dat&#13;
nakoming (in casu van de verplichting om het quotum bij&#13;
het einde van de pacht aan de verpachter over te dragen)&#13;
onmogelijk is, kan de verpachter voor het einde van de&#13;
pacht in actie komen. Het is dan ook nog maar de vraag of&#13;
de onder punt 2 aangehaalde formulering van het hof (vervreemding&#13;
van quotum leidt tot toepassing van art. 6:80&#13;
BW) een juiste weergave van de bedoeling van art. 6:80&#13;
bevat, zoals dat in het onderhavige arrest nu ook door het&#13;
hof zelf wordt ingevuld. De vraag die vooral opkomt is of&#13;
betekenis moet worden gehecht aan de woorden ‘het met&#13;
de pacht (bedoeld zal zijn: pachtgrond) samenhangende&#13;
melkquotum’ (rechtsoverweging 4.15). Is dat inderdaad het&#13;
geïndividualiseerde quotum? Misschien heeft Van Warmerdam&#13;
nog wel ander quotum op zijn naam, wat betekent dat&#13;
dan? Vermenging? En wat gebeurt er als Van Warmerdam&#13;
quotum kwijtraakt en er ander quotum voor terugkoopt?&#13;
Zoals gezegd: een kilo melkquotum is niet zelfstandig te&#13;
identificeren. Naast de vraag naar de mogelijkheid is ook de&#13;
vraag naar de zin van een dergelijke individualisering relevant.&#13;
Het zal immers voor de verpachter ook niet uitmaken&#13;
welke kilo’s hij uiteindelijk krijgt overgedragen. Dat zou&#13;
dan weer met zich meebrengen dat de pachter het eigen&#13;
quotum gewoon kan verkopen, als hij er maar voor zorgt&#13;
dat hij bij het einde van de pacht weer quotum op zijn&#13;
naam heeft voor de overdracht aan de verpachter. De enkele&#13;
verkoop van het quotum betekent immers niet dat vaststaat&#13;
dat er bij het einde van de pacht geen quotum kan worden&#13;
overgedragen. Quotum is overal te koop. Gelet op het naderende&#13;
einde van het quoteringsstelsel kunnen veel pachters&#13;
het zich waarschijnlijk wel veroorloven om het quotum&#13;
nu te gelde te maken, zonder ooit met de verpachter te hoeven&#13;
afrekenen. Bij het scheiden van de markt is dat nog een&#13;
mooi geschenk. Pachters kunnen misschien volstaan met te&#13;
melden dat zij de belangen van de verpachter op het netvlies&#13;
hebben staan en iets afspreken in de trant van ‘tijdelijke&#13;
huur’ (r.o. 3.8).&#13;
10. Dat is meteen ook wel een – toegegeven: rechtspolitiek&#13;
– bezwaar tegen deze tournure van het hof. Een duidelijke&#13;
lijn uit het verleden – hoewel er nog steeds casuïstiek opduikt&#13;
die nieuwe rechtsvragen opwerpt en antwoorden&#13;
vergt – wordt verlaten ten gunste van een niet erg duidelijke&#13;
lijn, waarvan de consequenties behoorlijk groot (kunnen)&#13;
zijn, terwijl de hele melkquotering binnen zeer afzienbare&#13;
termijn zal verdwijnen. Dat leidt tot onnodige onrust,&#13;
nieuwe procedures, nieuwe onzekerheden. Het kan natuurlijk&#13;
gebeuren dat de rechtspraak een verandering doormaakt.&#13;
De rechter kan ‘om’ gaan. Dat zoiets zuur is voor&#13;
degenen die onder het oude recht ongelijk hebben gekregen,&#13;
is daarbij niet te vermijden. Men zou zeggen: voor dat&#13;
alles moet dan wel een goede reden zijn. Verklaard dient te&#13;
worden, wat er niet deugde aan de oude rechtspraak en vervolgens&#13;
dient de nieuwe lijn te worden beargumenteerd en&#13;
uiteengezet. Het hof doet dat eigenlijk niet, ook niet in de&#13;
twee eerdere arresten.&#13;
11. Wellicht is de verandering van opvatting het gevolg van&#13;
de invloed van het systeem van het verbintenissenrecht. Het&#13;
pachtrecht lijkt – mede door de opneming ervan in het&#13;
Burgerlijk Wetboek – een ontwikkeling door te maken&#13;
waarbij een toenemende invloed van de andere bepalingen&#13;
van het BW te merken zal zijn. Het zou kunnen dat een&#13;
verplichting om quotum niet te vervreemden gedurende de&#13;
pacht, daar niet bij past. W.L. Valk heeft dit onderwerp in&#13;
een artikel met de titel ‘Het pachtrecht als open systeem’&#13;
(Agr.r. 2009, p. 487) beschreven en er ook vele voorbeelden&#13;
van gegeven. Een van die voorbeelden betreft de ontwikkeling&#13;
waarbij de gevolgen van de ontbinding van de overeenkomst&#13;
volop in de belangenafweging moeten worden betrokken.&#13;
Zoals Valk aangeeft: art. 6:265 BW geldt onverkort&#13;
naast art. 7:376 BW. Helemaal nieuw is dat nu ook&#13;
weer niet; ook onder de oude Pachtwet was er de invloed&#13;
van het BW (zie art. 55, lid 7, Pachtwet (oud), waarin o.a.&#13;
art. 6:265 BW op de pachtovereenkomst van toepassing&#13;
werd verklaard). Een van de recente uitspraken op dit punt&#13;
betreft de hiervoor al genoemde zaak Van Nispen/Van&#13;
Huet, over een inbreng van pachtgrond in een maatschap.&#13;
In die zaak ging het hof wel nauwkeurig na wat er was afgesproken,&#13;
kwam ook tot de overtuiging dat de pachter het&#13;
gepachte niet meer zelf gebruikte, trok daaruit de conclusie&#13;
dat er sprake was van een tekortkoming, maar liet de pachtovereenkomst&#13;
toch in stand ‘omdat het verlies van het gepachte&#13;
(de pachter) relatief zwaar zou treffen’ en de verpachter&#13;
‘geen enkel concreet nadeel heeft geleden’. Een&#13;
ander voorbeeld – en daar gaat het ook in het onderhavige&#13;
arrest om – is volgens Valk de toepassing van art. 6:80 BW.&#13;
12. In dit verband verdient voorts vermelding een opstel&#13;
van M.M. Olthof in de Nieuwenhuis-bundel (Ex libris&#13;
Hans Nieuwenhuis, Opstellen aangeboden aan prof. mr.&#13;
J.H. Nieuwenhuis, hoogleraar burgerlijk recht aan de Universiteit&#13;
Leiden, bij zijn emeritaat; A.G. Castermans, Jac.&#13;
Hijma, K.J.O. Jansen, P. Memelink, H.J. Snijders &amp;&#13;
C.J.J.M. Stolker (red.), Deventer 2009, p. 375 e.v.) getiteld&#13;
Anticipatory breach. In dit artikel wordt gepleit voor toepassing&#13;
van art. 6:80 in duurovereenkomsten. De vraag:&#13;
‘kan men (..) niet eenvoudigweg een beroep doen op de&#13;
verplichtingen uit de overeenkomst zelf?’ wordt door de&#13;
schrijfster wel gesteld, maar slechts beantwoord met de opmerking&#13;
dat de Hoge Raad geen principieel bezwaar heeft&#13;
tegen de toepassing van art. 6:80 BW binnen het raam van&#13;
een huurovereenkomst, in plaats daarvan. Bij beschrijving&#13;
van de toepassingsmogelijkheden op melkquotum wordt de&#13;
redenering enigszins lastig te volgen. Olthof schrijft dat volgens&#13;
Europese regelgeving de verplichting om melkquotum&#13;
over te dragen pas bestaat bij het eindigen van de pachtovereenkomst.&#13;
Dat ook de Regeling superheffing daartoe&#13;
zou verplichten, zoals Olthof meent, is overigens onjuist.&#13;
De inbedding van die verplichting in de verplichtingen van&#13;
art. 7:358 (in goede staat opleveren) is naar de mening van&#13;
de schrijfster correct. De bepaling kan volgens Olthof door&#13;
middel van art. 6:80 BW ook tijdens de looptijd van de&#13;
pacht worden toegepast. Toepassing van art. 7:347 BW&#13;
(goed pachterschap) in plaats daarvan ‘(…) indien men niet&#13;
het oog heeft op nakoming, maar op schadevergoeding en&#13;
ontbinding, het probleem oplevert dat geen tekortkoming&#13;
kan worden aangewezen die de gewenste maatregelen rechtvaardigt,&#13;
tenzij men het niet kunnen overdragen van het&#13;
melkquotum bij het einde van de pacht in de overwegingen&#13;
betrekt’. Deze redenering klopt volgens mij alleen maar als&#13;
men het opleveren van quotum bij einde pacht inderdaad&#13;
als enige verplichting ziet. De altijd aangenomen tweede&#13;
verplichting (instandhouden) is met een fraaie cirkel weggemoffeld.&#13;
Daarmee is dus geen enkel argument aangedragen&#13;
waarom goed pachterschap niet zou meebrengen dat het&#13;
quotum niet mag worden vervreemd.&#13;
13. Tussentijdse vervreemding van het quotum door de&#13;
pachter zal dus voortaan via art. 6:80 BW moeten worden&#13;
aangepakt. Via die weg kan in ieder geval tot schadevergoeding&#13;
worden gekomen. Of art. 6:80 BW ook tot ontbinding&#13;
van de pachtovereenkomst kan leiden is minder duidelijk.&#13;
In het algemeen behoort ontbinding – gelet op de formulering&#13;
van art. 6:80 (‘de gevolgen van niet-nakoming’) –&#13;
wel tot het arsenaal. Bij overeenkomsten met ‘voorbijgaande&#13;
verbintenissen’ (Olthof, p. 379) ligt dat zelfs erg voor de&#13;
hand. Als het te leveren paard dood is, kan de koopovereenkomst&#13;
worden ontbonden. Bij duurovereenkomsten als&#13;
pacht, spreekt ontbinding veel minder vanzelf. Hier gaat&#13;
het namelijk speciaal om de verbintenis om bij het einde&#13;
van de pacht het quotum op te leveren. Die verbintenis kan&#13;
- in geval van de omstandigheden van art. 6:80 - al niet&#13;
meer worden nagekomen. Olthof schrijft (p. 388): ‘De&#13;
niet-nakoming van deze verplichting vormt dan ook geen&#13;
grond voor ontbinding.’ Ook in het onderhavige arrest&#13;
wordt de overeenkomst niet ontbonden.&#13;
14. Intussen lijkt belangrijk geworden de vraag of de verplichtingen&#13;
rond het melkquotum tot de ‘kernverplichtingen’&#13;
van de overeenkomst behoren. Olthof (a.w. p. 386)&#13;
houdt de verplichting om bij het einde van de pacht melkquotum&#13;
over te dragen voor een nevenverplichting. Het hof&#13;
lijkt aan te nemen dat de verplichting om het quotum bij&#13;
het einde van de pacht aan de verpachter over te dragen –&#13;
op grond van het Europese recht (?) - wel een kernverplichting&#13;
is (zie Hof Arnhem 19 februari 2008, Agr.r. 2009/&#13;
5528, met noot G.M.F. Snijders (Weeshuis/Bergsma). Voor&#13;
art. 7:347 (goed pachterschap) geldt dat misschien niet.&#13;
Olthof spreekt in genoemd opstel (p. 379) enigszins zorgelijk&#13;
over ‘zorgplichten’, waarvan de niet-nakoming in het algemeen,&#13;
op grond van art. 6:265, eerste lid, BW, niet tot&#13;
ontbinding van de overeenkomst zal leiden, omdat een tekortkoming&#13;
daarbij, gezien de bijzondere aard of geringe&#13;
betekenis, ontbinding niet zal rechtvaardigen. Of dat in algemene&#13;
zin juist is, valt te betwijfelen, voor het pachtrecht&#13;
klopt dat tot nu toe in elk geval niet. In pachtverhoudingen&#13;
wordt het goed pachterschap juist erg belangrijk gevonden.&#13;
Het gepachte persoonlijk gebruiken, het gepachte met ijver&#13;
en bekwaamheid exploiteren, het quotum bij de grond houden,&#13;
dat zijn toch kernverplichtingen? De oude rechtspraak&#13;
leek er van uit te gaan dat de pachter een comfortabele positie&#13;
had en zich strikt diende te houden aan zijn geringe&#13;
verplichtingen die daar tegenoverstonden. Ik constateer in&#13;
elk geval dat art. 6:80 BW helemaal niet nodig is om tot&#13;
goede oplossingen te komen. Daarvoor is voldoende dat in&#13;
voorkomende gevallen de toetsing van art. 6:265 BW wordt&#13;
gehanteerd. Daar kunnen dan ook alle belangen bij worden&#13;
afgewogen.&#13;
15. Resteert het antwoord op de vraag: past het bestaan van&#13;
een verplichting om het quotum niet te vervreemden in het&#13;
stelsel van het verbintenissenrecht? Ik zou eigenlijk niet&#13;
weten waarom niet. Tot nu toe - zie bovengenoemde rechtspraak&#13;
- werd altijd aangenomen dat dit een min of meer&#13;
zelfstandige verplichting was, zoals uit de pachtovereenkomst&#13;
wel meer verbintenissen van allerlei aard voortvloeien.&#13;
Een pachter is niet alleen verplicht om het gepachte&#13;
in goede staat op te leveren bij het einde van de pacht (art.&#13;
7:358 BW), maar hij moet zich ook tijdens de looptijd van&#13;
de pacht netjes gedragen (art. 7:347 BW). Alleen als men&#13;
aanneemt dat het hier om een afgeleide verplichting gaat&#13;
van de ‘echte’ verbintenis (om het quotum op te leveren bij&#13;
het einde van de pacht), dan heeft men art. 6:80 BW nodig&#13;
om er uit te komen, en dan ook alleen nog maar als de&#13;
overeenkomst niet ontbonden wordt en een schadevergoeding&#13;
wil toewijzen. Er is dan immers geen grondslag voor&#13;
zo’n schadevergoeding, waar het recht op schadevergoeding&#13;
pas ontstaat als de overeenkomst eindigt (na ontbinding of&#13;
anderszins). In het oude recht is, voorzover mij bekend,&#13;
geen uitspraak geweest die inhield dat de overeenkomst in&#13;
stand bleef en toch de schade moest worden vergoed. Het&#13;
probleem bestond dus eenvoudigweg niet. Dat is nu wel het&#13;
geval, door de ontwikkelingen rond art. 6:265 BW (zie&#13;
boven punt 11), maar – zoals gezegd – alleen als men de instandhoudingsverplichting&#13;
niet als zodanig erkent. Volgens&#13;
mij is het niet evident dat de invloed van andere regels in&#13;
het BW op het pachtrecht noopt tot het laten vervallen van&#13;
een verplichting van de pachter die voorheen wel werd aangenomen,&#13;
namelijk de verplichting om het quotum, lopende&#13;
de pacht, niet te vervreemden.&#13;
16. Het is goed dat in het pachtrecht receptie plaatsvindt&#13;
van het algemene burgerlijk recht. Ik heb op zich ook niet&#13;
zoveel bezwaar tegen een systematische aanpassing en tegen&#13;
het verlossen van art. 6:80 BW uit zijn treurige toestand.&#13;
Olthof (a.w., p. 375/6) merkt daarover op: ‘Niet kan worden&#13;
gezegd dat de anticipatory breach een succesvolle integratie&#13;
heeft doorgemaakt; het artikel leidt een teruggetrokken&#13;
bestaan, zelden opgeschrikt door vragen omtrent zijn&#13;
toepasselijkheid’. De noodzaak voor zo’n aanpassing zie ik&#13;
echter niet. Er is geen sprake van dat het pachtrecht afwijkt&#13;
van algemene leerstukken van civiel recht op dit punt. Wat&#13;
mij betreft had art. 6:80 BW voor het pachtrecht niet afgestoft&#13;
behoeven te worden, zeker niet nu dat ten koste lijkt&#13;
te zijn gegaan van een zorgvuldige afweging op punten die&#13;
in de oude rechtspraak, maar ook in de landbouw en in&#13;
pachtverhoudingen werkelijk van belang werden en worden&#13;
geacht.&#13;
D.W. Bruil</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en Th.C.M. Willemse en de deskundige&#13;
leden ing. L.L.M. de Lorijn en ir. H.B.M. Duenk</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8401</htmlpath></article>
</articles></edition>
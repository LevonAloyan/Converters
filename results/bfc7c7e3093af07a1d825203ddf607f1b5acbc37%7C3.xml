<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>5019</id><udhid>UDH:TvAR/5019</udhid><titel>Weersma-Piek c.s. / Verstoep c.s. (TvAR 1995/4758)</titel><searchwords><searchword>TvAR 7/1995</searchword><searchword>TvAR 1995/4758</searchword><searchword>UDH:TvAR/5019</searchword></searchwords><attachments><attachment><name>1995_nr 7_Rechtspraak_4758.pdf</name><extention>pdf</extention><url>https://denhollander.info/download/4959/ci</url></attachment></attachments><inleiding>Pachtwet, art. 36, 40, Wet Ruimte-lijke Ordening art. 19&#13;
&#13;
Tussenbeschikking: Het Hof houdt beslissing (inzake verlenging pachtovereenkomst) aan totdat in arrest tussen partijen zal zijn uitgemaakt of de pachtovereenkomst opzegbaar is en rechtsgeldig is opgezegd, en totdat meer duidelijkheid bestaat over door verpachtster beoogde bestemmingswijziging voor het gepachte (vestiging van een dierfysiotherapeutische praktijk met woonhuis) en verlening bouwvergunning. Eindbeschikking: De Pachtovereenkomst is rechtsgeldig opgezegd. G.S. hebben een verklaring van geen bezwaar tegen de afwijking van het bestemmingsplan afgegeven (artikel 19 Wet Ruimtelijke Ordening), en de Gemeente heeft een bouwvergunning verleend. De door verpachtster beoogde bestemming voor het gepachte is een niet tot de landbouw betrekkelijke bestemming, is in overeenstemming met het algemeen belang, en is binnen afzienbare tijd realiseerbaar. Daaraan doet niet af dat pachter heeft medegedeeld in administratief beroep te willen gaan tegen de beslissingen van G.S. en de Gemeente. Het verzoek tot verlenging van de pachtovereenkomst moet op grond van artikel 40 Pachtwet worden afgewezen.</inleiding><content>Beschikking in de zaak van: 1. Anna Maria Weersma-Piek, wonende te Moordrecht, 2. Pieter Marius Kapteijn, wonende te Moordrecht, appellanten, incidenteel geïntimeerden, procureur: mr. P.C. Plochg, tegen&#13;
1. Adriana Verstoep, wonende te Moordrecht,&#13;
2. Sijgje Neeltje Reijm, wonende te Moor drecht, 3. Johanna Verstoep, wonende te Waarder, 4. Dirkje Arie Verstoep, wonende te Moordrecht, geïntimeerden, incidenteel appel lanten, procureur: mr. M.P. Timmers-De Vin.&#13;
Het geding in eerste aanleg&#13;
Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Gouda van 4 juni 1993, waarbij de na te noemen pachtovereenkomst op verzoek van geïnti-meerden is verlengd met de wettelijke termijn van zes jaar, ingaande 1 mei 1995.&#13;
Het geding in hoger beroep&#13;
Appellanten - verder gezamenlijk ook te noe-men Weersma c.s. — zijn bij beroepschrift, op 29 juni 1993 ter griffie van het hof binnen-gekomen, bij het hof in hoger beroep geko-men van bovengenoemde beschikking, met verzoek deze te vernietigen en opnieuw recht-doende het verlengingsverzoek alsnog af te wijzen, met bepaling dat de pachtovereen-komst eindigt op 30 november 1994, kosten rechtens.&#13;
Geïntimeerden - verder ook te noemen Verstoep c.s. - hebben bij verweerschrift, op 6 oktober 1993 ter griffie van het hof binnen-gekomen, daartegen verweer gevoerd, en hun-nerzijds incidenteel appel ingesteld, met verzoek:&#13;
in het principaal appel:&#13;
de zijdens Weersma c.s. verwoorde grieven te verwerpen en af te wijzen;&#13;
in het incidenteel appel:&#13;
de beschikking waarvan beroep te vernietigen en, opnieuw rechtdoende, de voorgeschreven opzegging/kennisgeving d.d. 17 november&#13;
1992 nietig te verklaren althans te vernietigen onder bepaling althans overweging dat die kennisgeving/opzegging is in strijd met de wet en dat de pachtovereenkomst geldt voor onbepaalde duur overeenkomstig de wet, zo zulks bij rekest kan worden verlangd waarom trent Verstoep zich refereert aan het oordeel van de pachtkamer van het hof, althans op ge- lijke grond en bepaling, althans overweging - derhalve dat die kennisgeving/opzegging is in strijd met de wet en dat de pachtovereenkomst geldt voor onbepaalde duur overeenkomstig de wet - Verstoep niet-ontvankeüjk te verkla- ren in het verlengingsverzoek, althans subsi diair en voor dat geval op verzoek van Verstoep sub 1 tot en met 4 de voorgeschre- ven opzegging/kennisgeving d.d. 17 novem- ber 1992 nietig te verklaren althans te vernietigen onder bepaling althans overwe- ging dat deze kennisgeving/opzegging is in strijd met de wet en dat de pachtovereenkomst geldt voor onbepaalde duur overeenkomstig de wet - zo zulks bij rekest kan worden ver- langd;&#13;
waaromtrent Verstoep zich refereert aan het oordeel van de pachtkamer van het hof -, althans op gelijke grond en bepaling althans overweging Verstoep niet-ontvankeüjk te ver-klaren, althans meer subsidiair de beschikking van het kantongerecht te Gouda d.d. 4 juni&#13;
1993 te bevestigen met verbetering van gron- den en motivering overeenkomstig voorschre- ven, althans bij gehele of gedeeltelijke afwijzing van het verlengingsverzoek een be- drag te bepalen ter schadeloosstelling van Verstoep en met veroordeling van Weersma c.s. in de kosten van het geding in beide in- stanties.&#13;
Weersma c.s. hebben bij verweerschrift in incidenteel appel het hof verzocht het inciden-teel appel ongegrond te verklaren c.q. te ver-werpen, kosten rechtens.&#13;
Mondelinge behandeling ter raadkamer van het hof heeft plaatsgevonden op 15 no-vember 1993, waar aanwezig waren Weersma, bijgestaan door Mr HJ. Suyver, advocaat te Gouda, J. Bloem, adviseur van Weersma, en A. Verstoep, bijgestaan door Mr R. van Rees, advocaat te Gouda. Ter zitting hebben partijen en hun raadslieden hun stand-punten toegelicht, beide raadslieden onder overlegging van pleitnotities.&#13;
De grieven&#13;
Weersma c.s. hebben in het principaal appel als grieven tegen de beschikking waarvan be-roep aangevoerd, dat de pachtkamer van het kantongerecht te Gouda ten onrechte:&#13;
Grief 1: de pachtovereenkomst met een termijn van zes jaren heeft verlengd.&#13;
Grief 2: het pachtverlengingsverzoek niet heeft beoordeeld aan de hand van artikel 40 Pachtwet.&#13;
Grief 3: beslissende naar billijkheid ex ar-tikel 38 Pachtwet heeft overwogen dat ver-pachters in dit stadium geen belang hebben bij afwijzing van het verlengingsverzoek.&#13;
Grief 4: niet heeft ingewilligd het verzoek van verpachters om, na een voorlopige, in-houdelijke stellingname, de behandeling van de zaak aan te houden totdat de verklaring van geen bezwaar door Gedeputeerde Staten van Zuid-Holland is afgegeven, althans de bouwvergunning door B &amp; W van Moor-drecht is verleend.&#13;
Grief 5: heeft geoordeeld dat verpachters bij een voorwaardelijke beslissing geen be-lang hebben omdat zij ingevolge artikel 51 Pachtwet te allen tijde ontbinding van de pachtovereenkomst kunnen vorderen.&#13;
Grief 6: niet heeft overwogen dat de pacht-verlenging uitsluitend de pachtster sub 1 (Adriana Verstoep) betreft en niet tevens de pachtster sub 2 (Sijgje Neeltje Reijm, weduwe van A. Verstoep), nu laatstgenoemde inmid-dels de leeftijd van 80 jaar heeft bereikt en verpachters om die redenen bezwaar hebben gemaakt tegen verlenging van de pachtover-eenkomst voor zover met deze pachtster be-staande.&#13;
Verstoep c.s. hebben in het incidenteel ap-pel grieven met de volgende inhoud aange-voerd:&#13;
Grief A: Ten onrechte overweegt de pacht-kamer van het kantongerecht te Gouda: 'dit (is de daaraan voorafgaande overwegingen) heeft tot gevolg dat de opzegging van het pachtcontract rechtsgeldig is gedaan en dat verzoekers derhalve ontvankelijk zijn in hun verzoek om verlenging'. Deze grief treft ook de onderbouwing van die overweging in de aan die overweging voorafgaande overwegin-gen.&#13;
Grief B: Ten onrechte overweegt de pacht-kamer te Gouda dat de pachtovereenkomst in-gevolge art. 54 lid 1 van de Pachtwet na het overlijden van A. Verstoep is blijven doorlo-pen met zijn erfgenamen en dat het enkele feit dat deze de exploitatie van het bedrijf overla-&#13;
ten aan twee hunner daarin geen verandering brengt.&#13;
Er is een nieuwe pachtovereenkomst tus-sen verpachters en mevrouw Verstoep-Reijm en mevrouw A. Verstoep als pachters tot stand gekomen.&#13;
Grief C: (subsidiair) Ten onrechte bezigt de pachtkamer van het kantongerecht te Gou-da in de overwegingen de woorden 'de door verweerders (= Weersma en Kapteijn) beoog-de bestemming van het gepachte' en 'dat zo'n bestemming in het algemeen met het algeme-ne belang in overeenstemming zal zijn, indien die bestemming in overeenstemming is met een in de weg van art. 19 Wet op de Ruimte-lijke Ordening verkregen bouwvergunning'.&#13;
De vaststaande feiten&#13;
Nu in het principaal noch het incidenteel ap-pel grieven zijn aangevoerd tegen de vaststel-ling van feiten in de rechtsoverwegingen 2.1 t/m 2.6 in de beschikking waarvan beroep, staan ook in beroep de volgende feiten vast:&#13;
- Bij vonnis van de pachtkamer van het kantongerecht te Gouda d.d. 3 september 1976 is schriftelijk vastgelegd een pachtover- eenkomst tussen A. Verstoep als pachter en D.A.W. de Wilde als verpachter met betrek king tot de percelen weiland te Moordrecht, kadastraal bekend gemeente Moordrecht, Sec tie A bis, nummers 478 (groot 1.02.10 ha), 477 (groot 0.81.40 ha) en 2070 (groot 1.61.80 ha), ingegaan 1 mei 1969, tegen een pacht prijs van f 1500,- per jaar, zulks voor de duur van 6 jaar, onverminderd de werking van art. 9 lid 1 Pachtwet en de mogelijke toepassing van art. 9 lid 2 Pachtwet, en onder de voor waarde dat het schoonhouden van de sloten voor rekening van de verpachter is.&#13;
- Deze pachtovereenkomst is (met wijzi- ging der pachtprijs) goedgekeurd door de Grondkamer voor Zuid-Holland op 24 decem- ber 1976, met dien verstande dat de duur van de pachtovereenkomst als bedoeld in art. 12 Pachtwet ingaat 1 mei 1977. Deze pachtovereenkomst duurt thans der-halve t/m 30 april 1995.&#13;
- Deze pachtovereenkomst is ten aanzien van bovengenoemd perceel nummer 2070 geëindigd op 7 oktober 1983, aangezien A. Verstoep daarvan toen de eigendom heeft ver- worven. Ten aanzien van de percelen num- mers 477 en 478 is de pachtovereenkomst voortgezet; voor deze percelen is sedertdien f440,- pacht per jaar betaald.&#13;
- Weersma c.s. zijn de rechtsopvolgers als verpachters van voornoemde D.A.W. de Wil de.&#13;
- Verstoep c.s. zijn de rechtsopvolgers als pachters van de op 5 februari 1989 overleden A. Verstoep.&#13;
- Geïntimeerde sub 1 - verder ook te noe- men Adriana Verstoep - voert sinds 1990 de exploitatie van de agrarische onderneming op de percelen nr. 477 en 478, daarbij geassis- teerd door geïntimeerde sub 2 - verder ook te noemen Reijm -. De jaarlijkse pachtprijs ad f 440,- wordt door beide laatstgenoemden be- taald.&#13;
- Bij aangetekende brief van 17 november 1992 is namens Weersma c.s. de pachtover- eenkomst opgezegd per 1 mei 1995, zulks met het oog op een voor verweerster sub 1 - ver der ook te noemen Weersma - voorgenomen vestiging van een dierfysiotherapiepraktijk ter plaatse, zijnde een niet tot de landbouw be- trekkelijke bestemming.&#13;
In deze procedure in hoger beroep is te-vens nog het volgende komen vast te staan:&#13;
- Bij vonnis van de pachtkamer van het kantongerecht te Gouda van 4 juni 1993 zijn de geïntimeerden sub 3 en 4 uit de pacht ont- slagen. Verstoep c.s. hebben tegen dit vonnis bij het hof hoger beroep ingesteld (rolnummer P 93/042), echter niet ten aanzien van het ont- slag van geïntimeerden sub 3 en 4 uit de pacht. Weersma c.s. hebben onweersproken gesteld dat (in ieder geval op dit onderdeel) hunnerzijds tegen dit vonnis geen (inciden- teel) hoger beroep zal worden ingesteld.&#13;
In deze procedure is nog niet voor grieven geconcludeerd.&#13;
- Na de schriftelijke vastlegging van de pachtovereenkomst zijn geen nadere afspra- ken tussen partijen gemaakt over het slooton- derhoud. Het is sedertdien feitelijk door en ten laste van pachter uitgevoerd.&#13;
Ter mondelinge behandeling is voorts aan het hof verklaard:&#13;
door de mede-verpachtster Weersma:&#13;
Op 22 juni 1993 hebben B &amp; W van de ge-meente aan G.S. op grond van art. 19 Wet op de Ruimtelijke Ordening een verklaring van geen bezwaar gevraagd tegen de voorgeno-men wijziging van de bestemming, rustende op het gepachte, volgens het door de gemeen-te op 23 juni 1992 genomen voorbereidings-besluit. Binnen enkele weken is daaromtrent een beslissing van G.S. te verwachten.&#13;
Op 29 juni 1993 is door de gemeente we-gens verstrijken van de tijdsduur van dit voor-&#13;
bereidingsbesluit een tweede voorbereidings-besluit genomen.&#13;
Ik heb informeel gehoord dat de planologi-sche adviezen van de Provincie gunstig voor mij zijn.&#13;
Ik heb nog geen formele bouwvergunning aangevraagd, maar zal dat doen zodra duide-lijkheid over de bestemmingswijziging is ver-kregen. Ik verwacht ten aanzien van de verlening van de bouwvergunning geen pro-blemen. Het bouwplan gaat uit van de bouw van 7 enkele paarde-boxen. Ik wil graag vol-gend jaar gaan bouwen. Voor de bouw zelf is ongeveer 3500 m van perceel nummer 478 nodig.&#13;
Mijn beroep als dierfysiotherapeute, met name voor honden en wedstrijdpaarden, is 23 september 1991 gelegaliseerd. Ik vervul daar-in een pioniersrol, en heb de beroepsopleiding daarvoor mee opgezet.&#13;
De gemeente wil graag dat ik de praktijk in de gemeente blijf uitoefenen.&#13;
Ik heb voor mijn beroep nu enig grasland om niet in gebruik, doch raak dat binnenkort kwijt in verband met woonbebouwing.&#13;
Ik heb voor mijn beroepsuitoefening groot belang bij het gebruik van grasland nabij mijn behandelruimte.&#13;
Ik meen dat met alle in het bedrijf van Ver-stoep c.s. geëxploiteerde grond minder dan 100 000 kg melkquotum samenhangt, en dat het verlies van het gepachte voor Verstoep c.s. geen gevolgen heeft voor de afzet van de in dat bedrijf geproduceerde mest.&#13;
Tussen mij en de medeverpachter P.M. Kapteijn bestaat overeenstemming dat laatst-genoemde zich te zijner tijd uit de pachtver-houding terug zal trekken.&#13;
Door de pachters Adriana Verstoep en Reijm: Wij voeren samen het agrarische bedrijf op het gepachte. Het bedrijf is in totaal 19.33.00 ha groot, inclusief sloten enz.&#13;
Het met dit bedrijf samenhangende melkquotum is thans ca 97 000 kg a 4.22% vet. Dit quotum wordt in het bedrijf volge-molken.&#13;
Het referentiehoeveelheid mest is 104 kg fosfaat per ha. Wij betwijfelen of enige door ons betaalde pacht door de medeverpachter Kapteijn wordt ontvangen, en of deze instemt met de door Weersma gewenste bestem-mingswijziging voor het verpachte.&#13;
Voor zover wij weten heeft Weersma slechts eenmaal een paard van derden thuis behandeld en beoogt zij slechts andere stalling voor eigen paarden en voor de paarden-fokkerij te scheppen, en heeft zij als weduwe van een huisarts geen inkomsten uit een eigen praktijk nodig. Bij de door Weersma beoogde bestemmingswijziging voor het gepachte is geen algemeen belang gediend. Wij hebben bezwaar gemaakt tegen het tweede voorberei-dingsbesluit van de gemeente. Dat moet nog behandeld worden door de gemeentelijke ad-viescommissie.&#13;
Motivering van de beschikking waarvan be-roep&#13;
De beschikking waarvan beroep is gegeven uit de volgende overwegingen - zakelijk weerge-geven en voor zover in hoger beroep van be-lang-:&#13;
De stelling van Verstoep c.s. dat de pachtovereenkomst is gewijzigd en dat, nu die wijzigingen niet zijn vastgelegd en goedge-keurd, de overeenkomst voor onbepaalde tijd geldt en niet kan worden opgezegd, moet worden verworpen.&#13;
Dit heeft tot gevolg dat de opzegging rechtsgeldig is gedaan en dat Verstoep c.s. ontvankelijk zijn in hun verzoek om verlen-ging-&#13;
Ingevolge art. 38 Pachtwet moet op het verzoek tot verlenging naar billijkheid worden beslist.&#13;
Ook indien het verzoek zou worden afge-wezen, kan Weersma de voorgenomen be-stemming niet realiseren zolang geen bouwvergunning is verleend. Zij heeft dus in dit stadium geen belang bij een afwijzing van het verzoek tot pachtverlenging. Haar stelling dat de bouwvergunning wel zal worden ver-leend omdat de gemeente een voorbereidings-besluit heeft genomen is niet noodzakelijk juist.&#13;
Weersma zal ingevolge art. 51 Pachtwet te allen tijde ontbinding van de pachtovereen-komst kunnen vorderen indien de door haar beoogde bestemming in overeenstemming is met het algemeen belang. Dat zal in het alge-meen zo zijn indien bestemming in overeen-stemming is met een, met toepassing van art. 19 Wet Ruimtelijke Ordening verkregen, bouwvergunning. Het verlengingsverzoek is voor inwilliging vatbaar.&#13;
Beoordeling van het hoger beroep:&#13;
In het principaal en het incidenteel beroep: 1. Verstoep c.s. hebben geen grief gericht tegen de overweging van de pachtkamer van het kantongerecht in de beschikking waarvan&#13;
beroep van 4 juni 1993 (rechtsoverweging 6.6) dat de opzegging van de pachtovereen-komst door Weersma c.s. rechtsgeldig is. Voor een juiste beoordeling van de onderha-vige vorderingen is echter beantwoording noodzakelijk van de vraag of de onderhavige pachtovereenkomst opzegbaar is en of deze rechtsgeldig is opgezegd.&#13;
2. Deze vraag hebben Verstoep c.s. uit- drukkelijk aan de orde gesteld in hun hoger beroep bij dit hof (rolnummer P 93/042) tegen het hierboven onder de vaststaande feiten ge- noemde vonnis, dat tussen hen is uitgespro- ken door dezelfde rechter op dezelfde datum als de beschikking waarvan hier beroep. Zij hebben in die procedure (nog) niet van grie- ven gediend.&#13;
3. Het hof acht het raadzaam dat allereerst in de procedure onder rolnummer P93/042 wordt uitgemaakt, of de pachtovereenkomst rechtsgeldig is opgezegd, alvorens in de on- derhavige procedure op de overige aan de orde gestelde vragen wordt ingegaan.&#13;
4. Daarbij tekent het hof aan, dat beide partijen ter zitting van het hof uitdrukkelijk hebben verklaard dat in de procedure onder rolnummer P93/042 op korte termijn voor grieven en voor antwoord wordt geconclu- deerd, en ermee in te stemmen dat partijen daartoe zonodig door het hof peremptoir wor- den gesteld.&#13;
Het moet aldus mogelijk zijn ruimschoots vóór het einde van de lopende pachtovereen-komst een beslissing in die zaak te hebben verkregen.&#13;
5. Tevens kan dan in de onderhavige pro- cedure meer duidelijkheid zijn ontstaan met betrekking tot de beoogde bestemmingswijzi- ging voor het gepachte en de verlenging van een bouwvergunning aan Weersma.&#13;
6. Het hof zal daarom iedere beslissing in de onderhavige procedure aanhouden totdat zal zijn beslist in de procedure onder rolnum- mer P93/942, voor zover niet (één van) partij en er behoefte aan mocht hebben voordien heropening van de behandeling van deze zaak te vragen.&#13;
Beslissing&#13;
Het hof, beschikkende in het principaal en het&#13;
incidenteel beroep:&#13;
Houdt iedere beslissing aan tot nadat arrest zal zijn gewezen in de zaak, tussen partijen aanhangig bij het hof onder rolnummer P93/042, met bepaling dat ieder van partijen te allen tijde heropening van de behandeling van deze zaak kan vragen.&#13;
Beschikking in de zaak van:&#13;
1. Anna Maria Weersma-Piek, wonende te Moordrecht, 2. Pieter Marius Kapteijn, wo-nende te Moordrecht, appellanten, incidenteel geïntimeerden, procureur: mr. P.C. Plochg, tegen&#13;
1. Adriana Verstoep, wonende te Moordrecht,&#13;
2. Sijgje Neeltje Reijm, wonende te Moor drecht, 3. Johanna Verstoep, wonende te Waarder, 4. Dirkje Arie Verstoep, wonende te Moordrecht, geïntimeerden, incidenteel appel lanten, procureur: mr. M.P. Timmers-De Vin.&#13;
Verder verloop van het geding in hoger be-roep&#13;
Bij tussenbeschikking van het hof van 15 de-cember 1993 is iedere beslissing in deze zaak aangehouden tot nadat door het hof arrest zal zijn gewezen in de zaak, tussen partijen aan-hangig bij het hof onder rolnummer P93/042.&#13;
In de zaak P93/042 is door het hof arrest gewezen op 18 april 1994.&#13;
Partijen hebben vervolgens - Weersma c.s. bij brief van hun raadsman van 28 april 1994 en Verstoep c.s. bij brief van hun raadsman van 5 mei 1994 - aan het hof gevraagd in de onderhavige zaak wederom een beschikking te geven.&#13;
Verdere beoordeling van het geding in hoger beroep&#13;
1. Mede ingevolge het arrest van het hof inza-ke P93/042 staat thans (naast hetgeen reeds in de tussenbeschikking van 15 december 1993 als vaststaand is aangemerkt) tussen partijen tevens vast:&#13;
- dat de in 1976 tussen de rechtsvoorgan- gers van partijen schriftelijk vastgelegde pachtovereenkomst thans nog tussen partijen van kracht is met betrekking tot de percelen, kadastraal bekend gemeente Moordrecht, Sec tie A bis, nummers 477 en 478, en loopt tot en met 30 april 1995;&#13;
- dat deze pachtovereenkomst door Weersma c.s. op 17 november 1992 rechtsgel- dig is opgezegd tegen 1 mei 1995;&#13;
- dat de geïntimeerden sub 3 en 4 defini- tief uit de pacht zijn ontslagen.&#13;
2. Bij de bovengenoemde brief van 28 april 1994 hebben Weersma c.s. aan het hof overgelegd:&#13;
- een brief van Gedeputeerde Staten van de Provincie Zuid-Holland van 18 januari&#13;
1994, waarin deze gemotiveerd aan B &amp; W van de gemeente Moordrecht mededelen een verklaring van geen bezwaar te verlenen krachtens art. 19 Wet Ruimtelijke Ordening en art. 50 lid 6 Woningwet tot het oprichten van een praktijk voor dierfysiotherapie en woonhuis aan de Vierde Tochtweg 9a te Moordrecht ten behoeve van Weersma;&#13;
- een brief van de gemeente Moordrecht aan de raadsman van Weersma d.d. 21 april 1994, waarin B &amp; W van de gemeente verkla-ren een bouwvergunning aan Weersma te ver-lenen.&#13;
3. Bij de bovengenoemde brief van 5 mei 1994 hebben Verstoep c.s. aan het hof mede gedeeld - zakelijk weergegeven - dat zij te gen de bovenbedoelde beslissingen van Gedeputeerde Staten resp. (B &amp; W van) de gemeente administratief-rechtelijke procedu res zullen aanspannen, en zonodig van hun zijde ook een schorsingsverzoek/vordering zullen indienen.&#13;
4. Art. 40 Pachtwet bepaalt, dat het ver zoek (in dit geval: van Verstoep c.s.tot verlen- ging van de pachtovereenkomst per 1 mei 1995) wordt afgewezen, voor zover de ver pachter het verpachte wil bestemmen voor niet tot de landbouw betrekkelijke doeleinden en die bestemming in overeenstemming is met het algemeen belang, en tevens dat de voorgenomen bestemming wordt geacht in overeenstemming met het algemeen belang te zijn, indien zij in overeenstemming is met een goedgekeurd bestemmingsplan. 5. Het is niet in geschil dat de door Weersma c.s. voorgenomen bestemming van vestiging van een dierfysiotherapeutische praktijk met woonhuis een niet tot de land bouw betrekkelijke bestemming vormt.&#13;
6. Blijkens de bovengenoemde door Weersma c.s. overgelegde stukken is deze be- stemming in overeenstemming met een voor- bereidingsbesluit van de gemeente, waarbij de gemeente aan Weersma vrijstelling heeft ver- leend van de voorschriften van het geldende bestemmingsplan, en hebben Gedeputeerde Staten krachtens art. 19 Wet Ruimtelijke Or- dening verklaard geen bezwaar te hebben te gen deze vrijstelling.&#13;
7. Het hof acht, mede gezien de door G.S. aan de verklaring van geen bezwaar gegeven motivering, de door Weersma voorgenomen bestemming in overeenstemming met het al gemeen belang.&#13;
8. Nu blijkens de bovengenoemde brief van de gemeente van 21 april 1994 aan Weersma tevens reeds een bouwvergunning is verleend voor deze bestemming, acht het hof voldoende aannemelijk dat deze bestemming ook daadwerkelijk binnen afzienbare tijd door Weersma zal (kunnen) worden gerealiseerd.&#13;
9. Aldus moet worden aangenomen dat ten deze inderdaad sprake is van een ten deze re levante wil van Weersma tot het bestemmen van het verpachte tot de meergenoemde niet tot de landbouw betrekkelijke doeleinden, in de zin van art. 40 Pachtwet. Het verzoek tot verlenging van de pachtovereenkomst moet dan ook worden afgewezen.&#13;
10. Aan het bovenstaande doet niet af, dat Verstoep c.s. het hof hebben medegedeeld dat zij tegen de genoemde beslissingen van Gede- puteerde Staten en (B &amp; W van) de gemeente administratief-rechtelijke procedures willen aanspannen en zonodig ook schorsingsver- zoek/vordering zullen indienen, nu Verstoep c.s. daarbij niet gemotiveerd hebben aangege- ven of zelfs hebben gesteld, dat dergelijke procedures kansrijk geacht moeten worden, noch dat toewijzing van een schorsingsver- zoek hangende deze procedures - waarvan het instellen op zichzelf geen schorsende werking toekomt - te verwachten valt.&#13;
11. Het hof wijst partijen, mogelijk ten overvloede, op het in de artikelen 44 en 48 Pachtwet bepaalde.&#13;
12. Op grond van het bovenstaande zijn in ieder geval de principale grieven 1, 2 en 3 ge grond, en kan de beschikking waarvan beroep reeds daarom niet in stand blijven.&#13;
De overige principale grieven behoeven daarom geen bespreking meer.&#13;
13. De incidentele grieven A en B zijn ver- geefs voorgesteld op grond van hetgeen het hof heeft overwogen in het arrest onder rolnr. P93/042, en de incidentele grief C op grond van het hierboven overwogene.&#13;
14. Het hof ziet in de omstandigheden van het geval aanleiding tot compensatie van de kosten van deze procedure in beide instanties, in die zin, dat ieder van partijen de eigen kos- ten draagt.&#13;
Beslissing&#13;
Het hof, beschikkende in het principaal en het&#13;
incidenteel beroep:&#13;
vernietigt de beschikking waarvan beroep;&#13;
opnieuw beschikkende:&#13;
wijst alle verzoeken van Verstoep c.s. als-nog af;&#13;
bepaalt dat ieder van partijen de eigen kos-ten in beide instanties draagt.</content><legacyfootnotes/><footnotes><footnote/></footnotes><auteurs/><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/5019</htmlpath></article>
</articles></edition>
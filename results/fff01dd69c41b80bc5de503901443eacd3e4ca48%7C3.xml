<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2012</searchword><id>9708</id><udhid>UDH:TvAR/9708</udhid><titel>Wetgeving en literatuur</titel><searchwords><searchword>TvAR 2/2012</searchword><searchword>UDH:TvAR/9708</searchword></searchwords><attachments><attachment><name>TvAR2012_02_04_Wetgeving.pdf</name><extention>pdf</extention><url>https://denhollander.info/download/8435/ci</url></attachment></attachments><inleiding>Pacht&#13;
</inleiding><content>Pacht&#13;
Uitvoeringswet grondkamers&#13;
De grondkamers worden onder de Kaderwet zelfstandige bestuursorganen gebracht. Daartoe wordt de Uitvoeringswet gewijzigd (Kamerstukken II 2011/12, 33 166, nr. 2 (wets­voorstel) en 3 (memorie van toelichting)). Door het semi­rechtelijk karakter van de grondkamers zijn er nog wel en­kele uitzonderingen op de toepassing van de kaderwet: de minister kan geen beleidsregels vaststellen en besluiten van de grondkamers niet vernietigen. De leden blijven door de Kroon te benoemen. De benoemingsprocedure wordt in zo­verre gewijzigd dat gedeputeerde staten daarin geen rol meer heeft. De grondkamer maakt voortaan zelf een aanbe­veling.&#13;
Zakelijke rechten&#13;
Basisregistraties&#13;
De afscheidsredes van prof. Besemer en prof. De Jong van de TU Delft zijn in druk verschenen. Beide redes gaan over basisregistraties, van het kadaster, de Basisregistratie Topo­grafie en de Baisiregistratie Adressen en Gebouwen. Bese­mer vraagt ons af of sprake is van regulering of van dienst­verlening. Conclusie: beide. De Jong legt een relatie met privaat hergebruik van basisregistraties. Deze vormen voer voor e-business en dragen aldus bij aan een innovatief Ne­derland. (TU Delft 2011, 42 blz.).&#13;
Eigendom&#13;
Onder de titel ‘Dat huus heurt mi’j’ is in De Landeigenaar van februari 2012, p. 6-8, een schriftelijke weergave opge­nomen van de voordracht die Bruil hield op de slotmanifes­tatie van de Federatie Particulier Grondbezit, ter gelegen­heid van het 100-jarig bestaan van de FPG, november 2011, te Wezep. Bruil geeft een overzicht van het denken over het eigendomsrecht en eindigt met een pleidooi voor een ‘recht op onteigening’. Meer verhalen over het jubileum in het ju­bileumnummer van De Landeigenaar (december 2011).&#13;
Ruimtelijke Ordening&#13;
Herverkaveling stedelijk gebied&#13;
H.W. de Wolff en A.G, Bregman opperen in het Tijdschrift voor Bouwrecht van januari 2012, p. 2 e.v.) de herverkave­ling als mogelijk instrument voor versnelling van het facili­taire grondbeleid op ontwikkelingslocaties. Duitsland is met de Umlegung een voorbeeld en in Nederland valt een wette­lijke regeling te overwegen. Over het onderwerp hebben de auteurs ook een boek geschreven (IBR 2011).&#13;
Memo&#13;
Van het Memo bestemmen en bouwen onder de Wro en de Wabo is de versie 2011/2012 verschenen, met bijdragen van Bosma, De Groot, Roozendaal en Zwier. Het beoogt een handleiding voor de praktijk te zijn. (Kluwer 2011, 494 blz.).&#13;
Beheer landelijk gebied&#13;
Wet natuur&#13;
Het voorstel voor de Wet natuur, die intussen ‘Wet natuur­bescherming’ is gaan heten zal half februari 2012 naar de Raad van State woorden gestuurd, zo deelt de staatssecreta­ris mee. (Kamerstukken II 2011/12, 31 536, nr. 14).&#13;
Programmatische aanpak stikstof&#13;
De staatsecretaris heeft de kamer geïnformeerd over de PAS. Het definitieve PAS is er nog lang niet: eerst moet er be­stuurlijke overeenstemming over de systematiek zijn, ver­volgens over de te nemen maatregelen. In juni 2012 ho­ren we meer. (Kamerstukken II 2011/12, 30 654, nr. 101). Het PAS komt ook aan de orde in Kamerstukken II 2011/12, 32670, nr. 36, waarin het gaat over de voortgang van Natu­ra 2000. Zie voorts nr. 37, ook weer een verslag van een al­gemeen overleg. Er is kennelijk druk overleg met de Raad van State over het PAS. Niet duidelijk is of Bleker de Raad voorlicht of andersom.&#13;
Ecologische hoofdstructuur&#13;
De uitkomsten van het overleg tussen de regering en de pro­vincies worden weergegeven in Kamerstukken II 2011/12, 30 825, nr. 153. Er zijn aanvullende en uitvoeringsafspra­ken gemaakt. De uitvoeringsafspraken zijn als bijlage mee­gestuurd. Het gaat o.m. om het grond-voor-grond-principe: grond van het rijk komt beschikbaar voor de herijkte EHS; de harde juridische verplichtingen van provincies kunnen worden nagekomen.&#13;
Dieren&#13;
Dierziekten&#13;
Het Schmallenberg-virus is nu ook onder de meldplicht voor laboratoria gebracht, door een wijziging van de Regeling preventie, bestrijding en monitoring, Stcrt. 1 februari 2012, nr. 1943. Eerder al gold een meldplicht voor o.a. boeren die misvormd geboren dieren kregen. De stand van zaken is be­schreven in Kamerstukken II 2011/12, 29683, nr. 117. Er zijn meer dan 600 bedrijven gemeld. Op meer dan 100 be­drijven is het virus aangetoond. Ook in Engeland, Duitsland en Frankrijk waart het virus rond. Een toenemend aantal lan­den sluit de grenzen. (Kamerstukken II 2011/12, 29 638, nr. 117 en 118).&#13;
Met de Bluetongue gaat het goed: Nederland is bluetongue-vrij. Deze statusverandering is geregeld in Stcrt. 10 februa­ri 2012, nr. 2689.&#13;
Ritueel slachten&#13;
Bij de behandeling van het initiatief-wetsvoorstel van Thie­me in de Eerste Kamer, heeft de regering toegezegd een minder vergaand alternatief te zoeken. Er zou een convenant worden opgesteld met de betrokken belanghebbende orga­nisaties. In een brief aan de Tweede Kamer (Kamerstukken II 2011/12, 31 571, nr. 21) schetst de staatssecretaris de ver­schillende opties voor zo’n convenant, dat moet leiden tot een verbetering van het welzijn van dieren bij het slachten, ook als het niet om ritueel slachten gaat. &#13;
Antibiotica &#13;
In december 2011 is met de vaste commissies van land­bouw en volksgezondheid van de Tweede Kamer uitvoerig overlegd over het antibioticagebruik in de veehouderij. Dat moet, zoals bekend, worden teruggedrongen. Inmiddels zijn er wat dat betreft ook in andere Europese landen plannen ge­maakt. (Kamerstukken II 2011/12, 28 286, nr. 544). &#13;
Wet dieren &#13;
De regering heeft inzicht gegeven in de stand van zaken ten aanzien van zes uitvoeringsbesluiten op basis van de Wet dieren. De volgende besluiten zullen in oktober 2012 wor­den gepubliceerd: Besluit houders van dieren, Besluit dier­geneeskundigen, Besluit dierlijke producten, Besluit dierge­neesmiddelen, Besluit diervoeders, besluit handhaving Wet dieren. (Kamerstukken II 2011/12, 31 389, nr. 91). &#13;
De tekst van de Wet Dieren (Stb. 2011, 345) is door Luuk Boerema van een toelichting voorzien. Na een inleidend hoofdstuk blijkt deze toelichting te bestaan uit stukken uit de memorie van toelichting en toelichtingen bij de amende­menten. Dat is wel heel beperkt. (Sdu 2012, 158 blz.). &#13;
Welzijn &#13;
De Europese Commissie heeft mededeling gedaan over de strategie voor de bescherming en welzijn van dieren 2012- 2015 (COM(2012) 6 definitief). Een samenvatting is te vin­den in Kamerstukken I 2011/12, 22 112 FE. Er is volgens de Commissie nog geen gelijk speelveld; er zijn allerlei proble­men, waaronder een gebrek aan handhaving. Het plan is om een vereenvoudigd EU-wetgevingskader op te stellen met dierenwelzijnsbeginselen voor alle dieren. De Nederlandse regering is gematigd positief, met kritische kanttekeningen. &#13;
Planten &#13;
GGO-gewassen &#13;
Voor nieuwe veredelingstechnieken, zoals cisgenese, zou een vereenvoudigd toelatingsregime moeten gelden, vindt Nederland. De Europese Commissie is in beweging geko­men en in 2012 start de beleidsdiscussie in Europa (Kamer­stukken II 2011/12, 32 472, nr. 15). &#13;
Producten &#13;
Privaat levensmiddelenrecht &#13;
Onder redactie van Bernd van der Meulen is bij Wagenin­gen Academic Publishers een boek over Private food law verschenen (2011, 421 blz.). De ondertitel luidt ‘governing food chains through contract law, self-regulation, private standards, audits and certification schemes’. Daarmee zijn de belangrijkste juridische instrumenten genoemd die aan de orde komen. Na enkele algemeen getinte bijdragen ko­men verschillende casus aan de orde, zoals palmolie, bierre­clame, halal voedsel. De private regelingen in de Nederland­se melkproductie worden beschreven in een bijdrage van Van der Meulen, Maria Litjens en Harry Bremmers (p. 331- 352). Het schema op p. 343 geeft aan hoe ingewikkeld het is. Natuurlijk komen ook grenzen van de private regelingen in beeld: het mededingingsrecht speelt vrijwel op alle fron­ten een rol. &#13;
Milieurecht &#13;
Klimaat &#13;
In het kader van het klimaatbeleid moet de CO2-uitstoot van de glastuinbouw worden teruggedrongen. Daarover is een convenant gesloten voor de periode 2013-2020 met de sec­tor. Kern van dat convenant is een reductie van 20% van de uitstoot tot 6,2 megaton per jaar. De afspraken in het conve­nant worden ook in regelgeving vastgelegd. (Kamerstukken II 2011/12, 32 813, nr. 16). &#13;
Mest &#13;
Het uitrijden van mest mag volgens het Besluit gebruik meststoffen pas per 15 februari, maar er is een vrijstelling verleend voor grasland (Stcrt. 6 februari 2012, nr. 2185). Het is wel jammer dat de grond nog lang bevroren was en/of met sneeuw bedekt. Dan mag er ook niet worden uitgereden. Blijkens berichten in de pers zijn daar verschillende boeren voor beboet. &#13;
Asbest &#13;
Veel agrarische gebouwen hebben asbest op het dak. Er is een plan om de vervanging daarvan door zonnepanelen te stimuleren. (Kamerstukken II 2011/12, 25 834, nr. 71). &#13;
Westerschelde &#13;
De perikelen rond de compensatie voor het niet ontpolderen van de Hedwigepolder zijn beschreven in de brief Kamer­stukken II 2011/12, 32670, nr. 34). In de bijlagen de belang­rijkste correspondentie, waaronder de brieven van de Duit­se ‘professoren’. &#13;
Luchtkwaliteit &#13;
In een jurisprudentie-overzicht laat C.N. van der Sluis in Tijdschrift voor Omgevingsrecht (december 2011, nr. 4, p. 109 e.v.) zien dat de programmatische aanpak (nationaal Sa­menwerkingsprogramma Lucht) haar waarde blijft bewijzen. Zolang uit de aanpak blijkt dat de grenswaarden voor lucht­kwaliteit worden gehaald, kan in individuele procedures tot een vergunning worden gekomen. Er is misschien nog hoop voor de programmatische aanpak stikstof. &#13;
Fiscaal recht &#13;
Multifunctionele landbouw &#13;
Vanwege de Taskforce Multifunctionele Landbouw is een brochure verschenen over fiscale aspecten, geschreven door Maria van Boxtel en Helmer Wieringa. De brochure geeft een globaal overzicht en praktijkvoorbeelden. &#13;
Bedrijfsopvolging &#13;
Erfrecht &#13;
De Duitsers kijken ook wel eens naar Nederland, zo blijkt uit een artikel in Agrar-und Umweltrecht van december 2011, waarin Wolfgang Winkler schrijft over Landwirtschaft und Erbrecht in den Niederlanden. Het is een goed gedocu­menteerd overzicht, waarbij vooral aandacht is voor de her­vorming van het erfrecht in 2003. &#13;
Buitenlands agrarisch recht &#13;
Handboek &#13;
Bij uitgeverij C.H. Beck Munchen is verschenen een lijvig Anwalts Handbuch Agrarrecht (1058 blz., gebonden, € 149). Het is geschreven door een groot aantal auteurs. Redacteu­ren zijn prof. Matthias Dombert en prof. Karsten Witt. Het persbericht zegt er het volgende over: Das Werk befasst sich mit allen praxisrelevanten Aspekten dieses ausserst facetten­reichen Rechtsgebiets. Dat klopt wel. Het boek bestaat uit acht delen: de advocaat in het agrarische recht (met een be­schouwing over agrarisch recht als dwarsdoorsnede van al­lerlei rechtsgebieden), procedures (waaronder mediation), burgerlijk recht (coöperatie, zakenrecht, koop, familierecht, erfrecht), bestuursrecht (privatisering, milieurecht, natuur-en soortenbescherming, waterrecht, bouwrecht, milieuver­gunning, levensmiddelenrecht en productaansprakelijkheid, plantenziekten, mest en zaaigoed, bosrecht, jachtrecht, dier­ziekten), arbeids- en sociaal recht, strafrecht en handhaving, belastingrecht, Europees recht. Dat laatste deel bevat ook het marktordeningsrecht. Het boek staat vol met voetnoten en praktijkvoorbeelden. &#13;
Pacht &#13;
In Agrarrecht van december 2011 ook een artikel over het Franse pachtrecht van de hand van Winkler. Het Fran­se pachtrecht draagt een sterk dwingendrechtelijk karakter (duur, verlenging van rechtswege, pachtprijzen, voorkeurs­recht, melioratierecht). Daarmee is er een grote tegenstelling met het Duitse pachtrecht dat veel meer contractsvrijheid kent. Een ander verschil is dat het Franse pachtrecht steeds verandert, onder meer door de introductie van nieuwe pacht­vormen. &#13;
België &#13;
In het Belgisch tijdschrift voor agrarisch recht (3e kwar­taal 2011) is opgenomen het rapport van M. Heyerick (Ere- Afdelingshoofd van de Vlaamse Landmaatschappij) en R. Constant (rechter te Waremme) dat is opgesteld ten behoeve van het CEDR-congres te Boekarest (2011). Het onderwerp: ‘Affectation et protection du territoire rural’. &#13;
Europees agrarisch recht &#13;
Landbouw- en visserijraad &#13;
De uitkomsten van de raad van januari 2012 zijn neerge­legd in een brief aan de Tweede Kamer (Kamerstukken II 2011/12, 21 501-32, nr. 571). Besproken werden het Deense werkprogramma, het markt- en prijsbeleid GLB, de strategie voor dierenwelzijn en het Schmallenbergvirus. Bij een alge­meen overleg met de vaste commissie ELI kwamen de vol­gende onderwerpen aan de orde: GLB en marktordening – de regering luistert naar argumenten om de suikerquotering niet af te schaffen, er komt geen marktordening voor aardap­pelen, Schmallenberg, legbatterijen – er wordt gehandhaafd. (Kamerstukken II 2011/21012, 21 501-32, nr. 573). &#13;
GLB &#13;
In het nieuwe GLB (nu nog in Verordening 1234/2007) is een belangrijke rol weggelegd voor producentenorganisa­ties. Deze kunnen de productie plannen en afstemmen op de vraag, aanbod en afzet van de leden concentreren, kosten optimaliseren en prijzen stabiliseren, marktonderzoek ver­richten en nog enkele zaken. De suggestie van het kamer­lid Koopmans om toe te voegen dat producentenorganisa­ties recht hebben op faire en redelijke producentenprijzen met inbegrip van kosten door investeringen in duurzaam­heid, wordt niet nodig geacht. (Kamerstukken II 2011/12, 21 501-32, nr. 572). &#13;
EU Policy &#13;
Onder redactie van Arie Oskam, Gerrit Meester en Huib Sil­vis is bij Wageningen Academic Publishers een boek ver­schenen onder de titel EU policy for agriculture, food and rural areas (2011, tweede herziene druk, 453 blz.). Het boek bevat een breed overzicht van alle relevante onderdelen van het Europese beleid. Voor een jurist zal het hier en daar op­pervlakkig overkomen. &#13;
&#13;
&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-02-01 00:00:00</published><modified>2012-02-01 00:00:00</modified><editiondate>2012-02-01</editiondate><htmlpath>https://denhollander.info/artikel/9708</htmlpath></article>
</articles></edition>
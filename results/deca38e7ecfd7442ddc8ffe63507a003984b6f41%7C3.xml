<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7237</id><udhid>UDH:TvAR/7237</udhid><titel>'J.H. B. / ruilverkaveling 'Oude Graaf'' (TvAR 1989/4227)</titel><searchwords><searchword>TvAR 4/1989</searchword><searchword>TvAR 1989/4227</searchword><searchword>UDH:TvAR/7237</searchword></searchwords><attachments><attachment><name>1989_nr 4_Rechtspraak_4227.pdf</name><extention>pdf</extention><url>https://denhollander.info/download/6820/ci</url></attachment></attachments><inleiding>Landinrichtingswet, art. 149,&#13;
151 en 196&#13;
Reclamants bezwaar is gericht op verbetering&#13;
van de onsluiting van zijn kavel.&#13;
Bij samenvoeging van meerdere percelen&#13;
tot een grote kavel moet men, in het algemeen&#13;
gesproken, een in verhouding kleinere&#13;
ontsluiting aan de weg aanvaarden.&#13;
Ontsluiting via een pachtkavel moet als&#13;
een volwaardige ontsluiting worden beschouwd.&#13;
Geen reden om aan te nemen dat&#13;
de pacht buiten toedoen van reclamant zelf&#13;
zal worden beëindigd.&#13;
Rekening moet worden gehouden met de&#13;
belangen van belanghebbende S., betreffende&#13;
gebruiksafspraken met drie niet-geregistreerde&#13;
pachters.&#13;
Art. 151 doet daaraan niet af. Dat artikel&#13;
ziet op de belangen van de pachter, terwijl&#13;
het in casu gaat om de belangen van de&#13;
eigenaar/verpachter.&#13;
Bezwaarschrift afgewezen.</inleiding><content>Rechtbank Roermond, 14 juli 1988&#13;
J.H. B., reclamant tegen het plan van toedeling&#13;
in de ruilverkaveling 'Oude Graaf';&#13;
Het bezwaar van reclamant.&#13;
Dit kan als volgt worden samengevat:&#13;
Het bezwaar van reclamant wordt toegelicht&#13;
door mr Van der Corput aan de hand&#13;
van een pleitnota welke zich bij de stukken&#13;
bevindt. In het huidige plan van toedeling&#13;
is reclamants huiskavel 30509 feitelijk alleen&#13;
aan de Koelebeemdweg ontsloten door&#13;
middel van eigen grond; het deel van zijn&#13;
huiskavel dat aan het begin van de Hulsterdij&#13;
k ligt is daarvoor te nat.&#13;
Daarom zou hij graag de hem toebedeelde&#13;
pachtkavel nummer 30504 aan de Hulsterdijk&#13;
gewijzigd zien in eigendom. De&#13;
pachtkavel, eigendom van mevrouw Stals-&#13;
Jansen en haar kinderen, zou dan achter de&#13;
aan haar toebedeelde kavel 30506 toebedeeld&#13;
kunnen worden. Op die manier is reclamant&#13;
ook als de pacht wordt opgezegd,&#13;
verzekerd van een ontsluiting.&#13;
Reclamant gaat niet akkoord met het&#13;
voorstel van belanghebbende dat erop neerkomt&#13;
dat hem tussen kavel 30503 en 30504&#13;
een strook van zo'n 6 meter wordt toebedeeld.&#13;
Zijn huiskavel zou dan inderdaad ontsloten&#13;
zijn, maar zo'n strook kan nooit ergens&#13;
anders voor gebruikt worden dan voor een&#13;
weg; dat gaat dus ten koste van zijn cultuurgrond.&#13;
Dit is ook het geval als het een&#13;
strook betreft van 10 meter.&#13;
Door de rechter-commissaris is een voorstel&#13;
ontwikkeld waarbij de kavel 30506&#13;
enigszins van vorm wordt veranderd, doordat&#13;
deze dieper wordt, hetgeen eveneens gebeurt&#13;
met de pachtkavel 30504. De breedte&#13;
van die pachtkavel wordt dan ± 42 meter&#13;
terwijl daarnaast nog overblijft een strook&#13;
grond ter breedte van 25 meter voor de reclamant&#13;
Beelen.&#13;
Hoewel deze oplossing voor Beelen niet&#13;
100% is kan Beelen zich toch in deze oplossing&#13;
vinden omdat hij dan de belangrijke&#13;
ontsluiting heeft gekregen via de Hulsterdijk&#13;
en deze grond van zodanige breedte is&#13;
dat hij deze kan betelen.&#13;
Reclamant verzoekt op zijn bezwaar te&#13;
beslissen in die zin, dat het plan van toedeling&#13;
wordt gewijzigd, aldus dat de kavels&#13;
30506 en 30504 langgerekter van vorm worden&#13;
en daardoor minder oppervlakte krijgen&#13;
aan de Hulsterdijk en een doorgang&#13;
voor reclamant wordt gecreëerd van ± 25&#13;
meter waarmede dan dus de kavel 30509&#13;
enigszins van vorm wordt veranderd, kostens&#13;
rechtens.&#13;
Het standpunt van de bij het bezwaar betrokken&#13;
belanghebbenden J.H.E.F. Stals-&#13;
Jansen c.s.&#13;
Dit kan als volgt worden samengevat:&#13;
Kavel 30506 is samengesteld uit 3 inbrengpercelen&#13;
die verpacht zijn maar die,&#13;
omdat het percelen betreft die kleiner zijn&#13;
dan 25 are, niet geregistreerd staan.&#13;
Als het voorstel van reclamant wordt&#13;
overgenomen, blijven er voor de 3 pachters&#13;
van kavel 30506 stroken over die te smal&#13;
zijn om te bewerken. Deze pachters gebruiken de grond al net&#13;
zo lang als reclamant.&#13;
Belanghebbenden willen een plan van&#13;
toedeling handhaven, maar zijn bereid om&#13;
reclamant, ter oplossing van zijn bezwaar&#13;
een strook grond in eigendom af te staan&#13;
van 6 tot 10 meter.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit kan als volgt worden samengevat:&#13;
Reclamant heeft een melkveebedrijf. Hij&#13;
houdt ook varkens. Zijn areaal is door het&#13;
plan van toedeling op forse wijze geconcentreerd.&#13;
De uitbreiding bij huis mag aanmerkelijk&#13;
worden genoemd. Inbreng aldaar&#13;
1.96.35 ha; toedeling aldaar 6.02.90 ha.&#13;
Aansluitend aan huiskavel 30509, groot&#13;
6.02.90 ha, is toegedeeld pachtkavel 30504,&#13;
groot 0.47.89 ha, in eigendom toegedeeld&#13;
aan belanghebbenden J.H.E.F. Stals-Jansen&#13;
cum suis te Weert.&#13;
Naast kavel 30504 is geprojecteerd kavel&#13;
30506, groot 0.76.19 ha, welke kavel pachtvrij&#13;
is toegedeeld aan genoemde belanghebbenden.&#13;
Naar aanleiding van reclamants bezwaar&#13;
heeft de Landinrichtingscommissie voorgesteld&#13;
reclamants pachtkavel 30504 te projecteren&#13;
ten westen van kavel 30506, waarmee&#13;
volledig aan reclamants bezwaar tegemoet&#13;
gekomen zou zijn.&#13;
Belanghebbenden Stals-Jansen c.s. hebben&#13;
zich tegen deze oplossing verzet. Immers,&#13;
indien de pachtverhouding met reclamant&#13;
zou worden verbroken zou een nieuwe&#13;
pachter over de pachtvrije kavel 30506&#13;
naar zijn pacht moeten gaan, hetgeen zij&#13;
nadelig oordelen.&#13;
In feite komt het verzet van belanghebbenden&#13;
hierop neer dat zij frontbreedte aan&#13;
de openbare verharde weg verliezen welke&#13;
reclamant er juist graag bij wil hebben.&#13;
Gelet op het verzet van belanghebbenden&#13;
is ter zitting van de rechter-commissaris een&#13;
compromisvoorstel ter tafel gekomen waarin&#13;
— zoals gebruikelijk bij compromissen&#13;
- met de belangen van zowel reclamant en&#13;
van de belanghebbenden rekening is gehouden.&#13;
In dit laatste voorstel krijgt reclamant&#13;
een ontsluiting naar de Hulsterdij k via&#13;
eigen grond en blijft de verpachte grond&#13;
van belanghebbenden liggen aan de openbare&#13;
verharde weg.&#13;
Reclamant stemt met het compromis in.&#13;
Belanghebbenden niet. De frontbreedte&#13;
van haar pachtvrije kavel aan de Hulsterdijk&#13;
loopt terug van 85 meter naar 71 meter,&#13;
hetgeen zij bezwaarlijk vinden in verband&#13;
met gebruik van de pachtvrije grond.&#13;
Door de ruilverkaveling zijn met betrekking&#13;
tot kavel 30506 geen pachters aangewezen,&#13;
aangezien daarvoor registratie als&#13;
bedoeld in art. 19 e.v. van de Ruilverkavelingswet&#13;
1954 ontbrak.&#13;
Ter zitting van de rechter-commissaris is&#13;
gebleken dat kavel 30506 door derden (3 in&#13;
getal) gebruikt zal worden en deze drie gebruikers&#13;
zouden ieder een te smalle reep&#13;
grond krijgen. Het is duidelijk dat de ruilverkaveling&#13;
met dit argument geen rekening&#13;
meer kan houden (zie art. 151, eerste&#13;
lid van de Landinrichtingswet).&#13;
De commissie is van oordeel dat het voorstel&#13;
op goede wijze aan de belangen van zowel&#13;
reclamant als belanghebbenden tegemoet&#13;
komt.&#13;
De commissie verzoek uw rechtbank ten&#13;
aanzien van reclamants bezwaar te beschikken&#13;
door wijziging van het plan van toedeling&#13;
en wel als volgt:&#13;
- toedelen aan reclamant in eigendom&#13;
de afgesplitste kavel 30514R en in pacht de&#13;
afgesplitste kavel 30512R;&#13;
- toedelen aan belanghebbenden in&#13;
eigendom de afgesplitste kavels 30513R en&#13;
3O512R.&#13;
Het oordeel van de rechtbank.&#13;
De rechtbank wijst het bezwaar af.&#13;
Reclamants inbreng is van een negental&#13;
losse percelen geconcentreerd aan zijn huiskavel&#13;
toegedeeld.&#13;
Reclamant klaagt over te weinig ontsluiting&#13;
aan de verharde weg. Vooropgesteld&#13;
zij dat bij samenvoeging van meerdere percelen&#13;
tot een grote kavel men, in het algemeen&#13;
gesproken, een in verhouding kleinere&#13;
ontsluiting aan de grote weg moet aanvaarden.&#13;
In het geval van reclamant geldt&#13;
dit eens te meer omdat zijn ingebrachte kavels&#13;
voor een aanmerkelijk deel niet aan de&#13;
verharde weg ontsloten waren.&#13;
Ontsluiting via een pachtkavel moet bovendien als een volwaardige ontsluiting&#13;
worden beschouwd.&#13;
Gelet op de wettelijke bescherming die&#13;
reclamant als pachter geniet en op de verklaring&#13;
van belanghebbenden Stals ter zitting&#13;
is er geen enkele reden om aan te nemen&#13;
dat de pacht van kavel 30504 buiten&#13;
toedoen van reclamant zelf zal worden&#13;
beëindigd.&#13;
Voorzover er nog een risico van verlies&#13;
van pacht aanwezig zou zijn, is reclamant&#13;
de gelegenheid geboden dit te ondervangen&#13;
en wel door het aanbod van belanghebbenden&#13;
hem een strook grond van minimaal 6&#13;
meter en maximaal 10 meter in eigendom&#13;
af te staan tussen de kavels 30504 en 30506.&#13;
Reclamant heeft dit afgewezen zodat dit&#13;
punt verder voor zijn rekening moet blijven.&#13;
Voor bewijslevering zoals aangeboden,&#13;
is dan ook geen plaats.&#13;
Tenslotte moet rekening gehouden worden&#13;
met de belangen van belanghebbenden&#13;
Stals. Deze hebben onweersproken naar&#13;
voren gebracht dat zij ten aanzien van kavel&#13;
30506 gebruiksafspraken hebben met 3&#13;
pachters welke reeds even lang gelden als&#13;
de pacht van reclamant.&#13;
Belanghebbenden hebben daarbij voldoende&#13;
aannemelijk gemaakt dat door het&#13;
voorstel van reclamant zij haar toezeggingen&#13;
aan die pachters minder gestand zouden&#13;
kunnen doen.&#13;
Aan het bovenstaande doet art. 151 van&#13;
de Landinrichtingswet niet af omdat dat&#13;
artikel ziet op de belangen van de pachter&#13;
terwijl het in casu gaat om de belangen van&#13;
de eigenaar /verpachter.&#13;
De kosten van het geding.&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt.&#13;
Beslissing: De rechtbank:&#13;
Wijst het bezwaar af.&#13;
Compenseert de kosten in dier voege dat&#13;
iedere partij de hare draagt.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7237</htmlpath></article>
</articles></edition>
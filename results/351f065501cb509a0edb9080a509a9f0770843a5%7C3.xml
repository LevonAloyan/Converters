<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>4900</id><udhid>UDH:TvAR/4900</udhid><titel>J.R. Woud / De minister van Landbouw, Natuurbeheer en Visserij (TvAR 1997/4876)</titel><searchwords><searchword>TvAR 5/1997</searchword><searchword>TvAR 1997/4876</searchword><searchword>UDH:TvAR/4900</searchword></searchwords><attachments><attachment><name>1997_nr 5_Rechtspraak_4876.pdf</name><extention>pdf</extention><url>https://denhollander.info/download/4842/ci</url></attachment></attachments><inleiding>Uitvoeringsregeling EEG-premie aanhouden zoogkoeienbestand 1993, art. 18, eerste lid en 25, eerste lid, aanhef en onder a; Veror-dening (EEG) nr. 805/68, artikel 4d, zesde lid, eerste, tweede en derde alinea&#13;
&#13;
Afwijzing aanvraag aanvullende premierechten voor zoogkoeien. Vaststaat dat appellant ten tijde van de aanvraag geen runderen be-heerde en gebruikte voor de levering van melk of zuivelprodukten, zodat verweerder gehouden was de aanvraag af te wijzen. Dat verweerder vorenstaande overweging niet ten grondslag heeft gelegd aan zijn bestreden besluit maakt dat niet anders. Beroep ongegrond.</inleiding><content>Uitspraak in de zaak van:&#13;
J.R. Woud,&#13;
wonende te Blokzijl, appellant,&#13;
tegen&#13;
de minister van Landbouw, Natuurbeheer en Visserij,&#13;
zetelend te 's-Gravenhage, verweerder.&#13;
1. Het verloop van de procedure&#13;
Bij besluit van 12 september 1994, met ken-merk J. 9414001 II, heeft verweerder de bezwa-ren van H.R. Woud tegen na te melden besluit van de directeur Landbouw, Natuur en Open-luchtrecreatie in de provincie Overijssel (hierna: directeur LNO) ongegrond verklaard. Bij beroepschrift, ingekomen ter griffie op 18 oktober 1994, heeft appellant tegen eerstver-meld besluit beroep ingesteld bij het College. Daarbij heeft hij kennelijk beoogd te vorderen dat het College het beroep gegrond verklaart en het bestreden besluit vernietigt en dat het bepaalt dat verweerder de aanvraag van H.R. Woud voor toekenning van aanvullende pre-mierechten op grond van de Uitvoeringsrege-ling EEG-premie aanhouden zoogkoeienbe-stand 1993 (hierna: de Premieregeling 1993) alsnog inwilligt.&#13;
Verweerder heeft op 28 december 1994 een verweerschrift, strekkend tot ongegrondver-klaring van het beroep, ingediend en daarbij de op de zaak betrekking hebbende stukken over-gelegd.&#13;
Appellant heeft zich bij brief van 12 februari 1996 tot het College gewend met het verzoek de behandeling van zijn zaak te bespoedigen. Het College heeft de zaak onderzocht ter openbare terechtzitting van 10 april 1996, waar verweerder, vertegenwoordigd door zijn ge-machtigde, en appellant hun standpunt nader hebben toegelicht.&#13;
De vaststaande feiten&#13;
Op grond van de gedingstukken en het verhan-delde ter zitting staan de volgende feiten en&#13;
omstandigheden ten processe vast.&#13;
- Appellant exploiteert samen met H.R. Woud in maatschapsverband een veehouderijbedrijf te Blokzijl.&#13;
- De Centrale Organisatie Superheffing van het Produktschap voor Zuivel heeft, bij brief van 21 april 1993, appellant bericht dat voor de heffingsperiode 1993/1994 een gebruiksquo- tum van 126.366 kg op zijn naam is geregis- treerd bij Friesland Frico Domo.&#13;
- Door middel van een door hem ondertekend en op 4 mei 1993 door de districtsbureauhou- der ontvangen formulier heeft H.R. Woud aanvullende premierechten aangevraagd voor 41 zoogkoeien. In het aanvraagformulier heeft H.R. Woud opgegeven dat hij voor de hef fingsperiode 1993/1994 beschikte over een fa- brieksquotum van 106.366 kg melk.&#13;
- Bij brief van 9 augustus 1993 heeft de direc- teur LNO H.R. Woud meegedeeld dat zijn aanvraag voor toekenning van aanvullende premierechten is afgewezen. Hierbij overwoog de directeur LNO onder meer:&#13;
"De reden dat uw aanvraag is afgewezen is, dat u niet voldoet aan de volgende voorwaarde:&#13;
- De aan u toegekende referentiehoeveelheid melk moet kleiner zijn dan 120.000 kg;&#13;
Het COS heeft u voor de heffingsperiode 1993/1994 een gebruiksquotum van 126.366 kg toegewezen. De notarisakte die bij de aanvraag is gevoegd, is nog niet goedgekeurd."&#13;
- Tegen dit besluit is door H.R. Woud op 18 augustus 1993 een bezwaarschrift bij verweer der ingediend.&#13;
- Vervolgens is het bestreden besluit genomen.&#13;
3. Het bestreden besluit&#13;
Verweerder heeft bij het bestreden besluit, on-der meer, het volgende overwogen: "In het onderhavige geval is uit de mij ter beschikking staande stukken gebleken dat U op 2 april 1993 grond + quotum hebt overgedragen. De notariÃ«le akte tot levering is op 5 april 1993 ingeschreven ten kantore van de Dienst van het Kadaster en de Openbare Registers in het re-gister Hypotheken te Zwolle. Hieruit volgt dat U eerst nadat het melkprijsjaar 1993/1994 was aangevangen 20.000 kg hebt overgedragen. Aan het begin van de hef-fingsperiode 1993/1994 beschikte U derhalve nog over een referentiehoeveelheid van&#13;
126.366 kg.&#13;
Zoals hierboven reeds vermeld, kunnen alleen aanvullende premierechten worden toegekend indien de referentiehoeveelheid, zoals vastge-steld aan het begin van de heffingsperiode waarin de aanvraag wordt ingediend, ten hoog-ste 120.000 kg bedraagt.&#13;
Aangezien Uw referentiehoeveelheid aan het begin van de heffingsperiode waarin U Uw aanvraag voor aanvullende premierechten hebt ingediend 126.366 kg bedroeg, voldoet U niet aan de vereisten van artikel 18 en kunnen U op grond daarvan geen aanvullende premierech-ten worden toegekend."&#13;
4. Het standpunt van appellant&#13;
Appellant heeft -samengevat- het volgende naar voren gebracht.&#13;
4.1. Hoewel de grond en het daarbij behorende fabrieksquotum van 20.000 kg melk pas op 2 april 1993 door appellant zijn overgedragen en de akte ter zake pas op 5 april 1993 is inge- schreven ten kantore van de dienst van het Ka- daster en de Openbare Registers in het register Hypotheken te Zwolle, heeft de (mondelinge) verkoop van bedoelde grond en quotum al in maart 1993 plaatsgevonden.&#13;
De bedoeling van partijen is duidelijk geweest dat de overdracht van bedoeld fabrieksquotum van 20.000 kg zou terugwerken tot 1 april 1993. De Centrale Organisatie Superheffing heeft, blijkens bericht van 20 augustus 1993 aan appellant, deze bedoeling gehonoreerd. Het fa-brieksquotum van appellant is immers in ver-band met vorenvermelde transactie voor de ge-hele heffingsperiode 1993/1994 verlaagd tot 106.366 kg.&#13;
Op grond van het vorenstaande hadden der-halve aan H.R. Woud en hem aanvullende pre-mierechten behoren te worden toegekend op grond van de artikelen 17, 18 en 19 van de Pre-mieregeling 1993.&#13;
4.2. De totale referentiehoeveelheid melk is bo- vendien reeds vanaf de heffingsperiode 29 maart 1992 tot en met 31 maart 1993 volledig verhuurd. Indien verweerder een juiste uitleg had gegeven aan de betrokken communautaire voorschriften, was aan appellant voor de hef fingsperiode 1992/1993 premie toegekend, zo-&#13;
dat hij had kunnen beschikken over een (ge-woon) premierecht in de zin van artikel 4 van de Premieregeling 1993.&#13;
Bij brief van 12 februari 1996 heeft appellant onder meer nog het volgende naar voren ge-bracht:&#13;
"In de Staatscourant van 2 mei 1995 wordt de regeling toekenning specifieke premierechten zoogkoeienhouders, zoals aangekondigd in de brief van de minister d.d. 26 april 1995, gepu-bliceerd. Door deze regeling is het bovenge-schetste probleem gedeeltelijk opgelost. Echter afwikkeling van de schade over de achterlig-gende jaren blijft ons inziens in procedure bij uw College."&#13;
5. De op de zaak betrekking hebbende&#13;
voorschriften&#13;
Artikel 4d, zesde lid, eerste, tweede en derde alinea, van Verordening (EEG) nr. 805/68, houdende een gemeenschappelijke ordening der markten in de sector rundvlees, zoals ge-wijzigd bij Verordening (EEG) nr. 125/93 van de Raad van 18 januari 1993 (Pb EG nr. L 18 van 27.1.1993), luiden als volgt:&#13;
"De premie wordt ook toegekend aan de pro-ducenten die melk of zuivelprodukten leveren en wier individuele referentiehoeveelheid als bedoeld in artikel 5 quater van Verordening (EEG) nr. 804/68 ten hoogste 120 000 kg be-draagt, op voorwaarde dat zij gedurende ten minste zes opeenvolgende maanden vanaf de datum van indiening van de aanvraag een aan-tal zoogkoeien houden dat ten minste gelijk is aan het aantal waarvoor de premie werd aange-vraagd.&#13;
Aanvullende rechten op de zoogkoeienpremie worden aan de nationale reserves toegevoegd. Het totale aantal van deze rechten wordt over de Lid-Staten verdeeld op basis van de gemid-delden van de percentages van de rundvlees-produktie en, inzonderheid, van de geldige aanspraken op de zoogkoeienpremie zoals vastgesteld in de tabel van bijlage II. De aanvullende rechten uit de nationale reserves worden in eerste instantie toegewezen aan melkproducenten die ingevolge de eerste alinea voor het eerst in aanmerking komen of wier rechten ingevolge die alinea voor het eerst wor-den verhoogd en die voldoen aan de bepalingen&#13;
van deze verordening en die op 1 januari 1993 de desbetreffende koeien in hun bedrijf bezit-ten en deze daar gedurende zes maanden hou-den. De rest van dit aanvullende quotum dat niet aan die producenten wordt toegewezen, kan volgens de normale criteria voor het ge-bruik van de nationale reserve worden toege-wezen. Indien het totale aantal toe te wijzen aanvullende rechten het ingevolge bijlage II be-schikbare aantal aanvullende rechten over-schrijdt, mag de betrokken Lid-Staat de aan-vragen voor aanvullende rechten evenredig verminderen dan wel, volgens vast te stellen objectieve criteria, aan bepaalde producenten voorrang geven."&#13;
Bij de Premieregeling 1993 wordt onder meer het volgende bepaald: Artikel 18, eerste lid:&#13;
"1. Producenten die het runderbestand dat zij beheren zowel gebruiken voor het opfokken van kalveren voor de vleesproduktie als voor het leveren van melk of zuivelprodukten en die ingevolge het bepaalde in artikel 25, eerste lid, onderdeel b, voor het eerst voor premie in aan-merking komen of wier rechten ingevolge ge-noemd artikel voor het eerst worden verhoogd en die&#13;
a. voldoen aan het bepaalde in paragraaf 1 van hoofdstuk 3 en&#13;
b. ten genoegen van de Directeur LNO kun nen aantonen dat zij de desbetreffende zoog koeien met ingang van 1 januari 1993 gedu- rende een ononderbroken periode van zes maanden op hun bedrijf hebben gehouden, ko- men in aanmerking voor een toekenning van een aanvullend premierecht."&#13;
Artikel 25, eerste lid, aanhef en sub b: "1. Onverminderd het bepaalde in artikel 2 komen voor een premie slechts producenten in aanmerking die: (...)&#13;
b. het runderbestand op het bedrijf dat zij be-heren zowel gebruiken voor het opfokken van kalveren voor de vleesproduktie als voor het leveren van melk of zuivelprodukten, met dien verstande dat de individuele referentiehoeveel-heid van deze producenten, zoals vastgesteld aan het begin van de heffingsperiode waarin de&#13;
aanvraag wordt ingediend, ten hoogste 120.000 kg bedraagt&#13;
6. De beoordeling van het geschil&#13;
Gelet op hetgeen appellant in zijn be-roepschrift heeft aangevoerd, is niet in geschil dat H.R. Woud en appellant ten tijde van de aanvraag van H.R. Woud op 4 mei 1993 om toekenning van aanvullende premierechten vanuit de aanvullende nationale reserve als be-doeld in paragraaf 4 van hoofdstuk 2 van de Premieregeling 1993, geen runderen beheerden en gebruikten voor het leveren van melk of zui-velprodukten. Zij konden daarom, gelet op ar-tikel 18, eerste lid, juncto artikel 25, eerste lid, aanhef en sub b, van de Premieregeling 1993, en het daaraan ten grondslag liggende artikel 4d, zesde lid, van Verordening (EEG) nr. 805/68, zoals gewijzigd bij Verordening (EEG) nr. 125/93 van de Raad van 18 januari 1993 (Pb EG nr. L 18 van 27.1.1993), niet in aanmerking ko-men voor toekenning van aanvullende premie-rechten. Verweerder was derhalve reeds daarom gehouden de aanvraag van H.R. Woud af te wijzen en deze afwijzing bij het bestreden besluit te handhaven.&#13;
Dat verweerder vorenstaande overweging niet ten grondslag heeft gelegd aan zijn bestreden besluit, vloeit kennelijk voort uit de omstan-digheid dat H.R. Woud er noch in zijn aan-vraag noch in zijn bezwaarschrift melding van heeft gemaakt dat de op naam van appellant staande referentiehoeveelheid reeds vanaf de heffingsperiode 1992/1993 was verhuurd. Nu evenwel vaststaat dat in elk geval geen aan-spraak op aanvullende premierechten bestond, komt het College aan beoordeling van de door verweerder gehanteerde weigeringsgrond niet meer toe.&#13;
Aangezien ook overigens niet is gebleken van feiten of omstandigheden op grond waarvan moet worden geoordeeld dat het bestreden be-sluit onrechtmatig is, dient het beroep onge-grond te worden verklaard. Het College acht geen termen aanwezig voor toepassing van artikel 8:75 van de Algemene wet bestuursrecht. Beslist wordt als volgt.&#13;
7. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/4900</htmlpath></article>
</articles></edition>
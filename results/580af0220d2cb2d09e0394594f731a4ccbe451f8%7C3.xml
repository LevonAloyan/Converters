<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2002</searchword><id>4638</id><udhid>UDH:TvAR/4638</udhid><titel>Witjes / Peters (TvAR 2002/5102)</titel><searchwords><searchword>TvAR 4/2002</searchword><searchword>TvAR 2002/5102</searchword><searchword>UDH:TvAR/4638</searchword></searchwords><attachments><attachment><name>2002_nr 4_Rechtspraak_5102.pdf</name><extention>pdf</extention><url>https://denhollander.info/download/4583/ci</url></attachment></attachments><inleiding>[Pachtwet art. 10, 11]&#13;
&#13;
Verkoop “vrij van pacht” in 1995, na overeenkomst&#13;
tot pachtbeëindiging met pachter,&#13;
van in 1988 verpacht perceel.&#13;
Zoon van pachter, die deel van bedrijf van&#13;
vader heeft overgenomen, vordert schriftelijke&#13;
vastlegging van een (vóór de pachtbeëindiging&#13;
door vader gesloten) mondelinge&#13;
pachtwijzigingsovereenkomst, waarbij&#13;
hij als pachter in de plaats van zijn vader&#13;
zou zijn gesteld.&#13;
Na getuigenverhoren overeenkomst tot&#13;
pachtovername niet aangenomen.</inleiding><content>ARREST VAN 24 MAART 1998 IN DE&#13;
ZAAK VAN:&#13;
Aloysius Bernardus Maria Witjes, wonende te&#13;
Didam,&#13;
appellant,&#13;
procureur: mr. P.J. Eshuis,&#13;
tegen&#13;
Johannes Bernardus Maria Peters, wonende te&#13;
Didam,&#13;
geïntimeerde,&#13;
procureur: mr. J.M. Bosnak.&#13;
1 Het geding in eerste aanleg&#13;
1.1 Voor de procedure in eerste aanleg wordt&#13;
verwezen naar de inhoud van het vonnis dat&#13;
de pachtkamer van het kantongerecht te&#13;
Arnhem op 12 juni 1996 tussen partijen heeft&#13;
gewezen; van dat vonnis is een fotokopie aan&#13;
dit arrest gehecht.&#13;
2 Het geding in hoger beroep&#13;
2.1 Het hof zal appellant hierna ook aanduiden&#13;
als Witjes, geïntimeerde als Peters jr en&#13;
diens vader, J.H. Peters, als Peters sr.&#13;
2.2 Witjes heeft bij exploot van 12 juli 1996&#13;
aan Peters jr aangezegd van het bovengenoemde&#13;
vonnis in hoger beroep te komen,&#13;
met dagvaarding van laatstgenoemde voor de&#13;
pachtkamer van dit hof.&#13;
2.3 Bij memorie van grieven heeft Witjes drie&#13;
grieven tegen het bestreden vonnis aangevoerd&#13;
en toegelicht, bewijs aangeboden, producties&#13;
in het geding gebracht en geconcludeerd&#13;
dat het hof het vonnis waarvan beroep&#13;
zal vernietigen en opnieuw rechtdoende bij&#13;
arrest Peters jr in zijn vordering tot het vastleggen&#13;
van de overeenkomst tussen verpachtster&#13;
J.M. Knook-Bisschoff van Heemskerck,&#13;
Peters sr en Peters jr, inhoudende dat met&#13;
ingang van mei 1992 Peters jr als pachter in de&#13;
plaats zou worden gesteld van Peters sr terzake&#13;
van het kadastrale perceel gemeente Didam,&#13;
sectie R, nr 389 gedeeltelijk, groot 1.82.60 ha,&#13;
alsnog niet-ontvankelijk zal verklaren, althans&#13;
deze vordering zal afwijzen als zijnde ongegrond&#13;
en onbewezen, en Peters jr zal veroordelen&#13;
in de kosten van deze procedure in&#13;
beide instanties.&#13;
2.4 Bij exploot van 1 oktober 1997 heeft Peters&#13;
jr met betekening van het vonnis waarvan&#13;
beroep, de appèldagvaarding en de memorie&#13;
van grieven, Peters sr opgeroepen ter zitting&#13;
van het hof om van zijn standpunt omtrent het&#13;
onderhavige geschil te doen blijken.&#13;
Peters sr is in rechte niet verschenen.&#13;
2.5 Bij memorie van antwoord heeft Peters jr&#13;
verweer gevoerd, producties in het geding&#13;
gebracht en geconcludeerd dat het hof het&#13;
vonnis waarvan beroep, zo nodig met wijziging&#13;
of aanvulling van gronden, zal bekrachtigen&#13;
met veroordeling van Witjes en van de&#13;
derde ex art. 12 a Rv. (Peters sr) in de kosten&#13;
van het hoger beroep.&#13;
2.6 Vervolgens heeft Witjes een akte genomen&#13;
ter voorkoming van pleidooi.&#13;
2.7 Tenslotte hebben partijen hun stukken aan&#13;
het hof overgelegd voor het wijzen van arrest.&#13;
Daarbij zij aangetekend dat in het dossier van&#13;
Peters jr onder meer ontbreken de processtukken&#13;
van partijen in eerste aanleg en inzake de voorlopige&#13;
voorziening in eerste aanleg, zoals gespecificeerd&#13;
op blz 2 van de memorie van grieven.&#13;
3 De grieven&#13;
Witjes heeft tegen het vonnis waarvan beroep&#13;
de volgende grieven aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht aangenomen dat Peters jr, met&#13;
instemming van mevrouw Knook, verpachtster,&#13;
en van zijn vader, Peters sr, de pacht van&#13;
het litigieuze perceel van Peters sr heeft overgenomen&#13;
en in zijn plaats is gesteld.&#13;
Grief II&#13;
Ten onrechte heeft de pachtkamer van het&#13;
kantongerecht gesteld dat Witjes in het geheel&#13;
niet aannemelijk heeft gemaakt dat mevrouw&#13;
Knook, verpachtster, Peters jr slechts als vertegenwoordiger&#13;
van zijn vader, Peters sr,&#13;
beschouwde.&#13;
Grief III&#13;
Ten onrechte heeft de pachtkamer van het&#13;
kantongerecht de vordering van Peters jr toegewezen.&#13;
4 De beoordeling van het geschil in&#13;
hoger beroep&#13;
4.1 Zoals hierboven vermeld is het door Witjes&#13;
overgelegde procesdossier incompleet.&#13;
4.2 Peters jr heeft bij memorie van antwoord&#13;
(blz 2) gesteld enkele der processtukken,&#13;
welke Witjes blijkens blz 2 van zijn memorie&#13;
van grieven heeft beoogd over te leggen (maar&#13;
niet heeft overgelegd) niet te kennen. Deze&#13;
stukken bevinden zich dus ook niet in het&#13;
dossier van Peters jr.&#13;
4.3 Het hof zal, alvorens nader te beslissen,&#13;
partijen daarom in de gelegenheid stellen hun&#13;
procesdossiers alsnog te completeren met alle&#13;
in eerste en tweede instantie in het geding&#13;
gebrachte processtukken, en verwijst de zaak&#13;
naar de rol voor het wederom overleggen van&#13;
de dossiers voor het wijzen van arrest.&#13;
5 De beslissing in hoger beroep&#13;
Het hof, rechtdoende in hoger beroep:&#13;
stelt de procesdossiers wederom ter hand aan&#13;
partijen teneinde deze te completeren als boven&#13;
overwogen;&#13;
verwijst de zaak naar de rolzitting van 14 april&#13;
1998 tot het overleggen van de procesdossiers&#13;
voor het wijzen van arrest;&#13;
houdt iedere verdere beslissing aan.&#13;
ARREST VAN 22 SEPTEMBER 1998&#13;
1 Het verloop van het geding in&#13;
hoger beroep&#13;
1.1 Het hof verwijst naar het in deze zaak op&#13;
24 maart 1998 gewezen tussenarrest, waarin&#13;
het hof partijen heeft verzocht hun procesdossiers&#13;
te completeren.&#13;
1.2 Naar aanleiding van dit arrest heeft Peters&#13;
jr een akte genomen.&#13;
1.3 Vervolgens hebben partijen wederom hun&#13;
stukken overgelegd voor het wijzen van&#13;
arrest.&#13;
2 De vaststaande feiten&#13;
In hoger beroep kan van de volgende erkende,&#13;
dan wel niet of onvoldoende bestreden feiten&#13;
als vaststaand worden uitgegaan:&#13;
2.1 J.H. Peters – verder: Peters sr –, vader van&#13;
geïntimeerde J.B.M. Peters – verder: Peters&#13;
jr –, heeft krachtens schriftelijk vastgelegde&#13;
pachtwijzigingsovereenkomst van 10 juni 1988,&#13;
goedgekeurd door de Grondkamer voor Gelderland&#13;
op 15 september 1988, met ingang van&#13;
29 juni 1987 het perceel, kadastraal bekend&#13;
gemeente Didam, sectie R, nr 389 (ged.), groot&#13;
1.82.60 ha, gepacht van mw Knook-Bisschoff&#13;
van Heemskerck – verder: mevrouw Knook –.&#13;
2.2 Mevrouw Knook heeft met Peters sr een&#13;
schriftelijke overeenkomst gesloten, gedateerd&#13;
februari 1995, tot beëindiging van de pacht&#13;
van het onderhavige perceel per 14 maart&#13;
1995, welke overeenkomst op 9 maart 1995 is&#13;
goedgekeurd door de Grondkamer voor Gelderland.&#13;
2.4 Bij vonnis van de pachtkamer van het kantongerecht&#13;
te Arnhem d.d. 28 juli 1995 is bij&#13;
wege van voorlopige voorziening bepaald dat&#13;
Peters jr tot het gebruik van het perceel is&#13;
gerechtigd.&#13;
Witjes heeft op 9 augustus 1995 een verklaring&#13;
als bedoeld in art. 116 lid 5 Rv afgelegd.&#13;
2.5 Witjes is gehuwd met een zuster van&#13;
Peters jr.&#13;
2.6 Peters sr is geboren op 17 november 1921.&#13;
2.7 Peters sr heeft tot in 1994 tezamen met&#13;
Peters jr gewoond in de bij het bedrijf van&#13;
Peters sr gelegen woning aan de Klompenhorstweg&#13;
2 te Didam. In 1994 heeft Peters sr&#13;
deze woning verlaten, en is hij gaan wonen bij&#13;
zijn dochter en Witjes aan de Tatelaarweg 29 a&#13;
te Didam.&#13;
3 De beoordeling van het geschil in&#13;
hoger beroep&#13;
3.1 De grieven van Witjes lenen zich voor&#13;
gezamenlijke beoordeling.&#13;
3.2 Peters jr vordert schriftelijke vastlegging&#13;
van een mondelinge pachtwijzigingsovereenkomst,&#13;
welke volgens hem eind 1991/begin&#13;
1992 is gesloten tussen mevrouw Knook als&#13;
verpachtster, Peters sr als pachter en hemzelf,&#13;
waarbij hij met ingang van het seizoen 1992 in&#13;
de plaats van zijn vader is gesteld als pachter&#13;
van het onderhavige perceel.&#13;
3.3 Witjes heeft gemotiveerd betwist dat een&#13;
dergelijke pachtwijzigingsovereenkomst is gesloten.&#13;
3.4 De pachtkamer van het kantongerecht&#13;
heeft de door Peters jr gestelde pachtwijzigingsovereenkomst&#13;
op grond van het door&#13;
Peters jr aangevoerde en de door hem overgelegde&#13;
stukken bewezen geacht, en de vordering&#13;
van Peters jr tot schriftelijke vastlegging&#13;
daarvan toegewezen.&#13;
3.5 Witjes heeft ook in hoger beroep gemotiveerd&#13;
en mede aan de hand van schriftelijke&#13;
stukken betwist dat ooit een zodanige pachtwijzigingsovereenkomst&#13;
is gesloten en heeft,&#13;
zonder onverplicht bewijslast op zich te&#13;
nemen, terzake getuigenbewijs aangeboden.&#13;
3.6 Peters jr heeft van het bestaan van de door&#13;
hem gestelde overeenkomst getuigenbewijs&#13;
aangeboden.&#13;
3.7 Het hof is, mede gelet op hetgeen Witjes&#13;
in hoger beroep heeft aangevoerd, van oordeel&#13;
dat (nog) niet als vaststaand kan worden aangenomen&#13;
dat de door Peters gestelde wijzigingsovereenkomst&#13;
is gesloten. Het acht nader&#13;
feitelijk onderzoek geboden over de vraag of&#13;
een zodanige overeenkomst is gesloten.&#13;
3.8 Nu Peters jr zich beroept op rechtsgevolgen&#13;
van door hem gestelde doch door Witjes&#13;
betwiste feiten en rechten, rust de bewijslast&#13;
van die feiten en rechten volgens het bepaalde&#13;
in art. 177 Rv in beginsel op hem.&#13;
3.9 Het hof acht in hetgeen Peters jr aan&#13;
bewijsmiddelen in het geding heeft gebracht,&#13;
mede gezien de gemotiveerde betwisting door&#13;
Witjes, geen voldoende redenen van redelijkheid&#13;
en billijkheid gelegen tot het leggen van&#13;
deze bewijslast op Witjes, zoals door Peters jr&#13;
voorgestaan.&#13;
3.10 Het hof zal daarom, alvorens nader te&#13;
beslissen, Peters jr toelaten tot bewijs als hieronder&#13;
bepaald.&#13;
4 De beslissing in hoger beroep&#13;
Het hof, rechtdoende in hoger beroep:&#13;
laat Peters jr toe tot het bewijs van feiten en&#13;
omstandigheden waaruit blijkt dat in 1991/1992&#13;
een pachtwijzigingsovereenkomst is gesloten&#13;
tussen mevrouw Knook, Peters sr en hemzelf,&#13;
waarbij hij met ingang van het seizoen 1992 in&#13;
de plaats van zijn vader is gesteld als pachter&#13;
van het perceel, kadastraal bekend gemeente&#13;
Didam, sectie R, nr 389 (ged.), groot 1.82.60 ha;&#13;
bepaalt dat, indien Peters jr dat bewijs door&#13;
getuigen wenst te leveren, het verhoor van&#13;
deze getuigen zal geschieden ten overstaan&#13;
van het ten deze tot raadsheer-commissaris&#13;
benoemde lid van het hof mr. G.M. Bierman&#13;
en de raad ing. P. Hamelink, die daartoe zitting&#13;
zullen houden in het Paleis van Justitie te&#13;
Arnhem aan de Walburgstraat 2-4 op een&#13;
nader te bepalen dag en uur;&#13;
bepaalt dat het aantal der te horen getuigen en&#13;
de verhinderdagen van partijen, van hun&#13;
advocaten en van de getuigen in de periode&#13;
november 1998 tot en met januari 1999 zullen&#13;
worden opgegeven ter rolle van het hof van&#13;
13 oktober 1998, waarna de raadsheer-commissaris&#13;
dag en uur voor het getuigenverhoor&#13;
zal bepalen;&#13;
houdt iedere verdere beslissing aan.&#13;
ARREST VAN 18 JANUARI 2000&#13;
1 Het verloop van het geding in&#13;
hoger beroep&#13;
1.1 Het hof verwijst naar het in deze zaak op&#13;
22 september 1998 gewezen tussenarrest,&#13;
waarin Peters jr tot bewijs is toegelaten.&#13;
1.2 Ter voldoening aan deze bewijsopdracht&#13;
heeft Peters vier getuigen doen horen, onder&#13;
wie zichzelf als partij-getuige. Witjes heeft in&#13;
contra-enquête twee getuigen doen horen,&#13;
onder wie zichzelf als partijgetuige. Van de&#13;
afgelegde verklaringen is proces-verbaal opgemaakt,&#13;
dat zich bij de stukken bevindt.&#13;
1.3 Nadien heeft ieder van partijen nog een&#13;
akte ter rolle genomen.&#13;
1.4 Vervolgens hebben partijen hun stukken&#13;
wederom aan het hof overgelegd voor het wijzen&#13;
van arrest.&#13;
2 De verdere beoordeling van het&#13;
geschil in hoger beroep&#13;
2.1 Aan Peters jr is bij het bovengenoemde&#13;
tussenarrest te bewijzen opgedragen – verkort&#13;
weergegeven – dat hij krachtens overeenkomst&#13;
tussen mevrouw Knook, zijn vader en&#13;
hemzelf in 1992 in de plaats van zijn vader als&#13;
pachter van het onderhavige perceel is gesteld.&#13;
2.2 Peters jr heeft naar het oordeel van het hof&#13;
dit bewijs niet geleverd.&#13;
2.3 Geen der gehoorde getuigen heeft verklaard&#13;
uit eigen wetenschap te weten dat een&#13;
dergelijke overeenkomst tussen mevrouw&#13;
Knook, Peters sr en Peters jr is gesloten.&#13;
2.4 Peters jr heeft als getuige verklaard dat&#13;
tussen hem en zijn vader aanvankelijk overeenstemming&#13;
bestond dat Peters jr het gehele&#13;
bedrijf van zijn vader zou overnemen, maar&#13;
dat het daar niet (geheel) van is gekomen,&#13;
omdat zij in 1991/1992 onenigheid met elkaar&#13;
hebben gekregen.&#13;
2.5 Omtrent overneming van de pacht van het&#13;
onderhavige perceel heeft Peters jr verklaard,&#13;
dat Teunissen contact met notaris Geselschap&#13;
heeft opgenomen om “het” te regelen met de&#13;
eigenaresse van de grond, mevrouw Knook,&#13;
en dat hij later van Geselschap en Teunissen&#13;
heeft gehoord dat mevrouw Knook het daarmee&#13;
eens was.&#13;
Verder heeft Peters jr hierover verklaard:&#13;
“Zoals hierboven als gezegd, heb ik indertijd&#13;
met mijn ouders overlegd dat Teunissen de&#13;
pachtoverneming zou regelen, via de kandidaat-&#13;
notaris Geselschap. Deze laatste zou de&#13;
schriftelijke afhandeling doen. Daarvoor zijn&#13;
officiële stukken nodig, dus dat doet de notaris.&#13;
Ik heb nooit een schriftelijk stuk gezien&#13;
i.v.m. de pachtoverneming, tot in de procedure.&#13;
Ik heb Teunissen ook nooit meer daarover&#13;
gebeld toen ik daarover geen stukken kreeg.&#13;
Ik wilde die kwestie niet pushen, i.v.m. de&#13;
problemen die er toen waren over de overname&#13;
van de woning.”&#13;
2.6 Met betrekking tot de vraag of mevrouw&#13;
Knook instemde met pachtovername door&#13;
Peters jr heeft Peters jr (slechts) verklaard van&#13;
notaris Geselschap en de heer Teunissen,&#13;
administrateur van het bedrijf van zijn vader,&#13;
te hebben gehoord dat mevrouw Knook het&#13;
eens was met overname van het bedrijf van&#13;
zijn vader door hem.&#13;
2.7 Noch Geselschap, noch Teunissen hebben&#13;
bevestigd dat mevrouw Knook met pachtovername&#13;
heeft ingestemd.&#13;
2.8 Geselschap heeft in dat verband verklaard&#13;
dat hij een ontwerp voor een overeenkomst&#13;
daartoe heeft opgemaakt, dat hij niet meer&#13;
weet wie hem heeft verzocht dat te doen, en&#13;
dat hij dat ontwerp aan mevrouw Knook&#13;
heeft toegezonden.&#13;
Hij heeft in dat verband tevens verklaard:&#13;
“Ik herinner mij dat in die tijd ook aan de&#13;
orde is geweest dat mevrouw Knook de grond&#13;
wilde verkopen en dat zij de pacht niet wilde&#13;
voortzetten”.&#13;
Tevens heeft Geselschap verklaard – zakelijk&#13;
weergegeven – dat bij gelegenheid van het&#13;
verlijden van de akte betreffende de verkoop&#13;
van het perceel door mevrouw Knook aan&#13;
Witjes in 1995 pachtbeëindiging ter sprake is&#13;
gekomen, en dat hij er, toen die akte werd verleden,&#13;
van overtuigd was dat de pachtbeëindiging&#13;
in orde zou komen en hij nooit reden&#13;
voor twijfel daaraan heeft gehad.&#13;
2.9 Teunissen heeft in dat verband verklaard&#13;
– zakelijk weergegeven – dat hij niet meer&#13;
weet of hij de mededeling in een van zijn brieven&#13;
aan Peters jr, dat mevrouw Knook heeft&#13;
ingestemd met de pachtovername door Peters&#13;
jr, heeft gehoord van mevrouw Knook of van&#13;
een van de heren Peters, en dat hij ook niet&#13;
meer weet of hij in dat verband zelf contact&#13;
heeft gehad met mevrouw Knook.&#13;
Ook heeft Teunissen verklaard, dat hij zich&#13;
niet meer kan herinneren of er enige reactie of&#13;
vervolg is gekomen op een verzoek van notaris&#13;
Geselschap aan de grondeigenaar om het&#13;
pachtcontract op naam te laten stellen van&#13;
Peters jr, en dat een dergelijke reactie zich in&#13;
ieder geval niet in zijn dossier bevindt.&#13;
2.10 Uit de getuigenverklaring van Peters jr,&#13;
hierboven aangehaald onder 2.5, blijkt dat&#13;
Peters ten tijde van de contacten met de notaris&#13;
niet heeft gedacht dat de pacht door hem&#13;
(reeds) was overgenomen.&#13;
Peters jr verklaart niet, op grond waarvan en&#13;
wanneer hij nadien wèl heeft kunnen denken&#13;
de pacht overgenomen te hebben.&#13;
2.11 Peters jr heeft als getuige verklaard, dat&#13;
de pacht over 1991 door hem voor zijn vader&#13;
is betaald. Peters jr verklaart niet, waaruit&#13;
mevrouw Knook zou hebben moeten of kunnen&#13;
afleiden, dat zijn pachtbetalingen voor de&#13;
daarop volgende jaren niet meer door hem&#13;
zouden zijn gedaan voor zijn vader, maar&#13;
voor hemzelf als opvolgend pachter.&#13;
2.12 Peters jr heeft – zakelijk weergegeven –&#13;
verklaard dat hij in 1986 een gedeelte van het&#13;
bedrijf van zijn vader heeft overgenomen en&#13;
dat hij sedertdien – dus ook reeds toen Peters&#13;
sr in ieder geval nog pachter van het perceel&#13;
was – het meeste werk op het bedrijf deed,&#13;
behalve van december 1993 tot juni 1994.&#13;
Dat brengt mee dat uit het feit, dat Peters jr&#13;
werkzaamheden in het bedrijf verrichtte en&#13;
niet is gebleken van bezwaren van mevrouw&#13;
Knook daartegen, op zichzelf in ieder geval&#13;
geen instemming van mevrouw Knook met&#13;
bedrijfs- en pachtovername kan worden afgeleid.&#13;
2.13 Het hof is van oordeel, dat de door partijen&#13;
overgelegde stukken en de getuigenverklaringen&#13;
(en met name ook die van de getuige&#13;
Oudshoorn Spaargaren, dat hij een door&#13;
mevrouw Knook reeds getekende conceptovereenkomst&#13;
tot pachtoverneming zonder&#13;
mede-ondertekening van Peters sr en jr van de&#13;
notaris heeft terugontvangen, omdat Peters sr&#13;
de pacht niet aan zijn zoon wilde overdragen,&#13;
hetgeen bevestiging vindt in de brief van&#13;
Oudshoorn Spaargaren van 1 juni 1993 aan&#13;
Peters sr, welke is overgelegd bij akte van&#13;
Peters jr van 15 juni 1999) enerzijds wèl aannemelijk&#13;
maken, dat mevrouw Knook aanvankelijk&#13;
ermee instemde dat Peters jr het&#13;
bedrijf van zijn vader zou gaan overnemen en&#13;
dat zij er geen bezwaar tegen had dat Peters jr&#13;
in dat kader ook de pacht van het onderhavige&#13;
perceel zou gaan overnemen, maar anderzijds&#13;
ook duidelijk maken, dat het uiteindelijk in&#13;
verband met onenigheid tussen vader en zoon&#13;
Peters jr niet is gekomen tot een overeenkomst&#13;
tot pachtovername (en evenmin tot een&#13;
volledige bedrijfsovername).&#13;
2.14 Vermelding verdient nog dat uit de getuigenverklaring&#13;
van Peters jr onweersproken&#13;
blijkt, dat het conflict tussen zijn vader en hem&#13;
reeds eerder (1991/1992) is ontstaan dan de&#13;
pachtkamer van het kantongerecht heeft aangenomen&#13;
(1994).&#13;
Peters heeft nog betoogd dat zijn vader partij&#13;
in dit geding zou zijn geworden omdat hij ex&#13;
art. 12a Rv in hoger beroep is gedagvaard. Hij&#13;
miskent daarbij echter dat art. 12a Rv alleen&#13;
de wijze van oproeping van derden regelt en&#13;
geen rechtsgrond voor die oproeping – die in&#13;
dit geval ontbreekt – schept.&#13;
3 Slotsom&#13;
3.1 De grieven I en III zijn gegrond, zodat het&#13;
vonnis waarvan beroep niet in stand kan blijven.&#13;
Grief II behoeft geen verdere behandeling.&#13;
3.2 Peters moet als de uiteindelijk in het ongelijk&#13;
gestelde partij worden veroordeeld in de&#13;
kosten van het geding in beide instanties.&#13;
4 De beslissing in hoger beroep&#13;
Het hof, rechtdoende in hoger beroep:&#13;
vernietigt het vonnis waarvan beroep;&#13;
opnieuw rechtdoende:&#13;
wijst de vordering van Peters tot schriftelijke&#13;
vastlegging van een pachtwijzigingsovereenkomst&#13;
en zijn overige vorderingen alsnog af;&#13;
veroordeelt Peters in de kosten van het geding&#13;
in eerst een tweede instantie, welke tot heden&#13;
aan de zijde van Witjes worden begroot in&#13;
eerste instantie op nihil aan verschotten en&#13;
ƒ 1000,– aan gemachtigdensalaris, en in hoger&#13;
beroep op ƒ 590,67 (ƒ 420,– griffierecht,&#13;
ƒ 120,67 appèldagvaarding en ƒ 50,– getuigengeld)&#13;
aan verschotten en ƒ 5.950,– aan procureurssalaris.</content><legacyfootnotes/><footnotes><footnote/></footnotes><auteurs/><published>2002-04-01 00:00:00</published><modified>1998-12-01 00:00:00</modified><editiondate>2002-04-01</editiondate><htmlpath>https://denhollander.info/artikel/4638</htmlpath></article>
</articles></edition>
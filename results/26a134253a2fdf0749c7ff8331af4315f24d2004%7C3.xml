<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1993</searchword><id>5291</id><udhid>UDH:TvAR/5291</udhid><titel>Wassenaar / de Boer (TvAR 1993/4649)</titel><searchwords><searchword>TvAR 10/1993</searchword><searchword>TvAR 1993/4649</searchword><searchword>UDH:TvAR/5291</searchword></searchwords><attachments><attachment><name>1993_nr 10_Rechtspraak_4649.pdf</name><extention>pdf</extention><url>https://denhollander.info/download/5290/ci</url></attachment></attachments><inleiding>Pachtwet, art. 55, 56&#13;
&#13;
Ontbinding pachtovereenkomst wegens toerekenbare&#13;
ernstige tekortkomingen pachter van&#13;
grasland door niet (tijdig) bestrijden van onkruid&#13;
(distels), bemesten, maaien en weghalen&#13;
gras. 'Overwaaien' van onkruid uit naastgelegen&#13;
land geen excuus niet-bestrijden..&#13;
Tweemaal bezichtiging ex art. 55 PW.&#13;
Noch tekst, noch doel en strekking van de wet,&#13;
noch een goede gang van zaken bij de bezichtiging,&#13;
vergen dat een verzoek ex art. 55 PW&#13;
tot onderzoek naar de toestand van het gepachte&#13;
slechts kan worden gedaan door alle&#13;
(mede)pachters tezamen, en niet door één medepachter&#13;
zonder uitdrukkelijke medewerking&#13;
van de andere (mede)pachters.</inleiding><content>In de zaak van:&#13;
Jan Philippus Wassenaar, wonende te Leeuwarden,&#13;
appellant, procureur: mr. J. van Dijkhuizen,&#13;
tegen&#13;
1. Frans Gerard de Boer, wonende te Deinum,&#13;
gemeente Menaldumadeel, 2. Fokke&#13;
Nanne de Boer, wonende te Wettingen, Zwitserland,&#13;
geïntimeerden, procureur: mr. J.M.J.&#13;
Huver.&#13;
Het geding in eerste aanleg&#13;
De pachtkamer van het kantongerecht te&#13;
Leeuwarden heeft op 9 april 1991 tussen partijen&#13;
een vonnis gewezen, dat in fotokopie aan&#13;
dit arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant - verder ook te noemen Wassenaar&#13;
- is bij een tweetal exploiten van 8 mei&#13;
1991 met gelijktijdige dagvaarding van geïntimeerden&#13;
- verder gezamenlijk ook te noemen&#13;
De Boer c.s. - voor dit hof, in hoger beroep&#13;
gekomen van genoemd vonnis, waarbij - kort&#13;
weergegeven - de tussen partijen bestaande,&#13;
na te noemen, pachtovereenkomst is ontbonden&#13;
met ingang van 1 mei 1991, met veroordeling&#13;
van Wassenaar in de proceskosten.&#13;
Bij memorie van grieven zijn door Wassenaar&#13;
onderomschreven grieven aangevoerd en&#13;
toegelicht met conclusie het vonnis waarvan&#13;
beroep te vernietigen en, opnieuw rechtdoende,&#13;
De Boer c.s. in hun vorderingen alsnog&#13;
niet-ontvankelijk te verklaren, dan wel die aan&#13;
hen te ontzeggen, met hun veroordeling in de&#13;
kosten van beide instanties.&#13;
Bij memorie van antwoord hebben De&#13;
Boer c.s. terzake verweer gevoerd en geconcludeerd&#13;
het vonnis waarvan beroep te bekrachtigen&#13;
zulks met veroordeling van&#13;
Wassenaar in de kosten van de procedure in&#13;
beide instanties.&#13;
Nadat ieder van partijen nog een akte had&#13;
genomen, hebben zij de stukken overgelegd&#13;
voor het wijzen van arrest.&#13;
De grieven&#13;
Wassenaar heeft de volgende grieven tegen&#13;
het vonnis waarvan beroep aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht haar vonnis gebaseerd op de&#13;
constateringen, gedaan naar aanleiding van&#13;
een verzoek d.d. 19 september 1989 ex art. 55&#13;
van de Pachtwet.&#13;
Grief II&#13;
Ten onrechte heeft de pachtkamer van het&#13;
kantongerecht in haar overwegingen niet het&#13;
verweer van Wassenaar betrokken dat, voorzover&#13;
Wassenaar in zijn verplichtingen tekort&#13;
mocht zijn geschoten, dit verzuim hem niet&#13;
kan worden toegerekend, dan wel dat er sprake&#13;
is van overmacht.&#13;
Grief III&#13;
Ten onrechte heeft de pachtkamer van het&#13;
kantongerecht de vordering tot ontbinding van&#13;
de pachtovereenkomst toegewezen.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist vaststaande,&#13;
feiten worden uitgegaan: - Tussen De Boer&#13;
c.s. als verpachters en Wassenaar als pachter&#13;
bestaat een door de grondkamer&#13;
goedgekeurde pachtovereenkomst met&#13;
betrekking tot het perceel weiland aan de Harlingerstraatweg&#13;
onder Leeuwarden, kadastraal&#13;
bekend gemeente Leeuwarden, sectie D, nr.&#13;
5943, groot 11.40.40 ha (althans 10.94.80 ha),&#13;
met een looptijd tot 5 maart 1994/12 mei&#13;
1994 (behoudens eventuele verlenging en ongerekend&#13;
de ontbinding waarvan thans beroep);&#13;
- Op grond van de tussen partijen geldende&#13;
pachtvoorwaarden moet de pachter - kort ge&#13;
zegd - het gepachte onder meer behoorlijk&#13;
greppelen, bemesten en van onkruid en ongedierte&#13;
zuiver houden, en 'naar goede regel van&#13;
landbouw' onderhouden.&#13;
Beoordeling van het hoger beroep&#13;
1. Nu De Boer c.s. hebben gesteld dat Wassenaar&#13;
vóór 1 januari 1992 in zijn verbintenissen&#13;
is tekortgeschoten, zal de beoordeling&#13;
daarvan en van de gevolgen - ingevolge art.&#13;
182 Overgangswet - moeten geschieden naar&#13;
het vóór 1 januari 1992 geldende vermogensrecht.&#13;
2. De Boer c.s. hebben aan hun vordering&#13;
ten grondslag gelegd, dat Wassenaar zich&#13;
(ook nog na sommaties) schuldig heeft gemaakt&#13;
aan toerekenbare tekortkomingen onder&#13;
deze pachtovereenkomst ten aanzien van&#13;
het onderhoud van het gepachte, en met name,&#13;
dat hij:&#13;
- het perceel niet heeft bemest, noch met organische&#13;
mest noch met kunstmest;&#13;
- onkruid niet afdoende heeft bestreden;&#13;
- geen behoorlijke vorm van graslandbeheer -&#13;
op tijd maaien van gras en weghalen van het&#13;
gras of hooi - heeft toegepast;&#13;
- in strijd met de pachtvoorwaarden gras van&#13;
het gepachte heeft verkocht en niet voor eigen&#13;
vee heeft gebruikt.&#13;
3. De pachtkamer van het kantongerecht&#13;
heeft op verzoek van geïntimeerde sub 1&#13;
krachtens het bepaalde in art. 55 Pachtwet op&#13;
19 september 1989 het gepachte door één harer&#13;
leden doen bezichtigen, in bijzijn van partijen.&#13;
Van de bevindingen is proces-verbaal&#13;
opgemaakt dat in het geding is gebracht.&#13;
Met betrekking tot de aan pachter verweten&#13;
wanprestaties is in dit proces-verbaal vastgelegd:&#13;
'Bij de bezichtiging is het volgende bevonden:&#13;
Op gedeelten van het weiland bevinden&#13;
zich pakken hooi. In het weiland grazen 22&#13;
schapen. In het grootste deel van het weiland&#13;
is sprake van overmatige distelgroei, terwijl in&#13;
nagenoeg het hele weiland roestaantasting&#13;
zichtbaar is.&#13;
Ter gelegenheid van de bezichtiging heeft&#13;
de pachter nog verklaard:&#13;
"Het land wordt niet bemest. Het wordt&#13;
gebruikt voor het weiden van mijn schapen.&#13;
Het gewas wordt verkocht. De nog op het&#13;
land aanwezige pakken hooi zijn afkomstig&#13;
van de eerste snee.'"&#13;
4. Vorenbedoeld lid van de pachtkamer&#13;
van het kantongerecht heeft ingevolge aanwijzing&#13;
van de pachtkamer van 14 november&#13;
1989 het gepachte op 12 juni 1990 ten tweede&#13;
male bezichtigd, in bijzijn van partijen.&#13;
Van de bevindingen is wederom procesverbaal&#13;
opgemaakt dat in het geding is gebracht.&#13;
Met betrekking tot de aan pachter verweten&#13;
wanprestaties is in dit proces-verbaal vastgelegd:&#13;
'Tijdens deze bezichtiging is het volgende&#13;
bevonden: De situatie met betrekking tot de&#13;
distels, zoals weergegeven in het proces-verbaal&#13;
van 19 september 1989, is niet verbeterd.&#13;
Het land zit nog vol distels, deels in de grond&#13;
en deels tussen het gemaaide gras. Pakken&#13;
hooi worden op het land niet meer aangetroffen.&#13;
De heer Wassenaar verklaart:&#13;
"Ik heb het land niet besproeid om de distels&#13;
te bestrijden. Besproeien helpt namelijk&#13;
niet. Dat hier distels groeien wordt veroorzaakt&#13;
door de omliggende stukken land. Daar&#13;
kan ik niets tegen ondernemen.'"&#13;
5. Wassenaar heeft in zijn processtukken&#13;
onder meer verklaard - zakelijk weergege&#13;
ven .- dat hij zijn bedrijf sedert het einde van&#13;
de jaren '70 heeft teruggebracht tot het hou&#13;
den van schapen en het verkopen van gras, dat&#13;
hij het aantal sneden gras heeft teruggebracht&#13;
tot twee per jaar, dat hij geen hooiopslagruimte&#13;
heeft en gewoonlijk het hooi rechtstreeks&#13;
van het land verkoopt, dat hij in 1989 moeite&#13;
heeft gehad met de verkoop van het hooi wegens&#13;
verminderde vraag, en dat de gemeente&#13;
Leeuwarden de onkruidbestrijding op een&#13;
naastgelegen perceel (industrieterrein, vuilstortplaats)&#13;
heeft gestaakt en hij daarom tot&#13;
zwaardere onkruidbestrijding zou moeten&#13;
overgaan.&#13;
6. Hij betwist niet dat de door De Boer c.s.&#13;
overgelegde krantefoto's, met bijschriften,&#13;
van 28 november 1989 en 11 augustus 1990,&#13;
waarop hooibalen op het land te zien zijn, be&#13;
trekking hebben op het onderhavige perceel.&#13;
7. In grief I heeft Wassenaar aangevoerd&#13;
dat de pachtkamer van het kantongerecht zich&#13;
niet (mede) had mogen baseren op de bevin&#13;
dingen van de pachtkamer van 19 september&#13;
1989, omdat de betreffende bezichtiging&#13;
slechts is aangevraagd door één van de beide&#13;
(mede) verpachters.&#13;
Het hof verwerpt dit.&#13;
In de eerste plaats blijkt niet dat Wassenaar&#13;
dit punt eerder aan de orde heeft gesteld, met&#13;
name ook niet ten tijde van de bezichtiging&#13;
zelf (die in zijn bijzijn heeft plaatsgevonden).&#13;
In de tweede plaats wordt noch door de&#13;
wet, noch door doel of strekking van de betreffende&#13;
wetsbepaling, noch voor een goede&#13;
gang van zaken met betrekking tot de te verrichten&#13;
bezichtiging, gevergd dat een verzoek&#13;
ex art. 55 Pachtwet slechts zou kunnen worden&#13;
gedaan door alle (mede)verpachters, en&#13;
niet door één (mede)verpachter zonder uitdrukkelijke&#13;
medewerking van de andere&#13;
(mede)verpachters.&#13;
In de derde plaats blijkt uit het feit dat ook&#13;
Fokke Nanne de Boer in de onderhavige, op&#13;
de bezichtiging gevolgde, procedure verwijst&#13;
naar de bevindingen bij de betreffende bezichtigingen&#13;
en daar een beroep op doet, dat hij&#13;
daarmee instemt. In de vierde plaats geeft&#13;
Wassenaar zelfs niet aan in hoeverre de bezichtiging&#13;
anders had kunnen uitvallen indien&#13;
deze door beide mede-verpachters zou zijn&#13;
aangevraagd, en dus in hoeverre hij belang&#13;
zou kunnen hebben bij dit verweer.&#13;
Grief I wordt verworpen.&#13;
8. Wassenaar heeft de materiële bevindin&#13;
gen van de pachtkamer van het kantongerecht&#13;
bij de bezichtigingen op 19 september 1989&#13;
en 12 juni 1990 niet bestreden, zodat deze be&#13;
vindingen in deze procedure als vaststaand&#13;
moeten worden beschouwd.&#13;
Hij heeft - behalve ten aanzien van het onkruid,&#13;
waarover hieronder nader - ook niet&#13;
bestreden dat ten deze sprake is geweest van&#13;
tekortkomingen zijnerzijds onder de pachtovereenkomst,&#13;
en dat hij terzake in verzuim is&#13;
geweest.&#13;
9. Wassenaar heeft erkend in de periode,&#13;
van belang in deze procedure (naast de van de&#13;
geweide schapen afkomstige mest) geen mest&#13;
op het gepachte te hebben gebracht.&#13;
10. Hij doet er (in grief II) een beroep op&#13;
dat de geconstateerde overmaat aan onkruid&#13;
hem niet toerekenbaar zou zijn, en dat er&#13;
thans (d.w.z. ten tijde van de memorie van&#13;
grieven, oktober 1991) nog één perceel is dat&#13;
de vergelijking met de normale situatie nog&#13;
niet geheel kan doorstaan.&#13;
11. Het staat op grond van zijn erkenning&#13;
(proces-verbaal van 12 juni 1990) vast dat&#13;
Wassenaar het onkruid op het gepachte niet&#13;
heeft bestreden.&#13;
12. De stelling van Wassenaar (memorie&#13;
van grieven) dat er - na de bevindingen in&#13;
september 1989 en juni 1990 - in oktober&#13;
1991 nog (slechts) één perceel was dat de ver&#13;
gelijking met de normale situatie niet geheel&#13;
kon doorstaan, acht het hof in strijd met de&#13;
stelling van Wassenaar elders in zijn proces&#13;
stukken, dat onkruidbestrijding geen enkele&#13;
zin zou hebben. Uit eerstbedoelde stellingname&#13;
blijkt immers reeds dat onkruidbestrijding&#13;
op het gepachte wel degelijk zinvol was.&#13;
Het beroep van Wassenaar op 'overmacht'&#13;
moet alleen reeds hierom worden gepasseerd.&#13;
Bovendien heeft Wassenaar tegenover de&#13;
betwistingen van de zijde van De Boer c.s.&#13;
niet aannemelijk gemaakt dat de overmatige&#13;
aanwezigheid van onkruid op het gepachte is&#13;
veroorzaakt door de situatie op (een) naastliggend^)&#13;
perce(e)l(en).&#13;
De pachtkamer van het kantongerecht&#13;
heeft, ook na een mededeling daarover door&#13;
Wassenaar ter tweede bezichtiging (zie het&#13;
proces-verbaal) daaromtrent niets geconstateerd&#13;
- daarover is althans niets in het procesverbaal&#13;
opgenomen, terwijl het dan toch op de&#13;
weg van Wassenaar had gelegen de pachtkamer&#13;
ter gelegenheid van deze bezichtiging&#13;
daar op te wijzen -.&#13;
Wassenaar heeft (tegenover de uitdrukkelijke&#13;
ontkenning van De Boer c.s. dat ter&#13;
plaatse sprake zou zijn van plannen voor&#13;
stadsuitbreiding) ook geen nadere gegevens&#13;
verschaft over de door hem bedoelde percelen,&#13;
hun ligging ten opzichte van het gepachte&#13;
en hun beheer. Overigens dient Wassenaar als&#13;
pachter eventueel op het gepachte vanaf naburige&#13;
percelen overwaaiend onkruid, zoals akkerdistel,&#13;
eveneens behoorlijk te bestrijden en&#13;
een dergelijke bestrijding, mits zorgvuldig gedaan,&#13;
is zeker zinvol.&#13;
Een en ander mede in aanmerking genomen,&#13;
kan het hof dan ook niet anders concluderen&#13;
dan dat Wassenaar gedurende meerdere&#13;
jaren ernstig tekort is geschoten in de nakoming&#13;
van een aantal belangrijke, uit de&#13;
pachtovereenkomst voor hem voortvloeiende&#13;
verplichtingen en in die handelwijze heeft&#13;
volhard ondanks sommaties ter zake van de&#13;
zijde van De Boer c.s. respectievelijk bezichtiging&#13;
ex artikel 55 der Pachtwet, alsmede dat&#13;
hem dat tekortschieten moet worden toegerekend.&#13;
Ook grief II is vergeefs voorgedragen.&#13;
13. De (niet nader toegelichte) grief III&#13;
mist naast de andere grieven zelfstandige be&#13;
tekenis.&#13;
Slotsom&#13;
Alle grieven worden verworpen. Het vonnis&#13;
waarvan beroep moet worden bekrachtigd, en&#13;
Wassenaar moet als de daarin in het ongelijk&#13;
gestelde partij worden veroordeeld in de kosten&#13;
van het geding in hoger beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt Wassenaar in de kosten van&#13;
het geding in hoger beroep, welke tot heden&#13;
aan de zijde van De Boer c.s. worden begroot&#13;
op f 1700,-.</content><legacyfootnotes/><footnotes><footnote/></footnotes><auteurs/><published>1993-07-21 00:00:00</published><modified>1993-07-21 00:00:00</modified><editiondate>1993-07-21</editiondate><htmlpath>https://denhollander.info/artikel/5291</htmlpath></article>
</articles></edition>
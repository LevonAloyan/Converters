<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5271</id><udhid>UDH:TvAR/5271</udhid><titel>Wetgeving en literatuur</titel><searchwords><searchword>TvAR 11/2007</searchword><searchword>UDH:TvAR/5271</searchword></searchwords><attachments><attachment><name>TAR_2007_11-Wetgeving en literatuur ST.pdf</name><extention>pdf</extention><url>https://denhollander.info/download/5270/ci</url></attachment></attachments><inleiding>Algemeen&#13;
Vermogensrecht&#13;
Van het boek van O.K. Brahn en&#13;
W.H.M. Reehuis - Zwaartepunten van&#13;
het vermogensrechtis een achtste druk&#13;
verschenen (Deventer 2007, 433 blz.).&#13;
Dit boek is nuttig voor beginners in het&#13;
recht, maar heeft ook in de praktijk&#13;
nuttige diensten bewezen, aldus het&#13;
voorwoord. In de Studiereeks Burgerlijk&#13;
Recht is een vijfde druk verschenen&#13;
van Rechtshandeling en Overeenkomst&#13;
(Deventer 2007, 375 blz.) van de hand&#13;
van Jac. Hijma, C.C. van Dam,&#13;
W.A.M. van Schendel en W.L. Valk.&#13;
Burgerlijk procesrecht&#13;
Van het Compendium van het burgerlijk&#13;
procesrecht(Stein/Rueb) is de zestiende&#13;
druk verschenen (Deventer&#13;
2007, 468 blz.).&#13;
Begroting LNV&#13;
In de toelichting bij de begroting van&#13;
het Ministerie van LNV wordt de&#13;
vraag gesteld: wat vraagt de samenleving&#13;
van LNV? Het ministerie is eigenlijk&#13;
het ministerie van het Goede&#13;
Leven. Het moet zorgen voor gezond&#13;
en lekker eten en voor een rijke groene&#13;
leefomgeving. Men verwacht dat LNV&#13;
de groene economie stimuleert, het&#13;
welzijn van dieren stimuleert, dat het&#13;
platteland groener en toegankelijker&#13;
wordt, dat de natuur wordt behoed,&#13;
dat gezond voedsel en lekker eten&#13;
wordt gestimuleerd. Volgens deze lijnen&#13;
wordt ook de beleidsagenda geformuleerd.&#13;
Een juridische paragraaf ontbreekt.&#13;
Ook is geen wetgevingsplan of&#13;
-overzicht opgenomen. Wel is opgenomen&#13;
een bijlage over Europese subsidiestromen,&#13;
waarin wij onder meer&#13;
kunnen lezen dat POP2 tot doel heeft&#13;
‘de leaderwerkwijze te mainstreamen’.&#13;
Enkele ideeën over nieuwe wetgeving&#13;
worden wel genoemd in Kamerstukken&#13;
II2007/08, 31 200, XIV, nr. 2,&#13;
toelichting bij de begroting:&#13;
– een wetsvoorstel dieren zal naar de&#13;
Tweede Kamer worden gestuurd&#13;
(p. 22)&#13;
– de natuurwetgeving wordt vereenvoudigd&#13;
(p. 26)&#13;
– de Plantenziektewet wordt aangepast&#13;
(p. 49)&#13;
Er was niettemin aanleiding voor een&#13;
zgn. wetgevingsoverleg. Verslag daarvan&#13;
in: Kamerstukken II2007/08, 31&#13;
200 XIV en 31200 F, nr. 84, 30 oktober).&#13;
Ook in de begrotingstoelichting van&#13;
VROM vinden we weinig juridische&#13;
aandachtspunten ( Kamerstukken II&#13;
2007/08, 31200, XI, nr. 2). Deze toelichting&#13;
is volgens hetzelfde stramien&#13;
opgezet: per beleidsartikel wordt aandacht&#13;
gegeven aan motivering, verantwoordelijkheid,&#13;
externe factoren en&#13;
meetbare gegevens (in relatie tot doelstelling).&#13;
VROM heeft echter veel&#13;
meer ‘meetbare gegevens’ geformuleerd,&#13;
en onder die kopjes staan dan&#13;
ook de wetsvoorstellen die in het komend&#13;
jaar zullen worden ingediend.&#13;
Pacht&#13;
Pachtwet&#13;
Het reparatiewetsvoorstel Titel 7.5&#13;
geeft de Eerste Kamer geen aanleiding&#13;
voor opmerkingen ( Kamerstukken I&#13;
2007/08, 31 107, B, eindverslag 9 oktober&#13;
2007). De reparatiewet is in het&#13;
Staatsbladgeplaatst ( Stb.2007, 395).&#13;
In Staatsblad2007, 394 treffen we aan&#13;
het Uitvoeringsbesluit Pacht. Dit uitvoeringsbesluit&#13;
bevat de te hanteren&#13;
factoren voor bepaling van de hoogst&#13;
toelaatbare vergoeding bij extra verplichtingen&#13;
voor de pachter, zoals&#13;
maximale mestgiften en late maai- en&#13;
weidedata. Verder bevat het besluit een&#13;
nadere regeling van de grondkamers&#13;
(rechtsgebieden, vergoedingen, standplaatsen&#13;
etc.). Tenslotte zijn er enkele&#13;
bepalingen over de pachtkamers (eed,&#13;
vergoeding voor deskundigen).&#13;
65 jaar&#13;
Het hof te Arnhem heeft een arrest gewezen&#13;
over het overgangsrecht inzake&#13;
de 65-jarige leeftijd. Het hof volgt&#13;
daarin de opvatting van de minister en&#13;
de regeringscommissaris, zoals die tijdens&#13;
de behandeling in de Eerste Ka -&#13;
mer naar voren kwam. Dat betekent&#13;
dat het oude recht van toepassing blijft&#13;
als een opzegging en een verlengingsverzoek&#13;
hebben plaatsgevonden voor&#13;
1 september 2007. De 65-jarige pachter&#13;
wordt dan dus heengezonden (Hof&#13;
Arnhem 23 oktober 2007, LJN&#13;
BB6919).&#13;
Literatuur&#13;
In JBNvan oktober 2007, p. 16 e.v.&#13;
geeft B.F. Preller een kort overzicht van&#13;
het nieuwe pachtrecht. Bij de geliberaliseerde&#13;
pacht worden enkele kanttekeningen&#13;
gemaakt. Zo beveelt Preller aan&#13;
om steeds nieuwe pachtovereenkomsten&#13;
op te stellen, om te ontkomen aan&#13;
de zesjaartermijn, waarschuwt hij voor&#13;
het laten doorlopen van het gebruik&#13;
van de grond na afloop van de liberale&#13;
pachtovereenkomst en betwijfelt hij of&#13;
een beding waarin geregeld is dat de&#13;
overeenkomst tussentijds kan worden&#13;
opgezegd wel mogelijk is. Voorts kan&#13;
vermeld worden een bijdrage van&#13;
G.M.F. Snijders in WPNRvan 6 oktober&#13;
2007, nr. 6725, p. 823, waarin hij&#13;
nog kort de wijzigingen in het pachtrecht&#13;
nog eens kort op een rij worden&#13;
gezet. In De Landeigenaar(oktober&#13;
2007, p. 11 e.v.) bespreekt Van Woudenberg&#13;
de nieuwe pachtprijzen. Uit&#13;
het motto spreekt enige opluchting&#13;
‘eindelijk zover!’).&#13;
Landinrichting&#13;
Jurisprudentie&#13;
G.H. Zonnebeld heeft weer een bundel&#13;
landinrichtingsjurisprudentie samengesteld&#13;
(nr. 6, september 2007,&#13;
139 blz.). Er staan verkorte weergaven&#13;
in van uitspraken over de lijst van&#13;
rechthebbenden, de eerste schatting,&#13;
het plan van toedeling, de lijst geldelijke&#13;
regelingen en enkele andere&#13;
zaken. De belangrijkste tekstgedeelten&#13;
zijn apart weergegeven. Een register&#13;
van wetsartikelen met verwijzing naar de uitspraken completeert het geheel.&#13;
Gratis te verkrijgen bij het Kadaster. In&#13;
het Tijdschrift voor Omgevingsrecht&#13;
van september 2007 is een overzicht&#13;
van rechtspraak over reconstructieplannen&#13;
opgenomen, van de hand van&#13;
A.G.A. Nijmeijer.&#13;
Midden-Delfland&#13;
Een bezwaarde tegen het plan van toedeling&#13;
in de reconstructie is tot bij de&#13;
Hoge Raad geraakt. Hij klaagde onder&#13;
meer over schending van art. 6 EVRM&#13;
doordat de rechter-commissaris die de&#13;
bezwaren behandelde ook deel uitmaakte&#13;
van de kamer van de rechtbank&#13;
die besliste. De Hoge Raad verwerpt&#13;
het beroep (HR 26 oktober 2007, LJN&#13;
BA7626).&#13;
WILG/ILG&#13;
De Raad voor het Landelijk Gebied&#13;
heeft een advies uitgebracht getiteld&#13;
‘Achter open deuren’. Dat advies gaat&#13;
over de rol van de provincie bij de uitvoering&#13;
van het gebiedsgerichte beleid&#13;
in het landelijk gebied. Provincies hebben&#13;
nogal wat moeite met die rol en de&#13;
Raad filosofeert daar wat over. De minister&#13;
ook ( Kamerstukken II2007/08,&#13;
29576, nr. 44, brief 17 oktober 2007).&#13;
Ruimtelijke ordening&#13;
Wet ruimtelijke ordening&#13;
De Invoeringswet WRO is besproken&#13;
in de Tweede Kamer (Handelingen II&#13;
26 september 2007, 5-303). De minister&#13;
vraagt of de Eerste Kamer nu toch&#13;
eventuele vragen over het ontwerp-Besluit&#13;
RO aan de minister wil doorgeven.&#13;
( Kamerstukken I2007/08,&#13;
28916, H, brief 16 oktober 2007).&#13;
Grondexploitatiewet&#13;
De Grondexploitatiewet is door de&#13;
Eerste Kamer aangenomen, maar de&#13;
minister had nog beloofd om op enkele&#13;
onderwerpen terug te komen. Dat&#13;
is gebeurd in een brief van 2 oktober&#13;
2007, Kamerstukken I2007/08, 30&#13;
218, J. Ingegaan wordt op de mogelijkheden&#13;
voor een verruimde verevening&#13;
(baatafroming). Ook worden enkele&#13;
beschouwingen gewijd aan de&#13;
grondposities en de beschikbaarheid&#13;
van informatie daarover. Er is nu ook&#13;
al een lijstje met aandachtspunten voor&#13;
de evaluatie.&#13;
Wabo&#13;
De behandeling van de Wet algemene&#13;
bepalingen omgevingsrecht loopt nogal&#13;
vertraging op. De minister heeft een&#13;
voorstel gedaan om te waarborgen dat&#13;
de wet op 1 januari 2009 in werking&#13;
kan treden ( Kamerstukken II2007/08,&#13;
30844, nr. 10, brief 19 oktober 2007)&#13;
Beheer landelijk gebied&#13;
Handhaving&#13;
De minister heeft een brief naar de&#13;
Tweede Kamer gestuurd over het programmatisch&#13;
handhaven van de natuurwetgeving.&#13;
( Kamerstukken II&#13;
2007/08, 31200 XIV, nr. 7, brief 19&#13;
september 2007).&#13;
Natuurschoonwet&#13;
De Staatssecretaris van Financiën heeft&#13;
een Beleidsbesluit over de Natuurschoonwet&#13;
gepubliceerd ( Stcrt. 18 oktober&#13;
2007, nr. 202). Dit besluit geeft&#13;
aan hoe de fiscus omgaat met te laat&#13;
ingediende verzoeken om handhaving&#13;
van de rangschikking, de verkrijging&#13;
van nog niet onder de NSW gerangschikte&#13;
landgoederen, de landgoed -&#13;
rechtspersonen, de overdracht van&#13;
landgoederen gevolgd door een kwijtschelding&#13;
van de koopsom (schenkingsrecht&#13;
verschuldigd) en de herrekening&#13;
bij gedeeltelijk verlies van de&#13;
NSW status. Een aantal oude besluiten&#13;
zijn ingetrokken, waaronder het Besluit&#13;
van 5 februari 1929, nr. 66. Eindelijk,&#13;
zou men zeggen.&#13;
Jacht&#13;
De Koninklijke Nederlandse Jagersvereniging&#13;
heeft een boekje uitgebracht&#13;
getiteld ‘ 101 vragen over jagen’. Deze&#13;
titel is enigszins misleidend: het boekje&#13;
bevat niet alleen veel meer vragen&#13;
(164) maar ook antwoorden (eveneens&#13;
164). Het gaat ook niet zozeer over&#13;
jagen zelf, maar over het jachtrecht. De&#13;
vragen zijn ingedeeld in hoofdstukjes,&#13;
in de antwoorden wordt adequaat verwezen&#13;
naar wettelijke regelingen (vaak&#13;
de Flora- en faunawet). Registers op&#13;
onderwerp en wetsartikel vormen een&#13;
mooie ingang. Een aardig initiatief van&#13;
de Werkgroep’Vragen over Jagen’.&#13;
Ganzen&#13;
De minister heeft een tussenrapportage&#13;
over het ganzenopvangbeleid aan de&#13;
Tweede Kamer gestuurd ( Kamerstukken&#13;
II2007/08, 29 446, nr. 57, brief&#13;
12 oktober 2007). Het blijkt dat de&#13;
boeren wel willen, maar de ganzen zelf&#13;
werken niet zo best mee. ‘In de opvanggebieden&#13;
laten de ganzen geschikt&#13;
voedsel staat, terwijl de ganzen buiten&#13;
de gebieden nog zodanig veel eten dat&#13;
daar significante schade optreedt’,&#13;
aldus de minister.&#13;
Biodiversiteit&#13;
Het beleidsdenken rond de bescherming&#13;
van diersoorten staat niet stil.&#13;
Naast de gebiedsbescherming (Natuurbeschermingswet)&#13;
en de soortenbescherming&#13;
(Flora- en Faunawet) moet&#13;
er nu ook een soort tussenvorm&#13;
komen: de leefgebiedenbenadering.&#13;
Dat vindt althans een Taskforce Impuls&#13;
Soortenbeleid in een rapport, dat door&#13;
de Minister van LNV, die er erg blij&#13;
mee is en meteen al € 5 mln. ter beschikking&#13;
heeft gesteld. Over nieuwe&#13;
regelgeving wordt nog niet gesproken&#13;
(meekoppelen en integreren zijn de&#13;
trefwoorden). Wel worden ‘leefgebieddeskundigen’&#13;
benoemd ( Kamerstukken&#13;
II2007/08, 29446, nr. 57, brief 12 oktober&#13;
2007).&#13;
Natuurbeschermingswet&#13;
De wijziging van de Natuurbeschermingswet&#13;
1998 in verband met de regulering&#13;
van bestaand gebruik heeft geleid&#13;
tot een Nota naar aanleiding van&#13;
het verslag en een Nota van wijziging&#13;
( Kamerstukken II2007/08, 31 038,&#13;
nrs. 6 en 7, 11 oktober 2007). De&#13;
wetswijziging heeft vooral tot doel om&#13;
bestaand gebruik – zolang voor de natura&#13;
2000-gebieden nog geen beheersplan&#13;
is vastgesteld – uit te zonderen&#13;
van de vergunningplicht. In plaats&#13;
daarvan kan de betrokkene worden&#13;
‘aangeschreven’ tot bepaalde maatregelen&#13;
of staking van het gebruik. ‘De&#13;
EU-conformiteit is met het onderhavige&#13;
wetsvoorstel op geen enkele wijze&#13;
in het geding’ aldus de minister. De&#13;
Nota van Wijziging wijzigt niets wezenlijks.&#13;
Ecologische hoofdstructuur&#13;
De ‘Stuurgroep Kosten realisatie milieukwaliteit&#13;
EHS en VHR’ heeft gerapporteerd&#13;
aan de minister en die&#13;
heeft het rapport weer naar de Tweede&#13;
Kamer gestuurd ( Kamerstukken II&#13;
2007/08, 30825, nr. 8, 17 oktober 2007). In een beleidsvisie gaat de minister&#13;
verder op de materie in (nr. 7,&#13;
brief 12 oktober 2007), mede naar&#13;
aanleiding van aanbevelingen van het&#13;
Milieu- en natuurplanbureau (MNP).&#13;
De provincies hebben een belangrijke&#13;
rol – via het investeringsbudget landelijk&#13;
gebied, maar ook particulier beheer&#13;
wordt verder gestimuleerd. Particulier&#13;
beheer door agrariërs wordt beloond&#13;
via een goed afgestemd systeem van&#13;
subsidies.&#13;
Landschapsontwikkeling&#13;
De minister van LNV heeft een brief&#13;
over het ‘beleidsveld landschap’ naar de&#13;
Tweede Kamer gestuurd ( Kamerstukken&#13;
II2007/08,31 253, nr. 1, 26 oktober&#13;
2007). Alles moet mooier worden.&#13;
Er komt een Structuurvisie snelwegpanorama’s,&#13;
een Visie architectuur en&#13;
ruimtelijk ontwerp, een Agenda Landschap.&#13;
Gedacht wordt ook aan nieuwe&#13;
financieringsconstructies om in landschap&#13;
te kunnen investeren.&#13;
Landbouwstructuurbeleid&#13;
Compartimentering&#13;
De Vaste Commissie LNV heeft overlegd&#13;
met de minister over de opheffing&#13;
van de compartimentering (art. 26&#13;
Meststoffenwet). Provincies en gemeenten&#13;
vrezen kennelijk vervelende&#13;
invasies en megastallen. De minister&#13;
zegt dat de compartimentering los&#13;
moet worden gezien van de problemen&#13;
met megastallen. De minister houdt&#13;
dus vast aan afschaffing van de compartimentering.&#13;
Eind 2007 komt er&#13;
wel een brief over de passendheid van&#13;
megastallen in het landschap. Gemeenten&#13;
moeten zelf hun bestemmingsplannen&#13;
aanpassen, maar kunnen daarbij&#13;
hulp krijgen van de minister. ( Kamerstukken&#13;
II2007/08, 31200 XIV, nr.&#13;
23, brief 10 oktober 2007).&#13;
Landbouwmarktbeleid&#13;
Toeslagrechten&#13;
In het Land- en Tuinbouw Bulletin&#13;
van oktober 2007, p. 8) schrijft L.P.J.&#13;
Mertens over de Duitse uitspraak, van&#13;
het Bundesgerichtshof, inzake de toeslagrechten.&#13;
De Duitse rechter besliste&#13;
dat deze bij pachtbeëindiging bij de&#13;
pachter blijven. Mertens geeft geen&#13;
oordeel over dit arrest – stelt slechts&#13;
dat het arrest van belang is voor de Nederlandse&#13;
rechtspraktijk.&#13;
Herziening GLB&#13;
De minister is bezig met een grote&#13;
oriëntatie ter voorbereiding van een&#13;
standpunt over de herziening van het&#13;
Gemeenschappelijk Landbouw Beleid.&#13;
Allerlei onderzoeken zijn gedaan: een&#13;
representatief bevolkingsonderzoek,&#13;
rondetafelgesprekken met deskundigen,&#13;
keukentafelgesprekken met boeren&#13;
en een internetconsultatie. Het&#13;
gaat vooral om allerlei maatschappelijke&#13;
waarden, die dan kennelijk aan&#13;
het GLB moeten worden verbonden,&#13;
zoals milieu, landschap, dierenwelzijn&#13;
en natuur. Ook onderwerpen als betaalbaar&#13;
voedsel, voedselveiligheid en&#13;
recreatie spelen nog een kleine rol. De&#13;
vraag of er ook landbouwmarktbeleid&#13;
nodig is, wordt niet gesteld ( Kamerstukken&#13;
II2007/08, 28625, nr. 50,&#13;
brief 17 oktober 2007).&#13;
Landbouwkwaliteitsbeleid&#13;
Dierziekten&#13;
De afschermplicht voor vogels is per&#13;
25 september vervallen ( Kamerstukken&#13;
II2007/08, 28807, nr. 124, brief 26&#13;
september 2007). Zie Stcrt. 3 oktober&#13;
2007, nr. 191. Er is geen risico van vogelgriep&#13;
meer. De ontwikkelingen met&#13;
de mond- en klauwzeer zien er goed&#13;
uit. De blokkades zullen worden opgeheven&#13;
( Kamerstukken II2007/08,&#13;
27622, nr. 139, brief 12 oktober&#13;
2007). De nieuwe aanpak van scrapie&#13;
– waarbij schapen uit besmette kuddes&#13;
niet vernietigd hoeven te worden, maar&#13;
kunnen worden opgegeten – stuit op&#13;
bezwaren van Frankrijk. De Fransen&#13;
hebben een procedure aangespannen&#13;
bij het Europese Gerecht en dat heeft&#13;
de maatregel opgeschort. ( Kamerstukken&#13;
II2007/08, 29683, nr. 14, brief&#13;
16 oktober 2007).&#13;
Biotechnologie&#13;
Genetisch gemodificeerde organismen&#13;
(ggo’s) mogen alleen voorkomen als zij&#13;
expliciet door de EU zijn toegelaten.&#13;
Het is echter nog niet zo eenvoudig&#13;
om deze ggo’s op te sporen. Een eensgezinde&#13;
internationale aanpak is gewenst.&#13;
Er wordt onderzoek gedaan&#13;
naar betere detectiemethoden. ( Kamerstukken&#13;
II2007/08, 27428, nr. 92,&#13;
brief 25 september 2007).&#13;
Oormerken&#13;
De Nationale Ombudsman heeft gerapporteerd&#13;
in een klacht van een veehouder.&#13;
Deze had gevraagd om een&#13;
schadevergoeding voor te late levering&#13;
van oormerken. Enkele kwalificaties&#13;
van de ombudsman over het Ministerie&#13;
van LNV: hinderlijk bureaucratisch,&#13;
Kafkaëske situatie, het ministerie&#13;
hanteerde processen die zo hun eigen&#13;
loop hebben. Klacht is gegrond ( Nationale&#13;
Ombudsman 17 oktober 2007,&#13;
nr. 2007, 224).&#13;
Gewasbescherming&#13;
Er is wat gedoe om de inwerkingtreding&#13;
van de Wet gewasbeschermingsmiddelen&#13;
en biociden. De Kamer heeft&#13;
de minister om uitstel gevraagd. Hoewel&#13;
de minister daar de noodzaak noch&#13;
de wenselijkheid van inziet, gaat zij&#13;
toch akkoord met uitstel ( Kamerstukken&#13;
II2007/08, 27 858, nrs. 64-65,&#13;
brieven 26 en 27 september 2007). Na&#13;
een algemeen overleg op 4 oktober&#13;
2007, waarin de Kamer vooral op&#13;
zorgvuldigheid bij de invoering aandrong,&#13;
schrijft de minister, dat voortvarendheid&#13;
toch gewenst is ( Kamerstukken&#13;
II2007/08, 31067 en 27 858,&#13;
nr. 9 (brief 8 oktober 2007). Intussen&#13;
is de wet op 11 oktober 2007 toch in&#13;
werking getreden ( Stb. 2007, 386).&#13;
Een Regeling gewasbeschermingsmiddelen&#13;
en biociden was al eind september&#13;
in de Staatscourantgeplaatst ( Stcrt.&#13;
2007, 188).&#13;
Informatie over dierenwelzijn&#13;
Het kamerlid Van der Ham (nomen&#13;
est omen) heeft een initiatiefvoorstel&#13;
naar zijn collegae gezonden, waarin de&#13;
Gezondheids- en welzijnswet voor dieren&#13;
wordt aangepast. Het zou volgens&#13;
de voorsteller moeten leiden tot verbetering&#13;
van de voorlichting over dierenwelzijnsaspecten&#13;
bij de verkoop van&#13;
vlees en vleeswaren. Een verplichting&#13;
tot informatieverstrekking is niet beoogd.&#13;
Het blijft vrijwillig. ( Kamerstukken&#13;
II2007/08, 31 233, nrs. 2-3,&#13;
wetsvoorstel, memorie van toelichting).&#13;
Pelsdieren&#13;
De pelsdierhouderij was onderwerp&#13;
van een schriftelijk overleg tussen Kamer en minister. Het verslag ( Kamerstukken&#13;
II2007/08, 31200, XIV,&#13;
nr. 10, 24 september 2007) laat zien&#13;
dat het welzijn van de nertsen belangrijk&#13;
is verbeterd. Natuurlijk hangt er&#13;
altijd nog een verbod in de lucht.&#13;
Daarover is een LEI-rapport (Een economische&#13;
verkenning van sanering van&#13;
de nertsenhouderij in Nederland) verschenen&#13;
en naar de Tweede Kamer gezonden.&#13;
Dierenwelzijn en dierziektebeleid&#13;
Lang is uitgekeken naar de Nota Dierenwelzijn&#13;
van minister Verburgh. Op&#13;
12 oktober 2007 is de Nota naar de&#13;
Tweede Kamer gestuurd ( Kamerstukken&#13;
II2007/08, 28286 en 29683, nr.&#13;
76). In deze nota wordt (weer) een&#13;
nieuwe Wet Dieren aangekondigd,&#13;
waarin de Gezondheids- en welzijnswet&#13;
voor dieren zal opgaan. De intrinsieke&#13;
waarde van het dier zal ook in die&#13;
wet voorop staan en er wordt niet afgedaan&#13;
aan het bestaande niveau van bescherming.&#13;
Voor dierenmishandeling&#13;
wordt een verhoogde strafmaat in het&#13;
vooruitzicht gesteld. Ook krijgen dierenmishandelaars&#13;
een houdverbod opgelegd.&#13;
Handhaving wordt verbeterd.&#13;
Tegelijk is een Nationale Agenda Diergezondheid&#13;
2007-2015 de deur uitgegaan.&#13;
Deze nota heeft het motto ‘voorkomen&#13;
is beter dan genezen’ meegekregen.&#13;
Stop Fout Vlees&#13;
De eerste stap in de behandeling van&#13;
dit Burgerinitiatief was een overleg tussen&#13;
de kamercommissie LNV en de&#13;
initiatiefnemers. Het verslag daarvan&#13;
( Kamerstukken II2006/07, 31 060,&#13;
nr. 2, 19 juni 2007) laat vooral aftasten&#13;
zien.&#13;
Overig&#13;
– Evaluatie Wet op de dierproeven /&#13;
Beleidsnota biotechnologie, Kamerstukken&#13;
II2007/08, 3-169,&#13;
27428, nr. 3, brief 22 oktober&#13;
2007.&#13;
– Uitvoering destructiewetgeving,&#13;
Kamerstukken II2007/08, 27495,&#13;
nr. 37, brief 17 oktober 2007.&#13;
– Landbouwkwaliteitsregeling 2007,&#13;
Stcrt. 28 september 2007, nr. 188.&#13;
Agrarisch milieubeleid&#13;
Wet herstructurering varkenshouderij&#13;
Naar aanleiding van het tussenarrest&#13;
van het Arnhemse Hof inzake de schadevergoeding&#13;
voor de ontneming van&#13;
varkensrechten weet C.E. van Helvoirt&#13;
in het Land- en Tuinbouw Bulletin&#13;
nog geen duidelijke conclusie te trekken,&#13;
getuige ook de titel De Whv: één&#13;
zwaluw maakt nog geen zomer?( LTB&#13;
oktober 2007, p. 1-4).&#13;
REACH&#13;
Op 1 juni 2007 is in werking getreden&#13;
een Europese verordening over de bescherming&#13;
van mens en milieu tegen&#13;
de risico’s van het omgaan met chemische&#13;
stoffen. Het gaat daarbij vooral&#13;
om registratie en informatie. Het is&#13;
nog niet te overzien wat de impact is&#13;
van dit zeer omvangrijke wetgevingsproject&#13;
(de verordening telt 848 bladzijden).&#13;
Het tijdschrift Milieu en Recht&#13;
wijdt er al wel een themanummer aan&#13;
(2007, nr. 8) met bijdragen van Woldendorp&#13;
en anderen.&#13;
Luchtkwaliteit&#13;
Over het Besluit luchtkwaliteit – ook&#13;
wel de fijnstofregeling genoemd – gaat&#13;
een omvangrijk artikel van E.C.M.&#13;
Schippers en H.J.M. Besselink in De&#13;
Gemeentestemvan 20 oktober 2007,&#13;
nr. 7282, p. 535-547. Onder meer de&#13;
rechtspraak krijgt aandacht. De in het&#13;
Besluit ingevoerde salderingsmethode&#13;
blijkt nogal wat haken en ogen te hebben.&#13;
Mest&#13;
Omdat het in juli zo hard heeft geregend&#13;
kon de spruitkool de meststoffen&#13;
niet uit de bodem opnemen. Extra&#13;
stikstof is nodig. De Minister van&#13;
LNV heeft een Tijdelijke verruiming&#13;
stikstofgebruiksnorm spruitkool 2007&#13;
in de Staatscourantgeplaatst ( Stcrt. 23&#13;
oktober 2007, nr. 204). Onder voorwaarden&#13;
mag tot 360 kg stikstof per&#13;
hectare worden gebruikt.&#13;
Rechtspersonen&#13;
Personenvennootschappen&#13;
In zijn artikel Hoe staat het nu eigenlijk&#13;
met het nieuwe personenvennootschapsrecht?&#13;
geeft D.F.M.M. Zaman&#13;
antwoord op deze vraag. Het lijkt erop&#13;
dat het nieuwe recht daadwerkelijk op&#13;
korte termijn in werking zal treden.&#13;
Het artikel geeft inzicht in de herkwalificatie&#13;
van diverse rechtsvormen en de&#13;
daaruit vootvloeiende wijziging van de&#13;
aansprakelijkheid. Veelal zal het wenselijk&#13;
zijn de vennootschapsovereenkomst&#13;
te herzien. ( JBNoktober 2007,&#13;
blz. 3 e.v.).&#13;
Fiscaal recht&#13;
Wet belastingen op&#13;
milieugrondslag&#13;
In deze wet worden zaken geregeld als&#13;
de grondwaterbelasting, de belasting&#13;
op leidingwater, afvalstoffenbelasting,&#13;
brandstoffenbelasting en energiebelasting.&#13;
Bij SDU te Den Haag is verschenen&#13;
een boek met Tekst en toelichting&#13;
op deze wet, gemaakt door W.M.G.&#13;
Visser. Ook de lagere regelgeving is opgenomen&#13;
en een trefwoordenregister&#13;
vergemakkelijkt de toegankelijkheid.&#13;
In de ruim 500 blz. wordt echter ook&#13;
geen echt antwoord gegeven op de&#13;
vraag of deze belastingen nu inderdaad&#13;
milieueffecten hebben of dat zij alleen&#13;
maar leiden tot overheidsinkomsten.&#13;
Literatuur&#13;
– E. Izeren - Winstrealisatie bij levering&#13;
land- en tuinbouwgrond, LTB&#13;
oktober 2007, blz. 11.&#13;
Europees agrarisch recht&#13;
Landbouw en Visserijraad&#13;
Naar aanleiding van een algemeen&#13;
overleg over de Landbouw- en Visserijraad&#13;
is in de Tweede Kamer nog nader&#13;
gesproken over verplichte vaccinatie&#13;
(met drie moties van Thieme), het afschaffen&#13;
van braak (motie Waalkens).&#13;
(Handelingen II25 september 2007,&#13;
p. 4-218).&#13;
Een verslag van de Informele Landbouwraad&#13;
in Portugal (september) is te&#13;
vinden in Kamerstukken II2007/08,&#13;
21501-32, nr. 242, brief 24 september&#13;
2007). Op de agenda van de Raad van&#13;
eind oktober staan onder meer de volgende&#13;
onderwerpen: hervorming van&#13;
de wijnsector (waaronder het verbod&#13;
op de toevoeging van suiker, hetgeen&#13;
de Nederlandse wijnbouw onmogelijk&#13;
zou maken), aanpassing van het GLB&#13;
en voorstellen voor een nieuwe Europese diergezondheidsstrategie. ( Kamerstukken&#13;
II2007/08, 21501-32, nr.&#13;
245, brief 12 oktober 2007). Een verslag&#13;
van de Raad van september is te&#13;
vinden in nr. 244 (brief 9 oktober&#13;
2007).&#13;
Europese rechtspraak&#13;
In het Duitse tijdschrift Agrar- und&#13;
Umweltrecht(oktober 2007, nr. 10)&#13;
vinden we een artikel van Karl Bemman&#13;
over Die Anwendung gesetzlicher&#13;
Pfandrechte auf die Beherbergung von&#13;
Tieren (blz. 321 e.v.).&#13;
Interessanter is misschien het overzicht&#13;
van Friedrich Erlbacher over de rechtspraak&#13;
van de Europese rechters op het&#13;
terrein van de landbouw de visserij, de&#13;
diergezondheid en de gewasbescherming.&#13;
Onder meer komt aan de orde&#13;
de waarschijnlijk laatste akte in de&#13;
‘SLOM-Saga’, de zaak Piek (Europees&#13;
Gerechtshof 11 januari 2007, zaak C-&#13;
384/05). Piek was een investeringsverplichting&#13;
aangegaan voor 1 september&#13;
1981 en kreeg daarom geen Slom-quotum&#13;
van de Minister van LNV. Het&#13;
Hof geeft de minister gelijk.&#13;
Bioparaatheid&#13;
De Europese Commissie heeft een&#13;
Groenboek over Bioparaatheid gepubliceerd&#13;
(COM 2007, 399). De Nederlandse&#13;
regering heeft daar op gereageerd&#13;
( Kamerstukken II2007/08, 22&#13;
112, nr. 571, brief 5 oktober 2007).</inleiding><content/><legacyfootnotes/><footnotes><footnote/></footnotes><auteurs>Prof. mr. D.W. Bruil</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5271</htmlpath></article>
</articles></edition>
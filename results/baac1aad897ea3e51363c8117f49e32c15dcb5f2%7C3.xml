<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2000</searchword><id>5676</id><udhid>UDH:TvAR/5676</udhid><titel>Erfpacht en de aanspraken op (de waarde van) het melkquotum</titel><searchwords><searchword>TvAR 11/2000</searchword><searchword>UDH:TvAR/5676</searchword></searchwords><attachments><attachment><name>2000_nr 11_Artikel_Krale.pdf</name><extention>pdf</extention><url>https://denhollander.info/download/5608/ci</url></attachment></attachments><inleiding>1. Inleiding&#13;
De betrekkelijke stilte rondom het thema erfpacht en melkquotum,1 alsmede de verwachting&#13;
dat erfverpachters en erfpachters thans en in de toekomst met elkaar onderhandelen&#13;
over de afwikkeling van tijdelijke erfpachtovereenkomsten is voor mij aanleiding&#13;
enkele overwegingen over deze afwikkeling, met name met betrekking tot het&#13;
met de erfpachtgrond samenhangende melkquotum, aan het papier toe te vertrouwen.</inleiding><content>2. Probleemstelling&#13;
Er zijn in Nederland vele agrariërs die gronden in gebruik hebben op basis van het&#13;
zakelijke recht erfpacht.2 Gemeenten, de Nederlandse Staat, alsmede institutionele&#13;
beleggers zoals Fagoed en Fortis (AMEV) zijn veel voorkomende erfverpachters. Van&#13;
de agrariërs die ook erfpachter zijn, is een bepaald percentage melkveehouder die als&#13;
zodanig beschikken over melkquotum, welk productierecht zijn oorsprong vindt in&#13;
Europese regelgeving.3 In Nederland zijn deze verordeningen uitgewerkt in de Regeling&#13;
superheffing 1993.4&#13;
De vragen die dienen te worden gesteld, zijn:&#13;
– Wat gebeurt er met het melkquotum op het moment dat de erfpachtovereenkomst&#13;
eindigt? dan wel&#13;
– Wie van beide partijen is rechthebbende op het melkquotum dat de erfpachter in&#13;
1984 toegekend heeft gekregen?&#13;
Om hier antwoord op te krijgen zijn de volgende deelvragen van belang:&#13;
a. Is de erfpachter verplicht om aan het einde van de erfpacht mee te werken aan&#13;
overdracht van het melkquotum aan de erfverpachter? b. Zo ja, heeft de erfpachter recht op een vergoeding?&#13;
c. Zo nee, heeft de erfverpachter recht op een vergoeding?&#13;
d. Mag de erfpachter melkquotum vervreemden gedurende de looptijd van de erfpacht?&#13;
e. Is de erfpachter een vergoeding verschuldigd aan de erfverpachter indien de erfpachter&#13;
gedurende de looptijd van het contract de eigendom van de erfpachtgrond&#13;
verwerft, waardoor het erfpachtrecht door vermenging tenietgaat?&#13;
3. De essentialia van het zakelijke recht erfpacht&#13;
Zoals gezegd is het zakelijke recht van erfpacht geregeld in titel 7 van boek 5 van het&#13;
Burgerlijk Wetboek. In artikel 5:85 lid 1 BW wordt erfpacht als volgt gedefinieerd:&#13;
“Erfpacht is een zakelijk recht dat de erfpachter de bevoegdheid geeft eens anders&#13;
onroerende zaak te houden en te gebruiken.”&#13;
In het tweede lid van dit artikel staat dat de erfpachter in de akte van vestiging verplicht&#13;
kan worden op regelmatig terugkerende tijdstippen een geldsom – de canon –&#13;
aan de erfverpachter te betalen. Artikel 5:86 BW geeft aan dat partijen de duur van de&#13;
erfpacht in de akte van vestiging kunnen regelen. Tenzij in de akte van vestiging&#13;
anders is bepaald, heeft de erfpachter de rechten van vruchttrekking, het recht om de&#13;
erfpacht over te dragen op een ander, het recht van ondererfverpachting en het recht&#13;
van verpachting.5 Genoemde titel kent geen bijzondere bepalingen ten aanzien van&#13;
agrarische erfpacht en evenmin over productierechten. De gehele sfeer van het zakelijke&#13;
recht van erfpacht is zakelijk en weinig persoonlijk. De erfverpachter is eigenaar,&#13;
maar heeft gedurende een zekere periode zijn eigendom “overgedragen” aan een&#13;
ander met de zekerheid dat na afloop van die zekere periode de eigendom wederom&#13;
bij hem terugkeert.6 Hij kan daarvoor een zakelijke vergoeding bedingen. Deze vergoeding&#13;
komt tot stand op basis van vrije onderhandelingen zonder dat de overheid&#13;
zich daar met regelgeving mee bemoeit. De wetgever heeft kennelijk uitdrukkelijk&#13;
gewild dat partijen vrij zijn het erfpachtrecht in te vullen. Indien partijen dat grotendeels&#13;
nalaten, dan is het uitgangspunt van de wetgever kennelijk geweest het recht van&#13;
erfpacht zo dicht mogelijk tegen eigendom aan te laten zitten.&#13;
4. De essentialia van het pachtrecht&#13;
Pacht is een persoonlijk recht dat geregeld is in de Pachtwet.7 De Pachtwet bestaat uit&#13;
in totaal 192 artikelen en kent een uitgebreide regeling over de aard, de vorm, de duur&#13;
van de pachtovereenkomst, alsmede over de tussen partijen geldende maximale pachtprijs,&#13;
het voorkeursrecht en het indeplaatsstellings- en verlengingsrecht van de pachter.&#13;
Daarnaast zijn er speciale grond- en pachtkamers in het leven geroepen door de&#13;
Pachtwet. In hoogste instantie wordt er over pacht recht gesproken door de Centrale&#13;
Grondkamer en de Pachtkamer van het Gerechtshof te Arnhem. De Pachtwet is bedoeld om de zwakkere partij, in casu de pachter, te beschermen&#13;
tegen de almachtige eigenaar/verpachter. Thans bestaat de indruk dat deze bescherming&#13;
niet meer nodig is en dat de Pachtwet in de (nabije) toekomst vergaand geliberaliseerd&#13;
kan worden. Gelet op de resultaten in de tegenwoordige landbouw kunnen er&#13;
bij deze visie vraagtekens worden geplaatst, maar thans laat ik dat rusten. Het rapport&#13;
Ruimte voor Pacht van de Commissie Pachtbeleid (Commissie Leemhuis) van januari&#13;
2000 beveel ik u in dit kader van harte aan.&#13;
De wetgever heeft in de Pachtwet zoveel mogelijk geregeld en veel bepalingen zijn&#13;
dwingendrechtelijk van aard. Op grond van artikel 57 Pachtwet mag bij overeenkomst&#13;
slechts van 12 artikelen worden afgeweken. Partijen hebben in beginsel niet&#13;
veel vrijheid de pachtovereenkomst naar eigen inzicht in te richten en te wijzigen.&#13;
5. Artikel 59 van de Pachtwet&#13;
Uit artikel 59 van de Pachtwet volgt, dat de Pachtwet van overeenkomstige toepassing&#13;
is op erfpachtovereenkomsten die een duur kennen van 25 jaar of korter. Mijn&#13;
betoog gaat voor goed begrip dus uitsluitend over pachtovereenkomsten in vergelijking&#13;
met erfpachtovereenkomsten die blijkens de akte van vestiging een minimale&#13;
duur kennen van 26 jaar.&#13;
6. De overeenkomsten en de verschillen tussen erfpacht en pacht&#13;
De overeenkomst tussen beide rechten is dat ze allebei aanspraken creëren op het&#13;
gebruik van grond in de agrarische sfeer door een agrariër. Meer overeenkomsten kan&#13;
ik niet ontdekken. Verschillen zijn er echter legio. Uit de hiervoor beschreven essentialia&#13;
van het recht van erfpacht en pacht blijken ze ook overduidelijk. Erfpacht is een&#13;
zakelijk recht, pacht is een persoonlijk recht. Partijen zijn zeer vrij hun erfpachtovereenkomst&#13;
in te vullen, terwijl ze zeer onvrij zijn hun pachtovereenkomst in te vullen.&#13;
Partijen kunnen de hoogte van de canon (de erfpachtprijs) zelf bepalen en worden&#13;
niet gecorrigeerd; partijen zijn daarentegen bij pacht gebonden aan de maximale door&#13;
de overheid vastgestelde pachtprijzen. De erfpachter is in beginsel bevoegd als ware&#13;
hij eigenaar, tenzij de overeenkomst anders bepaald; de pachter is slechts bevoegd tot&#13;
bepaalde rechtshandelingen als de Pachtwet hem uitdrukkelijk bevoegd maakt. De&#13;
erfverpachter heeft een sterke positie ten opzichte van de niet of nauwelijks&#13;
beschermde erfpachter; de verpachter heeft een zwakke positie ten opzichte van de&#13;
zeer goed beschermde pachter. Kortom, erfpacht is een zakelijk en geliberaliseerd&#13;
recht, terwijl pacht een persoonlijk en gesocialiseerd recht is.&#13;
7. Pacht en melkquotum&#13;
De Pachtkamer van het Gerechtshof te Arnhem (Pachthof) heeft de afgelopen jaren&#13;
vele uitspraken gedaan over de verdeling van de aanspraken van de pachter en de verpachter&#13;
op het met het gepachte samenhangende melkquotum. Mr D.L. Rodrigues&#13;
Lopes heeft daar onlangs nog een prachtig overzicht van gegeven.8 Thans gaat het mij vooral om de eerste uitspraak van het Pachthof en wel die van 9 mei 19889. Het&#13;
Pachthof overweegt dat de Beschikking Superheffing geen duidelijk aanknopingspunt&#13;
bevat voor de beantwoording van de vraag, wie bij het einde van de pacht aanspraak&#13;
heeft op het quotum. Indien partijen ter zake geen overeenkomst sluiten, is het dus&#13;
onzeker wat er met het quotum gebeurt. Denkbaar is volgens het Pachthof dat het bij&#13;
de pachter blijft, omdat het deel uitmaakt van het quotum dat hem voor zijn gehele&#13;
bedrijf is toegekend. Maar het is ook denkbaar dat het aan de minister van LNV vervalt.&#13;
Het ligt volgens het Pachthof niet voor de hand aan te nemen dat het zonder&#13;
meer op de verpachter overgaat. In verband met de onzekerheid die de Beschikking&#13;
Superheffing in het leven heeft geroepen, heeft het Pachthof in deze zaak een beslissing&#13;
gegeven naar billijkheid, met inachtneming van de omstandigheden van het&#13;
geval. In Pasman/Lippinkhof I oordeelt het Pachthof uiteindelijk dat de pachter het&#13;
met het gepachte samenhangende melkquotum tot ten hoogste 20.000 kg per ha dient&#13;
over te dragen aan de verpachter. Daarmee staat wel vast dat het aan de verpachter&#13;
moet worden overgedragen, maar nog niet óf en zo ja, hoeveel waarde de verpachter&#13;
aan de pachter moet vergoeden. Ook over deze vraag dient het Pachthof uiteindelijk&#13;
te beslissen in haar arrest van 19 augustus 199110. In dat arrest bevestigt het Pachthof&#13;
de uitspraak van 20 maart 198911, waardoor de verpachter op grond van de redelijkheid&#13;
en billijkheid aan de pachter 50% van de waarde van het melkquotum moet vergoeden.&#13;
Als de verplichting tot overdracht leidt tot een vergoeding van 50% van de&#13;
waarde, dan zou voor het gemak gesteld kunnen worden dat pachter en verpachter&#13;
beiden voor de helft rechthebbende zijn op het met het gepachte samenhangende&#13;
melkquotum. In de praktijk maken partijen ook afspraken op basis van deze 50-50&#13;
verdeling. Soms leidt dat tot een vergoeding van de pachter aan de verpachter, namelijk&#13;
in het geval de pachter al het melkquotum houdt en de verpachter slechts een vergoeding&#13;
in geld wenst. In eerste instantie leek het Pachthof zeer vast te houden aan&#13;
deze 50-50 verdeling en waren er kennelijk nauwelijks omstandigheden die tot een&#13;
andere verdeling aanleiding gaven. Thans bestaat de indruk dat het Pachthof meer&#13;
dan vroeger bereid is geen quotum of minder quotum aan grond toe te kennen, als&#13;
deze grond om goede redenen (veel) minder heeft bijgedragen aan de totstandkoming&#13;
van de hoeveelheid melkquotum in 1983. Het Pachthof heeft bijvoorbeeld in haar&#13;
arrest van 25 februari 199712 uitgesproken dat&#13;
inderdaad ervan uitgegaan moet worden dat met die grond een geringere hoeveelheid&#13;
heffingvrije melk samenhangt dan berekend naar evenredigheid met de oppervlakte daarvan.&#13;
Het betreft immers een object dat voor een groot gedeelte bestaat uit dijklichaam met alle&#13;
daaraan verbonden nadelen voor de exploitatie. Het dichtstbij gelegen punt van het gepachte&#13;
ligt, zulks gerekend over de openbare weg, op ongeveer 2,5 kilometer van de bedrijfsgebouwen&#13;
van Koorevaar en is vanaf dat punt tot het andere einde ervan ongeveer 4 kilometer&#13;
lang. ... dat het om zeer droogtegevoelige grond gaat met substantiële groeiproblemen in&#13;
droge perioden. ... Een en ander tezamen bezien, moet dat naar het oordeel van het hof ertoe&#13;
leiden dat aan de grond in geschil slechts 25% wordt toegerekend van hetgeen naar evenredigheid&#13;
van de oppervlakte zou gelden. 8. Erfpacht en melkquotum&#13;
Over deze materie zijn nog geen relevante uitspraken te melden. De enige mij bekende&#13;
uitspraak is die van de Rechtbank ’s-Hertogenbosch van 5 juli 1996, waarin beslist&#13;
werd dat de erfverpachter geen recht op vergoeding heeft wegens het met de grond&#13;
samenhangende melkquotum van de erfpachter. In casu had de boer de grond in 1983&#13;
in erfpacht gekregen van Bureau Beheer Landbouwgronden (BBL) en aangezien hij&#13;
die grond kennelijk in 1984 in gebruik had voor de melkveehouderij “rustte” op die&#13;
grond melkquotum. In 1992 verkocht de boer zijn melkquotum zonder toestemming&#13;
van BBL. Aangezien vaste rechtspraak van het Pachthof is, dat zo’n verkoop door&#13;
een pachter wanprestatie oplevert, die soms leidt tot ontbinding van de pachtovereenkomst,&#13;
maar altijd tot schadevergoeding, vordert BBL ook vergoeding van de (te lijden)&#13;
schade. De rechtbank wijst de vordering af, omdat gesteld noch gebleken is dat BBL&#13;
schade zal lijden op het moment van het einde van de erfpachtovereenkomst (in&#13;
2022).&#13;
Het gaat me te ver om op basis van deze uitspraak tot de conclusie te komen dat&#13;
erfverpachters dus nooit aanspraken zouden hebben op het met de erfpachtgrond&#13;
samenhangende melkquotum. Het gaat mij echter ook veel te ver zonder meer aansluiting&#13;
te zoeken bij de jurisprudentie van het Pachthof om de enkele reden dat het&#13;
gebruik van de grond hetzelfde is, namelijk voor de melkveehouderij.&#13;
9. Redelijkheid en billijkheid&#13;
Het criterium voor de verplichting van de pachter om het melkquotum aan het einde&#13;
van de pachtovereenkomst over te dragen aan de verpachter en de daar tegenover&#13;
staande verplichting van de verpachter om 50% van de waarde van het aan hem overgedragen&#13;
melkquotum te vergoeden, is de redelijkheid en billijkheid. Gelet op het op&#13;
de overeenkomst van toepassing zijnde pachtregime met al zijn voordelen voor de&#13;
pachter is het redelijk en billijk om de verpachter geen grotere vergoedingsplicht op&#13;
te leggen dan 50%. Immers de pachtovereenkomst eindigt definitief en verdere verlenging&#13;
cq indeplaatsstelling is kennelijk niet mogelijk. In veel gevallen gaat het dan&#13;
om een 65-jarige pachter die niet beschikt over een opvolger, dan wel over een pachter&#13;
die een dusdanige wanprestatie heeft gepleegd, dat ontbinding van de pachtovereenkomst&#13;
gerechtvaardigd is. De verpachter heeft veelal gedurende vele decennia de&#13;
grond voor een lage pachtprijs ter beschikking gesteld aan de pachter, terwijl er voor&#13;
hem normaal gesproken nauwelijks mogelijkheden zijn geweest de pacht te beëindigen.&#13;
De pachter is door leeftijd of gedrag aan het einde van zijn pachtersloopbaan. In&#13;
deze constellatie is het verdedigbaar dat zowel pachter als verpachter een gelijk deel&#13;
van de waarde van het melkquotum krijgen. Hoewel uit de jurisprudentie van het&#13;
Pachthof niet blijkt dat voormelde omstandigheden een rol hebben gespeeld, kan ik&#13;
me voorstellen dat de terbeschikkingstelling van de grond door de verpachter hoog&#13;
gewaardeerd wordt door het Pachthof vanwege deze achterliggende gedachten.&#13;
Mochten echter deze achterliggende gedachten geen rol hebben gespeeld, dan ontslaat&#13;
het de rechter die moet oordelen over de rechten en plichten met betrekking tot het&#13;
melkquotum in erfpachtsituaties niet een eigen afweging te maken, waarbij deze achterliggende&#13;
gedachten bij een billijkheidsoordeel een rol kunnen spelen. Zoals gezegd is het goed een paar deelvragen te beantwoorden om conclusies te trekken&#13;
in erfpachtsituaties. Of de erfpachter verplicht is het met de grond samenhangende&#13;
melkquotum aan het einde van de overeenkomst over te dragen aan de erfverpachter&#13;
is te beantwoorden met behulp van de Regeling Superheffing. In artikel 23 lid 1&#13;
aanhef en letter e van die regeling staat dat melkquotum overgedragen kan worden&#13;
door vestiging, overdracht of tenietgaan van het recht van erfpacht. Het einde van de&#13;
erfpachtovereenkomst is met andere woorden een titel – net als het einde van een&#13;
pachtovereenkomst – waarmee melkquotum kan worden overgedragen. Of de erfpachter&#13;
daartoe verplicht is, is afhankelijk van de uitleg van het erfpachtrecht. De&#13;
eigenaar van grond die tot vervreemding wenst over te gaan is niet verplicht met die&#13;
eigendomsoverdracht melkquotum mee over te dragen, terwijl artikel 23 lid 1 aanhef,&#13;
letter a, de eigendomsoverdracht wel als titel vermeldt. De grondgebondenheid van&#13;
het melkquotum is derhalve zeer relatief. Hiervoor hebben we gezien dat artikel 5:89&#13;
lid 1 BW hetzelfde genot van de zaak aan een erfpachter toekent als aan een eigenaar.&#13;
Met behulp van deze kwalificatie en de constatering dat melkquotum niet echt grondgebonden&#13;
is, is het verdedigbaar de erfpachter niet de verplichting op te leggen dat hij&#13;
het melkquotum dient over te dragen. Daarmee is overigens niets gezegd over de aanspraak&#13;
die een erfverpachter op de waarde van het met de erfpachtgrond samenhangende&#13;
melkquotum heeft. Gelet echter op de uitspraak van de Hoge Raad van 13 oktober&#13;
199313 waarin wordt gesteld dat “als gevolg van de invoering van de quotumregeling&#13;
zowel de pachter als de verpachter een vermogensrecht met betrekking tot dat quotum&#13;
heeft verkregen”, is er veel voor te zeggen dat ook de erfverpachter een aanspraak&#13;
heeft op een deel van dat quotum. Daarmee is het praktische belang van de&#13;
verplichting om wel of geen melkquotum over te dragen – behoudens gevallen van&#13;
faillissement en dergelijke – minder relevant geworden. Immers in alle gevallen ontstaat&#13;
er een vergoedingsplicht, ofwel voor de erfverpachter ofwel voor de erfpachter.&#13;
De vraag of de erfpachter bevoegd is melkquotum te vervreemden gedurende de&#13;
looptijd van de erfpachtovereenkomst hangt wederom af van dezelfde redenering als&#13;
hiervoor weergegeven. Verdedigbaar is dat de erfpachter daartoe bevoegd is onder de&#13;
verplichting de aanspraken van de erfverpachter op een deel van de waarde te garanderen.&#13;
De erfpachter zal vervolgens in geval van het tenietgaan van het erfpachtrecht&#13;
door vermenging een vergoeding verschuldigd zijn aan de erfverpachter. De hoogte&#13;
van deze vergoeding zal afhankelijk gesteld kunnen worden van de nog resterende&#13;
duur van het erfpachtcontract.&#13;
Deze voorvragen leiden tot de conclusie dat zowel erfpachter als erfverpachter&#13;
aanspraken hebben op het met de erfpachtgrond samenhangende melkquotum. Ze&#13;
leiden mijns inziens niet tot het antwoord op de vraag hoe de aanspraken tussen partijen&#13;
verdeeld moeten worden.&#13;
Hierboven heb ik overwogen dat de omstandigheden bij pacht het verdedigbaar&#13;
maken dat pachter en verpachter een gelijk deel van de waarde van het melkquotum&#13;
krijgen. Veel minder verdedigbaar is het dat een zelfde verdeling wordt toegepast op&#13;
de relatie tussen de erfverpachter en de erfpachter. Immers, de erfpachter heeft niet&#13;
tegen een lage canon kunnen pachten, heeft geen verlengingsrecht of indeplaatsstellingsrecht. Bij het einde van de erfpachtovereenkomst is de erfpachter niet per definitie&#13;
aan het einde van zijn (erf)pachtersloopbaan. Hij zou in de meeste gevallen nog&#13;
langdurig het gebruik kunnen voortzetten als de Pachtwet van toepassing zou zijn in&#13;
plaats van titel 7 van boek 5 van het Burgerlijk Wetboek. De erfverpachter is normaal&#13;
gesproken in staat een zakelijke canon te realiseren, waardoor het niet nodig is dat hij&#13;
een extra vergoeding krijgt ter compensatie van het ter beschikking stellen van de&#13;
grond tegen een lage prijs. Indien en voor zover de rechtspositie van de erfpachter&#13;
met betrekking tot verlenging, indeplaatsstelling en (pacht)prijs negatief afwijkt van&#13;
die van de pachter, dan is er alle reden op grond van de redelijkheid en billijkheid de&#13;
erfpachter een vergoeding te laten betalen aan de erfverpachter, die (aanmerkelijk)&#13;
lager is dan 50% van de waarde. Indien er geen enkel recht op verlenging en/of indeplaatsstelling&#13;
bestaat en de erfpachtcanon – in vergelijking met pacht – substantieel&#13;
hoger is geweest, dan zou deze vergoeding ook tot nihil teruggebracht kunnen worden.&#13;
Het is mijns inziens apert onredelijk en onbillijk om bijvoorbeeld een 51 jarige&#13;
erfpachter, wiens erfpachtovereenkomst na 26 jaar eindigt, te verplichten 50% van de&#13;
waarde van het met de erfpachtgrond samenhangende melkquotum te vergoeden aan&#13;
de erfverpachter. Deze erfpachter wordt hierdoor bijna verplicht zijn onderneming te&#13;
staken, aangezien het in veel gevallen financieel niet haalbaar zal zijn deze vergoeding&#13;
te betalen. De keuze om in zo’n geval de helft van het melkquotum over te dragen&#13;
aan de erfverpachter, zal de staking van zijn onderneming niet kunnen voorkomen&#13;
aangezien alsdan het gebrek aan inkomsten de oorzaak van de staking zal worden.&#13;
10. Conclusie&#13;
Het mag duidelijk zijn dat ik tegen de gelijkschakeling ben van erfpacht en pacht met&#13;
betrekking tot de aanspraken op melkquotum om de enkele reden dat een eigenaar&#13;
zijn grond ter beschikking heeft gesteld. Het criterium op basis waarvan je de verdeling&#13;
van aanspraken moet baseren is de redelijkheid en billijkheid. Indien in een concrete&#13;
situatie blijkt dat de overeenkomst van erfpacht dezelfde rechten biedt aan een&#13;
erfpachter als de Pachtwet deze biedt aan een pachter dan is een 50-50 verdeling bij&#13;
het (definitieve) einde van de erfpachtovereenkomst verdedigbaar. Indien echter in&#13;
een concrete situatie blijkt dat de rechten van de erfpachter in negatieve zin afwijken&#13;
van de rechten die een pachter heeft op grond van de Pachtwet, dient de verdeling van&#13;
50-50 ten gunste van de erfpachter te worden aangepast. De meest relevante rechten&#13;
in deze zijn uiteraard het verlengingsrecht en het indeplaatsstellingsrecht14, alsmede&#13;
de pachtprijsbescherming15.</content><legacyfootnotes>1. Het laatste mij bekende artikel is van de hand van mr. drs. M.M.H.J. Vroemen in het Land- en tuinbouw&#13;
Bulletin van juli 2000, nr. 6, p. 8 e.v. naar aanleiding van een artikel van L.P.J. Mertens, ‘Erfpacht&#13;
en melkquotum’, n.a.v. het vonnis van de Rechtbank Den Bosch van 5 juli 1996 (!), Land- en Tuinbouw-&#13;
Bulletin januari 2000, nr. 1, p.1-2. Verder heeft in 1995 prof. mr. G.M.F. Snijders een preadvies getiteld&#13;
‘Agrarische erfpacht’ geschreven aan de Koninklijke Notariële Beroepsorganisatie.&#13;
2. Erfpacht is geregeld in titel 7 van boek 5 van het Burgerlijk Wetboek (artikelen 85 tot en met 100).&#13;
3. De oorspronkelijke verordening op grond waarvan de melkquotering is ingesteld is van 31 maart 1984&#13;
en thans is nog van belang de Verordening (EEG) nr. 3950/92 van de Raad tot instelling van een extra&#13;
heffing in de sector melk en zuivelproducten (PbEG L405) en de Verordening (EEG) nr. 536/93 van de&#13;
Commissie tot vaststelling van de uitvoeringsbepalingen voor de extra heffing in de sector melk en zuivelproducten&#13;
(PbEG L57).&#13;
4. Regeling van 26 maart 1993, Stcrt. 60, zoals gewijzigd bij de Regelingen van 19 januari 1994, Stcrt. 14,&#13;
20 april 1995, Stcrt. 82, 25 januari 1996, Stcrt. 23, 24 juli 1997, Stcrt. 145, 8 juni 1998, Stcrt. 106.&#13;
5. Respectievelijk art. 5:90, 91, 93 en 94 BW.&#13;
6. Artikel 5:89 lid 1 BW zegt in dit verband heel treffend: “Voor zover niet in de akte van vestiging anders&#13;
is bepaald, heeft de erfpachter hetzelfde genot van de zaak als een eigenaar.”&#13;
7. Wet van 23 januari 1958, Stb. 37, houdende nieuwe regeling van pacht, zoals deze wet laatstelijk is&#13;
gewijzigd bij wet van 19 april 1999, Stb. 194.&#13;
8. Agr.r. 1999, p. 568 ev.&#13;
9. Agr.r. 1988/4174 (Pasman/Lippinkhof I).&#13;
10. Agr.r. 1992/4572 (Pasman/Lippinkhof II).&#13;
11. Agr.r. 1990/4308 (Van der Veen/Tammenga).&#13;
12. Agr.r. 1998, p. 369 e.v.&#13;
13. BNB 1993, 359.&#13;
14. Respectievelijk artikel 36 e.v. en art. 49 e.v. van de Pachtwet.&#13;
15. Artikel 3 van de Pachtwet.&#13;
</legacyfootnotes><footnotes><footnote/></footnotes><auteurs>mr. G. Krale</auteurs><published>2000-11-01 00:00:00</published><modified>1999-02-23 00:00:00</modified><editiondate>2000-11-01</editiondate><htmlpath>https://denhollander.info/artikel/5676</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2001</searchword><id>4693</id><udhid>UDH:TvAR/4693</udhid><titel>Benning / Wessels Boer-Pol (TvAR 2001/5053)</titel><searchwords><searchword>TvAR 3/2001</searchword><searchword>TvAR 2001/5053</searchword><searchword>UDH:TvAR/4693</searchword></searchwords><attachments><attachment><name>2001_nr 3_Rechtspraak_5053.pdf</name><extention>pdf</extention><url>https://denhollander.info/download/4633/ci</url></attachment></attachments><inleiding>[Pachtwet art. 31; Beschikking Superheffing&#13;
1984]&#13;
&#13;
Pachter is per 1 november 1983 in de plaats&#13;
van zijn vader gesteld als pachter van een&#13;
melkveebedrijf. Einde pacht 1996.&#13;
Pachtkamer kantongerecht: vader is als&#13;
producent gerechtigd tot 10 /12 en zoon als&#13;
producent tot 2/12 deel van het melkquotum,&#13;
dat in het melkjaar 1983 is gaan samenhangen&#13;
met het gepachte. Verpachter moet bij&#13;
einde pacht de waarde van 2/12 x 50% van dit&#13;
quotum aan zoon vergoeden.&#13;
Hof: de zoon heeft per 1 november 1983 het&#13;
gehele op het gepachte geëxploiteerde&#13;
melkveebedrijf overgenomen. Deze overdracht&#13;
heeft mede betroffen het recht op&#13;
een heffingvrije hoeveelheid melk ingevolge&#13;
de productie in 1983 door vader. Zoon was&#13;
derhalve bij einde pacht de rechthebbende&#13;
op het gehele met het gepachte samenhangende&#13;
quotum, en dit is terecht sedert 1984&#13;
alleen op zijn naam geregistreerd. Verpachter&#13;
moet dus bij einde pacht een vergoeding&#13;
aan zoon betalen op basis van de waarde&#13;
van het gehele met het gepachte samenhangende&#13;
quotum.&#13;
Geen reden tot afwijking van 50% vergoeding.&#13;
De vraag of een nieuwe pachter&#13;
te vinden is die bereid is te investeren in&#13;
het noodzakelijke melkquotum op het te&#13;
pachten bedrijf, kan een zodanige afwijking&#13;
niet rechtvaardigen.&#13;
Pachter komt een opschortingsrecht toe en&#13;
is niet in verzuim ten aanzien van overdracht&#13;
quotum, nu verpachter niet bereid is&#13;
geweest de verschuldigde vergoeding te&#13;
betalen.&#13;
Hof 1 juni 1999: na bezichtiging ter plaatse&#13;
vergoeding vastgesteld voor door pachter&#13;
gebouwde mestsilo, op basis van uitsluitend&#13;
door grondkamer goedgekeurde investering.</inleiding><content>ARREST VAN 15 DECEMBER 1998 IN&#13;
DE ZAAK VAN:&#13;
Hilbert Benning te Ruinen,&#13;
appellant in het principaal appèl,&#13;
geïntimeerde in het incidenteel appèl,&#13;
procureur: mr. P.C. Plochg,&#13;
tegen&#13;
1 Geessien Wessels Boer-Pol,&#13;
2 Magreta Femmy Moret-Wessels Boer, beiden&#13;
te Ruinerwold,&#13;
geïntimeerden in het principaal appèl,&#13;
appellanten in het incidenteel appèl,&#13;
procureur: mr. J.M.J. Huver.&#13;
1 Het geding in eerste aanleg&#13;
1.1 Voor het procesverloop, de beslissing en&#13;
de grond daarvoor in de procedure in eerste&#13;
aanleg wordt verwezen naar de inhoud van&#13;
het vonnis dat de pachtkamer van het kantongerecht&#13;
te Meppel op 29 mei 1997 tussen partijen&#13;
– hierna ook te noemen Benning en Wessels&#13;
Boer c.s. – heeft gewezen; van dat vonnis&#13;
is een fotokopie aan dit arrest gehecht.&#13;
2 Het geding in hoger beroep&#13;
2.1 Benning heeft bij exploot van 23 juni 1997&#13;
aan Wessels Boer c.s. aangezegd van het&#13;
bovengenoemde vonnis in hoger beroep te&#13;
komen, met hun dagvaarding voor de pachtkamer&#13;
van dit hof.&#13;
2.2 Bij memorie van grieven heeft Benning zes&#13;
grieven tegen het bestreden vonnis aangevoerd&#13;
en toegelicht en geconcludeerd dat het&#13;
hof het vonnis waarvan beroep zal vernietigen&#13;
en, opnieuw rechtdoende, bij arrest, zonodig&#13;
onder verbetering van de gronden en uitvoerbaar&#13;
bij voorraad, Wessels Boer c.s. zal veroordelen&#13;
primair:&#13;
tot betaling aan Benning van een bedrag van&#13;
ƒ 440.096,–, zijnde de vergoeding voor de&#13;
waarde van het melkquotum ten bedrage van&#13;
ƒ 387.840,– en de vergoeding voor pachtersinvesteringen&#13;
van ƒ 52.256,–;&#13;
subsidiair:&#13;
tot betaling aan Benning van een bedrag van&#13;
ƒ 388.384,–, zijnde de vergoeding voor de&#13;
waarde van het melkquotum ten bedrage van&#13;
ƒ 336.129,– en de vergoeding voor pachtersinvestingen&#13;
van ƒ 52.256,–; met veroordeling&#13;
van Wessels Boer c.s. in de kosten van beide&#13;
instanties.&#13;
2.3 Bij memorie van antwoord hebben Wessels&#13;
Boer c.s. verweer gevoerd, onder aanvoering&#13;
van een grief incidenteel beroep ingesteld,&#13;
bewijs aangeboden en geconcludeerd&#13;
dat het hof&#13;
in het principaal appèl:&#13;
Benning niet-ontvankelijk zal verklaren, althans&#13;
het beroep ongegrond zal verklaren c.q.&#13;
aan Benning zijn vorderingen zal ontzeggen;&#13;
in het incidenteel appèl:&#13;
met vernietiging in zoverre van het vonnis&#13;
waarvan beroep, opnieuw rechtdoende, Benning&#13;
niet-ontvankelijk zal verklaren in diens&#13;
vorderingen terzake van het melkquotum c.a.,&#13;
althans hem deze zal ontzeggen;&#13;
en ten aanzien van de proceskosten:&#13;
Benning zal veroordelen in de kosten van&#13;
beide instanties, in hoger beroep in zowel het&#13;
principaal als het incidenteel appèl.&#13;
2.4 Bij memorie van antwoord in het incidenteel&#13;
appèl heeft Benning verweer gevoerd en&#13;
geconcludeerd dat het hof bij arrest (lees:)&#13;
Wessels Boer c.s. in hun vorderingen in het&#13;
incidenteel appèl niet-ontvankelijk zal verklaren&#13;
althans deze vorderingen ongegrond zal&#13;
verklaren, kosten rechtens.&#13;
2.5 Vervolgens hebben partijen hun stukken aan&#13;
het hof overgelegd voor het wijzen van arrest.&#13;
3 De grieven&#13;
Benning heeft in het principaal appèl tegen het&#13;
vonnis waarvan beroep grieven van de volgende&#13;
inhoud aangevoerd:&#13;
Grief 1&#13;
De pachtkamer van het kantongerecht heeft in&#13;
rov. 4.2 ten onrechte overwogen:&#13;
Tussen partijen staat vast dat het gepachte per&#13;
1 november 1983 aan Benning in pacht is&#13;
gegeven door het vonnis van de pachtkamer&#13;
d.d. 27 oktober 1983. Dat land was derhalve&#13;
niet in het gehele referentiejaar 1983 voor&#13;
Benning beschikbaar voor de opbouw van het&#13;
melkquotum. Reeds op die grond kan naar&#13;
het oordeel van de pachtkamer bij het einde&#13;
van de pacht slechts ten dele quotum verrekend&#13;
worden, namelijk in evenredigheid met&#13;
de periode dat Benning aan de quotumopbouw&#13;
in 1983 heeft bijgedragen.&#13;
Grief 2&#13;
De pachtkamer van het kantongerecht heeft in&#13;
rov. 4.2 ten onrechte overwogen:&#13;
Aan hem [Benning] komt dan ook toe 2/12 deel&#13;
van 50% van de waarde per 1 januari 1996&#13;
(einde pacht van het land) van 172.374 kg&#13;
melk met een vetpercentage van 4,33%.&#13;
Grief 3&#13;
De pachtkamer van het kantongerecht komt&#13;
in rov. 4.5 ten onrechte tot de slotsom, dat&#13;
slechts voor vergoeding in aanmerking kan&#13;
komen de investering tot een bedrag van&#13;
ƒ 24.702,– voor de mestsilo, en dat ten aanzien&#13;
van de andere investeringen vaststaat dat geen&#13;
schriftelijke toestemming is gevraagd conform&#13;
art. 31 lid 3 Pachtwet, alsmede dat voor een&#13;
hoger bedrag dan genoemd inzake de mestsilo&#13;
Benning geen toestemming van de grondkamer&#13;
heeft gevraagd of gekregen, zodat dat&#13;
buiten beschouwing blijft.&#13;
Grief 4&#13;
De pachtkamer van het kantongerecht heeft&#13;
ten onrechte in rov. 4.5 het bedrag voor de&#13;
pachtersinvesteringen naar redelijkheid en billijkheid&#13;
vastgesteld op ƒ 5.000,–.&#13;
Grief 5&#13;
De pachtkamer van het kantongerecht heeft&#13;
ten onrechte in rov. 4.7 de proceskosten gecompenseerd.&#13;
Grief 6&#13;
De pachtkamer van het kantongerecht heeft&#13;
ten onrechte Wessels Boer c.s. veroordeeld tot&#13;
betaling van een vergoeding groot 2/12 deel&#13;
van de helft van de waarde per 1 januari 1996&#13;
van het met het gepachte samenhangende&#13;
melkquotum groot 172.374 kg met een vetgehalte&#13;
van 4,33% te vermeerderen met de wettelijke&#13;
rente vanaf 1 mei 1996 tot de dag der&#13;
voldoening.&#13;
Wessels Boer c.s. hebben in het incidenteel&#13;
appèl als grief aangevoerd, dat de pachtkamer&#13;
van het kantongerecht ten onrechte heeft&#13;
geoordeeld dat Benning aanspraak heeft op&#13;
vergoeding van de helft van de waarde van het&#13;
met het gepachte samenhangende melkquotum.&#13;
4 De vaststaande feiten&#13;
Tegen de vaststelling van feiten door de pachtkamer&#13;
van het kantongerecht in de rechtsoverwegingen&#13;
2.1 t/m 2.4 van het vonnis&#13;
waarvan beroep zijn geen grieven aangevoerd.&#13;
Mede op grond van de in hoger beroep erkende&#13;
dan wel als niet of onvoldoende betwist&#13;
vaststaande feiten moet in hoger beroep van&#13;
het volgende worden uitgegaan:&#13;
4.1 Benning heeft van Wessels Boer c.s. in&#13;
pacht gehad een boerderij met opstallen en ca&#13;
21 ha land, gelegen te Echten aan de Kruisweg&#13;
3 – verder aan te duiden als “het gepachte” –.&#13;
Aan deze pachtovereenkomst is voor het bouwland&#13;
per 1 november 1995, voor het groenland&#13;
per 1 januari 1996 en voor de opstallen met&#13;
erf en tuin per 1 mei 1996 een einde gekomen&#13;
door opzegging zijdens de pachter en acceptatie&#13;
daarvan door de verpachtsters.&#13;
4.2 Benning is bij vonnis van de pachtkamer&#13;
van het kantongerecht te Meppel van 27 oktober&#13;
1983 met ingang van 1 november 1983 als&#13;
pachter in de plaats van zijn vader gesteld.&#13;
4.3 Benning heeft bij beschikking van de&#13;
grondkamer voor Drenthe van 14 november&#13;
1988 toestemming gekregen om voor de prijs&#13;
van ƒ 24.702,– incl. BTW een mestsilo op het&#13;
gepachte te realiseren.&#13;
4.4 Met het gepachte hing per 1 mei 1996&#13;
een melkquotum van 172.374 kg samen. (Van&#13;
het door de pachtkamer van het kantongerecht&#13;
vastgestelde totale met het bedrijf van&#13;
Benning samenhangende melkquotum van&#13;
176.888 kg, blijkend uit een opgave van het&#13;
C.O.S. d.d. 31 maart 1995, hing 4.514 kg&#13;
samen met niet tot het gepachte behorende&#13;
grond).&#13;
5 De beoordeling van het geschil in&#13;
hoger beroep&#13;
In het principaal en het incidenteel&#13;
appèl&#13;
5.1 Het hof stelt voorop dat geen hoger beroep&#13;
is ingesteld tegen de afwijzing van de&#13;
vordering van Wessels-Boer c.s. in reconventie,&#13;
zodat die thans niet meer aan de orde is.&#13;
5.2 De incidentele grief richt zich uitsluitend&#13;
tegen de beslissingen van de pachtkamer van&#13;
het kantongerecht ten aanzien van (de afrekening&#13;
van) het melkquotum. Deze leent zich&#13;
daarom voor beoordeling tezamen met de&#13;
principale grieven 1, 2 en 6.&#13;
De principale grieven 1, 2 en 6 en de&#13;
incidentele grief&#13;
5.3 De hoeveelheid heffingvrije melk, samenhangend&#13;
met het gepachte, is voor het melkjaar&#13;
1984/1985 vastgesteld op basis van de in&#13;
het (kalender)jaar 1983 afgeleverde hoeveelheid&#13;
melk (art. 5 Beschikking Superheffing&#13;
1984). Met deze hoeveelheid is bedoeld de afgeleverde&#13;
hoeveelheid melk, geproduceerd op&#13;
het gepachte.&#13;
5.4 Benning is per 1 november 1983 als pachter&#13;
in de plaats van zijn vader gesteld en heeft&#13;
per die datum het (gehele) op de gepachte&#13;
hoeve geëxploiteerde melkveehouderijbedrijf&#13;
van deze overgenomen.&#13;
Nu niet anders is gesteld of gebleken, moet&#13;
worden aangenomen dat – voor zover de&#13;
vader van Benning de producent is geweest&#13;
van de in het kalenderjaar 1983 op het bedrijf&#13;
geproduceerde melk – deze overdracht mede&#13;
heeft betroffen het recht op een heffingvrije&#13;
hoeveelheid melk ingevolge deze produktie.&#13;
Ten tijde van de toekenning van een hoeveelheid&#13;
heffingvrije melk in verband met de op&#13;
het gepachte in 1983 geproduceerde melk&#13;
voor het melkjaar 1984/1985 (het eerste jaar&#13;
van heffing) was Benning derhalve de rechthebbende&#13;
op deze gehele hoeveelheid.&#13;
Het melkquotum, samenhangend met het&#13;
gepachte, is dus terecht niet alleen in 1984 op&#13;
diens naam geregistreerd, maar de aanspraak&#13;
daarop over het melkjaar 1984/1985 en de&#13;
daaropvolgende jaren kwam ook geheel aan&#13;
hem toe.&#13;
5.5 De pachtkamer van het kantongerecht&#13;
heeft daarom ten onrechte de aanspraak van&#13;
Benning op melkquotum beperkt tot 2/12 van&#13;
de op het gepachte rustende melkquotum, zodat&#13;
de principale grieven 1, 2 en 6 gegrond zijn.&#13;
5.6 Er bestaan naar het oordeel van het hof&#13;
geen bijzondere omstandigheden die – tegenover&#13;
de overdracht bij het einde der pacht van&#13;
het gehele melkquotum door de (ex)pachter&#13;
Benning aan de (ex)verpachtsters Wessels&#13;
Boer c.s. – in dit geval op grond van de eisen&#13;
van redelijkheid en billijkheid een afwijking&#13;
rechtvaardigen van de gebruikelijke, door de&#13;
(ex)verpachtsters aan de (ex)pachter te betalen&#13;
vergoeding van 50% van de waarde van het&#13;
overgedragen melkquotum.&#13;
5.7 Met name de door Wessels Boer c.s. aan de&#13;
orde gestelde vraag of wel een nieuwe pachter&#13;
is te vinden, die bereid is te investeren in het&#13;
noodzakelijke melkquotum voor een op het&#13;
gepachte te exploiteren melkveebedrijf, kan&#13;
een zodanige afwijking niet rechtvaardigen.&#13;
Voor zover die niet te vinden zou zijn, is dat&#13;
– in het kader van de door een eigenaar van&#13;
een boerderij te nemen beslissingen over de&#13;
wijze van (verdere) exploitatie van die boerderij&#13;
– voor diens rekening en risico, en kan&#13;
zulks niet voor rekening van de voormalige&#13;
pachter worden gebracht.&#13;
5.8 Benning was als afgaande pachter dus&#13;
gehouden tot overdracht van het melkquotum&#13;
aan Wessels Boer c.s. tegenover gelijktijdige&#13;
betaling door Wessels Boer c.s. aan Benning&#13;
van een vergoeding van 50% van de waarde&#13;
van het melkquotum per die datum.&#13;
5.9 Evenzo waren Wessels Boer c.s. de bovenbedoelde&#13;
vergoeding verschuldigd gelijktijdig&#13;
met overdracht van het melkquotum door de&#13;
pachter.&#13;
5.10 Het hof zal als datum waarop deze overdracht&#13;
en de betaling van de vergoeding hadden&#13;
dienen plaats te vinden 1 mei 1996 aanhouden&#13;
(de datum van het algehele einde van&#13;
de pachtovereenkomst) en niet die van beëindiging&#13;
van de pacht ten aanzien van het&#13;
groenland (1 januari 1996), zoals de pachtkamer&#13;
van het kantongerecht heeft gedaan.&#13;
5.11 Uit de stellingen van Benning in zijn processtukken&#13;
in prima moet worden afgeleid dat&#13;
Benning steeds bereid is geweest mee te werken&#13;
aan overdracht van het melkquotum aan&#13;
Wessels Boer c.s. tegen gelijktijdige betaling&#13;
van de daarvoor rechtens verschuldigde vergoeding.&#13;
De pachtkamer van het kantongerecht heeft te&#13;
dier zake in rov. 4.1. van het vonnis waarvan&#13;
beroep overwogen, dat niet is gesteld of&#13;
gebleken dat Benning onder gelijktijdige betaling&#13;
van de rechtens aan hem toekomende&#13;
vergoeding voor dat quotum niet bereid zou&#13;
zijn aan die overschrijving mee te werken.&#13;
Tegen die overweging is door Wessels Boer&#13;
c.s. in hoger beroep niet opgekomen, zodat&#13;
ook in hoger beroep van die bereidheid moet&#13;
worden uitgegaan.&#13;
5.12 Nu Wessels Boer c.s. van hun zijde tot nu&#13;
toe niet bereid zijn geweest tot betaling van&#13;
het bedrag van de door hen verschuldigde&#13;
vergoeding ten gelijktijdige overdracht door&#13;
Benning van het melkquotum, is Benning ten&#13;
aanzien van deze overdracht niet in verzuim,&#13;
en dus niet schadevergoedingsplichtig jegens&#13;
Wessels Boer c.s. Benning komt een recht toe&#13;
tot opschorting van zijn medewerking aan&#13;
overdracht tot het tijdstip van betaling door&#13;
Wessels Boer c.s. van de rechtens door hen&#13;
verschuldigde vergoeding.&#13;
5.13 Niet omstreden is in hoger beroep dat met&#13;
het gepachte ten tijde van het einde der pachtovereenkomst,&#13;
dus in het melkjaar 1996/1997,&#13;
een heffingvrije hoeveelheid melk samenhing&#13;
van 172.374 kg.&#13;
5.14 De waarde van een melkquotum van&#13;
172.374 kg met een vetpercentage van 4,33%&#13;
dient, in aanmerking genomen hetgeen daaromtrent&#13;
blijkt uit de toenmalige publicaties in&#13;
de landbouwbladen en gelet op wat het hof&#13;
uit eigen wetenschap bekend is, per 1 mei&#13;
1996 in redelijkheid te worden gesteld op&#13;
ƒ 0,90 per % vet, ofwel ƒ 671.741,47.&#13;
De door Wessels Boer c.s. aan Benning te&#13;
betalen vergoeding bedraagt aldus 50% van&#13;
ƒ 0,90 x 4,33 x 172.374, ofwel ƒ 335.870,73.&#13;
5.15 Nu ten processe niet is gesteld of gebleken&#13;
dat Benning na 1 mei 1996 nog gebruik&#13;
heeft gemaakt van het melkquotum, moet er&#13;
van uit worden gegaan dat dat niet het geval&#13;
is, en dat Benning na die datum geen revenuen&#13;
heeft ontvangen uit de beschikbaarheid van&#13;
het melkquotum. Voor enige verrekening met&#13;
de over de vergoeding verschuldigde wettelijke&#13;
rente is dan ook geen aanleiding.&#13;
5.16 Uit het bovenstaande volgt dat het von-&#13;
nis waarvan beroep, voor zover in conventie&#13;
gewezen, niet in stand kan blijven.&#13;
Tevens volgt daaruit dat de incidentele grief&#13;
ongegrond is.&#13;
5.17 Het hof overweegt ambtshalve nog dat in&#13;
de eerste alinea van het dictum in conventie&#13;
van het vonnis waarvan beroep – mogelijk bij&#13;
vergissing – niet is bepaald dat Wessels Boer&#13;
c.s. tot de betaling van de daar bedoelde vergoeding&#13;
slechts is gehouden tegen gelijktijdige&#13;
overdracht van het melkquotum.&#13;
Grief 3&#13;
5.18 Benning betoogt in deze grief dat de&#13;
pachtkamer van het kantongerecht ten onrechte&#13;
geen vergoeding aan hem heeft toegekend&#13;
voor zijnerzijds in/aan het gepachte&#13;
gedane investeringen, waarvoor door hem&#13;
(resp. zijn vader als toenmalige pachter) geen&#13;
schriftelijke toestemming is verkregen van de&#13;
verpachtsters.&#13;
5.19 Niet in geschil is dat er – behoudens voor&#13;
de mestsilo – voor deze investeringen geen&#13;
schriftelijke toestemming door verpachtsters&#13;
is verleend, en evenmin een vervangende machtiging&#13;
door de grondkamer is gegeven.&#13;
5.20 Benning stelt dat deze investeringen verbeteringen&#13;
aan het gepachte betroffen. Voor&#13;
zover dat inderdaad het geval is, bepaalt art.&#13;
31 lid 3 Pachtwet met zoveel woorden, dat&#13;
een vergoeding daarvoor bij het einde der&#13;
pacht slechts kan worden gevorderd, indien&#13;
de pachter tijdig aan de verpachter […] schriftelijk&#13;
mededeling van de voorgenomen verbetering&#13;
heeft gedaan …enz.&#13;
Niet in geschil is dat Benning geen dergelijke&#13;
schriftelijke mededeling aan verpachtsters&#13;
heeft gedaan.&#13;
5.21 Voor zover bij deze investeringen geen&#13;
sprake zou zijn geweest van verbeteringen als&#13;
bedoeld in art. 31 Pachtwet, kan aan Benning&#13;
uit de aard der zaak evenmin een vergoeding&#13;
daarvoor worden toegekend.&#13;
5.22 Niet van belang is aldus of verpachtsters&#13;
aan Benning of diens voorganger mondeling&#13;
toestemming voor het doen van deze investeringen&#13;
hebben gegeven.&#13;
5.23 Grief 3 wordt verworpen.&#13;
Grief 4&#13;
5.24 Deze grief stelt de vraag aan de orde of&#13;
Benning een vergoeding kan vorderen voor de&#13;
investering die hij heeft gedaan voor overkapping&#13;
van de mestsilo.&#13;
5.25 Het hof beschikt niet over de indertijd&#13;
bij het aanvragen der machtiging aan de grondkamer&#13;
overgelegde bouwtekening, offerte en&#13;
verdere stukken.&#13;
Deze machtiging is gegeven voor de bouw&#13;
van een silo zoals aangegeven op de tekening,&#13;
behorend bij het besluit van B &amp; W van de&#13;
gemeente Ruinen van 30 maart 1988 no 39 en&#13;
voor een bouwsom van ƒ 24.702,– inclusief&#13;
BTW.&#13;
5.26 De verleende machtiging voor de bouw&#13;
van de mestsilo spreekt over een silo “met&#13;
betonnen wanden”. Voorshands acht het hof&#13;
aannemelijk dat daarbij sprake was van een&#13;
silo zonder overkapping.&#13;
5.27 Voor zover de grief zich richt tegen de&#13;
hoogte van door de pachtkamer van het kantongerecht&#13;
voor deze investering toegekende&#13;
vergoeding van ƒ 5.000,– acht het hof, alvorens&#13;
daarover te beslissen, een bezichtiging&#13;
van de betreffende silo door een lid en een&#13;
raad van de pachtkamer noodzakelijk, zoals&#13;
hieronder bepaald.&#13;
5.28 Het hof wenst tenminste veertien dagen&#13;
vóórdien te beschikken over de ter verkrijging&#13;
van de bovenbedoelde machtiging aan de&#13;
grondkamer overgelegde stukken, en verzoekt&#13;
Benning die tijdig aan het hof en aan de&#13;
wederpartij over te leggen.&#13;
5.29 Het hof zal tevens een comparitie van&#13;
partijen bepalen, te houden ter plaatse na&#13;
afloop van deze bezichtiging, tot het geven&#13;
van inlichtingen en om de mogelijkheid te&#13;
onderzoeken of partijen het over een of meer&#13;
punten eens kunnen worden.&#13;
5.30 Partijen zullen er rekening mee moeten&#13;
houden dat ter comparitie in ieder geval ook&#13;
gedocumenteerd inlichtingen gegeven zullen&#13;
dienen te worden met betrekking tot de bouw&#13;
van de overkapping van de silo (ontwerp, tijdstip&#13;
van aanbrengen, kosten, enz.) en over de&#13;
voor de bouw van de mestsilo en de overkapping&#13;
ontvangen subsidie.&#13;
Grief 5&#13;
5.34 Iedere beslissing omtrent de in deze grief&#13;
aangevochten kosten-compensatie wordt aangehouden.&#13;
6 Slotsom&#13;
6.1 De grieven 1, 2 en 6 zijn gegrond, zodat&#13;
het vonnis waarvan beroep, niet in stand kan&#13;
blijven.&#13;
Grief 3 wordt verworpen.&#13;
6.2 Het hof ziet aanleiding tot het reeds thans&#13;
geven van een eindbeslissing ten aanzien van&#13;
de afrekening van het melkquotum, met aanhouding&#13;
van de beslissing ten aanzien van de&#13;
vergoeding voor de mestsilo (de grieven 4 en 5).&#13;
6.3 Met de door Wessels Boer c.s. aan Benning&#13;
verschuldigde vergoeding dient nog te worden&#13;
verrekend het bedrag van ƒ 3.250,–, waarover&#13;
partijen overeenstemming hebben bereikt&#13;
(zie memorie van antwoord in het principaal&#13;
appèl par. 4.11), zodat verschuldigd is&#13;
ƒ 332.620,73.&#13;
7 De beslissing in hoger beroep&#13;
Het hof, rechtdoende in hoger beroep:&#13;
vernietigt het vonnis waarvan beroep, voor&#13;
zover aan hoger beroep onderworpen (de vordering&#13;
in conventie);&#13;
in zoverre opnieuw rechtdoende:&#13;
veroordeelt Wessels Boer c.s., onder de voorwaarde&#13;
van gelijktijdige overdracht door Benning&#13;
aan hen van de met het gepachte samenhangende&#13;
heffingvrije hoeveelheid melk van&#13;
172.374 kg met een vetgehalte van 4,33%, tot&#13;
betaling aan Benning van een bedrag van&#13;
ƒ 332.620,73, te vermeerderen met de wettelijke&#13;
rente over dat bedrag vanaf 1 mei 1996 tot&#13;
de dag der voldoening;&#13;
en alvorens verder te beslissen;&#13;
bepaalt dat het ten deze tot raadsheer-commissaris&#13;
benoemde lid van het hof mr G.M.&#13;
Bierman en de raad W.G.F. Wentink de hoedanigheid&#13;
van de bovenbedoelde mestsilo ter&#13;
plaatse te Echten aan de Kruisweg 3 zullen&#13;
opnemen op een nader door de raadsheercommissaris&#13;
te bepalen dag en uur;&#13;
bepaalt verder dat partijen in persoon, vergezeld&#13;
door hun advocaten na afloop van deze&#13;
bezichtiging voor het verstrekken van inlichtingen&#13;
en voor onderzoek of partijen het over&#13;
een of meer punten eens kunnen worden, zullen&#13;
verschijnen voor de genoemde raadsheercommissaris&#13;
en raad op een nader te bepalen&#13;
plaats nabij het voormalige pachtobject te&#13;
Echten;&#13;
bepaalt dat Benning de ter verkrijging van de&#13;
bovenbedoelde machtiging aan de grondkamer&#13;
overgelegde stukken tenminste veertien&#13;
dagen voor de te houden bezichtiging aan het&#13;
hof en aan de wederpartij over zal leggen, en&#13;
dat hetzelfde geldt voor eventuele verdere&#13;
bescheiden, waarop partijen ter comparitie&#13;
een beroep willen doen;&#13;
bepaalt dat partijen hun verhinderdagen en&#13;
die van hun advocaten in de periode januari,&#13;
februari en maart 1999 zullen opgeven ter&#13;
rolle van het hof van 5 januari 1999, waarna&#13;
de raadsheer-commissaris – ook indien geen&#13;
verhinderdagen zijn opgegeven – dag en uur&#13;
voor de comparitie zal bepalen;&#13;
houdt iedere verdere beslissing aan.&#13;
ARREST VAN 1 JUNI 1999&#13;
1 Het verloop van het geding&#13;
1.1 Het hof verwijst naar het in deze zaak op&#13;
15 december 1998 gewezen tussenarrest,&#13;
waarin (onder meer) een plaatselijke bezichtiging&#13;
en een comparitie van partijen te Echten&#13;
is bepaald.&#13;
1.2 Zoals in dit arrest verzocht, heeft de raadsman&#13;
van Benning bij brief van 11 februari&#13;
1999 een aantal producties aan het hof toegezonden.&#13;
1.3 Op 2 maart 1999 heeft een bezichtiging en&#13;
een comparitie van partijen plaatsgevonden.&#13;
Van de bezichtiging en de ter comparitie afgelegde&#13;
verklaringen is een proces-verbaal opgemaakt,&#13;
dat zich bij de stukken bevindt.&#13;
Partijen hebben geen overeenstemming bereikt.&#13;
1.4 Vervolgens heeft de raadsman van Wessels&#13;
Boer c.s. op verzoek van het hof bij brief van&#13;
4 maart 1999 een nog ontbrekend processtuk&#13;
uit de eerste instantie aan het hof toegezonden.&#13;
1.5 Tenslotte hebben partijen wederom de&#13;
stukken overgelegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 In de procedure dient nog slechts te worden&#13;
beslist over de door Wessels Boer c.s. bij&#13;
het einde der pacht te betalen vergoeding voor&#13;
investeringen door pachter op het gepachte&#13;
(grief 4) en over de proceskosten (grief 5).&#13;
2.2 In rov. 5.19 van voornoemd arrest is reeds&#13;
overwogen dat voor eventuele andere investe-&#13;
ringen dan een mestsilo geen schriftelijke toestemming&#13;
door de verpachtsters en evenmin&#13;
een vervangende machtiging door de grondkamer&#13;
is gegeven, en Benning daarvoor op&#13;
grond van het in art. 31 Pachtwet bepaalde&#13;
dus geen vergoeding ten laste van Wessels&#13;
Boer c.s. kan worden toegekend.&#13;
2.3 Ter comparitie heeft Benning – door Wessels&#13;
Boer c.s. niet weersproken – verklaard dat&#13;
de mestsilo, voor de bouw waarvan hij in&#13;
1988 toestemming van de grondkamer voor&#13;
Drenthe heeft verkregen, in 1988 in overeenstemming&#13;
met de bouwvergunning is gebouwd&#13;
zonder overkapping, en dat deze overkapping&#13;
pas in 1992 in zijn opdracht door een andere&#13;
aannemer is gebouwd.&#13;
2.4 Deze – pas jaren na 1988 verplicht gestelde&#13;
– overkapping kan dan ook niet worden&#13;
beschouwd als een onderdeel van de investering&#13;
voor de mestsilo, waarvoor toestemming&#13;
is verleend door de grondkamer.&#13;
Voor de kosten van deze overkapping komt&#13;
Benning dus bij het einde van de pacht geen&#13;
vergoeding ten laste van Wessels Boer c.s. toe.&#13;
2.5 Ter comparitie heeft Benning verklaard&#13;
dat hij niet meer weet of hij de silo heeft laten&#13;
bouwen voor ƒ 24.702,– of voor ƒ 26.880,–,&#13;
welk bedrag in de conclusie van dupliek in&#13;
eerste instantie en een daarbij overgelegde&#13;
productie is genoemd. Er zal dus van uit worden&#13;
gegaan dat de silo is gebouwd voor het&#13;
bedrag van ƒ 24.702,–, waarvoor Benning toestemming&#13;
had verkregen.&#13;
2.6 Benning heeft, ook desgevraagd, geen&#13;
gegevens verschaft over de bedragen, die hij&#13;
ter gelegenheid van de bouw van de silo aan&#13;
subsidie van overheidswege heeft ontvangen,&#13;
noch over de subsidiënten.&#13;
Mevrouw Moret-Wessels Boer heeft ter comparitie&#13;
verklaard dat haar uit ervaring bekend&#13;
is dat de subsidies die in totaal voor de bouw&#13;
van silo’s als de onderhavige konden worden&#13;
verkregen, ca 30% van de bouwkosten bedroegen.&#13;
2.7 De pachtkamer van het hof acht, mede op&#13;
grond van eigen ervaring, aannemelijk dat in&#13;
1988 op een bouwsom van ƒ 24.702,– voor&#13;
een mestsilo daar ter plaatse in totaal inderdaad&#13;
ca. 30% subsidie kon worden verkregen.&#13;
Ten deze moet er daarom van uit worden&#13;
gegaan dat een bedrag aan bouwkosten in de&#13;
orde van grootte van ƒ 17.500,– ten laste van&#13;
Benning is gebleven.&#13;
2.8 Benning heeft onweersproken verklaard&#13;
dat hij de silo van 1988 tot het einde van de&#13;
pacht in 1996, dus ca 8 jaar lang heeft gebruikt.&#13;
Over de wijze van afschrijven op die&#13;
kosten in zijn bedrijf en de daarmee gemoeide&#13;
bedragen heeft hij desgevraagd geen inlichtingen&#13;
verschaft, noch boekhoudkundige stukken&#13;
overgelegd.&#13;
De advocaat van Benning heeft ter comparitie&#13;
te kennen gegeven voor een silo als de onderhavige&#13;
een afschrijvingstermijn van 10 jaar&#13;
redelijk te achten.&#13;
Het hof is van oordeel dat – behoudens bijzondere&#13;
omstandigheden, waarvan hier niet is&#13;
gebleken – ten deze moet worden uitgegaan&#13;
van een wat langere afschrijvingstermijn, van&#13;
tenminste 12 jaar.&#13;
2.9 Mede op grond van hetgeen ter gelegenheid&#13;
van de bezichtiging is gebleken, is het&#13;
hof van oordeel dat de silo voor een opvolgend&#13;
gebruiker van de boerderij (in 1986 bij&#13;
het einde der pacht, en ook thans nog) een&#13;
reële waarde vertegenwoordigt, en dat dus&#13;
geen rekening behoeft te worden gehouden&#13;
met kosten van afbraak, zoals door Wessels&#13;
Boer c.s. betoogd.&#13;
2.10 Gezien het hierboven overwogene acht&#13;
het hof – mede in aanmerking genomen dat&#13;
voor voortgezet gebruik van de silo voor&#13;
rekening en risico van Benning een nieuw&#13;
koppelstuk zal moeten worden aangeschaft –&#13;
de door de pachtkamer van het kantongerecht&#13;
vastgestelde vergoeding van ƒ 5.000,– billijk.&#13;
2.11 Grief 4 wordt dus verworpen.&#13;
2.12 Ten aanzien van grief 5 met betrekking&#13;
tot de proceskosten overweegt het hof het&#13;
volgende.&#13;
2.13 Het hoger beroep betrof slechts de vorderingen&#13;
van Benning in conventie. Benning&#13;
is uiteindelijk ten aanzien van de vergoeding&#13;
voor het melkquotum zowel principieel als&#13;
voor het grootste deel van het bedrag zijner&#13;
vordering in het gelijk gesteld.&#13;
Ten aanzien van de (wezenlijk kleinere) vergoeding&#13;
voor pachtsinvesteringen is de beslissing&#13;
van de pachtkamer van het kantongerecht&#13;
juist bevonden.&#13;
Het hof zal Wessels Boer c.s. daarom veroordelen&#13;
tot vergoeding aan Benning van 3/4&#13;
gedeelte van de aan zijn zijde in conventie&#13;
liquidabele proceskosten in beide instanties.&#13;
Grief 5 is dus gegrond.&#13;
6 Slotsom&#13;
6.1 Omtrent de principale grieven 1, 2, 4 en 6&#13;
en de incidentele grief is reeds beslist bij het&#13;
arrest van 15 december 1998.&#13;
6.2 Grief 4 is blijkens het bovenstaande verworpen.&#13;
6.3 Nu het vonnis waarvan beroep bij het&#13;
arrest van 15 december 1998 ten aanzien van&#13;
de gehele veroordeling in conventie is vernietigd,&#13;
en bij dat arrest nog slechts terzake van&#13;
de vergoeding voor melkquotum opnieuw&#13;
recht is gedaan, zal het hof alsnog opnieuw&#13;
recht moeten doen terzake van de vergoeding&#13;
voor door Benning gedane investeringen en&#13;
de proceskosten, als onderstaand.&#13;
7 De beslissing in hoger beroep&#13;
Het hof, rechtdoende in principaal en incidenteel&#13;
hoger beroep:&#13;
veroordeelt Wessels Boer c.s. in conventie tot&#13;
betaling aan Benning van ƒ 5000,– met de&#13;
wettelijke rente over dat bedrag vanaf 1 mei&#13;
1996 tot de dag van voldoening;&#13;
veroordeelt Wessels Boer c.s. tot vergoeding&#13;
aan Benning van een bedrag van ƒ 13.431,–, te&#13;
weten 3/4 gedeelte van de kosten van het&#13;
geding in conventie in beide instanties, welke&#13;
kosten tot heden aan de zijde van Benning in&#13;
totaal worden begroot in eerste instantie op&#13;
ƒ 280,– griffierechten en ƒ 3.200,– aan salaris&#13;
gerechtigde, en in principaal hoger beroep op&#13;
ƒ 8.803,05 (ƒ 103,05 dagvaarding en ƒ 8.700,–&#13;
griffierechten) aan verschotten en ƒ 5.625,–&#13;
aan procureurssalaris;&#13;
veroordeelt Wessels Boer c.s. in de kosten van&#13;
het incidenteel appèl, welke tot heden aan&#13;
de zijde van Benning worden begroot op&#13;
ƒ 2.500,–;&#13;
verklaart dit arrest uitvoerbaar bij voorraad.</content><legacyfootnotes/><footnotes><footnote/></footnotes><auteurs/><published>2001-03-01 00:00:00</published><modified>1998-12-15 00:00:00</modified><editiondate>2001-03-01</editiondate><htmlpath>https://denhollander.info/artikel/4693</htmlpath></article>
</articles></edition>
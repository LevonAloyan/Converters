<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2017</searchword><id>14296</id><udhid>UDH:TvAR/14296</udhid><titel>Pacht - Pachtkamer Hof Arnhem-Leeuwarden,  27 december 2016, ECLI:NL:GHARL:2016:10474 -  (De Cloedt/Van Mullem c.s.) (TvAR 2017/5880)</titel><searchwords><searchword>TvAR 5/2017</searchword><searchword>TvAR 2017/5880</searchword><searchword>UDH:TvAR/14296</searchword></searchwords><attachments><attachment><name>19168.pdf</name><extention>pdf</extention><url>https://denhollander.info/download/19168/ci</url></attachment></attachments><inleiding/><content>&lt;p&gt;(mrs. Th.C.M. Willemse, J.H. Lieber en H.L. Wattel en de deskundige leden mr. ing. E. Oostra en ir. J.H. Jurrius )&lt;/p&gt;&#13;
&lt;h3 class="jurisprudentieinzake"&gt;Pachtovereenkomst. Onderverpachting.&lt;/h3&gt;&#13;
&lt;p&gt;[Burgerlijk Wetboek, art. 3:60, art. 3:61 lid 2, art. 6:248, art. 7:355, art. 7:376, art. 3:377]&lt;/p&gt;&#13;
&lt;p&gt;De pachter is niet bevoegd tot onderverpachting dan met schriftelijke toestemming van de verpachter. Verpachter heeft geen toestemming gegeven. Pachter heeft als bevrijdend verweer aangevoerd dat de rentmeester de onderverpachting oogluikend heeft toegestaan. Als uitgangspunt geldt dat de rentmeester in beginsel niet gevolmachtigd is rechtshandelingen namens zijn opdrachtgever te verrichten. Het komt er in dit geval op aan of pachter gerechtvaardigd heeft vertrouwd op volmachtverlening door verpachter aan zijn rentmeester op grond van feiten en omstandigheden die voor risico van verpachter komen en waaruit naar verkeersopvattingen zodanige schijn van vertegenwoordigingsbevoegdheid kan worden afgeleid. Onvoldoende feiten en omstandigheden om schijn volmachtverlening te kunnen dragen. Hof ontbindt de pachtovereenkomst.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;in de zaak van&lt;/p&gt;&#13;
&lt;p&gt;G&amp;eacute;ry Jacques John Edmond Leopold Prosper De Cloedt,&lt;/p&gt;&#13;
&lt;p&gt;wonende te Verbier, Zwitserland, verder te noemen: De Cloedt, appellant,&lt;/p&gt;&#13;
&lt;p&gt;in eerste aanleg: eiser,&lt;/p&gt;&#13;
&lt;p&gt;advocaat: mr. E.H.M. Harbers,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;1. Erik Josephus Van Mullem en 2. Suzanne Van Gysel,&lt;/p&gt;&#13;
&lt;p&gt;beiden wonende te De Klinge (Belgi&amp;euml;)&lt;/p&gt;&#13;
&lt;p&gt;ge&amp;iuml;ntimeerden,&lt;/p&gt;&#13;
&lt;p&gt;in eerste aanleg: gedaagden,&lt;/p&gt;&#13;
&lt;p&gt;hierna: Van Mullem (mannelijk enkelvoud),&lt;/p&gt;&#13;
&lt;p&gt;advocaat: mr. B. Nijman.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;1.1 Het hof neemt de inhoud van het tussenarrest van 19 juli 2016 hier over. Bij dat arrest is een comparitie van partijen bepaald, die nader is bepaald en heeft plaatsgevonden op 30 november 2016. Hierbij is akte verleend van de stukken die bij bericht van 11 november 2016 door mr. Nijman namens Van Mullem zijn ingebracht. Aan het slot van de comparitie heeft het hof arrest bepaald.&lt;/p&gt;&#13;
&lt;p&gt;1.2 De Cloedt vordert in het hoger beroep - kort samengevat - de vonnissen van 24 april 2015 en 30 oktober 2015 te vernietigen en alsnog de tussen partijen bestaande pachtovereenkomst op grond van artikel 7:376 BW en subsidiair op grond van artikel 7:377 BW te ontbinden, met veroordeling van Van Mullem het gepachte te ontruimen met veroordeling van Van Mullem in de kosten.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 De Cloedt is eigenaar van gronden in de Hedwigepolder. Op basis van een reguliere pachtovereenkomst had De Cloedt 15.16.29 ha landbouwgrond aan de vader van Van Mullem verpacht. De vader is op 28 december 2001 overleden. Van Mullem heeft de boerderij met bedrijfsgebouwen daarna te koop gezet.&lt;/p&gt;&#13;
&lt;p&gt;2.2 In 2002 heeft een gesprek plaatsgevonden tussen Van Mullem, G.A.A. Meersschaert en A.J.L.M. Rottier, de rentmeester van De Cloedt. Meersschaert had interesse de boerderij van Van Mullem te kopen en de pachtgrond te gaan gebruiken.&lt;/p&gt;&#13;
&lt;p&gt;2.3 Op 24 oktober 2002 heeft Van Mullem als opvolgend pachter de pachtovereenkomst met De Cloedt, ingaande 1 oktober 2002, ondertekend. Deze overeenkomst is op 20 juni 2003 door de grondkamer goedgekeurd en betreft dezelfde 15.16.29 ha landbouwgrond die daarvoor aan de vader van Van Mullem was verpacht..&lt;/p&gt;&#13;
&lt;p&gt;2.4 Van Mullem gebruikt nog twee hectare van het gepachte voor suikerbietenteelt. Meersschaert gebruikt de rest van de pachtgrond voor het plaatsen van mest en de teelt van ma&amp;iuml;s en betaalt daarvoor een pachtprijs aan Van Mullem. Van Mullem betaalt de volledige pachtprijs door tussenkomst van Rottier aan De Cloedt.&lt;/p&gt;&#13;
&lt;p&gt;2.5 Rottier was naast rentmeester ook assurantietussenpersoon. Van Mullem en Meersschaert hadden diverse verzekeringen bij hem lopen.&lt;/p&gt;&#13;
&lt;h2&gt;3 Het geschil en de beslissing in eerste aanleg&lt;/h2&gt;&#13;
&lt;p&gt;3.1 De Cloedt heeft in eerste aanleg na wijziging van eis de ontbinding van de pachtovereenkomst ten aanzien van Van Mullem gevorderd primair op grond van artikel 7:376 BW en daarnaast (niet alleen ten aanzien van Van Mullem, maar ten aanzien van alle pachters op zijn eigendomsgronden) op basis van artikel 7:377 BW.&lt;/p&gt;&#13;
&lt;p&gt;3.2 De pachtkamer heeft bij vonnis van 24 april 2015 de ontbindingsvordering op grond van artikel 7:377 BW tegen de andere pachters afgewezen en ten aanzien van de grondslag 7:376 BW Van Mullem opgedragen feiten en omstandigheden te bewijzen waaruit volgt dat Rottier zich akkoord verklaarde met de voorgestelde regeling dat Meersschaert de boerderij van Van Mullem zou kopen en het gepachte voor Meersschaert beschikbaar zou blijven en verklaarde dat hij dit oogluikend zou toestaan. In het eindvonnis heeft de pachtkamer overwogen dat Van Mullem in het bewijs was geslaagd en de vordering zowel die gebaseerd op artikel 7:376 BW als die op artikel 7:377 BW afgewezen. De Cloedt is veroordeeld in de proceskosten.&lt;/p&gt;&#13;
&lt;h2&gt;4 De beoordeling van de grieven en de vordering&lt;/h2&gt;&#13;
&lt;p&gt;4.1 Het hoger beroep legt de vraag aan het hof voor of Van Mullem is tekortgeschoten in de nakoming van de pachtovereenkomst doordat hij de pachtgrond onbevoegd heeft onderverpacht. Dat sprake is van onderpacht neemt het hof als vaststaand aan, nu Van Mullem zijn eerdere verweer, dat hij het gebruik van de gronden niet aan Meersschaert heeft afgestaan, omdat hij zelf alle werkzaamheden uitvoert en op twee hectare nog voor eigen rekening en risico boert, heeft prijsgegeven (vgl. memorie van antwoord onder 5.5 &amp;ndash; 5.7). Ook indien moet worden aangenomen dat Van Mullem dat verweer niet heeft prijsgegeven, oordeelt het hof dat de situatie moet worden gekwalificeerd als onderverpachting. Wat er van de gestelde omstandigheden ook zij, niet in geschil is immers dat Van Mullem het grootste deel van de door hem gepachte grond in gebruik heeft verstrekt aan Meersschaert ter uitoefening van diens landbouwbedrijf, tegen betaling van een pachtprijs. Dat Van Mullem tegen een vergoeding landbouwwerkzaamheden voor Meersschaert is blijven verrichten, maakt dit niet anders.&lt;/p&gt;&#13;
&lt;p&gt;4.2 De pachter is niet bevoegd tot onderverpachting dan met schriftelijke toestemming van de verpachter (artikel 7:355 BW). De pachtovereenkomst bevat in artikel 6 een gelijksoortige bepaling (productie 19 van De Cloedt in eerste aanleg). Het verlenen van toestemming ex artikel 7:355 BW is een eenzijdige gerichte rechtshandeling. In dit geding staat vast dat de verpachter, De Cloedt, niet zelf hoogstpersoonlijk toestemming heeft verleend aan Van Mullem tot onderpacht.&lt;/p&gt;&#13;
&lt;p&gt;4.3 Van Mullem heeft als bevrijdend verweer aangevoerd dat Rottier de onderverpachting oogluikend heeft toegestaan. Als uitgangspunt geldt dat de rentmeester in beginsel niet gevolmachtigd is rechtshandelingen namens zijn opdrachtgever te verrichten (vgl. voor de makelaar HR 9 augustus 2002, ECLI NL:HR:2002:AE2380, Van den Berg c.s./Balm). Dit is anders indien de opdrachtgever aan hem een volmacht heeft verleend of tussen partijen een rechtsverhouding bestaat of is ontstaan waaruit die volmacht voortvloeit (uitdrukkelijke of stilzwijgende volmachtverlening, artikel 3:60 en 61 lid 1 BW). In dergelijke gevallen kunnen derden uitgaan van de geldigheid van de door de rentmeester (dan vertegenwoordiger) namens de opdrachtgever (dan de vertegenwoordigde) verrichte rechtshandelingen.&lt;/p&gt;&#13;
&lt;p&gt;4.4 Daarnaast is het mogelijk dat de verpachter toch gebonden is aan door de rentmeester verrichtte rechtshandelingen, ook al heeft de verpachter de rentmeester niet gevolmachtigd. Dat is het geval indien de verpachter de schijn van volmachtverlening heeft gewekt jegens de derde (artikel 3:61 lid 2 BW). Voor toerekening van schijn van volmachtverlening aan de verpachter kan tot slot ook plaats zijn ingeval een derde gerechtvaardigd heeft vertrouwd op volmachtverlening op grond van feiten en omstandigheden die voor risico van de verpachter komen en waaruit naar verkeersopvattingen zodanige schijn van vertegenwoordigingsbevoegdheid kan worden afgeleid (HR 19 februari 2010, ECLI:NL:HR:2010:BK7671, ING/Bera). Vereist is in dat geval dat de derde niet alleen heeft aangenomen dat een toereikende volmacht was verleend maar in de gegeven omstandigheden ook redelijkerwijs mocht aannemen dat dat het geval was.&lt;/p&gt;&#13;
&lt;p&gt;4.5 In dit geval hebben Van Mullem en Meersschaert aangenomen dat Rottier door de vingers zag dat Meersschaert de gronden van Van Mullem zou gaan gebruiken tegen betaling. Indien met de pachtkamer in eerste aanleg wordt aangenomen dat Rottier een gebaar heeft gemaakt als door Van Mullem en Meersschaert verklaard &amp;eacute;n voor zover het door de vingers zien zag op onderpacht, moet dit gebaar dus worden aangemerkt als toestemming voor de onderverpachting. Dan rijst de vraag of Van Mullem (en Meersschaert) redelijkerwijs mocht(en) aannemen dat Rottier bevoegd was namens De Cloedt toestemming te geven voor onderpacht. Immers alleen dan kan geoordeeld worden dat de onderverpachting met toestemming van de eigenaar is geschied en jegens hem geen tekortkoming oplevert.&lt;/p&gt;&#13;
&lt;p&gt;4.6 Niet is aangevoerd dat Rottier uitdrukkelijk of stilzwijgend is gevolmachtigd tot het verrichten van rechtshandelingen namens De Cloedt. Door en namens De Cloedt is in dit verband onweersproken aangevoerd dat De Cloedt alle pachtcontracten en de verzoeken die&lt;/p&gt;&#13;
&lt;p&gt;daarmee samenhangen zelf accordeert en/of ondertekent. Evenmin is gesteld dat De Cloedt door zijn toedoen (verklaring of gedraging) de schijn van volmachtverlening jegens Van Mullem heeft gewekt. Het komt er dan op aan of Van Mullem gerechtvaardigd heeft vertrouwd op volmachtverlening door De Cloedt aan Rottier op grond van feiten en omstandigheden die voor risico van De Cloedt komen en waaruit naar verkeersopvattingen zodanige schijn van vertegenwoordigingsbevoegdheid kan worden afgeleid.&lt;/p&gt;&#13;
&lt;p&gt;4.7 Van Mullem heeft aangevoerd dat Rottier de contactpersoon was voor De Cloedt, dat op zijn adres de pachtcontracten staan geregistreerd en dat Rottier de pachtbetalingen factureert en ontvangt. Deze werkzaamheden behoren bij het takenpakket van een rentmeester maar brengen niet zonder meer mee dat deze gevolmachtigd is andere (rechts)handelingen te verrichten namens De Cloedt. Van Mullem voert verder aan dat hij uit het gesprek met Rottier in 2002 heeft begrepen dat deze instemde met de onderverpachting, maar hij heeft geen feiten en omstandigheden aangevoerd die meebrengen dat De Cloedt daardoor naar verkeersopvattingen is gebonden. Het uitgangspunt is immers dat de rentmeester de verpachter &lt;span class="italic"&gt;niet &lt;/span&gt;bindt (zie hiervoor onder 4.3). Van Mullem heeft daarnaast aangevoerd dat de onderpacht tien jaar heeft geduurd. Dit tijdsverloop brengt, zonder nadere toelichting, die ontbreekt, niet mee dat De Cloedt (alsnog) wordt gebonden. Dat Rottier wegens een wijziging in zijn verzekeringsportefeuille op de hoogte is geraakt van de be&amp;euml;indiging van de verzekering voor de bedrijfsgebouwen van Van Mullem is in elk geval onvoldoende. Dat Meersschaert naar zijn zeggen in 2004 de jachtrechten van De Cloedt slechts heeft willen verlengen omdat hij de grond van Van Mullem onderpachtte, is gemotiveerd door De Cloedt weersproken. Hoe dan ook stuit het beroep op deze omstandigheid af op de overweging dat het aanvaarden van een dergelijke voorwaarde eveneens een rechtshandeling is waarvan gesteld noch gebleken is dat Rottier bevoegd was deze namens De Cloedt te verrichten.&lt;/p&gt;&#13;
&lt;p&gt;4.8 Daarbij komt dat als onweersproken moet worden aangenomen dat Van Mullem Rottier slechts eenmaal in 2002 heeft gesproken over de wens van Meersschaert de pachtgrond te gebruiken en De Cloedt nooit. Rottier heeft voorts ter zitting verklaard dat hij weliswaar regelmatig in de polder is, maar Meersschaert of Van Mullem nooit op de pachtgrond heeft aangetroffen. Van de overdracht van het bedrijf van Van Mullem aan Meersschaert heeft hij destijds geen weet gehad en de be&amp;euml;indiging van de verzekeringen heeft hem niet op het idee gebracht dat Van Mullem mogelijk zijn bedrijf had be&amp;euml;indigd. Dat Meersschaert onderpachtte is Rottier en De Cloedt pas bekend geworden op het moment dat Meersschaert schadeloosstelling claimde tijdens de taxaties in het kader van de onteigeningsprocedure. Tot slot staat vast dat alle pachters in de polder ervan op de hoogte waren dat De Cloedt vanaf het moment dat de ontpoldering van de Hedwigepolder dreigde, geen nieuwe reguliere pachtovereenkomsten meer wilde sluiten. Vrijkomende pachtgrond verpachtte hij uitsluitend geliberaliseerd en alleen aan zittende pachters. Meersschaert is geen pachter van De Cloedt en zou daarom al geen kans hebben pachtgrond van De Cloedt in gebruik te krijgen. Dat en waarom De Cloedt in dit licht wel zou instemmen met onderpacht aan Meersschaert, heeft Van Mullem niet toegelicht.&lt;/p&gt;&#13;
&lt;p&gt;4.9 Nu van toestemming van of namens De Cloedt voor de onderverpachting geen sprake is geweest, is de onderverpachting onbevoegd geschied. Van Mullem is daardoor tekortgeschoten in de nakoming van de pachtovereenkomst. Deze tekortkoming geeft De Cloedt de bevoegdheid de overeenkomst te ontbinden. In eerste aanleg (randnummer 5.1.6 akte houdende uitlating van 10 maart 2015) heeft Van Mullem nog aangevoerd dat de ontbinding van de pachtovereenkomst in strijd is met de redelijkheid en billijkheid. Aan dit beroep op artikel 6:248 lid 2 BW heeft Van Mullem echter geen, althans onvoldoende klemmende feiten en omstandigheden ten grondslag gelegd (anders dan de stelling dat van de zijde van De Cloedt zou zijn ingestemd met de regeling zoals die in 2002 is aangegaan, waarop hiervoor is ingegaan en die ook in dit kader niet genoegzaam is), zodat het hof eraan voorbij gaat.&lt;/p&gt;&#13;
&lt;p&gt;4.10 De primaire vordering zal dan ook alsnog worden toegewezen. Aan nadere bewijslevering wordt niet toegekomen, nog daargelaten dat een (aanvullend) bewijsaanbod van Van Mullem ontbreekt. Andere stellingen en verweren behoeven geen bespreking meer omdat deze, indien besproken, niet tot een ander oordeel leiden.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.11 Het hoger beroep is gegrond zodat de bestreden vonnissen in zoverre moeten worden vernietigd. Het hof zal de ontbinding uitspreken en de ontruiming toewijzen als na te melden. De vordering daarbij de sterke arm te mogen inschakelen zal het hof afwijzen omdat aan de deurwaarder de bevoegdheid al toekomt zo nodig de sterke arm in te schakelen (artikel 555 jo 556 Rv en artikel 2 Politiewet).&lt;/p&gt;&#13;
&lt;p&gt;4.12 Als de in het ongelijk te stellen partij zal het hof Van Mullem in de kosten van het beide instanties veroordelen. De kosten voor de procedure in eerste aanleg aan de zijde van De Cloedt zullen worden vastgesteld op:&lt;/p&gt;&#13;
&lt;p&gt;- explootkosten &amp;euro; 135&lt;/p&gt;&#13;
&lt;p&gt;- griffierecht &amp;euro; 77&lt;/p&gt;&#13;
&lt;p&gt;- getuigentaxen &amp;euro; nihil&lt;/p&gt;&#13;
&lt;p&gt;subtotaal verschotten &amp;euro; 212&lt;/p&gt;&#13;
&lt;p&gt;- salaris advocaat &amp;euro; 900 (3 punten x kantontarief &lt;br /&gt;&amp;euro; 300)&lt;/p&gt;&#13;
&lt;p&gt;Totaal &amp;euro; 1.112&lt;/p&gt;&#13;
&lt;p&gt;De kosten voor de procedure in hoger beroep zullen worden vastgesteld op:&lt;/p&gt;&#13;
&lt;p&gt;- explootkosten &amp;euro; 77,84&lt;/p&gt;&#13;
&lt;p&gt;- griffierecht &amp;euro; 311&lt;/p&gt;&#13;
&lt;p&gt;subtotaal verschotten &amp;euro; 388,84&lt;/p&gt;&#13;
&lt;p&gt;- salaris advocaat &amp;euro; 1.788 (2 punten x tarief II)&lt;/p&gt;&#13;
&lt;p&gt;Totaal &amp;euro; 2.176,84&lt;/p&gt;&#13;
&lt;p&gt;4.13 Als niet weersproken zal het hof ook de gevorderde wettelijke rente over de proceskosten en de nakosten toewijzen zoals hierna vermeld.&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;vernietigt de vonnissen voor zover tussen De Cloedt en Van Mullem gewezen van de pachtkamer te Middelburg van 24 april 2015 en 30 oktober 2015 en doet opnieuw recht:&lt;/p&gt;&#13;
&lt;p&gt;ontbindt de tussen partijen bestaande pachtovereenkomst op grond van artikel 7:376 BW;&lt;/p&gt;&#13;
&lt;p&gt;veroordeelt Van Mullem de gepachte gronden uiterlijk op 1 maart 2017 met al het zijne te ontruimen en ontruimd te houden en machtigt De Cloedt de gronden op kosten van Van&lt;/p&gt;&#13;
&lt;p&gt;Mullem zelf te ontruimen indien Van Mullem dat niet tijdig doet;&lt;/p&gt;&#13;
&lt;p&gt;veroordeelt Van Mullem in de kosten van beide instanties, tot aan de bestreden uitspraak aan de zijde van De Cloedt vastgesteld op &amp;euro; 1.112 en tot aan deze uitspraak vastgesteld op &amp;euro; 2.176,84 en te voldoen binnen veertien dagen na dagtekening van dit arrest, en -voor het geval voldoening binnen bedoelde termijn niet plaatsvindt- te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&#13;
&lt;p&gt;veroordeelt Van Mullem in de nakosten, begroot op &amp;euro; 131, met bepaling dat dit bedrag zal worden verhoogd met &amp;euro; 68 in geval Van Mullem niet binnen veertien dagen na aanschrijving aan de uitspraak heeft voldaan &amp;eacute;n betekening heeft plaatsgevonden;&lt;/p&gt;&#13;
&lt;p&gt;verklaart dit arrest ten aanzien van de daarin vervatte veroordelingen uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Het stond in deze zaak vast dat pachter het overgrote deel van zijn pachtgrond in onderpacht had uitgegeven aan een derde. Voorts stond vast dat de voor onderverpachting vereiste schriftelijke toestemming van de verpachter (art. 7:355 BW en in dit geval ook nog eens voorgeschreven in de geldende pachtovereenkomst) niet door verpachter zelf was gegeven; pachter stelde zich op het standpunt dat de onderpacht oogluikend was toegestaan door de rentmeester die verpachter had ingeschakeld.&lt;/p&gt;&#13;
&lt;p&gt;Naar aanleiding hiervan heeft het hof om te beginnen overwogen dat als uitgangspunt geldt dat een rentmeester in beginsel geen volmacht heeft om namens zijn opdrachtgever rechtshandelingen te verrichten. Met andere woorden: normaal gesproken kan een rentmeester geen toestemming tot (bijvoorbeeld) onderverpachting geven aan een pachter, waaraan de verpachter vervolgens is gebonden.&lt;/p&gt;&#13;
&lt;p&gt;Dit ligt anders indien:&lt;/p&gt;&#13;
&lt;ul&gt;&#13;
&lt;li class="streepjes"&gt;verpachter zijn rentmeester hetzij uitdrukkelijk, hetzij stilzwijgend, volmacht heeft verleend (art. 3:61 lid 1 BW);&lt;/li&gt;&#13;
&lt;li class="streepjes"&gt;verpachter jegens de derde de schijn van volmacht heeft gewekt (art. 3:61 lid 2 BW);&lt;/li&gt;&#13;
&lt;li class="streepjes"&gt;de derde er op grond van feiten en omstandigheden die voor risico van verpachter komen, gerechtvaardigd op heeft vertrouwd &amp;ndash; en er redelijkerwijs op heeft mogen vertrouwen - dat verpachter volmacht had verleend (HR 19 februari 2010, ECLI:NL:HR:2010:BK7671, ING/Bera).&lt;/li&gt;&#13;
&lt;/ul&gt;&#13;
&lt;p&gt;Van de eerste twee gevallen was volgens het hof geen sprake, zodat moest worden nagegaan of zich misschien de derde omstandigheid voordeed. In verband hiermee heeft het hof in r.o. 4.7 en 4.8 de relevante feiten en omstandigheden opgesomd en afgewogen. De slotsom luidt dat van enige toestemming voor onderverpachting geen sprake is geweest, zodat deze onbevoegd is geschied. Dit levert een tekortkoming van pachter op, die verpachter de bevoegdheid geeft om de pachtovereenkomst te ontbinden.&lt;/p&gt;&#13;
&lt;p&gt;Pachter heeft gepoogd de ontbinding te voorkomen door aan te voeren dat deze strijdig zou zijn met redelijkheid en billijkheid. Het hof heeft het desbetreffende verweer als beroep op art. 6:248 lid 2 BW afgedaan met de formulering dat pachter er geen althans onvoldoende klemmende feiten en omstandigheden aan ten grondslag heeft gelegd.&lt;/p&gt;&#13;
&lt;p&gt;Ik kan het allemaal volgen, maar blijf desondanks met een onbevredigd gevoel achter. Art. 6:265 BW bepaalt weliswaar dat een tekortkoming van de ene partij de andere partij de bevoegdheid geeft om hun overeenkomst te ontbinden, maar voegt daar vervolgens aan toe dat dit uitzondering lijdt indien de tekortkoming, gezien haar bijzondere aard of geringe betekenis, deze ontbinding met haar gevolgen niet rechtvaardigt. Ik vraag mij af of het hof in het beroep op redelijkheid en billijkheid niet tevens reden had moeten zien om te beoordelen of zich wellicht een dergelijke uitzonderingssituatie voordeed. Volgens vaste rechtspraak moet de tekortschietende partij zich in zijn processtukken op het standpunt stellen dat van een uitzondering als in art. 6:265 BW bedoeld sprake is (zie onder meer HR 22 juni 2007, NJ 2007, 343 (Fisser/Tycho). Het is verdedigbaar dat het standpunt in het beroep op redelijkheid en billijkheid lag besloten, hetgeen de vraag doet rijzen of het hof zich niet onnodig formeel heeft opgesteld door de uitzondering onbesproken te laten.&lt;/p&gt;&#13;
&lt;p&gt;Intussen realiseer ik mij dat de uiteindelijke beslissing misschien wel dezelfde was geweest, indien het hof wel ook op de uitzondering was ingegaan. Maar goed, bij het analyseren van rechtspraak gaat het niet zozeer om die beslissing als wel om de route die de rechter heeft gevolgd om tot een eindoordeel te komen.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2017-06-07 10:20:28</published><modified>2017-06-07 12:09:56</modified><editiondate>2017-06-07</editiondate><htmlpath>https://denhollander.info/artikel/14296</htmlpath></article>
</articles></edition>
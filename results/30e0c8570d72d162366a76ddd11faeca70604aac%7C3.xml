<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>6074</id><udhid>UDH:TvAR/6074</udhid><titel>De 13e jaarvergadering van de American Agricultural Law Association, een impressie</titel><searchwords><searchword>TvAR 3/1993</searchword><searchword>UDH:TvAR/6074</searchword></searchwords><attachments><attachment><name>1993_nr 3_Artikel_Brussaard.pdf</name><extention>pdf</extention><url>https://denhollander.info/download/5883/ci</url></attachment></attachments><inleiding>1. De American Agricultural Law Association (AALA) werd opgericht in 1980 en is be&#13;
doeld als forum voor al diegenen in de Verenigde Staten en daarbuiten die in agrarisch&#13;
recht geïnteresseerd zijn. De vereniging telt op het ogenblik zo'n 900 leden; de meeste&#13;
daarvan zijn advocaten, daarnaast medewerkers van universiteiten, accountants, bankiers,&#13;
ambtenaren en studenten. De AALA heeft een bureau met twee medewerkers, dat is ge&#13;
huisvest bij de Law School van de universiteit van Arkansas, en voor het overige gebruik&#13;
maakt van vrijwilligers. Om de leden snel op de hoogte te brengen van nieuwe ontwikke&#13;
lingen en jurisprudentie geeft de vereniging een maandelijkse newsletter uit, de Agricul&#13;
tural Law Update. Verder organiseert de AALA ieder najaar een conferentie, waar&#13;
actuele ontwikkelingen en interessante onderwerpen behandeld worden. 2&#13;
De behoefte aan snelle informatie en discussie hangt samen met twee factoren. In de&#13;
eerste plaats bestaat er niet zoiets als 'het' Amerikaans recht. In de V.S. bestaan evenveel&#13;
rechtsstelsels als er staten zijn, plus een federaal rechtsstelsel. Ten tweede is van belang&#13;
dat de V.S. een 'common-law' stelsel hebben, waarin jurisprudentie een veel belangrijker&#13;
plaats inneemt dan in ons rechtssysteem. Rechterlijke uitspraken in de Verenigde Staten&#13;
bevatten niet alleen interpretatie van bestaande wetgeving, maar zij creëren vaak op onderwerpen&#13;
waar geen wetgeving bestaat zelfstandig recht. De beslissingen van het U.S.&#13;
Supreme Court zijn rechtstreeks bindend in de Verenigde Staten; de beslissingen van de&#13;
Supreme Courts van de verschillende staten alleen in de desbetreffende staat, maar zij&#13;
kunnen wel gebruikt worden als argument en voorbeeld bij rechtszaken in andere staten.&#13;
Het komt regelmatig voor dat op deze wijze bepaalde verschuivingen in rechtsopvattingen&#13;
van staat tot staat overgenomen worden en zo over het hele land rollen. Hetzelfde&#13;
geldt voor wijzigingen in wetgeving.&#13;
Is dit op zich een reden waarom snelle kennisneming van nieuwe regels en jurisprudentie&#13;
van groot belang is, er is voor juristen nog een geheel andere stimulans om de vergaderingen&#13;
van de AALA bij te wonen. Om hun 'license to practice law' te behouden&#13;
moeten advocaten in sommige staten bewijzen dat zij regelmatig bijscholing volgen. Het&#13;
bijwonen van een AALA-meeting telt dan mee. De congres-folder geeft dan ook precies&#13;
aan voor hoeveel uren 'Continuing Legal Education' een AALA-conferentie telt in de&#13;
verschillende staten (zo'n 12 a 15 uur).</inleiding><content>2. De 13e conferentie van de AALA vond plaats op vrijdag 25 en zaterdag 26 september&#13;
1992 in Chicago. In die twee dagen werd door ruim 200 deelnemers een uitgebreid programma afgewerkt. Van 's ochtends 8 uur tot het eind van de middag trad iedere twintig&#13;
minuten een spreker aan, soms twee in parallelsessies, en ook de lunches werden benut&#13;
voor toespraken. Aldus passeerden 48 sprekers en evenzovele onderwerpen de revue.&#13;
Voor discussie was er vrijwel geen ruimte, hoogstens een paar korte vragen, de rest gebeurde&#13;
in de wandelgangen. Aan het begin van de conferentie werd een dikke bundel uitgereikt,&#13;
waarin van vrijwel iedere lezing een outline was opgenomen. Zo'n outline&#13;
varieert van (soms) enkele bladzijden hoofdlijnen tot (meestal) enkele tientallen bladzijden&#13;
gedetailleerde uiteenzetting. Na het congres wordt een deel van de toespraken ook&#13;
nog in bewerkte vorm gepubliceerd in een juridisch tijdschrift. 3&#13;
Het scala aan onderwerpen dat op deze wijze aan de orde kwam was breed, maar wel&#13;
lag er een duidelijk accent op zakelijke aspecten, zoals belastingheffing, het sluiten van&#13;
contracten, aansprakelijkheid, bankkrediet, faillissement, pensioenplannen, e.d. Er was&#13;
een druk bezocht blok lezingen over internationale aspecten, met twee sprekers uit de&#13;
sfeer van de EG-Raad en veel aandacht voor Europese landbouwpolitiek, de GATT-onderhandelingen&#13;
en contacten met Oost-Europa. In een blok over het naleven van milieuvoorschriften&#13;
op het boerenbedrijf werd aandacht besteed aan milieu-audits, wetlands en&#13;
bestrijdingsmiddelenwetgeving. Van de andere onderwerpen noem ik de regelingen betreffende&#13;
bedreigde plante- en diersoorten; ontwikkelingen in de biotechnologie; het terugnemen&#13;
van ondeugdelijk gebleken tractoren; verantwoordelijkheden van makelaars;&#13;
ethiek voor advocaten in agrarisch-rechtelijke zaken; en de mogelijkheden tot aansprakelijkstelling&#13;
van de fabrikant bij ongevallen met landbouwwerktuigen (met een demonstratie&#13;
hoe bij een dodelijk ongeval door eigen schuld een jury met de meeste kans op succes&#13;
benaderd kan worden).&#13;
Deze Amerikaanse formule van vergaderen heeft natuurlijk het grote voordeel dat de&#13;
deelnemers binnen een kort tijdsbestek op een breed terrein weer geheel 'up to date' raken&#13;
en uitstekend gedocumenteerd naar huis gaan. Naar mijn mening zouden we in agrarisch-&#13;
rechtelijke bijeenkomsten op Nederlands en Europees niveau de AALA best wat&#13;
mogen navolgen; niet wat het aantal sprekers en de keus van de onderwerpen betreft,&#13;
maar wel wat betreft de aanpak van een aantal korte inleidingen over uiteenlopende actuele&#13;
onderwerpen en ondersteuning met goede documentatie.&#13;
Om het voorgaande wat te illustreren zal ik nu op één onderwerp uit het congres nader&#13;
ingaan.&#13;
3. Een zaak die op het ogenblik de juridische gemoederen in de V.S. bezig houdt is de&#13;
Lucas-case. Op de conferentie werd de zaak uitvoerig behandeld, en verschillende sprekers&#13;
verwezen er in hun betoog naar. Voor een goed begrip eerst enige achtergrondinformatie.&#13;
In de in Amerika bestaande regelingen betreffende bestemming en gebruik van gronden&#13;
(land-use laws) nemen agrarische gronden een nogal zwakke positie in. Vanouds&#13;
worden zij beschouwd als gronden die in potentie beschikbaar zijn voor bebouwing. Het&#13;
woordgebruik is in dit opzicht tekenend: men spreekt pas van 'developed land' als er huizen&#13;
of andere gebouwen op staan. Agrarische gronden worden door regelingen van&#13;
ruimtelijke ordening dan ook vaak eerder bedreigd dan beschermd. De laatste jaren is men zich in het kader van 'land use planning' echter in toenemende mate druk gaan maken&#13;
over de invloed van dat soort ontwikkelingen op gronden die uit een oogpunt van milieu&#13;
kwetsbaar zijn, en bestaat de neiging om sneller te gaan ingrijpen als het gebruik van&#13;
de grond in conflict dreigt te komen met algemene (vooral milieu-)belangen.&#13;
Tegelijkertijd staat de particuliere grondeigendom in de V.S. in hoog aanzien en wordt&#13;
de vrijheid van de eigenaar om zelf het gebruik van zijn grond te bepalen doorgaans wettelijk&#13;
beschermd. Dit grondgebruik mag echter niet zo ver gaan dat daardoor onredelijk&#13;
nadeel wordt toegebracht aan het gebruik dat anderen van hun grond maken ('law of nuisance').&#13;
Ook overheidsmaatregelen kunnen in het algemeen belang aan de grondeigenaar&#13;
beperkingen opleggen, echter zonder dat daarvoor schadevergoeding behoeft te worden&#13;
betaald. Pas als die beperkingen zo ver gaan dat zij in feite neerkomen op het ontnemen&#13;
van het eigendomsrecht, heeft de grondeigenaar recht op schadevergoeding (de 'Takings&#13;
Clause’4). Op grond van jurisprudentie over meer dan een eeuw5 werd tot nu toe aangenomen&#13;
dat de regelgevende bevoegdheid van de overheid niet wordt aangetast door de&#13;
Takings Clause tenzij een regeling zo ver gaat dat zij een permanente ontneming van de&#13;
eigendom inhoudt, en dat beperkingen op het grondgebruik die gebaseerd zijn op het&#13;
schadelijk karakter van dat gebruik ('harmful or noxious uses') gerechtvaardigd zijn zonder&#13;
schadevergoeding.&#13;
Tegen deze achtergronden moet de uitspraak van het U.S. Supreme Court in de Lucascase6&#13;
worden beoordeeld. De zaak op zich was uiterst simpel. Lucas had in 1986 twee&#13;
stukken bouwgrond gekocht op een eiland voor de kust van South Carolina, met de bedoeling&#13;
daarop dezelfde soort huizen te bouwen als op aangrenzende stukken stonden. In&#13;
1988 trad echter een Beachfront Management Act van de staat South Carolina in werking,&#13;
die het grondeigenaren in bepaalde kustgebieden verbood op hun grond enig permanent&#13;
bewoonbaar bouwwerk op te richten. De staat motiveerde deze regelgeving op een&#13;
aantal gronden, o.a. op de noodzaak het strand- en duinsysteem te beschermen als een&#13;
stormbarrière, als een leefgemeenschap van planten en dieren, als een recreatieve attractie,&#13;
enz. Lucas, die zijn grond in waarde zag kelderen, eiste schadevergoeding omdat de&#13;
regeling hem beroofde van het gebruik van zijn grond en daardoor neerkwam op een ontneming&#13;
van zijn eigendom. De Coastal Council voerde aan dat volgens vaste jurisprudentie&#13;
de staat de bevoegdheid heeft schadelijk grondgebruik te voorkomen zonder dat zij de&#13;
eigenaar voor die beperking schadeloos behoeft te stellen.&#13;
Nadat Lucas zijn zaak in eerste instantie had gewonnen en in beroep voor het State Supreme&#13;
Court van South Carolina had verloren, kwam de zaak uiteindelijk voor het U.S.&#13;
Supreme Court. Dit hof stelde Lucas in zoverre in het gelijk dat de overheid niet automatisch het recht heeft om een regeling ter voorkoming van nadeel uit te vaardigen zonder&#13;
daarbij acht te slaan op haar aansprakelijkheid voor schadevergoeding. 7 Het 'harmful or&#13;
noxious uses'-principe, zoals neergelegd in een reeks van uitspraken vanaf Mugier, wordt&#13;
door het hof gezien als een vroege poging om in theoretische termen te beschrijven waarom&#13;
de overheid, in overeenstemming met de Takings Clause, de waarde van eigendommen&#13;
door middel van regulering mag aantasten zonder verplicht te zijn tot schadevergoeding.&#13;
Het is de voorvader van de meer eigentijdse stelling dat land use regulering geen&#13;
'taking' teweeg brengt als het rechtmatige belangen van de staat aanzienlijk bevordert. In&#13;
de onderhavige zaak echter is het State Supreme Court van South Carolina, naar de mening&#13;
van het U.S. Supreme Court, te snel tot de conclusie gekomen dat het 'harmful or&#13;
noxious uses'-principe hier de beslissende factor is. Waar de regeling van de Coastal&#13;
Council de grondeigenaar berooft van elk economisch voordelig gebruik van zijn eigendom,&#13;
kan de staat schadevergoeding alleen voorkomen als onderzoek naar de aard van het&#13;
grondgebruik aantoont dat het verboden gebruik geen onderdeel uitmaakte van zijn oorspronkelijk&#13;
eigendomsrecht.&#13;
Het U.S. Supreme Court legt vervolgens uit dat eigenaren er rekening mee moeten&#13;
houden dat het gebruik van hun eigendom van tijd tot tijd door verschillende nieuwe&#13;
maatregelen van de staat kan worden beperkt, zelfs in die mate dat nieuwe regelgeving&#13;
hun eigendom economisch waardeloos kan maken. In geval van grond echter acht het hof&#13;
de stelling dat de staat dientengevolge elk economisch waardevol gebruik mag elimineren,&#13;
in strijd met de Takings Clause. Al in eerdere uitspraken heeft het hof het de overheid&#13;
niet toegestaan nieuwe beperkingen zonder schadevergoeding op te leggen (hoe&#13;
zwaarwegend de behartigde publieke belangen ook waren), als de grond daardoor in feite&#13;
permanent in bezit genomen werd (bijvoorbeeld als de eigenaar verplicht wordt te gedogen&#13;
dat in zijn grond t.v.-kabels worden aangelegd). Het hof is van mening dat hetzelfde&#13;
moet gelden bij regelingen die elk economisch voordelig gebruik van de grond verbieden.&#13;
Een zo zware beperking zonder schadevergoeding kan niet door overheidsmaatregelen&#13;
worden opgelegd, tenzij - voegt het hof daar aan toe - het verboden gebruik de eigenaar&#13;
op grond van de regels van het eigendomsrecht of de 'law of nuisance' toch al niet vrijstond.&#13;
Dat gebruik was immers altijd al in strijd met de wet. De staat South Carolina heeft&#13;
nog niet aangetoond dat deze uitzondering zich hier voordeed. Het vonnis van het State&#13;
Supreme Court van South Carolina wordt vernietigd en de zaak terugverwezen.&#13;
4. De Lucas-case blijkt aanleiding te geven tot nogal uiteenlopende interpretaties. 8&#13;
Sommigen, met name in de agrarische wereld, zien er een bescherming van het private eigendomsrecht&#13;
in en een waarschuwing aan overheden tot terughoudendheid op het terrein&#13;
van milieuregulering. Anderen benadrukken dat in dit geval aan Lucas ieder economisch voordelig gebruik van zijn grond ontnomen werd en dat deze zaak dus niets nieuws te&#13;
bieden heeft. Wat de Amerikaanse jurist en grondeigenaar natuurlijk het meest interesseert&#13;
is waar nu precies de grenslijn ligt van de gevallen waarin de overheid, zonder aan&#13;
de eigenaar elk gebruik van zijn grond te ontnemen, toch te ver is gegaan in de opgelegde&#13;
beperkingen en schadevergoeding moet gaan betalen. Daar ligt uiteraard het overgrote&#13;
deel van de conflicten. De uitspraak in de Lucas-case geeft daar geen beter zicht op. De&#13;
Lucas-case is daarmee tevens een aardige illustratie van de spanning die in dit soort zaken&#13;
permanent aanwezig is. Door de betekenis die rechterlijke uitspraken in het common-law&#13;
systeem hebben, wordt iedere zaak in de Amerikaanse juridische wereld tot op de komma&#13;
uitgeplozen en becommentarieerd teneinde er argumenten voor andere zaken aan te ontlenen,&#13;
terwijl om diezelfde reden rechterlijke colleges geneigd zijn hun uitspraak juist zoveel&#13;
mogelijk te beperken tot het concrete geval.&#13;
Wat voor de Nederlandse toeschouwer echter het meest opmerkelijk is, is dat in een&#13;
land waar het schadevergoedingsrecht op andere terreinen (met name in de contractuele&#13;
sfeer) exorbitante vormen aangenomen heeft, de overheid vrij is om ver gaande beperkingen&#13;
op te leggen aan de private eigendom, zonder enige schadevergoeding. Dat uitgangspunt&#13;
lijkt mij niet geschikt om over te nemen in het Nederlands recht.</content><legacyfootnotes>1. Dit artikel werd geschreven tijdens een verblijf aan de University of Illinois at Urbana-Champaign in het&#13;
najaar van 1992. Ik ben de George A. Miller Endowment dankbaar voor de financiële bijdrage die mij in&#13;
staat stelde het AALA-congres bij te wonen.&#13;
2. Zie ook Margaret Rosso Grossman, The position of Agricultural Law in the United States, Agrarisch&#13;
Recht 1987/3, p. 123-133.&#13;
3. De proceedings van dit congres zullen worden gepubliceerd in de William Mitchell Law Review. In&#13;
de V.S. bestaan vele tientallen juridische tijdschriften, de meeste gekoppeld aan de Law Schools van de&#13;
universiteiten. De redactie is doorgaans in handen van studenten.&#13;
4. Het vijfde Amendement van de Amerikaanse Constitutie formuleert dat (niet alleen voor grond, maar voor&#13;
eigendom in het algemeen) aldus: 'nor shall private property be taken for public use without just&#13;
compensation'.&#13;
5. Beginnend bij de in 1887 spelende zaak Mugier v. Kansas (123 U.S. 623), waarbij een wettelijk verbod op de&#13;
produktie van alcoholische dranken een brouwerij als zodanig waardeloos maakte, maar ander gebruik van&#13;
het gebouw toegestaan bleef. In de reeks van uitspraken daarna wordt overigens geen duidelijke lijn&#13;
getrokken, omdat iedere uitspraak zich met name richt op de bijzonderheden van het concrete geval.&#13;
6. Lucas v. South Carolina Coastal Council, USSC no. 91-453, United States Law Week, 30 juni 1992, 60&#13;
LW 4842-4862.&#13;
7. In Amerikaanse rechterlijke uitspraken wordt steeds zichtbaar gemaakt of het vonnis berust op unanimiteit&#13;
dan wel een meerderheid in het college. Het standpunt van (de meerderheid van) het college wordt&#13;
verwoord door één van de rechters. De andere rechters kunnen minderheidsstandpunten verwoorden. Ook&#13;
rechters die het met de uitspraak eens zijn, maar op onderdelen een andere motivering volgen, kunnen dit&#13;
standpunt verwoorden. Dit totaal van meningen wordt gepubliceerd en vormt zo een interessant juridisch&#13;
document. In de Lucas-case werd het meerderheidsstandpunt verwoord door Justice Scalia; één rechter&#13;
voegde een eigen mening toe; twee rechters hadden 'dissenting opinions', en één rechter een 'separate&#13;
statement'.&#13;
8. Uitvoerig daarover de bijdrage van prof. James B. Wadley, 'Land use regulatory authority revisited', in de&#13;
congres-bundel, p. 3/1-9, waarvan ik ook voor dit artikel dankbaar gebruik heb gemaakt.&#13;
</legacyfootnotes><footnotes><footnote/></footnotes><auteurs>Prof. mr. W. Brussaard</auteurs><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/6074</htmlpath></article>
</articles></edition>
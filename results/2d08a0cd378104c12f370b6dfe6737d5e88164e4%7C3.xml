<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1992</searchword><id>5355</id><udhid>UDH:TvAR/5355</udhid><titel>de Goede / de Staat der Nederlanden (TvAR 1992/4573)</titel><searchwords><searchword>TvAR 9/1992</searchword><searchword>TvAR 1992/4573</searchword><searchword>UDH:TvAR/5355</searchword></searchwords><attachments><attachment><name>1992_nr 9_Rechtspraak_4573.pdf</name><extention>pdf</extention><url>https://denhollander.info/download/5353/ci</url></attachment></attachments><inleiding>Pachtwet, art. 49&#13;
&#13;
Een beslissing naar billijkheid ex art. 49a Pw.&#13;
houdt niet in een afweging van de wederzijdse&#13;
belangen.&#13;
In casu volgt uit het ten processe aangevoerde&#13;
dat aan de pachter geen gezamenlijke&#13;
exploitatie door hem en zijn schoonzoon voor&#13;
ogen staat, maar dat feitelijk sprake is van&#13;
een ander motief, te weten het na het door de&#13;
pachter bereiken van de 65-jarige leeftijd&#13;
doen overblijven van de schoonzoon als enige&#13;
pachter. Daarvoor is art. 49a Pw. echter niet&#13;
bedoeld.</inleiding><content>In de zaak van:&#13;
Jacob de Goede, wonende te Dronten, appellant,&#13;
procureur: mr. J.M.J. Huver,&#13;
tegen&#13;
de Staat der Nederlanden, waarvan de zetel is&#13;
gevestigd te 's-Gravenhage, geïntimeerde,&#13;
procureur: mr. B. Peek.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Harderwijk tussen partijen gewezen&#13;
vonnis van 5 september 1990, dat in fotocopie&#13;
aan dit arrest is gehecht;&#13;
Overwegende:&#13;
Appellant, eiser in eerste aanleg, - hierna ook&#13;
te noemen: De Goede - is bij exploit van 14&#13;
september 1990 in hoger beroep gekomen van&#13;
voormeld vonnis met gelijktijdige dagvaarding&#13;
van geïntimeerde, gedaagde in eerste&#13;
aanleg, - hierna ook te noemen: de Staat -&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd dat&#13;
het hof het vonnis, waarvan beroep, zal vernietigen&#13;
en, opnieuw rechtdoende, alsnog de&#13;
vordering van appellant zal toewijzen en mitsdien&#13;
zal bepalen dat zijn schoonzoon A.P.G.&#13;
de Lange, wonende te Swifterbant, gemeente&#13;
Dronten, met ingang van de datum waarop in&#13;
deze arrest zal worden gewezen, subsidiair&#13;
met ingang van een bij dat arrest te bepalen&#13;
datum, als medepachter zal worden aangemerkt&#13;
in de tussen partijen bestaande pachtovereenkomst&#13;
betreffende een hoeve, administratief&#13;
betekend het akkerbouwbedrijf L 85,&#13;
gelegen aan het Colijnpad te Oostelijk Flevoland,&#13;
bestaande uit 31.64.00 ha land, kadastraal&#13;
bekend gemeente Dronten, sectie V, nrs.&#13;
195 en 196 (gedeeltelijk), alsmede de gebouwen&#13;
te weten op de kavel L 85 een woning&#13;
van het type E en een landbouwschuur van&#13;
het type PG 6, met veroordeling van geïntimeerde&#13;
in de kosten van de procedure in beide&#13;
instanties.&#13;
Bij memorie van antwoord is verweer gevoerd&#13;
met conclusie dat het hof appellant in&#13;
zijn hoger beroep niet-ontvankelijk zal verklaren,&#13;
althans zijn hoger beroep zal afwijzen en&#13;
het vonnis, waarvan beroep, zal bekrachtigen,&#13;
zo nodig met verbetering van gronden, met&#13;
veroordeling van appellant in de kosten van&#13;
deze procedure.&#13;
Ter zitting van het hof van 10 juni 1991&#13;
heeft De Goede bij akte nog enkele stukken in&#13;
het geding doen brengen en is de zaak vervolgens&#13;
bepleit, voor De Goede door mr. LJ. den&#13;
Hollander jr., advocaat te Middelharnis, en&#13;
voor de Staat door mr. W. de Vries, advocaat&#13;
te's-Gravenhage.&#13;
De zaak is daarna verwezen naar de rol van&#13;
de pachtkamer van dit hof, alwaar partijen de&#13;
stukken aan het hof hebben overgelegd voor&#13;
het wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van&#13;
het kantongerecht onder nr. 8 de belangen van&#13;
de Staat in het dienen van de algemene belangen&#13;
van de landbouw afgewogen tegen het ge&#13;
wicht van de belangen die De Goede stelt bij&#13;
zijn verzoek te hebben en is daarbij ten onrechte&#13;
tot de conclusie gekomen dat de beslis&#13;
sing naar billijkheid in het voordeel van de&#13;
Staat behoort uit te vallen, op welke grond zij&#13;
het verzoek heeft afgewezen. Subsidiair heeft&#13;
de pachtkamer van het kantongerecht ten onrechte&#13;
naar billijkheid rechtdoende het belang&#13;
van de Staat bij afwijzing van het verzoek&#13;
zwaarder laten wegen dan het belang van De&#13;
Goede bij toewijzing.&#13;
II. De pachtkamer van het kantongerecht&#13;
heeft ten onrechte overwogen dat het verzoek&#13;
behoort te worden beoordeeld met inachtneming&#13;
van art. 5, lid 1 d en e, op grond van de&#13;
verwijzing in art. 49a en art. 4, lid 3 t/m lid 9,&#13;
en heeft ten onrechte over het hoofd gezien&#13;
dat de verwijzing naar art. 5, lid 1, beperkt is&#13;
tot de eerste zinsnede over de algemene be&#13;
langen van de landbouw die zouden kunnen&#13;
worden geschaad terwijl het overige van dat&#13;
artikel niet van toepassing is.&#13;
III. Ten onrechte heeft de pachtkamer van&#13;
het kantongerecht de vordering afgewezen en&#13;
De Goede veroordeeld in de proceskosten.&#13;
De vaststaande feiten&#13;
Als enerzijds gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast:&#13;
- door de Staat, te dezen vertegenwoordigd&#13;
door de rentmeester der Domeinen, rentambt&#13;
Oostelijk Flevoland te Lelystad, is bij door de&#13;
grondkamer voor Overijssel op 27 september&#13;
1984 goedgekeurde pachtovereenkomst aan&#13;
De Goede verpacht de hoeve, aan het Colijnpad&#13;
te Oostelijk Flevoland, kadastraal bekend&#13;
gemeente Dronten, sectie V, nummers 195 en&#13;
196 ged., totaal groot 31.64.00 ha;&#13;
- De Goede is geboren op 19 december 1929;&#13;
hij beschikt niet over een knecht en wil dat&#13;
zijn schoonzoon Abraham Pieter Gilles de&#13;
Lange, wonende te Swifterbant, gemeente&#13;
Dronten, als medepachter met betrekking tot&#13;
voormelde hoeve zal worden aangemerkt op&#13;
dat deze hem bij de bewerking van het land&#13;
zal bijstaan;&#13;
- genoemde schoonzoon, die geboren is op 28&#13;
september 1956, gehuwd is en drie nog jonge&#13;
kinderen heeft, heeft met goed resultaat de&#13;
Lagere en Middelbare Landbouwschool als&#13;
mede alle daarbij behorende vervolgcursussen&#13;
gevolgd en exploiteert sinds 1979 een hoeve&#13;
aan de Tarpanweg 3 te Swifterbant ter grootte&#13;
van ongeveer 56 ha, zulks op een afstand van&#13;
ongeveer 10 kilometer van de hoeve die De&#13;
Goede in pacht heeft.&#13;
Behandeling van het geschil in hoger beroep&#13;
1. Ingevolge art. 49a, lid 2, juncto art. 49, lid&#13;
3, der Pachtwet moet op de vordering van De&#13;
Goede tot het aanmerken van zijn schoonzoon&#13;
als medepachter in de pachtovereenkomst in&#13;
geschil worden beslist naar billijkheid, met inachtneming&#13;
van de in laatstgenoemd wetsartikel&#13;
bedoelde overige bepalingen daarvan.&#13;
2. De Staat voert aan dat, gelet op de afstand&#13;
tussen de bedrijven van De Goede en&#13;
zijn schoonzoon, laatstgenoemde onvoldoende&#13;
waarborgen biedt voor een behoorlijke bedrijfsvoering&#13;
op de hoeve in geschil. Voorts&#13;
worden naar het oordeel van de Staat door&#13;
toewijzing van de vordering de algemene belangen&#13;
van de landbouw geschaad; immers,&#13;
zo voert de Staat aan, de hoeve in geschil zal&#13;
vrijkomen als de huidige pachter 65 jaar is geworden&#13;
en de grond kan dan worden aangewend&#13;
tot het vergroten van andere, te kleine&#13;
bedrijven, hetgeen echter niet mogelijk is als&#13;
de schoonzoon van De Goede medepachter&#13;
wordt, aangezien hij in dat geval al spoedig&#13;
als enig pachter zal overblijven en de grond in&#13;
geschil dan deel zal uitmaken van één groot&#13;
bedrijf van ongeveer 85 ha.&#13;
3. Voor zover De Goede in zijn eerste EIK&#13;
betoogt dat de hiervoor bedoelde beslissin.-&#13;
naar billijkheid niet inhoudt een afweging van&#13;
de wederzijdse belangen van partijen, is da&#13;
betoog juist. Dit brengt evenwel op zichzelf&#13;
nog niet mede dat het vonnis, waarvan beroep,&#13;
niet in stand kan blijven.&#13;
4. Bij de beoordeling van de vordering van&#13;
De Goede om zijn schoonzoon als medepachter&#13;
aan te merken, dient allereerst te worden&#13;
gelet op hetgeen van de zijde van De Goede&#13;
ter ondersteuning van zijn vordering is aangevoerd.&#13;
Hij stelt daartoe slechts dat hij geen&#13;
knecht heeft, derhalve het werk voor het&#13;
grootste deel zelf moet verrichten en in ver&#13;
band met zijn lichamelijke gesteldheid dringend&#13;
behoefte heeft aan iemand die hem&#13;
daarbij terzijde staat. Ter zitting van het hof&#13;
daarnaar gevraagd, heeft De Goede geen andere&#13;
relevante argumenten te berde gebracht.&#13;
Als reden voor de voorgestelde medepacht&#13;
gaf hij op 'kostenverlaging' omdat zijn&#13;
schoonzoon werkzaamheden zou kunnen 'uit&#13;
voeren' die anders door de loon werker zou&#13;
den moeten worden gedaan. Van een&#13;
samenwerking in de vorm van een maatschap&#13;
of dergelijke is geen sprake en het aangaan&#13;
daarvan wordt kennelijk ook niet overwogen,&#13;
gezien de mededeling van betrokkene tijdens&#13;
bedoelde zitting dat hij het bedrijf zelf blijft&#13;
leiden.&#13;
5. Op grond van het vorenstaande moet&#13;
worden geconcludeerd dat aan De Goede&#13;
geen gezamenlijke exploitatie van de hoeve in&#13;
geschil door hem en zijn schoonzoon als ondernemers&#13;
voor ogen staat, doch dat in wezen&#13;
sprake is van een ander motief, te weten het in&#13;
het leven roepen van een rechtstoestand waar&#13;
in na het bereiken door De Goede van de 65-&#13;
jarige leeftijd (en niet-verlenging van de&#13;
pachtovereenkomst deswege te zijnen aan&#13;
zien) de schoonzoon van de pachter als enige&#13;
pachter overblijft. Ook de omstandigheid, dat&#13;
De Goede - naar ter zitting van het hof onweersproken&#13;
van de zijde van de Staat is gesteld&#13;
- vóór de aanvang van de onderhavige&#13;
procedure bij brief van 20 februari 1989 heeft&#13;
verzocht om 'overdracht van de pachtrechten'&#13;
aan zijn schoonzoon De Lange wijst daarop.&#13;
6. Uit het vorenoverwogene volgt, dat De&#13;
Goede toepassing van het bepaalde in art. 49a&#13;
der Pachtwet vordert in een geval waarvoor&#13;
dat artikel niet is geschreven. Immers, genoemd&#13;
artikel bedoelt aan een zittende pachter&#13;
slechts een mogelijkheid te geven om met het&#13;
oog op een gezamenlijke exploitatie als ondernemers&#13;
één of meer anderen als medepachter(&#13;
s) te doen aanmerken en is niet geschreven&#13;
om te kunnen dienen als een verkapte vordering&#13;
tot indeplaatsstelling.&#13;
De onderhavige vordering komt mitsdien&#13;
naar billijkheid niet voor toewijzing in aanmerking.&#13;
Grief I is, behoudens het hiervoor&#13;
onder 3 overwogene, ongegrond en ook grief&#13;
III faalt; grief II behoeft geen bespreking.&#13;
Slotsom&#13;
Het vonnis, waarvan beroep, moet worden bekrachtigd&#13;
met wijziging van de gronden en De&#13;
Goede moet als de ook in hoger beroep in het&#13;
ongelijk gestelde partij worden veroordeeld in&#13;
de kosten van dat hoger beroep.&#13;
Rechtdoende in hoger beroep: Bekrachtigt&#13;
het door de pachtkamer van het&#13;
kantongerecht te Harderwijk tussen partijen&#13;
gewezen vonnis van 5 september 1990, waarvan&#13;
beroep.&#13;
Veroordeelt appellant in de kosten van het&#13;
geding in hoger beroep, aan de zijde van geïntimeerde&#13;
tot heden begroot op ƒ 300 wie verschotten&#13;
en ƒ 3600 voor salaris van de&#13;
procureur.</content><legacyfootnotes/><footnotes><footnote/></footnotes><auteurs/><published>1992-09-01 00:00:00</published><modified>1991-06-11 00:00:00</modified><editiondate>1992-09-01</editiondate><htmlpath>https://denhollander.info/artikel/5355</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3643</id><udhid>UDH:TvAR/3643</udhid><titel>Vonnis in de zaak van Varkenshouderij X (TvAR 2004/5224)</titel><searchwords><searchword>TvAR 6/2004</searchword><searchword>TvAR 2004/5224</searchword><searchword>UDH:TvAR/3643</searchword></searchwords><attachments><attachment><name>2004_nr 6_Rechtspraak_5224.pdf</name><extention>pdf</extention><url>https://denhollander.info/download/3640/ci</url></attachment></attachments><inleiding>[Wet op de economische delicten, art. 1 e.v;&#13;
art. 40 Wetboek van Strafrecht]&#13;
&#13;
Varkens gehouden zonder te beschikken&#13;
over voldoende varkensrechten. Beroep op&#13;
overmacht door Wet herstructurering&#13;
varkenshouderij gehonoreerd. Ontslag van&#13;
rechtsvervolging.</inleiding><content>1. Partijen Onderzoek van de zaak&#13;
In de zaak onder voormeld parketnummer&#13;
van de officier van justitie in het arrondissement&#13;
Breda tegen:&#13;
Varkenshouderij X.&#13;
gevestigd te A.&#13;
heeft de economische politierechter van deze&#13;
rechtbank het volgende vonnis gewezen.&#13;
De economische politierechter heeft de gedingstukken&#13;
gezien en de zaak onderzocht ter&#13;
terechtzitting Zij heeft de vordering van de&#13;
officier van justitie gehoord en het verweer&#13;
dat naar voren is gebracht door de verdachte&#13;
en de raadsman.&#13;
De verdachte staat terecht, terzake dat&#13;
in de zaak met parketnummer 40247-02&#13;
zij in of omstreeks de periode van 01 juli 2001&#13;
tot en met 31 december 2001 te B, gemeente&#13;
C., althans in elk geval in Nederland, als&#13;
ondernemer niet aan haar verplichting heeft&#13;
voldaan binnen twee werkdagen alle mutaties&#13;
op zijn/haar vestiging, (met uitzondering van&#13;
geboorten), aan de dienst te melden&#13;
en/of&#13;
zij in of omstreeks de periode van 01 januari&#13;
2002 tot en met 19 februari 2002 te B.,&#13;
gemeente C., althans in elk geval in Nederland,&#13;
als houder van varkens niet aan haar verplichting&#13;
heeft voldaan binnen twee werkdagen aan&#13;
de minister te melden&#13;
– de aan- en afvoer van varkens op, onderscheidenlijk&#13;
van zijn/haar bedrijf&#13;
en/of&#13;
– de afvoer van dode varkens van haar bedrijf&#13;
immers heeft zij, verdachte, in genoemde&#13;
periode 27 mutaties terzake aan- of afvoer&#13;
niet tijdig gemeld en/of in genoemde periode&#13;
in het geheel geen melding gedaan van de&#13;
afvoer van dode varkens;&#13;
in de zaak met parketnummer 40075-03&#13;
1. zij in of omstreeks de periode van 01januari&#13;
2000 tot en met 31 december 2000 te Kruisland,&#13;
gemeente Steenbergen op een bedrijf,&#13;
gelegen aan de xxx., gemiddeld gedurende het&#13;
jaar 2000 een groter aantal varkens en/of&#13;
onderscheidenlijk fokzeugen heeft gehouden&#13;
dan het op het/dat bedrijf rustende varkensrecht&#13;
en/of onderscheidenlijk fokzeugenrecht,&#13;
(verminderd met het grondgebonden deel van&#13;
het varkensrecht, onderscheidenlijk fokzeugenrecht),&#13;
immers heeft zij, verdachte, in bovengenoemde&#13;
periode 2947 varkenseenheden meer gehouden&#13;
dan het op grond van het varkensrecht&#13;
en/of onderscheidenlijk fokzeugenrecht&#13;
toegestane aantal van 1405;&#13;
2. zij in of omstreeks de periode van 01 januari&#13;
2001 tot en met 31 december 2001 te B.,&#13;
gemeente C., op een bedrijf, gelegen aan de&#13;
xxx, gemiddeld gedurende het jaar 2001 een&#13;
groter aantal varkens en/of onderscheidenlijk&#13;
fokzeugen heeft gehouden dan het op het/dat&#13;
bedrijf rustende varkensrecht en/of onderscheidenlijk&#13;
fokzeugenrecht, (verminderd met&#13;
het rondgebonden deel van het varkensrecht.&#13;
onderscheidenlijk fokzeugenrecht),&#13;
immers heeft zij, verdachte, in bovengenoemde&#13;
periode 2721 varkenseenheden meer gehouden&#13;
dan het op grond van het varkensrecht&#13;
en/of onderscheidenlijk fokzeugenrecht&#13;
toegestane aantal van 1405.&#13;
3. De geldigheid van de dagvaarding&#13;
Bij het onderzoek ter terechtzitting is gebleken,&#13;
dat de dagvaarding aan alle wettelijke&#13;
eisen voldoet en dus geldig is.&#13;
4. De ontvankelijkheid van de officier&#13;
van justitie&#13;
Bij het onderzoek ter terechtzitting zijn geen&#13;
omstandigheden gebleken die aan de ontvankelijkheid&#13;
van de officier van justitie in de&#13;
weg staan. Hij kan dus in zijn vordering worden&#13;
ontvangen.&#13;
5. Schorsing der vervolging&#13;
Bij het onderzoek ter terechtzitting zijn geen&#13;
gronden voor schorsing der vervolging gebleken.&#13;
6. De bewezenverklaring&#13;
Door het onderzoek ter terechtzitting is evenwel&#13;
naar het oordeel van de economische&#13;
politierechter wettig en overtuigend bewezen&#13;
dat de verdachte&#13;
in de zaak met parketnummer 40247-02&#13;
in de periode van 01 juli 2001 tot en met&#13;
31 december 2001 te B., gemeente C., als&#13;
ondernemer niet aan haar verplichting heeft&#13;
voldaan binnen twee werkdagen alle mutaties&#13;
op haar vestiging, (met uitzondering van&#13;
geboorten), aan de dienst te melden&#13;
en&#13;
in de periode van 01 januari 2002 tot en met&#13;
19 februari 2002 te B., gemeente C, als houder&#13;
van varkens niet aan haar verplichting heeft&#13;
voldaan binnen twee werkdagen aan de minister&#13;
te melden&#13;
– de aan- en afvoer van varkens op, onderscheidenlijk&#13;
van haar bedrijf&#13;
en&#13;
– de afvoer van dode varkens van haar bedrijf&#13;
immers heeft zij, verdachte, in genoemde&#13;
periode 27 mutaties terzake aan- of afvoer&#13;
niet tijdig gemeld en in genoemde periode in&#13;
het geheel geen melding gedaan van de afvoer&#13;
van dode varkens;&#13;
in de zaak met parketnummer 40075-03&#13;
1. in de periode van 01 januari 2000 tot en met&#13;
31 december 2000 te B., gemeente C., op een&#13;
bedrijf, gelegen aan de xxx, gemiddeld gedurende&#13;
het jaar 2000 een groter aantal varkens&#13;
en onderscheidenlijk fokzeugen heeft gehouden&#13;
dan het op dat bedrijf rustende varkensrecht:&#13;
en onderscheidenlijk fokzeugenrecht,&#13;
(verminderd met het grondgebonden deel van&#13;
het varkensrecht, onderscheidenlijk fokzeugenrecht),&#13;
immers heeft zij, verdachte, in bovengenoemde&#13;
periode 2947 varkenseenheden meer gehouden&#13;
dan het op grond van het varkensrecht en&#13;
onderscheidenlijk fokzeugenrecht toegestane&#13;
aantal van 1405;&#13;
2. in de periode van 01januari 2001 tot en met&#13;
31 december 2001 te B., gemeente C., op een&#13;
bedrijf, gelegen aan de xxx, gemiddeld gedurende&#13;
het jaar 2001 een groter aantal varkens&#13;
en onderscheidenlijk fokzeugen heeft gehouden&#13;
dan het op dat bedrijf rustende varkensrecht&#13;
en onderscheidenlijk fokzeugenrecht,&#13;
(verminderd met het grondgebonden deel van&#13;
het varkensrecht, onderscheidenlijk fokzeugenrecht),&#13;
immers heeft zij, verdachte, in bovengenoemde&#13;
periode 2721 varkenseenheden meer&#13;
gehouden dan het op grond van het varkensrecht&#13;
en onderscheidenlijk fokzeugenrecht&#13;
toegestane aantal van 1405.&#13;
Hetgeen hiervoor meer of anders is ten laste&#13;
gelegd dan hierboven bewezen is verklaard, is&#13;
naar het oordeel van de rechtbank niet bewezen.&#13;
Verdachte zal hiervan worden vrijgesproken.&#13;
7. Het bewijs&#13;
De overtuiging van de rechtbank, dat de verdachte&#13;
het bewezen verklaarde heeft begaan is&#13;
gegrond op de feiten en de omstandigheden&#13;
die zijn vervat in de volgende bewijsmiddelen.&#13;
7.1 De bewijsmiddelen&#13;
(…)&#13;
8. De strafbaarheid van het bewezene&#13;
Het ten laste van verdachte bewezen verklaarde&#13;
levert het volgende misdrijf op:&#13;
in de zaak met parketnummer 40247-02&#13;
overtreding van een voorschrift, gesteld bij of&#13;
krachtens artikel 4 van de Gezondheids- en&#13;
welzijnswet voor dieren, meermalen gepleegd,&#13;
begaan door een rechtspersoon.&#13;
in de zaak met parketnummer 40075-03&#13;
De verdediging heeft zich op het standpunt&#13;
gesteld dat verdachte het tenlastegelegde&#13;
onder dit parketnummer niet kan worden verweten&#13;
en dat zij dient te worden ontslagen&#13;
van alle rechtsvervolging. Daartoe is aangevoerd,&#13;
kort samengevat, dat verdachte door&#13;
de Wet herstructurering varkenshouderij in&#13;
een overmachtsituatie is komen te verkeren&#13;
waardoor zij niet anders heeft kunnen handelen&#13;
dan zij gedaan heeft,&#13;
Hieromtrent overweegt de economische politierechter&#13;
het volgende.&#13;
De gebroeders W die reeds jaren samen een&#13;
fokzeugenbedrijf exploiteerden, hebben in&#13;
1996 besloten tot aankoop van het perceel xxx&#13;
te B. teneinde op dat perceel nieuwe varkensstallen&#13;
te bouwen met als doel het bedrijf uit&#13;
te breiden. Hiermee was een investering van&#13;
6 à 7 miljoen guldens gemoeid. Verdachte is&#13;
vervolgens, na verkregen bouw- en milieuvergunningen,&#13;
in 1996 begonnen met de bouw&#13;
van die nieuwe varkensstallen.. Medio 1997&#13;
zijn de stallen voltooid waarna in juli 1997 de&#13;
eerste biggen op het bedrijf zijn gekomen.&#13;
Op 10 juli 1997 is door de minister van Landbouw,&#13;
Natuurbeheer en Visserij (hierna: de&#13;
minister) de Wet herstructurering varkenshouderij&#13;
aangekondigd. Met de inwerkingtreding&#13;
van deze wet per 1 september 1998&#13;
vervielen de op dat moment bestaande mestproductierechten.&#13;
Deze werden vervangen&#13;
door de zogenoemde varkensrechten. Bepaald&#13;
werd dat het aantal varkensrechten gelijk zou&#13;
zijn aan het in 1996 (of naar keuze 1995)&#13;
gemiddeld op het bedrijf gehouden varkens,&#13;
verminderd met 10% per 1 september 1998.&#13;
Vastgesteld moet worden dat verdachte noch&#13;
in 1996, noch in 1995 de beschikking had over&#13;
vergelijkbare stallen als de nieuw gebouwde&#13;
stallen.&#13;
Bij voormelde aankondiging werd door de&#13;
minister voorts aangegeven dat de verhandelingen&#13;
van mestproductierechten die ná 10 juli&#13;
1997 zouden zijn aangemeld bij het Bureau&#13;
Heffingen, voor de bepaling van de omvang&#13;
van de aan een bedrijf toekomende hoeveelheid&#13;
varkensrechten geen effect zouden sorteren.&#13;
Verdachte had tot de aankondiging van de&#13;
minister 1405 mestproductierechten/varkensrechten&#13;
verworven. Dat verdachte tot op dat&#13;
moment niet méér varkensrechten had verworven&#13;
met het oog op zijn nieuw gebouwde&#13;
stallen, is naar het oordeel van de economische&#13;
politierechter niet vreemd, immers de&#13;
nieuwe stallen waren eerst medio 1997 gereed.&#13;
Vanaf dat moment mag verwacht worden dat&#13;
nieuwe varkensrechten aangekocht worden.&#13;
Juist op het moment van gereedkomen van de&#13;
stallen bestond voor verdachte geen mogelijkheid&#13;
meer nieuwe varkensrechten te verwerven.&#13;
Het Besluit hardheidsgevallen herstructurering&#13;
varkenshouderij heeft voor verdachte geen&#13;
uitkomst kunnen bieden nu zijn specifieke&#13;
situatie niet onder de in dat besluit limitatief&#13;
genoemde gevallen valt.&#13;
Evident is dat verdachte hierdoor in een impasse&#13;
is geraakt. Verdachte had op dat moment,&#13;
zo zij stelt, wel een groot en duur gebouw&#13;
voor het houden van vleesvarkens. De investering&#13;
was een feit en de situatie onomkeerbaar.&#13;
Varkensrechten konden echter niet meer&#13;
verworven worden&#13;
De economische politierechter ziet zich voor de&#13;
vraag gesteld wat van verdachte onder de gegeven&#13;
omstandigheden verwacht mag worden.&#13;
Voor de economische politierechter staat vast&#13;
dat voor verdachte sprake was van een conflicterende&#13;
situatie waarbij door verdachte een&#13;
keuze gemaakt diende te worden. Enerzijds&#13;
diende zij te voldoen aan de wettelijke regelingen,&#13;
anderzijds had zij zeer grote investeringen&#13;
gedaan, welke investeringen door de&#13;
gewijzigde wettelijke regelingen geen positief&#13;
rendement zouden opleveren.&#13;
Onder de gegeven omstandigheden is de economische&#13;
politierechter van oordeel dat van&#13;
verdachte, gesteld voor de keuze haar bedrijf&#13;
failliet te laten gaan danwel meer varkens te&#13;
houden dan haar wettelijk is toegestaan, in&#13;
redelijkheid gekozen heeft voor het houden&#13;
van te veel varkens.&#13;
Bij deze beoordeling heeft de economische&#13;
politierechter betrokken de omstandigheid dat&#13;
verdachte steeds de van haar bedrijf afkomstige&#13;
varkensmest op verantwoorde wijze, binnen&#13;
de wettelijke grenzen, heeft afgevoerd, te&#13;
meer nu een van de doelstellingen van de wet&#13;
is het op verantwoorde wijze te zorgen voor&#13;
verwerken van varkensmest.&#13;
Voorts heeft de economische politierechter bij&#13;
de beoordeling nog betrokken de persoonlijke&#13;
omstandigheden van de vertegenwoordiger&#13;
van verdachte, de heer W. Hij heeft het bedrijf&#13;
opgestart samen met zijn broer. In 1999 is zijn&#13;
broer plotseling overleden zodat W er alleen&#13;
voor kwam te staan, waarbij hij zich ook verantwoordelijk&#13;
voelde voor het gezin van zijn&#13;
overleden broer.&#13;
Gelet op al hetgeen hiervoor is overwogen is&#13;
de politierechter van oordeel dat bij verdachte&#13;
sprake is geweest va1 een overmachtsituatie&#13;
als bedoeld in artikel 40 van het Wetboek van&#13;
Strafrecht.&#13;
9. De strafbaarheid van verdachte&#13;
Verdachte is strafbaar voor hetgeen te harer&#13;
laste in de zaak met parketnummer 40247-02&#13;
bewezen is verklaard, nu niet is gebleken van&#13;
enige omstandigheid die haar strafbaarheid&#13;
zou opheffen.&#13;
10. De straffen en maatregelen&#13;
10.1 De algemene overwegingen omtrent de&#13;
straf&#13;
Op grond van de aard van het bewezene alsmede&#13;
op grond van de omstandigheden waaronder&#13;
dit is gepleegd, zoals een en ander uit&#13;
het onderzoek ter terechtzitting is gebleken, is&#13;
de economische politierechter van oordeel dat&#13;
aan verdachte de straf behoort te worden&#13;
opgelegd, die zij hierna zal bepalen.&#13;
10.2 De bijzondere overwegingen omtrent de&#13;
straf&#13;
Verdachte heeft zich schuldig gemaakt aan&#13;
overtreding van de voorschriften gesteld bij de&#13;
Gezondheids- en welzijnswet voor dieren&#13;
door de aan- en afvoer van (dode) varkens op&#13;
haar bedrijf niet tijdig te melden bij de minister&#13;
De vertegenwoordiger van verdachte heeft&#13;
ter terechtzitting aangegeven dat de termijn&#13;
van twee dagen is overschreden door tijdsdruk&#13;
op het bedrijf. De economische politierechter&#13;
heeft geconstateerd dat, behoudens de bewezen&#13;
verklaarde overschrijdingen, verdachte telkens&#13;
heeft voldaan aan de op hem rustende&#13;
verplichtingen met betrekking tot de te voeren&#13;
varkens/mest-boekhouding. Mede hierin ziet&#13;
de economische politierechter reden om de&#13;
hierna te melden geldboete geheel voorwaardelijk&#13;
op te leggen. Het opleggen van deze&#13;
voorwaardelijke geldboete heeft als doel verdachte&#13;
er van te weerhouden in de toekomst&#13;
soortgelijke delicten te plegen.&#13;
11. De toepasselijke wetsartikelen&#13;
De beslissing berust op de artikelen 23, 24, 51,&#13;
62 en 91 van het wetboek van strafrecht, de&#13;
artikelen 1, 2, 6 en 87 van de Wet op de economische&#13;
delicten, de artikelen 4 en 131 van&#13;
de Gezondheids- en welzijnswet voor dieren,&#13;
de artikelen 32 en 45 van de Regeling identificatie&#13;
en registratie van dieren 2002 en de artikelen&#13;
3 en 6 van het Besluit identificatie en&#13;
registratie van dieren,&#13;
12. De beslissing&#13;
rechtdoende beslist de economische politierechter&#13;
als volgt.&#13;
Zij verklaart het ten laste gelegde bewezen,&#13;
zodanig als hierboven onder 6 is omschreven.&#13;
Zij verklaart niet bewezen hetgeen verdachte&#13;
meer of anders is ten laste gelegd en spreekt&#13;
haar daarvan vrij.&#13;
NOOT&#13;
Deze uitspraak van de Bredase politierechter&#13;
is opmerkelijk vanwege het gehonoreerde&#13;
beroep op overmacht. De verdachte had nog&#13;
wel meer overtredingen gepleegd (geen mutaties&#13;
doorgegeven e.d.) en hem is daarvoor ook&#13;
een boete opgelegd, maar het grootste delict&#13;
was toch dat de boer in de jaren 2000/2001&#13;
een groter aantal varkens heeft gehouden dan&#13;
zijn varkensrecht toeliet. De varkenshouder&#13;
had in 1996 geïnvesteerd in bedrijfsuitbreiding;&#13;
er waren nieuwe stallen gebouwd en in&#13;
juli 1997 werden de eerste biggen aangevoerd.&#13;
Toen kwam de brief van 10 juli 1997 inzake&#13;
de aankondiging van de Wet herstructurering&#13;
varkenshouderij. Voor verdachte bestond toen&#13;
geen mogelijkheid meer om de nodige rechten&#13;
aan te kopen en ook de knelgevallenregeling&#13;
bood geen soelaas. Wat moest verdachte doen,&#13;
varkens houden zonder rechten of het bedrijf&#13;
failliet laten gaan? De rechter vindt de keuze&#13;
van de varkenshouder begrijpelijk en oordeelt&#13;
dat sprake is geweest van een overmachtsituatie&#13;
als bedoeld in art. 40 WvSr. Als ik het&#13;
goed zie komt de rechter tot zijn oordeel nu er&#13;
in casu drie omstandigheden een rol speelden:&#13;
– Er was voor de verdachte geen redelijk&#13;
alternatief. Een snelle rekensom leert dat er in&#13;
2000 een extra investering van ruim 700.000&#13;
gulden voor varkensrechten werd gevraagd&#13;
(voor fokzeugen was de prijs nog veel hoger).&#13;
Dat zou de investering onrendabel maken en&#13;
het bedrijf zou failliet gaan.&#13;
– De varkensmest is op verantwoorde wijze&#13;
verwerkt. Het milieu is dus niet geschaad door&#13;
de handelwijze van de verdachte.&#13;
– De broer van de verdachte was overleden en&#13;
de verdachte voelde zich verantwoordelijk voor&#13;
diens gezin, een persoonlijke omstandigheid.&#13;
De uitspraak is uiteraard zeer bevredigend&#13;
voor de betrokkene, maar roept toch wel&#13;
enkele vragen op, die ik hier slechts aanstip:&#13;
– Kunnen economische overwegingen tot&#13;
overmacht leiden? In de strafrechtelijke handboeken&#13;
vindt men daar heel weinig over&#13;
– daar gaat het meestal over euthanasie en dat&#13;
soort zaken –- maar helemaal nieuw is dit&#13;
verschijnsel toch niet: zie Rechtbank Groningen&#13;
6 juni 2002, LJN-nummer AE3855, inzake&#13;
de overtreding van een milieuvergunningvoorschrift.&#13;
– Het strafrechterlijke oordeel valt, zo lijkt&#13;
het, anders uit dan dat van de civiele rechter.&#13;
Zo laat de civiele rechter eerder gedane investeringen&#13;
die niet meer kunnen renderen voor&#13;
rekening van de veehouder. Zie Rb. Den&#13;
Haag 6 november 1998, Agr. r. 1998, 4948&#13;
(Beulink); zie ook: Hoge Raad 21 december&#13;
2001, LJN-nummer AB2739l. Derhalve geen&#13;
toekenning van extra rechten en / of een schadevergoeding.&#13;
Maar ook niet strafbaar, zoals&#13;
nu blijkt.&#13;
– Hoe zouden al die bedrijven die wel veel&#13;
geld hebben uitgegeven voor de aankoop van&#13;
rechten over deze uitspraak denken? Wederom&#13;
moet gezegd worden dat het recht de&#13;
voorlopers niet beloont en de achterblijvers&#13;
(soms) laat ontsnappen. Zie mijn artikel Enkele&#13;
algemene aspecten van het agrarisch milieurecht,&#13;
in: Agrarisch recht 2002, blz. 285 – 289.</content><legacyfootnotes/><footnotes><footnote/></footnotes><auteurs/><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3643</htmlpath></article>
</articles></edition>
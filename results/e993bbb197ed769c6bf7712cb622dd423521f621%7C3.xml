<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1994</searchword><id>5178</id><udhid>UDH:TvAR/5178</udhid><titel>Nederlandse Vereniging tot Bescherming van Vogels / Rensen (TvAR 1994/4678)</titel><searchwords><searchword>TvAR 2/1994</searchword><searchword>TvAR 1994/4678</searchword><searchword>UDH:TvAR/5178</searchword></searchwords><attachments><attachment><name>1994_nr 2_Rechtspraak_4678.pdf</name><extention>pdf</extention><url>https://denhollander.info/download/5113/ci</url></attachment></attachments><inleiding>Pachtwet art. 55, lid 2&#13;
&#13;
Gedurende meerdere jaren tekortschieten van pachter in de nakoming van zijn verplichting tot tijdige betaling van de pachtprijs; ook heeft hij zich niet gehouden aan een door partijen afgesproken betalingsregeling en voorts gedurende de procedure de pachtprijs over 1991 en 1992 wederom niet op tijd voldaan. Daarnaast heeft pachter enkele, mede met de ligging van het gepachte in een vogelreservaat samenhangende, bepalingen uit het pachtcontract ook na aanmaning niet, althans onvoldoende, nageleefd. Toerekenbare tekortkomingen die, gelet ook op duur en frequentie daarvan, tot ontbinding van de overeenkomst moeten leiden.</inleiding><content>Arrest in de zaak van:&#13;
Nederlandse Vereniging tot Bescherming van Vogels, gevestigd te Zeist, appellante, procu-reur: mr. P.C. Plochg,&#13;
tegen&#13;
Gijsbertus Rensen, wonende te Pijnacker, geïntimeerde, niet verschenen.&#13;
Het geding in eerste aanleg&#13;
De pachtkamer van het kantongerecht te Delft heeft op 10 maart 1992 tussen appellante als eiseres en geïntimeerde als gedaagde vonnis gewezen, dat in fotocopie aan dit arrest is ge-hecht en naar de inhoud waarvan wordt ver-wezen.&#13;
Het geding in hoger beroep&#13;
Appellante - verder ook te noemen: Vogelbe-scherming - is bij exploit van 1 april 1992, met gelijktijdige dagvaarding van geïntimeer-de - verder ook te noemen: Rensen - voor dit hof, in hoger beroep gekomen van voormeld vonnis waarbij haar vordering tot ontbinding wegens wanprestatie van de tussen partijen bestaande pachtovereenkomst werd afgewe-zen.&#13;
Bij memorie van grieven heeft Vogelbe-scherming twee grieven aangevoerd tegen het vonnis van 10 maart 1992, met conclusie dat het hof dat vonnis zal vernietigen en, opnieuw rechtdoende, eerstens een onderzoek naar de toestand van het gepachte zal instellen en voorts alsnog haar vordering zal toewijzen, met veroordeling van Rensen in de kosten van de procedure in beide instanties.&#13;
Rensen is in hoger beroep niet verschenen; tegen hem is verstek verleend.&#13;
Vogelbescherming heeft de stukken over-gelegd voor het wijzen van arrest.&#13;
De grieven&#13;
Grief 1&#13;
Ten onrechte heeft de kantonrechter sub 9 van het vonnis overwogen dat partijen in onder-ling overleg nog een oplossing dienen te vin-den voor de vorm en de plaats van het onderkomen voor schapen, alsmede dat de Vogelbescherming wel niet zou willen be-twisten dat een dergelijk onderkomen noodza-kelijk is ter bescherming van pasgeboren lammeren.&#13;
Grief 2&#13;
Ten onrechte heeft de kantonrechter overwo-gen dat voor ontbinding van de pachtovereen-komst thans geen aanleiding zou bestaan.&#13;
De vaststaande feiten&#13;
Ook in hoger beroep kan worden uitgegaan van de door de pachtkamer van het kantonge-recht in de rechtsoverweging 2 van het vonnis vastgestelde feiten, nu tegen deze rechtsover-weging geen grieven zijn gericht.&#13;
Die feiten luiden als volgt:&#13;
a. Rensen heeft sedert 1 januari 1978 van Vogelbescherming in pacht grasland gelegen in het vogelreservaat in de polder 'Ackers-dijk' in de gemeenten Pijnacker en Delft, aan-vankelijk gedeelten van de percelen kadastraal bekend gemeente Pijnacker, sectie I, nr. 681 en nr. 678, ter grootte van 2.60.00 ha, sedert 1 december 1989 een gedeelte van het perceel kadastraal bekend gemeente Pijn-acker, sectie I, nr. 734, eveneens ter grootte van 2.60.00 ha.&#13;
De pachtovereenkomst is op schrift gesteld en door partijen ondertekend op 22 december 1977. De grondkamer heeft de overeenkomst (na diverse wijzigingen) goedgekeurd op 30 juni 1978.&#13;
De wijzigingsovereenkomst per 1 decem-ber 1989 is op schrift gesteld, gedateerd 23 oktober 1989 en eveneens door partijen on-dertekend en op 2 februari 1990 door de grondkamer goedgekeurd.&#13;
b. De pachtprijs bedraagt f 150,- per jaar, bij vooruitbetaling te voldoen in één termijn op 1 december.&#13;
c. Sedert 1986 is Rensen in gebreke geble ven de pachtprijs tijdig te voldoen.&#13;
d. Bij brief van 12 december 1990 heeft Vogelbescherming Rensen onder meer erop gewezen dat de pachtschuld inmiddels was opgelopen tot vijfjaar a f 150,-.&#13;
e. Rensen heeft daarop om een betalingsre geling verzocht, waarmede Vogelbescher ming bij brief van 4 april 1991 heeft ingestemd. In deze brief is vermeld dat Ren sen zijn pachtschuld in ieder geval vóór 1 juli 1991 moest voldoen. Rensen heeft zich niet aan de regeling gehouden, waarna Vogelbe scherming de onderhavige procedure is aan gevangen.&#13;
ƒ In de loop van de procedure heeft Ren-sen de pachtschuld voldaan. Ter zitting van de pachtkamer van 3 december 1991 is Rensen nog gelegenheid gegeven uiterlijk op 31 de-cember 1991 de pachtprijs over de jaren 1991 en 1992 te voldoen. Bedoeld bedrag van f 300,- is op 31 december 1991 door Vogel-bescherming ontvangen.&#13;
g. Op 12 juli 1989 en 15 augustus 1989 heeft Vogelbescherming Rensen aangeschre-ven over de aanwezigheid van rommel op het gepachte. Deze rommel - zoals motoroliebus-sen, landbouwplastic, wasmachinetrommels en sloophout - is door Rensen gedeeltelijk verwijderd, waarna Vogelbescherming het restant heeft verwijderd.&#13;
De beoordeling van het geschil in hoger be-roep&#13;
1. Aangezien grief 2 van de verste strekking is zal deze het eerst worden behandeld.&#13;
Voornoemde grief berust enerzijds op de stelling dat Rensen tekort is geschoten in zijn verplichting als pachter om de pachtprijs tij-dig te betalen en, anderzijds, op de stelling dat de bedrijfsvoering van Rensen niet is geweest zoals het een goed pachter betaamt.&#13;
2. Met betrekking tot het niet, althans niet tijdig voldoen aan zijn betalingsverplichting door Rensen overweegt het hof, dat ten pro- cesse vaststaat dat Rensen sedert 1986 in ge breke is gebleven de pachtprijs tijdig te voldoen en dat hij zich vervolgens niet heeft gehouden aan een in verband daarmede op zijn verzoek met Vogelbescherming in 1991 getroffen betalingsregeling, waarna Vogelbe scherming de onderhavige procedure heeft aangevangen. Weliswaar heeft Rensen in de loop van deze procedure voormelde pacht schuld voldaan, doch hij heeft vervolgens de pachtprijs over de jaren 1991 en 1992 weder om niet tijdig voldaan maar eerst nadat de pachtkamer van het kantongerecht hem daar toe ingevolge art. 55, lid 2, van de Pachtwet een termijn heeft gesteld. Naar het oordeel van het hof is het vorenstaande aan te merken als een toerekenbare tekortkoming van pach ter terzake van diens in de pachtovereenkomst opgenomen betalingsverplichting van de pacht- prijs.&#13;
3. Met betrekking tot de bedrijfsvoering van Rensen overweegt het hof, dat in de door partijen op 22 december 1977 getekende en vervolgens door de grondkamer goedgekeur de pachtovereenkomst bij de omschrijving van het pachtobject concreet is vermeld dat de onderhavige weilanden zijn gelegen in het vo gelreservaat in de polder 'Ackersdijk' in de gemeenten Pijnacker en Delft. Art. 12 van voormelde pachtovereenkomst bepaalt uit drukkelijk dat Rensen verplicht is het gepach te als een goed landbouwer te gebruiken, met behoud van het karakter van vogelreservaat, en verplicht hem voorts al die aanwijzingen op te volgen respectievelijk maatregelen te dulden die Vogelbescherming geeft om het karakter van het verpachte als vogelreservaat te bewaren, respectievelijk te bevorderen. Bo vendien bevatten de artikelen 15 en 16 van genoemde pachtovereenkomst een aantal bij zondere bepalingen betreffende de beweiding, bemesting en het gebruik van bestrijdingsmid delen terzake van het gepachte, welke nauw samenhangen met de bestemming daarvan als vogelreservaat.&#13;
Het vorenstaande brengt naar het oordeel van het hof mede, dat in de gegeven omstan-digheden redelijkerwijze van Rensen in het kader van zijn bedrijfsvoering de nodige zorg-vuldigheid en betrokkenheid in relatie tot de bestemming van het gepachte als vogelreser-vaat mag worden verwacht. De handelwijze van Rensen, zoals hiervoor als ten processe vaststaand aangegeven, strookt hiermede niet. Het hof is van oordeel dat een en ander in de gegeven omstandigheden moet worden aange-merkt als toerekenbare tekortkoming van Rensen terzake van de nakoming van zijn uit de onderhavige pachtovereenkomst voort-vloeiende verplichtingen meer in het bijzon-der betreffende het bepaalde in art. 11 van voormelde pachtovereenkomst. Volgens dit artikel mag de pachter geen afgedankte voor-werpen of delen daarvan op het gepachte op-slaan.&#13;
4. Het hiervoor overwogene, in onderlinge samenhang bezien, brengt het hof tot het oor deel dat de door Rensen gepleegde - ook zon der een onderzoek naar de toestand van het gepachte ten processe al voldoende vaststaan de - tekortkomingen, zoals hiervoor aangege ven, gelet ook op de duur en frequentie van bedoelde gedragingen, in de gegeven omstan digheden van dien aard zijn dat zij de ontbin ding van de onderhavige pachtovereenkomst rechtvaardigen, zodat grief 2 doel treft.&#13;
5. Het vorenstaande brengt mede dat grief 1 geen bespreking meer behoeft.&#13;
Slotsom&#13;
Het vonnis, waarvan beroep, kan niet in stand&#13;
blijven.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het kantongerecht te Delft tussen partijen gewe-zen vonnis van 10 maart 1992, waarvan beroep, behalve voor zover Rensen daarbij is veroordeeld in de kosten van de procedure in eerste aanleg,&#13;
en in zoverre opnieuw rechtdoende:&#13;
ontbindt de ten processe bedoelde pachto-vereenkomst met ingang van 1 januari 1993;&#13;
veroordeelt Rensen in de kosten van het hoger beroep, aan de zijde van Vogelbescherming tot heden begroot op f 1410,62.</content><legacyfootnotes/><footnotes><footnote/></footnotes><auteurs/><published>1994-02-01 00:00:00</published><modified>1992-12-21 00:00:00</modified><editiondate>1994-02-01</editiondate><htmlpath>https://denhollander.info/artikel/5178</htmlpath></article>
</articles></edition>
<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1984</searchword><id>6411</id><udhid>UDH:TvAR/6411</udhid><titel>Administratieve ruilverkaveling en de macht van de Centrale Landinrichtingscommissie</titel><searchwords><searchword>TvAR 3/1984</searchword><searchword>UDH:TvAR/6411</searchword></searchwords><attachments><attachment><name>1984_nr 3_Artikel_Bennema.pdf</name><extention>pdf</extention><url>https://denhollander.info/download/6193/ci</url></attachment></attachments><inleiding>1. INLEIDING&#13;
Met het oog op de behandeling in de Tweede Kamer dit voorjaar van de Ontwerp&#13;
Landinrichtingswet heeft zich de afgelopen tijd een interessante discussie ontwikkeld&#13;
aangaande de wenselijkheid van administratieve ruilverkaveling als vijfde vorm&#13;
van landinrichting. Prof. De Haan komt de eer toe dit onderwerp volop in de belangstelling&#13;
te hebben gebracht.1 Hij heeft daarmee gewezen op een belangrijke&#13;
tekortkoming in het eerste Ontwerp van de Landinrichtingswet, namelijk het ontbreken&#13;
van een eenvoudig beleidsinstrument ter oplossing van verkavelingsproblemen.&#13;
Zijn voorstel voor een procedure met betrekking tot administratieve&#13;
ruilverkaveling is zowel door de landbouw (o.a. Landbouwschap) als door milieuorganisaties&#13;
gematigd positief - zij het onder enkele voorbehouden - ontvangen.&#13;
Door in de Tweede Nota van wijzigingen te komen met een 'Vereenvoudigde procedure&#13;
voor herinrichting of ruilverkaveling' is de Regering enigszins tegemoet gekomen&#13;
aan de inmiddels in bredere kring levende gedachte aan administratieve ruilverkaveling.&#13;
Desondanks stelt Prof. De Haan, ons inziens terecht, dat deze 'Vereenvoudigde&#13;
procedure tot herinrichting of ruilverkaveling' geen alternatief vormt voor&#13;
administratieve ruilverkaveling2&#13;
Recentelijk is de Directeur van de Landinrichtingsdienst, ir. Molenaar, gekomen&#13;
met het compromisvoorstel om jaarlijks ongeveer 5.000 ha aan projecten met&#13;
een administratief karakter uit te voeren middels de procedures uit de Ontwerp&#13;
Landinrichtingswet.3 Volgens ir. Molenaar is dit mogelijk door de marge van&#13;
2.000 ha, die nu buiten de gebieden op kaart 9 van het Structuurschema uitgevoerd&#13;
mogen worden, te vertalen in een zekere oppervlakte met een administratief karakter.&#13;
Hij denkt daarbij aan 5.000 ha met een administratief karakter i.p.v. 1.000 ha&#13;
'gewone ruilverkaveling'.&#13;
In dit artikel zal achtereenvolgens ingegaan worden op de behoefte aan administratieve&#13;
ruilverkaveling, op onze bezwaren tegen het wetsvoorstel van Prof.&#13;
De Haan en op een verdere vereenvoudiging van dit wetsvoorstel, die ons inziens&#13;
mogelijk is.</inleiding><content>2. DE BEHOEFTE AAN ADMINISTRATIEVE RUILVERKAVELING&#13;
Verkavelingsproblemen&#13;
De praktijk van de landinrichting is momenteel, dat er veel geld in betrekkelijk weinig&#13;
gebieden wordt geïnvesteerd met name ter verbetering van waterbeheersing en&#13;
ontsluiting.4 Uit enquêtes is gebleken, dat bijna 50% van de boeren behoefte heeft aan&#13;
verbetering van de verkaveling, terwijl slechts 15 a 20% verbetering van waterbeheersing&#13;
en ontsluiting nodig heeft.5 Ook het Structuurschema voor de Landinrichting&#13;
laat zien, dat de behoefte aan verbetering van verkaveling en ontsluiting&#13;
groot is.6 Naar de omvang van de verkavelingsproblematiek die met behulp van&#13;
administratieve ruilverkaveling zou kunnen worden opgelost, is geen onderzoek verricht.&#13;
Prof. De Haan schat de behoefte op minstens 25.000 ha per jaar. In feite erkent&#13;
ir. Molenaar met zijn compromisvoorstel van 5.000 ha ruilverkaveling met een&#13;
administratief karakter per jaar, dat de behoefte aan verbetering van de verkaveling vrij&#13;
aanzienlijk is.&#13;
Uitruilbaarheid&#13;
Een belangrijk probleem bij administratieve ruilverkaveling is de uitruilbaarheid van&#13;
de grond. Het blijkt, dat administratieve ruilverkaveling zonder uitvoering van werken&#13;
waarschijnlijk slechts tot beperkte verbeteringen kan leiden.7 De uitruilbaarheid van&#13;
gronden kan door de uitvoering van werken vergroot worden. In het bijzonder bij de&#13;
natuur- en landschapsbescherming leeft de vrees, dat hierdoor -getuige de ervaringen&#13;
met vrijwillige kavelruil - natuur- en landschapswaarden zullen verdwijnen. Dit kan&#13;
worden tegengegaan door, zoals ook Prof. De Haan stelt, administratieve&#13;
ruilverkaveling alleen toe te staan in gebieden, waar een bestemmingsplan buitengebied&#13;
volgens artikel 10 van de Wet Ruimtelijke Ordening van kracht is, zodat de&#13;
kavelinrichtingswerken en eventuele latere cultuurtechnische werken aan een&#13;
aanlegvergunning kunnen worden onderworpen.8&#13;
Eenvoudige procedure&#13;
Niet alleen bestaat er, zoals hierboven geschetst is, een vrij grote behoefte aan verbetering&#13;
van de verkaveling, maar ook aan een betrekkelijk eenvoudige landinrichtingsprocedure,&#13;
waarmee deze verbeteringen gerealiseerd kunnen worden. De huidige ruilverkavelingen vergen een voorbereidingsduur van 7 en een uitvoeringsduur&#13;
van 9 jaar gemiddeld. De Ontwerp Landinrichtingswet met zijn zeer ingewikkelde&#13;
procedures kan bijna alleen maar leiden tot een nog langduriger voorbereiding en&#13;
uitvoering. Het regeringsvoorstel van een 'Vereenvoudigde procedure voor herinrichting&#13;
of ruilverkaveling' biedt hiervoor onvoldoende soelaas. Het opnemen van&#13;
een eenvoudige procedure voor administratieve ruilverkaveling in het Ontwerp kan&#13;
wel leiden tot een substantiële verkorting van voorbereidings- en uitvoeringsduur.&#13;
Op deze wijze wordt tevens een bijdrage geleverd aan de deregulering. Immers, hoewel&#13;
het Ontwerp met een hoofdstuk administratieve ruilverkaveling uitgebreid moet&#13;
worden, betekent het toch een aanzienlijke vereenvoudiging van de regelgeving ten&#13;
aanzien van landinrichting in bepaalde gebieden. Naar onze mening dient een procedure&#13;
voor administratieve ruilverkaveling te voldoen aan de volgende eisen:&#13;
- de procedure moet uitgaan van een gedecentraliseerde aanpak van administratieve&#13;
ruilverkaveling;10&#13;
- de procedure moet eenvoudig zijn, d.w.z. er moeten niet onnodig veel instanties&#13;
bij betrokken zijn;&#13;
- de voorbereiding en uitvoering van de administratieve ruilverkaveling moet snel&#13;
kunnen verlopen;&#13;
- de rechtsbescherming van belanghebbenden moet gewaarborgd zijn;&#13;
- de kosten voor overheid, grondeigenaren en -gebruikers moeten beperkt blijven.&#13;
3. BEZWAREN TEGEN HET WETSVOORSTEL DE HAAN&#13;
In het voorstel van Prof. De Haan vervult de Centrale Landinrichtingscommissie&#13;
(CLC) een sleutelrol en wel op de volgende punten:9&#13;
- De Centrale Landinrichtingscommissie bepaalt of administratieve ruilverkaveling&#13;
wenselijk is (artikel 110b). Er is geen enkele beroepsmogelijkheid aangegeven&#13;
tegen een besluit van de CLC om geen voorstel tot administratieve ruilverkaveling&#13;
te maken.&#13;
- Ten aanzien van de instelling van de landinrichtingscommissie speelt de CLC, onder&#13;
toepassing van de artikelen 26 t/m 31 uit de Ontwerp Landinrichtingswet,&#13;
eenzelfde grote rol als bij integrale landinrichting.&#13;
- De CLC stelt richtlijnen op voor het plan van toedeling als bedoeld in artikel 183&#13;
uit de Ontwerp Landinrichtingswet.&#13;
- Noch de CLC noch Gedeputeerde Staten (GS) wordt in het wetsvoorstel aan ter&#13;
mijnen gebonden. Prof. De Haan verwacht, dat administratieve ruilverkaveling&#13;
volgens zijn voorstel een voorbereidingsduur van 2 jaar en een uitvoeringsduur&#13;
van 4 jaar zal vergen.&#13;
- Artikel 110a tweede lid bevat de bepaling, dat alleen verzoeken tot administratieve ruilverkaveling kunnen worden ingediend voor gebieden, gelegen buiten die&#13;
welke ingevolge het Structuurschema voor herinrichting of ruilverkaveling in&#13;
aanmerking komen. Het opnemen van een dergelijke bepaling in de Wet is ons&#13;
inziens onjuist, omdat elke volgende Minister - zonder wetswijziging - aan deze&#13;
beleidskeuze is gebonden. Bovendien kan een snelle procedure een oplossing&#13;
betekenen voor sommige gebieden op kaart 9 van het Structuurschema, waarvan een&#13;
deel tot na het jaar 2000 op landinrichting zal moeten wachten. Voor wat betreft de&#13;
financiering van administratieve ruilverkaveling blijft de afhankelijkheid van de grote&#13;
landinrichtingspot, waarover de CLC beslist, bestaan.&#13;
Kortom het wetsvoorstel De Haan wordt gekenmerkt door een nogal centralistische&#13;
aanpak van administratieve ruilverkaveling. Naar onze mening is een veel meer gedecentraliseerde&#13;
aanpak mogelijk. Dit zal in de volgende paragraaf uiteen worden gezet.&#13;
Verder moet men zich afvragen of administratieve ruilverkaveling volgens het&#13;
wetsvoorstel De Haan werkelijk in enige omvang van de grond zal komen. De voorbereiding&#13;
en uitvoering van administratieve ruilverkaveling zal evenals bij integrale&#13;
landinrichting in belangrijke mate gebeuren door de Landinrichtingsdienst, een&#13;
Dienst, die niet gericht is op het achterwege laten van cultuurtechnische activiteiten.&#13;
Zoveel zelfverloochening kan nu ook weer niet gevraagd worden, zoals Prof. De&#13;
Haan stelt, tenzij er expliciet beleid van gemaakt wordt. " Teneinde te verzekeren dat&#13;
dit gebeurt, zal in elk geval de parlementaire controle op het doen en laten van de&#13;
Centrale Landinrichtingscommissie en de Landinrichtingsdienst vergroot moeten&#13;
worden. Daarbij is het belangrijk, dat er op een aparte begrotingspost voldoende&#13;
geld voor administratieve ruilverkaveling gereserveerd wordt.&#13;
4. EEN GEDECENTRALISEERDE AANPAK&#13;
In deze paragraaf zullen de hoofdlijnen geschetst worden van een alternatief voorstel, dat&#13;
een vereenvoudiging ten opzichte van het wetsvoorstel De Haan inhoudt. We&#13;
pretenderen niet een kant en klaar voorstel te doen, maar wel willen we aangeven, dat&#13;
een zeer eenvoudige procedure voor administratieve ruilverkaveling tot de mogelijkheden&#13;
behoort. Een overzicht van de hele procedure wordt gegeven in figuur 1.&#13;
Verzoek tot administratieve ruilverkaveling&#13;
In afwijking van het voorstel De Haan en de Ontwerp Landinrichtingswet dient naar&#13;
onze mening de mogelijkheid tot het indienen van een verzoek om administratieve&#13;
ruilverkaveling in voorbereiding te nemen beperkt te worden tot:&#13;
a. natuurlijke personen en rechtspersonen, die gezamenlijk tenminste de helft van de&#13;
oppervlakte van het te verkavelen gebied in eigendom dan wel in gebruik hebben,&#13;
b. gemeenteraden en&#13;
c. landbouworganisaties. Reden voor deze selectie is, dat de problemen die middels administratieve ruilverkaveling&#13;
opgelost kunnen worden, van lokale aard zijn. Het is derhalve logisch de mogelijkheid&#13;
tot het indienen van een verzoek te beperken tot bovengenoemde categorieën.&#13;
Het verzoek moet worden ingediend bij Gedeputeerde Staten en kan slechts&#13;
worden gedaan voor die gebieden, waarvoor een bestemmingsplan buitengebied volgens&#13;
artikel 10 van de Wet Ruimtelijke Ordening van kracht is.&#13;
Voorstel tot administratieve ruilverkaveling&#13;
Gedeputeerde Staten winnen adviezen in bij landbouwkundige instanties, bij de&#13;
landschapsconsulent en de consulent natuurbehoud en bij voor het ruimtelijk beleid&#13;
verantwoordelijke instanties met name gemeenten. Vervolgens formuleren GS een&#13;
voorstel tot administratieve ruilverkaveling, dat moet bevatten:&#13;
a. de grenzen van het herverkavelingsgebied;&#13;
b. een beschrijving van de bestaande verkavelingssituatie;&#13;
c. een aanduiding van de wijze, waarop daarin - binnen het kader van de vigeren&#13;
de ruimtelijke plannen - door herverkaveling verbetering kan worden gebracht;&#13;
d. een omschrijving van de vanwege het goedgekeurde bestemmingsplan buitenge&#13;
bied toegestane kavelinrichtingswerken;&#13;
e. de begrenzing van reservaatsgebieden en beheersgebieden, aangewezen in de&#13;
Voorrangsinventarisatie Relatienotagebieden, voorzover deze in het herverkavelingsgebied&#13;
zijn gelegen.&#13;
GS leggen dit voorstel ter visie, waarna gedurende 1 maand bezwaren kunnen worden&#13;
aangetekend. Daarna stellen GS - al of niet rekening houdende met ingediende&#13;
bezwaren - een definitief voorstel tot administratieve ruilverkaveling vast. Indien GS&#13;
besluiten geen voorstel vast te stellen, staat hiertegen beroep open bij de Kroon.&#13;
Stemming&#13;
In overleg met gemeenten, landbouworganisaties en natuurbeschermingsorganisaties,&#13;
indien met grond in het gebied aanwezig, stellen GS een ruilverkavelingscommissie&#13;
in. De samenstelling en omvang dienen door GS vastgesteld te worden rekening&#13;
houdend met de in het gebied spelende belangen. Overwogen zou moeten worden of&#13;
het niet gewenst is de leden van de ruilverkavelingscommissie te laten kiezen door&#13;
grondeigenaren en pachters binnen de vastgestelde begrenzing. Voor het nemen van&#13;
het besluit tot administratieve ruilverkaveling is bij de stemming een meerderheid&#13;
nodig van grondeigenaren en pachters met meer dan 1 ha in eigendom of gebruik,&#13;
althans voorzover zij aan de stemming deelnemen. Overigens zijn de artikelen 59 t/m&#13;
64 gewoon van toepassing, uitgezonderd artikel 63 lid 15 en lid 2. Dit van wege het&#13;
feit dat de bepaling, dat een meerderheid van de grond in het herverkavelingsgebied&#13;
voldoende is voor toestemming, niet wordt overgenomen. Op die wijze kan worden&#13;
voorkomen, dat een voorstel wordt doorgedrukt, dat vooral in het voordeel is van&#13;
grondeigenaren, waaronder openbare lichamen, en pachters met veel grond in&#13;
eigendom of gebruik. Gestemd wordt dus over de begrenzing en de aangegeven mogelijkheden voor verbetering&#13;
van de verkaveling. Een principe-uitspraak of men administratieve ruilverkaveling&#13;
wil of niet. Dit houdt in, dat een goede rechtsbescherming van grondeigenaren&#13;
en pachters - vergelijkbaar met die uit de Ontwerp Landinrichtingswet&#13;
- in de verdere procedure nodig is.&#13;
Plan van toedeling&#13;
De ruilverkavelingscommissie houdt wenszittingen waar rechthebbenden hun wensen&#13;
kenbaar kunnen maken. Tevens kunnen grondaankopen gedaan worden ten behoeve&#13;
van landmeterhectares door de Directie Beheer Landbouwgronden of een&#13;
daartoe op te richten provinciale organisatie, zoals deze bij voorbeeld nu reeds in&#13;
Noord-Holland bestaat. Op deze wijze wordt een nieuwe indeling van de gronden&#13;
sterk vergemakkelijkt. De ruilverkavelingscommissie maakt - eventueel gelijktijdig&#13;
- de lijst van rechthebbenden, het register van schattingsuitkomsten en het plan van&#13;
toedeling op en legt deze ter inzage. De ruilverkavelingscommissie onderhandelt met&#13;
reclamanten over ingediende bezwaren. Waar geen overeenstemming bereikt wordt,&#13;
beslist de rechtbank. De rechtbank is daarbij gehouden aan hetgeen omtrent de&#13;
rechtsbescherming is bepaald in de Ontwerp Landinrichtingswet (de artikelen genoemd&#13;
in artikel 194). Tevens kan in deze fase de formele toetsing door de gemeente&#13;
van het plan van toedeling inclusief de noodzakelijke kavelinrichtingswerken aan&#13;
het bestemmingsplan buitengebied plaatsvinden. Vervolgens wordt het plan van toedeling&#13;
door de ruilverkavelingscommissie vastgesteld. Uitvoering van de herverkaveling&#13;
kan hierna ter hand worden genomen. Rechthebbenden kunnen tegen de uit het&#13;
plan van toedeling voortvloeiende lijst van geldelijke regelingen in beroep gaan bij&#13;
de rechtbank (artikel 206 t/m 210 van de Ontwerp Landinrichtingswet).&#13;
Organisatie en financiën&#13;
Teneinde administratieve ruilverkaveling van de grond te krijgen is het noodzakelijk&#13;
op provinciaal niveau enkele organisatorische maatregelen te nemen. Binnen de&#13;
ambtelijke organisatie dient het nodige personeel vrijgemaakt te worden om procedures&#13;
snel te kunnen laten verlopen. Gewezen is reeds op de wenselijkheid van&#13;
grondaankopen in het herverkavelingsgebied. De provinciale overheid zal hiervoor&#13;
financiële middelen ter beschikking moeten stellen.&#13;
Het is redelijk om voor de administratieve ruilverkaveling eenzelfde financieringsstructuur&#13;
te hanteren als voor vrijwillige kavelruil. Wordt aan gestelde voorwaarden&#13;
voldaan, dan heeft men recht op een bepaalde financiële vergoeding. Deze&#13;
kan verrekend worden met de al gememoreerde lijst van geldelijke regelingen. Van&#13;
de overheid mag verwacht worden, dat zij de kosten van de voorbereiding van het&#13;
voorstel tot administratieve ruilverkaveling, van het landmeten e.d. voor haar rekening&#13;
neemt. 5. SLOT&#13;
Omdat bij administratieve ruilverkaveling noch overwegingen vanuit het landbouwstructuur&#13;
beleid noch overwegingen vanuit het landelijk beleid ten aanzien van natuur&#13;
en landschap, vanuit het bosbouwbeleid of vanuit het openluchtrecreatiebeleid&#13;
van overwegend belang zijn, kan volstaan worden met een eenvoudige procedure.&#13;
Imers, hetgeen gebeurt bij deze vorm van landinrichting is niet meer dan het ruilen&#13;
van kavels of percelen, gepaard gaande met noodzakelijke kavelinrichtingswerken.&#13;
Een apart beleidsinstrument administratieve ruilverkaveling lijkt de meest aangewezen&#13;
weg om in de vrij aanzienlijke behoefte aan verbetering van de verkaveling te&#13;
voorzien. Het is daarom gewenst, dat de Tweede Kamer de Regering uitnodigt om&#13;
met een aanvullend wetsontwerp te komen. We menen in paragraaf 4 te hebben laten&#13;
zien dat bij een gedecentraliseerde aanpak een snelle en eenvoudige procedure&#13;
tot de mogelijkheden behoort.</content><legacyfootnotes>1. Haan, P. de: Administratieve ruilverkaveling als vijfde vorm van landinrichting: Agrarisch Recht&#13;
43e jrg., nr. 3, maart 1983, p. 97-105.&#13;
2. Haan, P. de: Administratieve ruilverkaveling en de vereenvoudigde procedure voor herinrichting of&#13;
ruilverkaveling; Agrarisch Recht, 43e jrg., nr. 9, september 1983, p. 373-378.&#13;
3. Persbericht van het Ministerie van Landbouw en Visserij nr. 488 (1983).&#13;
4. Bennema, S.J. en D. Sikkema: Landinrichtingsbeleid, failliet van het centralisme; Plan nr. 4, april&#13;
1983, p. 38-41.&#13;
5. Jong, J. de: Professor De Haan pleit voor administratieve ruilverkaveling; De Landbode nr. 27, juli&#13;
1981, p. 12-13&#13;
6. Structuurschema voor de Landinrichting, kaart 2, p. 26.&#13;
7. Roetert Steenbruggen, G.P. en R. Schrijvers: Landinrichtingsaanpak Rossum-Oost, RHLS Deventer&#13;
(1983).&#13;
8. Haan, P. de: Administratieve ruilverkaveling als vijfde vorm van landinrichting; Agrarisch Recht,&#13;
43e jrg., nr. 3, maart 1983, p. 97-105.&#13;
9. Haan, P. de: Administratieve ruilverkaveling als vijfde vorm van landinrichting; Agrarisch Recht,&#13;
43e jrg., nr. 3, maart 1983, p. 97-105;&#13;
10. In een Paper voor de Planologische Discussiedagen 1984 wordt door de auteur van dit artikel nader&#13;
ingegaan op de motieven, die ten aanzien van decentralisatie van landinrichtingsbeleid gehanteerd&#13;
worden.&#13;
11. Haan, P. de: Administratieve ruilverkaveling en de vereenvoudigde procedure voor herinrichting of&#13;
ruilverkaveling; Agrarisch Recht, 43e jrg. nr. 9, september 1983, p. 373-378.&#13;
</legacyfootnotes><footnotes><footnote/></footnotes><auteurs>Ir. S.J. Bennema</auteurs><published>1984-03-01 00:00:00</published><modified>1984-03-01 00:00:00</modified><editiondate>1984-03-01</editiondate><htmlpath>https://denhollander.info/artikel/6411</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2012</searchword><id>10069</id><udhid>UDH:TvAR/10069</udhid><titel>Wetgeving en literatuur</titel><searchwords><searchword>TvAR 9/2012</searchword><searchword>UDH:TvAR/10069</searchword></searchwords><attachments><attachment><name>TvAR2012_09_04_Wetgeving.pdf</name><extention>pdf</extention><url>https://denhollander.info/download/8683/ci</url></attachment></attachments><inleiding>Ruimtelijke Ordening&#13;
</inleiding><content>Planschade&#13;
‘Planschade en nadeelcompensatie’ is de titel van een boek van I.P.A. van Heijst en IJ.A. Elbers-van der Meer (Am­sterdam 2012, 237 blz.) in de serie Ruimtelijk relevant. Het boek behandelt schadevergoedingen bij rechtmatig over­heidshandelen op het gebied van ruimtelijke ordening, open­bare ruimte in infrastructuur. Na een inleidend hoofdstuk over de juridische context komen aan de orde: planscha­de Wro, nadeelcompensatieregelingen, zowel de wettelijke (o.a. Tracewet, Wabo, Waterwet) als buitenwettelijke (o.a. infrastructuur en ruimte voor de rivier. Het boek biedt een compleet overzicht van deze schaderegelingen, zij het ook tamelijk summier. De allerbelangrijkste rechtspraak wordt vermeld. Praktisch zijn de in de bijlagen opgenomen beoor­delingsschema’s.&#13;
Wro&#13;
De wijziging van de Wet ruimtelijke ordening (voorzien in een wettelijke grondslag voor provinciaal medebewind en voor de mogelijkheid tot afwijking van algemene regels) heeft het Staatsblad bereikt en zal op 1 oktober 2012 in wer­king treden (Stb. 2012, 391).&#13;
Beheer landelijk gebied&#13;
Natura 2000&#13;
Na de Raad van State heeft ook de Commissie Mer het licht laten schijnen over de programmatische aanpak stik­stof (PAS), 12 juli 2012, rapportnr. 2540-168. De commis­sie concludeert ‘dat voor een goed werkzame, in de praktijk haalbare PAS nog veel werk moet worden verzet. Daarbij verdient het de voorkeur om de PAS zodanig uit te werken dat een tijdpad wordt gegeven waarbinnen de instandhou­dingsdoelstellingen worden behaald. Idealiter dient ontwik­kelingsruimte niet eerder te worden uitgegeven dan nadat natuurherstel feitelijk is opgetreden. Vanwege de weerbar­stigheid van de voorliggende problemen kan ook een andere aanpak worden gekozen. Als tenminste de juiste (abiotische) randvoorwaarden worden gecreëerd die het behalen van de instandhoudingsdoelstellingen op termijn niet onmogelijk maken, inclusief van meet af aan een frequente ecologische monitoring met borging van terugkoppelingsmechanismen en maatregelen achter de hand, zou reeds eerder ontwikke­lingsruimte kunnen worden uitgegeven. De DPAS zoals die nu voorligt, voldoet hier niet aan. Deze bevat geen tijdpad en borgt evenmin dat noodzakelijke abiotische randvoor­waarden worden gecreëerd voor het uitgeven van ontwikke­lingsruimte, vooruitlopend op natuurherstel.’ De regering is nog steeds vol vertrouwen dat het zal lukken (Kamerstukken II 2011/12, 32670, nr. 63).&#13;
Wet natuurbescherming&#13;
Een voorstel van wet Regels ter bescherming van de na­tuur (Wet natuurbescherming), is naar de Tweede Kamer ge­stuurd, voorzien van een kloeke memorie van toelichting, het – eveneens omvangrijke - advies van de Raad van Sta­te en tientallen adviezen van andere organisaties. Deze wet (die in de conceptfase nog Wet Natuur heette) moet de be­staande wetgeving gaan vervangen (Boswet, Natuurbe­schermingswet en Flora- en faunawet). (Kamerstukken II 2011/12, 33348, nrs. 1-4).&#13;
Marktordening&#13;
Regeling GLB-inkomenssteun&#13;
De regeling is gewijzigd (Stcrt. 30 juli 2012). Opgenomen is een nieuwe steunmaatregel voor welzijnsvriendelijke vloe­ren in de vleeskalverhouderij. Daarin wordt 60% van de in­vesteringen vergoed. Een tweede wijziging betreft de ver­hoging van toeslagrechten vanwege de afschaffing van de gekoppelde steun voor aardappelzetmeel en gedroogde voe­dergewassen.&#13;
Planten&#13;
Biotechnologie&#13;
Trojan heeft een rapport opgesteld over ‘Oplossingsrich­tingen voor de problematiek van samenloop van octrooi­recht en kwekersrecht in de plantenveredeling’. Daarbij is een aantal belangenverenigingen geconsulteerd. Hoofdon­derwerp: een uitgebreide veredelingsvrijstelling in het oc­trooirecht. Het rapport is naar de Tweede Kamer gestuurd (Kamerstukken II 2011/12, 27 428, nr. 236). Zo’n verede­lingsvrijstelling zal veel voeten in de aarde hebben, aldus de brief van de Minister van ELI.&#13;
Milieurecht&#13;
Mestbeleid&#13;
In juli 2012 is door de kamercomissies beraadslaagd over het mestbeleid. Het betrof een hoofdlijnendebat over het nieuwe mestbeleid, waarover inmiddels een wetsvoorstel is verschenen. Het verslag van de bijeenkomst: Kamerstukken II 2011/12, 33 037, nr. 29. Het Landbouw Economisch In­stituut heeft een ex-ante evaluatie uitgevoerd over de invoe­ring van de mestverwerkingsverplichting (Kamerstukken II 2011/12, 33 037, nr. 30). Er zijn verschillende varianten in beeld gebracht: mestverwerkingsplicht niet overdraagbaar, beperkt overdraagbaar of vrij overdraagbaar. In de ex-ante analyse wordt een aantal conclusies getrokken over de druk op de mestmarkt en de verwerkingscapaciteit, de kosten van mestafzet en de concurrentieverhoudingen. De staatssecreta­ris ziet het rapport als een ondersteuning van zijn beleid. Hij is ook van mening dat het stelsel van verantwoorde mestaf­zet goed aansluit bij de Nitraatrichtlijn, zodat de derogatie niet in gevaar zal komen.&#13;
Buitenlands agrarisch recht Duitsland &#13;
Ook in Duitsland worden grote veehouderijen met argwaan bekeken. Daarbij wordt onderscheid gemaakt tussen land­bouw-veehouderij (landwirtschaftliche Tierhaltung) en in­dustriële veehouderij (Gewerbliche Tierhaltung). In het Bundesbaugesetz heeft de eerste categorie een voorkeurspo­sitie in het buitengebied. De tweede categorie op dit moment ook nog, maar daar komt door een wetswijziging een einde aan: alleen als deze inrichtingen niet mer-plichtig zijn hou­den zij een voorkeurspositie; de overige (Massentierhaltung) moeten een veel zwaardere planologische toetsing onder­gaan. Over de wetswijziging schrijft A. Schink een artikel in het Duitse tijdschrift Agrar- und Umweltrecht, augustus 2012, p. 285 e.v. &#13;
Europees agrarisch recht &#13;
Landbouwraad &#13;
De Tweede Kamer is geïnformeerd over de agenda van de informele landbouwraad van september 2012 te Cyprus (Ka­merstukken II 2011/12, 21 501-32, nr. 633). Er zal wor­den gesproken over het behoud van Europa’s potentieel voor voedselproductie en over publieke diensten, die wa­terschaarste en risico’s op het verlaten van landbouwgrond als gevolg van ongunstige klimaatomstandigheden beper­ken. Het Voorzitterschap wil het onderwerp bespreken aan de hand van vragen over welk pakket van maatregelen nodig is om waterschaarste en het risico op het verlaten van land­bouwgrond tegen te gaan, de bodem beter te beschermen en boeren te helpen zich aan te passen aan klimaatverandering. &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-09-01 00:00:00</published><modified>2012-09-01 00:00:00</modified><editiondate>2012-09-01</editiondate><htmlpath>https://denhollander.info/artikel/10069</htmlpath></article>
</articles></edition>
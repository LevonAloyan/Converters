<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2009</searchword><id>8124</id><udhid>UDH:TvAR/8124</udhid><titel>Wetsvoorstel aanpassing huwelijksvermogensrecht gewijzigd</titel><searchwords><searchword>TvAR 5/2009</searchword><searchword>UDH:TvAR/8124</searchword></searchwords><attachments><attachment><name>TvAR2009_05_03_Wetsvoorstel.pdf</name><extention>pdf</extention><url>https://denhollander.info/download/7338/ci</url></attachment></attachments><inleiding>1. Het huwelijksvermogensrecht en de agrarische&#13;
ondernemer&#13;
Het huwelijksvermogensrecht is een rechtsgebied dat mede&#13;
van groot belang is voor de agrarische praktijk. Een agrarisch&#13;
ondernemer die in het huwelijk treedt, doet er verstandig aan&#13;
goed na te denken over de vermogensrechtelijke consequenties&#13;
hiervan. Veelal worden huwelijksvoorwaarden gemaakt om&#13;
problemen met het bedrijfsvermogen bij echtscheiding te&#13;
voorkomen of om het vermogen van de niet-ondernemende&#13;
partner veilig te stellen tegen verhaalsaanspraken van schuldeisers&#13;
in een eventueel faillissement. Maakt men geen huwelijksvoorwaarden&#13;
dan geldt immers de wettelijke (of algehele)&#13;
gemeenschap van goederen, waardoor beide echtgenoten automatisch&#13;
gerechtigd worden tot het geheel van het vermogen&#13;
dat voorheen privévermogen was. Tevens wordt volgens de&#13;
hoofdregel al hetgeen dat tijdens huwelijk wordt verkregen,&#13;
waaronder erfrechtelijke verkrijgingen en schenkingen, gemeenschappelijk&#13;
vermogen. Tijdens huwelijk is het gemeenschappelijk&#13;
vermogen dan verhaalsobject voor schuldeisers&#13;
van beide echtgenoten. Na ontbinding van de huwelijksgemeenschap&#13;
door echtscheidingmaakt de niet-ondernemende&#13;
partner aanspraak op de helft van het gemeenschappelijk&#13;
vermogen, waarvan onder andere het ondernemingsvermogen&#13;
deel uitmaakt.</inleiding><content>Het huwelijksvermogensrecht speelt vaak een belangrijke rol&#13;
bij de overdracht van een agrarisch bedrijf van ouders naar&#13;
één van de kinderen. Meer specifiek komt het vaak voor dat&#13;
één van de kinderen gaat wonen in de boerderij van de ouders.&#13;
Voor deze situatie wordt dan een bijzondere constructie bedacht.&#13;
Soms komt deze constructie erop neer dat het kind de&#13;
boerderij overneemt, terwijl de ouders zich het vruchtgebruik&#13;
of het recht van gebruik en bewoning van de boerderij voorbehouden.&#13;
De overdracht van de boerderij gaat vaak gepaard&#13;
met schenkingen in de vorm van periodieke kwijtschelding&#13;
van de koopsom die wordt omgezet in een geldlening. Het&#13;
(eventuele) restant van de geldlening wordt in het testament&#13;
van de ouders dan aan het kind gelegateerd, zodat bij overlijden&#13;
van de ouders de lening niet meer bestaat. Is het kind in&#13;
gemeenschap van goederen gehuwd, dan zal het meestal de&#13;
wens van de ouders zijn dat de bevoordelingen van het kind&#13;
alleen het kind in privé toekomen. Zij wensen te voorkomen&#13;
dat de huwelijkspartner bij onverhoopte scheiding aanspraak&#13;
maakt op de helft van de bedragen waarmee het kind is bevoordeeld.&#13;
Bij de schenkingen of in de testamenten wordt&#13;
dan ook vrijwel altijd een uitsluitingsclausule opgenomen,&#13;
waarmee bewerkstelligd wordt dat het geschonken of geërfde&#13;
vermogen buiten de gemeenschap van goederen van de verkrijger valt. De mogelijkheid van de uitsluitingsclausule als&#13;
uitzondering op de hoofdregel van de algehele gemeenschap&#13;
van goederen is gebaseerd op art 1:94 lid 1 BW. Overigens&#13;
wordt de uitsluitingsclausule ook buiten de agrarische sfeer&#13;
vrijwel standaard in testamenten opgenomen. Van belang&#13;
voor (onder meer) de agrarische praktijk is de voorgenomen&#13;
wijziging van het huwelijksvermogensrecht, waarin onder&#13;
andere werd voorgesteld dat erfrechtelijke verkrijgingen en&#13;
schenkingen voortaan automatisch geen onderdeel van de&#13;
gemeenschap van goederen zouden uitmaken. Het wetsvoorstel&#13;
is echter onlangs ingrijpend gewijzigd.&#13;
2. Wetsvoorstel 'Aanpassing wettelijke gemeenschap&#13;
van goederen'&#13;
Vijf jaar geleden, in 2003, sprak prof. Verstappen in het kader&#13;
van de actualiteitendag over het wetsvoorstel dat het huwelijksvermogensrecht&#13;
zou wijzigen.Op 7mei van dat jaar werd&#13;
het wetsvoorstel 28 867, met als titel 'Aanpassing wettelijke&#13;
gemeenschap van goederen' bij de Tweede Kamer ingediend.&#13;
De wijzigingen zouden ingrijpend zijn. Na een voortraject&#13;
waarin twee kleinere wijzigingen van het huwelijksvermogensrecht&#13;
respectievelijk in 2001 en 2002 werden ingevoerd,&#13;
kwam nu het hoofdgerecht. Het stelsel van algehele gemeenschap&#13;
van goederen, zoals wij dat nu kennen zou worden gemoderniseerd.&#13;
Dit stelsel van gemeenschap van goederen, dat al geldt sinds&#13;
de invoering van onsBWin 1838 en in sommige streken van&#13;
het land zelfs ook daarvóór, bleef ook in het wetsvoorstel het&#13;
uitgangspunt.De aanbrengsten (het voorhuwelijksvermogen)&#13;
van de echtgenoten en de erfrechtelijke verkrijgingen en&#13;
schenkingen zouden echter voortaan buiten de gemeenschap&#13;
blijven. Een begrijpelijke omslag.Het is een logische gedachte&#13;
dat echtgenoten al hetgeen tijdens huwelijk wordt vergaard&#13;
willen delen, behalve verkrijgingen krachtens erfrecht en&#13;
schenking. Een praktisch voordeel van het wetsvoorstel zou&#13;
zijn dat uitsluitingsclausules in testamenten overbodig worden,&#13;
zodat voor velen (vooral ouders) de gang naar de notaris&#13;
kan worden bespaard. Voor de agrarisch ondernemer die een&#13;
huwelijk wenst aan te gaan zou het voorstel bovendien betekenen&#13;
dat het bestaande bedrijfsvermogen als aanbrengst&#13;
buiten de gemeenschap zou vallen.&#13;
Aan het wetsvoorstel lagen dikke onderzoeksrapporten ten&#13;
grondslag. Het wetsvoorstel is onder andere beoordeeld door&#13;
de Raad voor de rechtspraak, deNederlandse vereniging voor&#13;
rechtspraak, de Nederlandse orde van advocaten en de KoninklijkeNotariële&#13;
Beroepsorganisatie. Vervolgens is het weer&#13;
opnieuw besproken door een commissie van deskundigen.&#13;
Ook is er een ênquete gehouden onder deNederlandse bevolking.&#13;
Het wetsvoorstel moest een groot draagvlak hebben bij deskundigen, onder practici en bij 'het volk'.1 De uitgebreide&#13;
voorbereiding duidt er al op dat het een belangrijke wijziging&#13;
betrof. Men wilde het voorstel zo soepel mogelijk door de&#13;
parlementaire behandeling loodsen. Uiteindelijk is het wetsvoorstel&#13;
op 18 september 2008 door de Tweede Kamer aangenomen,&#13;
echter niet in de vorm waarin het in 2003 werd&#13;
ingediend.&#13;
3. Kritiek op het voorstel&#13;
Na de indiening van het voorstel ontstond er stevige discussie&#13;
vanuit de notariële wetenschap, waarbij de gemoederen soms&#13;
hoog opliepen.2 Deze discussie was aanleiding tot de tweede&#13;
nota van wijziging in 2005.Het wetsvoorstel werd ten aanzien&#13;
van de gemeenschap van goederen in die zin gewijzigd dat&#13;
de aanbrengsten van de echtgenoten toch in de gemeenschap&#13;
zouden vallen. Het uitzonderen van aanbrengsten zou de&#13;
praktische eenvoud van het stelsel niet ten goede komen.&#13;
Problemen werden voorzien bij het leveren van bewijs voor&#13;
het privé-zijn van aanbrengsten. Van meer principiële aard&#13;
achtte de wetgever het bezwaar dat echtgenoten vaak voorafgaand&#13;
aan een huwelijk gedurende een periode hebben samengewoond.&#13;
Het zou niet passend zijn om datgene wat zij in&#13;
die periode hebben vergaard uit te sluiten.3 De Raad van&#13;
State heeft opnieuw advies uitgebracht. Daarna was het lang&#13;
wachten op de mondelinge behandeling.4&#13;
Eind 2007 laat de ChristenUnie blijken bedenkingen te&#13;
hebben over het wetsvoorstel. Op 3 januari 2008 verschijnt&#13;
er een open brief in NRC Handelsblad, ondertekend door&#13;
veertien hoogleraren ter ondersteuning van het voorstel. Op&#13;
20 maart 2008 werd desalniettemin door het kamerlid Anker&#13;
(CU) een amendement ingediend, waarin hij voorstelt de&#13;
beperking van de gemeenschap met de erfrechtelijke verkrijgingen&#13;
en schenkingen, te schrappen. Volgens Anker is de&#13;
beperking van de gemeenschap symboolwetgeving: 'degenen&#13;
die bewust voor gemeenschap van goederen kiezen weten dat&#13;
zij alles met elkaar delen en dan moeten zij achteraf niet verrast&#13;
zijn dat zij dachten alles met elkaar te delen, maar een&#13;
paar dingen toch niet bleken te delen. Daarmee wordt het&#13;
volgens de fractie van de ChristenUnie alleen maar ingewikkelder&#13;
gemaakt'.5 Dit amendement is uiteindelijk - met het&#13;
wetsvoorstel - door een meerderheid van de Tweede Kamer&#13;
aangenomen. Momenteel wordt het geamendeerde voorstel&#13;
door de Eerste Kamer behandeld. De minister geeft in de recentelijk&#13;
verschenen memorie van antwoord te kennen dat&#13;
het ontbreken van brede steun voor de beoogde aanpassing&#13;
van de gemeenschap van goederen het amendement niet&#13;
wenselijk maakte, maar wel onvermijdelijk. Een nieuw wetsvoorstel&#13;
op dit punt acht hij niet kansrijk.6&#13;
4. Gevolgen voor de praktijk&#13;
Wat betekent de hiervoor genoemde ontwikkeling voor degenen&#13;
die als adviseur werkzaam zijn in de agrarische praktijk? &#13;
Zuiver pragmatisch gezien is het amendement voor de korte&#13;
termijn wellicht een opluchting. Hoe sympathiek men de&#13;
aanvankelijk voorgestelde regeling ook moge vinden, de gevolgen&#13;
voor de praktijk waren niet vrij van complicaties. Het&#13;
overgangsrecht bepaalde dat wettelijke uitsluiting van erfrechtelijke&#13;
verkrijgingen slechts zou gelden bij huwelijken die na&#13;
inwerkingtreding van het voorstel zouden zijn gesloten. De&#13;
uitsluitingsclausule zou dus ook zonder amendement nog&#13;
lange tijd niet overbodig geworden zijn. Tot in lengte van&#13;
jaren zou de adviseur zich moeten afvragen of hij te maken&#13;
heeft met huwelijken van vóór of na de wetswijziging. Dit&#13;
onderscheid zou pas verdwijnen na het uitsterven van alle&#13;
bestaande huwelijken over ruim zestig jaar.&#13;
Men moet gewoon blijven adviseren zoals men altijd al deed.&#13;
Ook in de toekomst doen (onder andere) veel ouders er verstandig&#13;
aan om een uitsluitingsclausule op te nemen in hun&#13;
testament en vooral ook bij de schenking aan hun kinderen.&#13;
Hiermee kunnen zij zoals hiervoor al aan de orde kwam bijvoorbeeld&#13;
voorkomen dat een echtscheiding rampzalige gevolgen&#13;
heeft voor het agrarisch bedrijf of dat een erfrechtelijke&#13;
verkrijging of schenking van een kind ten prooi valt aan&#13;
schuldeisers van een aangetrouwde ondernemer. Uiteraard&#13;
zal het voor de agrarisch ondernemer van belang blijven de&#13;
vermogensrechtelijke gevolgen van het huwelijk te regelen in&#13;
huwelijksvoorwaarden, zeker nu het ondernemingsvermogen&#13;
als aanbrengst onderdeel van de huwelijksgemeenschap zal&#13;
blijven uitmaken.&#13;
5.Vergoedingsvorderingen&#13;
Het voorstel is dus ontdaan van demeest ingrijpende beoogde&#13;
aanpassing. Andere wijzigingen zijn echter niet van de baan.&#13;
De - in mijn ogen - belangrijkste resterende wijziging wil ik&#13;
graag benadrukken. Ik doel op het voorgestelde art. 1:87 en&#13;
1:95, het recht met betrekking tot vergoedingsvorderingen.&#13;
Onder ons huidige recht geldt het nominaliteitsbeginsel van&#13;
het arrest Kriek-Smit7: heeft de vrouw bijvoorbeeld&#13;
€ 100.000,- van haar privévermogen gestoken in de boerderij&#13;
van de man, dan krijgt zij bij echtscheiding (in principe) €&#13;
100.000,- nominaal terug, ook als de waarde van de boerderij&#13;
door stijging van demarktprijs is verdubbeld.Uitzonderingen&#13;
op dit beginsel zijn op grond van redelijkheid en billijkheid&#13;
niet uitgesloten, maar worden in de praktijk tot op heden&#13;
zelden toegepast.8 Als er al sprake was van een uitzondering,&#13;
dan was het in de vorm van een correctievergoeding die lager&#13;
is dan een evenredig deel van de waardestijging.Het wetsvoorstel&#13;
gaat uit van een ander beginsel. Ingevolge art. 1:87 (ontwerp)&#13;
deelt de echtgenoot wel degelijk mee in de waardestijging.&#13;
Bij verdubbeling van de waarde van de boerderij in ons&#13;
voorbeeld krijgt de vrouw dan dus € 200.000,-. Echter, bij&#13;
waardedaling van de boerderij met de helft van de waarde&#13;
krijgt zij slechts de helft van het geïnvesteerde bedrag terug,&#13;
mits overigens het vermogen is aangewendmet haar toestemming&#13;
(zie art 1:87 lid 3 sub a van het ontwerp). Ik stel de regeling&#13;
nu eenvoudig voor, maar de uitwerking is veel minder&#13;
eenvoudig. Denk bijvoorbeeld aan de situatie waarin een verbouwing van een onroerende zaak die tot de gemeenschap&#13;
van goederen behoort met vreemd vermogen is gefinancierd&#13;
en er vervolgens op verschillende data aflossingen zijn verricht&#13;
met privégelden. Een logische verwachting is dat het soms&#13;
lastig zal zijn te achterhalen welk deel van de waardestijging&#13;
in deze gevallen vergoed dient te worden. 9 Als nauwkeurige&#13;
vaststelling van de vordering niet mogelijk is, dan zal deze&#13;
worden geschat (zie art. 1:87 lid 5 ontwerp).&#13;
De regeling omtrent vergoedingsrechten van art. 1:87 (ontwerp)&#13;
geldt niet alleen voor partners die in gemeenschap van&#13;
goederen zijn gehuwd,maar ook voor hen die huwelijksvoorwaarden&#13;
hebben gemaakt, zelfs als sprake is van koude uitsluiting,&#13;
waarbij de vermogens van de echtgenoten strikt gescheiden&#13;
blijven. Van groot belang is te onderkennen dat aan deze&#13;
nieuwe regeling ook overgangsrecht verbonden is. Verstappen&#13;
verwees hier al naar in zijn bijdrage aan de Kroniek in 2003:&#13;
het (voorgestelde) nieuwe vergoedingsrecht zal ook gelden&#13;
voor partners die thans gehuwd zijn, maar geldt slechts voor&#13;
vorderingen die zijn ontstaan na (eventuele) inwerkingtreding&#13;
van het nieuwe huwelijksvermogensrecht.Op vergoedingsvorderingen&#13;
die zijn ontstaan op grond van verkrijgingen, voldoeningen&#13;
of aflossingen die vóór dat tijdstip hebben plaatsgevonden,&#13;
blijft het recht van toepassing zoals dat gold onmiddellijk&#13;
voorafgaande aan het tijdstip van inwerkingtreding&#13;
van de wet, dus het recht dat uitgaat van een nominale aanspraak&#13;
conformKriek/Smit. Voor de agrarische adviespraktijk&#13;
blijft van belang dat men zich bewust is van wat de bedoeling&#13;
is van echtgenoten als één van hen (bijvoorbeeld de vrouw)&#13;
privé-geld wil steken in een boerderij van de ander (bijvoorbeeld&#13;
de man). Wil de vrouw met dit geld geen risico lopen,&#13;
dan doet zij er verstandig aan het geld in de vorm van een&#13;
geldlening onder concrete voorwaarden aan de man ter beschikking&#13;
te stellen. Echtgenoten mogen in overleg van de&#13;
nieuwe vergoedingsregeling afwijken.10&#13;
6. Reflexwerking: HR 15 februari 2008, NJ 2008,&#13;
110&#13;
Denkbaar is dat er van deze nieuwe regeling reflexwerking&#13;
zal uitgaan op vorderingen die zijn ontstaan vóór (mogelijke)&#13;
inwerkingtreding van de wet en op vorderingen die ontstaan&#13;
tussen ongehuwde samenwoners. Opmerkelijk in dit kader&#13;
is een arrest dat begin dit jaar door de Hoge Raad is gewezen.&#13;
11De casus, die zich ook in de agrarische sfeer had kunnen&#13;
voordoen, was als volgt:&#13;
Man en vrouw zijn in gemeenschap van goederen gehuwd.&#13;
In 1982 verkopen zij de echtelijke woning. Met de opbrengst&#13;
financieren zij de bouw van een nieuwe woning. De woning&#13;
wordt gebouwd op grond, afkomstig uit de nalatenschap van&#13;
de vader van de vrouw. Ingevolge een uitsluitingsclausule in&#13;
het testament van de vader valt de grond niet in de gemeenschap&#13;
van goederen,maar behoort deze tot het privévermogen&#13;
van de vrouw. Op de grond stond aanvankelijk een bouwvallige&#13;
woning. Moeder heeft het vruchtgebruik van de grond.&#13;
In 1984 wordt de grond bebouwd en voor f. 109.000,- wordt&#13;
de bouw bekostigdmet de opbrengst van de echtelijke woning&#13;
(daarnaast is f. 45.000,- is afkomstig van een lening van de moeder, waarop staande huwelijk niets is afgelost). Moeder&#13;
woonde in een deel van de nieuwe woning.&#13;
In 2002 wordt het huwelijk door echtscheiding ontbonden.&#13;
De man wil meer dan de helft van de overwaarde van de&#13;
woning vergoed hebben, omdat hij bovenmatige werkzaamheden&#13;
aan de woning heeft verricht. De vrouw stelt echter&#13;
dat de man slechts aanspraak maakt op de helft van f.&#13;
109.000,-.&#13;
Volgens de hoofdregelregel van het arrest Kriek/Smit heeft&#13;
de vrouw gelijk en kan de man slechts een nominale vergoeding&#13;
krijgen.Het hof acht echter voldoende omstandigheden&#13;
aanwezig om op grond van redelijkheid en billijkheid af te&#13;
wijken van de hoofdregel. Het hof betrekt de volgende omstandigheden&#13;
in zijn overweging:&#13;
1. De oorspronkelijke woning verkeerde in zeer bouwvallige&#13;
staat. Partijen hebben een grote, goedgebouwde en&#13;
luxueus uitgevoerde woning doen bouwen (onder andere)&#13;
met de opbrengst van de echtelijke woning.&#13;
2. Als de vergoedingsvordering van de vrouw aan de gemeenschap&#13;
volgens de thans geldende regels wordt vastgesteld&#13;
op het nominale bedrag van de investering, dan zou de&#13;
man een toekomstige waardestijging van de eerste gemeenschappelijke&#13;
woning hebben prijsgegeven. Partijen zijn&#13;
zich van dit gevolg niet bewust geweest.&#13;
3. De verkrijging van de woning door de vrouw in haar&#13;
privé vermogen vloeit voort uit de uiterste wilsbeschikking&#13;
van haar vader en is niet gebaseerd op een bewuste keuze&#13;
van partijen: zij waren in gemeenschap van goederen gehuwd&#13;
waaruit voortvloeit dat zij in beginsel in gelijke&#13;
mate delen in de waardestijging en waardedaling. De&#13;
woning is door natrekking tot het privévermogen van de&#13;
vrouw gaan behoren.&#13;
In cassatie blijft het arrest van het hof in stand. De Hoge&#13;
Raad acht het hof niet onvoldoende terughoudend met het&#13;
aannemen van een uitzondering op de regel dat de vergoeding&#13;
nominaal dient te geschieden. Ik citeer:&#13;
'Het hof was kennelijk van oordeel dat aldus zowel recht&#13;
wordt gedaan aan de testamentaire bepaling dat het door&#13;
de vrouw verkregen perceel buiten de gemeenschap valt,&#13;
als aan de in het huwelijksvermogensregiem besloten liggende&#13;
bedoeling van partijen dat zij tijdens hun huwelijk&#13;
een gemeenschappelijk vermogen opbouwen en dat partijen&#13;
met hun handelwijze niet de bedoeling hebben gehad in&#13;
afwijking daarvan de vrouw te bevoordelen (…). Voor&#13;
zover in dit geval al van belang is of partijen zich tijdens&#13;
hun huwelijk steeds van alle gevolgen van hun handelen&#13;
voldoende bewust zijn geweest, heeft het hof kennelijk en&#13;
niet onbegrijpelijk geoordeeld dat, ook indien de man op&#13;
de hoogte was van de inhoud van het testament van de&#13;
vader van de vrouw en hij zich heeft gerealiseerd dat hij&#13;
geen mede-eigenaar was of zou worden van de woning die&#13;
op de door de vrouw verkregen grond werd gebouwd,&#13;
daaruit in de omstandigheden van dit geval niet volgt dat&#13;
hij zich ook ervan bewust was dat hij in beginsel niet zou&#13;
meedelen in de waardestijging van de echtelijke woning.'&#13;
DeHoge Raad doet een bijzondere uitspraak, alsmen bedenkt&#13;
dat aan de hoofdregel van de Kriek/Smit-leer tot nog toe vrij&#13;
strak de hand werd gehouden. Betekent dit dat de Hoge Raad anticipeert op het (mogelijke) nieuwe huwelijksvermogensrecht?&#13;
De toekomst zal het uitwijzen.12&#13;
7. Samenvatting&#13;
De beoogde aanpassing van ons stelsel van algehele gemeenschap&#13;
van goederen, waarbij schenkingen en verkrijgingen&#13;
krachtens erfrecht van de gemeenschap zouden worden uitgezonderd,&#13;
gaat niet door. Een amendement heeft geleid tot&#13;
grondige aanpassing van het wetsvoorstel. Gevolg is dat de&#13;
juridische adviseurs (ook in de agrarische praktijk) uitsluitingsclausules&#13;
in testamentenmoeten blijven adviseren.Het gewijzigde&#13;
voorstel is thans in behandeling bij de eerste kamer.&#13;
Andere beoogde wijzigingen zijn in stand gebleven. De belangrijkste&#13;
wijziging betreft de vergoedingsvorderingen die&#13;
tussen echtgenoten (die al dan niet in gemeenschap van goederen&#13;
zijn gehuwd) kunnen ontstaan. Echtgenoten delen in&#13;
het voorstel voortaan in de waardestijging van de goederen&#13;
waarin ze hebben geïnvesteerd. Heeft deze investering&#13;
plaatsgevondenmet toestemming van de investerende echtgenoot&#13;
dan deelt deze ook in de waardedaling. De vraag is in&#13;
hoeverre er in de rechtspraak reflexwerking zal uitgaan van&#13;
het wetsvoorstel, onder andere ten opzichte van bestaande&#13;
vergoedingsvorderingen. Hoewel de Hoge Raad geen nieuwe&#13;
rechtsregel formuleert, acht ik het zeer wel denkbaar dat het&#13;
wetsvoorstel de Hoge Raad in het hiervoor besproken arrest&#13;
niet onberoerd heeft gelaten.13</content><legacyfootnotes>Mr. J.H.M. ter Haar is als notarieel docent verbonden aan de Faculteit&#13;
der Rechtsgeleerdheid van de RijksuniversiteitGroningen.Deze bijdrage&#13;
*&#13;
is gebaseerd op een door de auteur gehouden voordracht op de Actualiteitendag&#13;
Agrarisch Recht van 16 januari 2009.&#13;
Zie L.C.A. Verstappen, Kroniek Agrarisch recht 2003, onder redactie&#13;
van S. Bezemer, p. 207-215.&#13;
1.&#13;
Zie onder andere het Themanummer 'Exit algehele gemeenschap van&#13;
goederen', WPNR 2003/6545.&#13;
2.&#13;
3. Kamerstukken II 2005/06, 28 867, nr. 9, p. 7 en 8.&#13;
Zie over het wetgevingsproces prof. mr. S.F.M. Wortmann, EB 2007,&#13;
afl. 4, p. 61-65.&#13;
4.&#13;
5. Handelingen II 2008/09 111, p. 8078.&#13;
6. Kamerstukken I 2008/09, 28 867, C, p. 7 en 8.&#13;
7. HR 12 juni 1987, NJ 1988, 150.&#13;
Zo is er volgens de Hoge Raad geen plaats voor een uitzondering op de&#13;
grond dat zich op de Nederlandse onroerend goed-markt de laatste&#13;
8.&#13;
tientallen jaren een ontwikkeling heeft voorgedaan waardoor een op&#13;
beider naam verkregen woning sterk in waarde is gestegen of gedaald&#13;
(zie: HR 10 januari 1992, NJ 1992, 651 (Kriek/Smit à l’inverse).&#13;
Kamerstukken I 2008/09, 28 867, nr. C, p. 13 (MvA), zie art 1:87 lid&#13;
5 ontwerp.&#13;
9.&#13;
10. Zie art. 87 lid 4 van het ontwerp-voorstel.&#13;
11. HR 15 februari 2008, NJ 2008, 110.&#13;
Zie voor een uitgebreidere behandeling van dit arrest B.E. Reinhartz,&#13;
JBN 2008, nr. 19, p. 6 t/m8 en L.C.A. Verstappen,WPNR 2008/6767,&#13;
12.&#13;
p. 669 t/m 671 (Verstappen gaat hierbij vooral in op de mogelijke anticipatie&#13;
van de Hoge Raad op wetsvoorstel 28 867).&#13;
De overige - niet onbelangrijke - beoogde wijzigingen van het huwelijksvermogensrecht&#13;
betreffen de aanpassing van de bestuursregeling, de&#13;
13.&#13;
uitbreiding van het recht op informatie tussen echtgenoten over het&#13;
gevoerde bestuur, de vervroeging van het tijdstip van ontbinding van&#13;
de gemeenschap naar het tijdstip van indiening van het verzoek tot&#13;
echtscheiding, de verhaalsregeling voor gemeenschapsschulden na ontbinding&#13;
van de gemeenschap en de afschaffing van de rechtelijke goedkeuring&#13;
bij wijziging van huwelijksvoorwaarden staande huwelijk. Voor&#13;
een uitwijding hierover verwijs ik de parlementaire geschiedenis (onder&#13;
andere MvA, Kamerstukken I 2008/09, 28 867, C) en hetgeen hierover&#13;
in de literatuur is geschreven (zie o.a. A.J.M. Nuytinck, WPNR&#13;
2008/6773, p. 813 t/m 819).</legacyfootnotes><footnotes><footnote/></footnotes><auteurs>Mr. J.H.M. ter Haar</auteurs><published>2009-05-01 00:00:00</published><modified>2017-06-16 16:17:51</modified><editiondate>2009-05-01</editiondate><htmlpath>https://denhollander.info/artikel/8124</htmlpath></article>
</articles></edition>
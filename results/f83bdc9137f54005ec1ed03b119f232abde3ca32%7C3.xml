<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1997</searchword><id>4904</id><udhid>UDH:TvAR/4904</udhid><titel>Cremers c.s. / Cremers (TvAR 1997/4880)</titel><searchwords><searchword>TvAR 6/1997</searchword><searchword>TvAR 1997/4880</searchword><searchword>UDH:TvAR/4904</searchword></searchwords><attachments><attachment><name>1997_nr 6_Rechtspraak_4880.pdf</name><extention>pdf</extention><url>https://denhollander.info/download/4846/ci</url></attachment></attachments><inleiding>Pachtwet, art. 25; Beschikking superheffing 1984, art. 16; Suikersysteem 1991&#13;
&#13;
Tussen Cremers c.s als verpachtsters en Cremers als pachter heeft tussen 1971 en 1991 een pachtovereenkomst bestaan met betrekking tot een perceel bouwland. Cremers heeft dat perceel in 1991 in eigendom verkregen. Bij de transactie zijn quota niet ter sprake gekomen. Kort nadien hebben Cremers c.s. aanspraak gemaakt op een vergoeding van eventueel met het perceel samenhangende quota, waaronder melkquotum. Volgens het Suikersysteem 1991 wordt een suikerbietenquotum geregistreerd krachtens overeenkomst tussen de suikerfabrikant en de suikerbietenteler. Cremers heeft de exploitatie van het bouwland in geschil na 1991 voortgezet. Cremers c.s. hebben onvoldoende aangegeven waaraan zij een aanspraak ontlenen met betrekking tot de suikerbietenproductie op het perceel. Dit geldt ook ten aanzien van eventuele andere quota dan het melkquotum. Voor de beantwoording van de vraag of met het perceel land melkquotum is gaan samenhangen, is beslissend of dit land in 1983 dienstbaar is geweest aan de melkproductie waarvoor Cremers in 1984 bij de invoering van de superheffing melkquotum is toegekend. Uit niets is gebleken dat het land in geschil in 1983 dienstbaar is geweest aan de melkproductie. Cremers c.s. stellen zich op het standpunt dat het niet uitmaakt of het land in geschil daarvoor is gebruikt. Dit zal alleen dan doel kunnen treffen indien het bouwland is gebruikt voor de teelt van akkerbouwproducten die als veevoeder aan derden zijn verkocht, terwijl het veevoer (ruwvoeder) voor het eigen vee op andere wijze door Cremers is betrokken, bijvoorbeeld van eigen land. Dat geval doet zich hier niet voor.</inleiding><content>Arrest van 6 februari 1996&#13;
in de zaak van:&#13;
1. Franciscus Xaverius Mathieu Marie Cre mers,&#13;
wonende te Voorschoten;&#13;
2. Johannes Josephus Franciscus Cremers, wonende te Sittard;&#13;
3. Maria Theresia Roelanda Cremers-Van Seu- meren,&#13;
wonende te Laren (NH);&#13;
4. Ludovicus Franciscus Maria Cremers, wonende te Glenview, Illinois (USA);&#13;
5. Marie Therese Eugenie Dewez-Cremers, wonende te Ulvenhout;&#13;
6. Gertruda Alphonsine Maria Derhaag- Cremers,&#13;
wonende te Sittard;&#13;
7. Maria Louise Clementine Van de Rijdt- Cremers,&#13;
wonende te Maastricht;&#13;
8. Maria Gertruda Alphonsine Eissens- Cremers,&#13;
wonende te Tilburg;&#13;
9. Elisabeth Johanna Maria Hanley-Cremers, wonende te Washington D.C. (USA);&#13;
10. Marie José Hubertine Cremers, wonende te Sittard, appellanten,&#13;
procureur: mr. G.JJ. Giesen,&#13;
tegen&#13;
Johannes Gerardus Josephus Cremers, wonende te Bingelrade, gemeente Onderban-ken,&#13;
geïntimeerde, procureur: mr. H.M.G. van Lotringen.&#13;
Het geding in eerste aanleg&#13;
De pachtkamer van het kantongerecht te Sit-tard heeft op 16 maart 1995 een eindvonnis ge-wezen in een geding tussen appellanten als ei-sers en geïntimeerde als gedaagde. Dit vonnis wordt in fotocopie aan dit arrest gehecht en naar de inhoud daarvan wordt verwezen.&#13;
Het geding in hoger beroep Appellanten zijn bij exploit van 13 april 1995 in hoger beroep gekomen van voormeld vonnis, met gelijktijdige dagvaarding van geïntimeerde voor dit hof.&#13;
Bij memorie van grieven hebben appellanten zeven grieven tegen het vonnis aangevoerd met conclusie dat het hof dat vonnis zal vernietigen en, opnieuw rechtdoende, geïntimeerde zal&#13;
veroordelen om:&#13;
1. binnen 14 dagen na betekening van het in deze te wijzen arrest, appellanten met deugde- lijke bewijsstukken, waaronder de mei- tellingen volledig te informeren over alle quota, die gedurende de gehele pachtperiode op naam van geïntimeerde, althans op naam van diens bedrijf gesteld zijn geweest en tevens volledig te informeren over de omvang van diens bedrijf gedurende de gehele pachtpe- riode, op verbeurte van een dwangsom van ƒ1000,- per dag, door geïntimeerde verschul- digd, dat geïntimeerde binnen 14 dagen na be- tekening van het te wijzen arrest in gebreke mocht blijven aan dit onderdeel van het arrest geheel te voldoen:&#13;
2. binnen 14 dagen na betekening van het in deze te wijzen arrest, aan appellanten tegen be- hoorlijk bewijs van kwijting terzake van melk quotum als schadevergoeding te betalen de somma van ƒ96.240,- (zegge: zesennegentig duizend tweehonderd en veertig gulden) of zo veel meer of minder als het gerechtshof redelijk zal achten, vermeerderd met de wettelijke rente vanaf 1 januari 1992 tot de dag der algehele vol doening, alsmede met 5% incassokosten over alle voormelde bedragen en posten;&#13;
3. binnen 14 dagen na betekening van het in deze te wijzen arrest, aan appellanten tegen be- hoorlijk bewijs van kwijting terzake van wan prestatie c.q. ongerechtvaardigde verrijking als schade vergoeding te betalen de somma van ƒ48.120,- (zegge: acht en veertig duizend een honderd en twintig gulden) of zoveel meer of minder als het gerechtshof redelijk zal achten, vermeerderd met de wettelijke rente vanaf 1 ja- nuari 1992 tot de dag der algehele voldoening, alsmede met 5% incassokosten over alle voor melde bedragen en posten, zulks met veroor- deling van geïntimeerde in de kosten van beide instanties.&#13;
Bij memorie van antwoord heeft geïntimeerde de door appellanten aangevoerde grieven be-streden en geconcludeerd tot bekrachtiging, zo nodig onder verbetering van gronden, van het vonnis van 16 maart 1995, met veroordeling van appellanten in de proceskosten. Partijen hebben achtereenvolgens nog akte verzocht.&#13;
Tenslotte hebben zij de stukken doen overleg-gen voor het wijzen van arrest.&#13;
De grieven&#13;
Appellanten hebben tegen het vonnis waarvan beroep de navolgende grieven aangevoerd:&#13;
I. Ten onrechte overwoog de pachtkamer van het kantongerecht "dat er in beginsel slechts sprake is van een met het ten processe bedoeld perceel samenhangend melkquotum, indien dat perceel in 1983 dienstbaar was aan de melk- produktie van het bedrijf van gedaagde Cre- mers. Tevens overwoog de pachtkamer van het kantongerecht daarbij "dat dit beginsel zou moeten wijken voor de bijzondere omstandig- heid, dat het perceel, dat reeds voor 1983 door gedaagde Cremers in pacht is verworven, reeds voor en ook na 1983 blijvend of tijdelijk was/ wordt dienstbaar gemaakt aan de melkproduk- tie van het bedrijf van gedaagde Cremers, het zij doordat het perceel bouwland wordt omgezet in grasland, hetzij doordat op dat per ceel produkten worden geteeld, die strekken tot voeding van melkvee.&#13;
II. Ten onrechte heeft de pachtkamer van het kantongerecht nagelaten geïntimeerde bij tus- senvonnis op te dragen of op een comparitie van partijen van hem te verlangen, haar, de pachtkamer en appellanten volledig en deugde lijk te informeren omtrent alle quota en de be- drijfsomvang, alles zoals in de inleidende dag vaarding gesteld.&#13;
III. Ten onrechte overwoog de pachtkamer van het kantongerecht dat het haar volstrekt on- duidelijk is op welke quota appellanten oog hadden.&#13;
IV. Ten onrechte overwoog de pachtkamer van het kantongerecht dat appellanten weliswaar gesteld hadden dat op het betreffende perceel quota rusten, maar niet gesteld hebben, dat dit perceel reeds in 1983 dienstbaar was aan de melkproduktie van het bedrijf van geïnti- meerde of voor dan wel na 1983 blijvend of tij- delijk dienstbaar was/is gemaakt aan die melk- produktie. Terzake van het bestaan van andere quota op voormeld perceel hebben zij in het geheel niets gezegd.&#13;
V. Ten onrechte overwoog de pachtkamer van het kantongerecht dat er geen gegronde rede- nen waren om aan te nemen, dat op het voor melde perceel quota rusten en dat geïntimeerde geen spreek- of informatieplicht zou hebben.&#13;
VI. Ten onrechte overwoog de pachtkamer van het kantongerecht niet, dat door vervreemding&#13;
van melkquota tijdens de pachtduur, er wan-prestatie is gepleegd door geïntimeerde en dat hij derhalve schadeplichtig was, niet alleen ten aanzien van quota, maar ook ten aanzien van het feit, dat hij ten onrechte de gronden heeft verworven voor een prijs in verpachte staat. VIL Ten onrechte veroordeelde de pachtkamer van het kantongerecht geïntimeerde niet in de kosten van de prcedure.&#13;
De vaststaande feiten&#13;
Ook in hoger beroep kan worden uitgegaan van door de pachtkamer van het kantongerecht in de rechtsoverweging 1 van het vonnis van 16 maart 1995 vastgestelde feiten, nu tegen die rechtsoverweging geen grieven zijn gericht. Het gaat hierbij om de navolgende feiten:&#13;
- Tussen appellanten en geïntimeerde heeft een pachtovereenkomst bestaan met betrekking tot een perceel bouwland, gelegen te Jabeek, kada- straal bekend gemeente Jabeek, sectie C, nr. 202, groot 2.40.60 ha;&#13;
- Geïntimeerde heeft deze grond aldus van ok- tober 1971 tot 30 augustus 1991 in pacht gehad;&#13;
- De waarde van voormeld perceel in verpachte staat, is door de Grondkamer voor Limburg in december 1990 gesteld op ƒ 52.932,-;&#13;
- Geïntimeerde heeft het perceel op 30 augus- tus 1991 krachtens koop (voor die prijs) in ei gendom verkregen;&#13;
- Bij de transactie zijn eventuele quota niet ter sprake gekomen en daaromtrent is niets in de notariële akte opgenomen;&#13;
- Appellanten hebben zich kort nadien - schriftelijk op 15 december 1991 - gewend tot geïntimeerde met het verzoek een regeling te treffen over een vergoeding aan hen terzake van het met voormeld perceel samenhangend melkquotum en de daarmee samenhangende eventueel andere quota;&#13;
- Geïntimeerde heeft geweigerd een dergelijke regeling te treffen.&#13;
Beoordeling van het geschil in hoger&#13;
beroep&#13;
1. Mede tegen de achtergrond van het feit dat volgens het suikersysteem 1991 een suikerrefe-rentie (suikerbietenquotum) wordt geregis-treerd krachtens een overeenkomst tussen de suikerfabrikant en de suikerbietenteler en geïn-timeerde zijn bedrijf na 30 augustus 1991, toen&#13;
hij het perceel bouwland in geschil in eigen-dom verkreeg, ook op dat land heeft voortge-zet, hebben appellanten in eerste aanleg en in hoger beroep volstrekt onvoldoende - en ook niet met feiten onderbouwd - aangegeven waaraan zij een aanspraak ontlenen met be-trekking tot een eventuele suikerbietenpro-duktie op het land in geschil. Iedere onderbou-wing van een aanspraak van appellanten met betrekking tot andere eventueel aan geïnti-meerde verleende quota ontbreekt evenzeer. De grieven I tot en met VI falen in zoverre en de vordering sub 1 behoort al om die reden te worden afgewezen voor zover die betrekking heeft op andere quota dan het melkquotum.&#13;
2. Door de grieven I tot en met VI wordt voorts het geschilpunt aan de orde gesteld of appellanten een aanspraak hebben met betrek- king tot een eventueel voor 30 augustus 1991 met het voormalige pachtland in geschil sa- menhangend melkquotum, dat ten name van geïntimeerde zou zijn geregistreerd. Het hof vindt aanleiding dit geschilpunt in volle om vang zelfstandig opnieuw te onderzoeken en daarover te beslissen.&#13;
3. Geïntimeerde heeft bij memorie van ant- woord aangevoerd dat hij van oudsher een ge- mengd agrarisch bedrijf heeft geëxploiteerd ter grootte van 13.16 ha, waarvan 2.50 ha wordt gebruikt als grasland en de overige grond - waaronder het indertijd als bouwland ver- pachte land in geschil - wordt gebruikt voor de teelt van akkerbouwprodukten zoals winter- tarwe, zomergerst, aardappelen en suikerbie- ten. In het melkjaar 1990/1991 zou zijn melk quotum 96.326 kg hebben bedragen. Na verkoop van 65.000 kg melkquotum in die hef- fingsperiode, resteerde in het laatste melkjaar 30.822 kg, dat hij tijdelijk heeft overgedragen door middel van "leasing".&#13;
4. Teneinde een goed inzicht te verkrijgen, wenst het hof van geïntimeerde inzage te ver krijgen in de aard van het gebruik van de grond in geschil (toegepaste teelten) in de jaren 1983 tot en met 1991, in de mei-tellingen met be- trekking tot zijn bedrijf sinds 1983 tot en met 1991, in de jaarstukken van zijn bedrijf voor de boekjaren 1983, 1984, 1985 en 1991 en in alle jaarlijkse opgaven betreffende registratie van zijn melkquotum vanaf de aanvang van de toe- kenning tot heden.&#13;
Beslissing Het hof,&#13;
rechtdoende in hoger beroep, bekrachtigt het vonnis, waarvan beroep, voor zover daarbij de vordering sub 1 is afgewezen ten aanzien van andere quota dan het melkquotum;&#13;
en, alvorens verder te beslissen: verwijst de zaak naar de rolzitting van 5 maart 1996 teneinde geïntimeerde in staat te stellen de in rechtsoverweging 4 bedoelde gegevens bij akte in het geding te brengen.&#13;
Arrest van 9 juli 1996&#13;
Het geding in hoger beroep&#13;
1. Het hof verwijst naar de inhoud van het in deze zaak tussen partijen op 6 februari 1996 ge wezen tussenarrest.&#13;
Ter uitvoering van dit arrest heeft geïntimeerde de door het hof verlangde bedrijfsgegevens bij akte in het geding gebracht.&#13;
2. Voor de beantwoording van de vraag of met het voormalige pachtobject ter grootte van 2.40.60 ha melkquotum is gaan samenhangen, is beslissend of dit land in 1983 dienstbaar is geweest aan de melkproduktie waarvoor geïn- timeerde in 1984 bij de invoering van de super heffing melkquotum is toegekend (verg. Hof Arnhem 27 december 1994, Agr.r. 1995, 4771 met noot van G.M.F. Snijders).&#13;
3. Uit de door geïntimeerde verstrekte gege- vens blijkt het volgende:&#13;
De melkproduktie van geïntimeerde heeft in 1983 98.795 kg bedragen (3,94% vet), in 1984 is hem terzake een melkquotum van 90.252 kg toegekend (de melkproduktie in 1983 minus 8,65%). Het areaal van geïntimeerde was in 1983 (evenals in 1984) 14.10 ha, waarvan 7 ha akkerbouw betrof en 7.10 ha grasland. De melk-opbrengst bedroeg in 1983 ƒ73.077,56 en de suikerbietenopbrengst ƒ22.078,88. Voor het boekjaar 1984 zijn die bedragen respectievelijk ƒ68.813,88 en ƒ 11.942,-. In die jaren (en ook in de latere jaren) is er geen sprake van opbrengst uit de verkoop van snijmais of andere veevoe-derprodukten. Volgens de meitelling van 1991, het jaar waarin het pachtobject aan geïnti-meerde werd verkocht en in eigendom werd overgedragen, had hij toen 7.30 ha voor akker-bouw en 5.30 ha als grasland in gebruik. In dat&#13;
boekjaar bedroeg de opbrengst uit de rundvee-houderij ƒ59.102,- en uit de akkerbouw ƒ30.256,- (suikerbieten en aardappelen). In het melkjaar 1989/1990 bedroeg geïntimeerde melkquotum 96.326 kg, in de heffingsperiode 1990/1991 (na verkoop van 65.000 kg) 31.326 kg.&#13;
4. Uit de gegevens komt het beeld naar voren dat geïntimeerde in de jaren 1983 en 1984 en ook in 1991 een gemengd bedrijf heeft geëx- ploiteerd waaronder akkerbouw met opbreng sten van suikerbieten en, in 1991, van aardap- pelen. Vaststaat dat het land in geschil in 1971 als bouwland aan geïntimeerde is verpacht. Geïntimeerde heeft aangevoerd dat het land in geschil steeds door hem als zodanig is geëx- ploiteerd. Appellanten hebben bij memorie van grieven niet gesteld dat het land in geschil in 1983 (of daarna) als grasland is geëxploi- teerd. Uit niets is gebleken dat het land in ge schil in 1983 dienstbaar is geweest aan de melk- produktie. Appellanten hebben zich bij memorie van grieven op het standpunt gesteld dat het in dit verband niet uitmaakt of het land in geschil ten behoeve van de melkveehouderij is gebruikt. Dit standpunt zal alleen dan doel kunnen treffen indien het bouwland is ge- bruikt voor de teelt van akkerbouwprodukten, die als veevoeder aan het eigen vee zijn gevoerd dan wel als veevoeder aan derden zijn verkocht terwijl het veevoer (ruwvoeder) voor het eigen vee op andere wijze door geïntimeerde is be trokken bijvoorbeeld van eigen land. Dit geval doet zich hier echter niet voor. Het door het hof beoordeelde geval, waarop appellanten zich hebben beroepen, is hier dus niet aan de orde (Hof Arnhem 26 juli 1993, Agr.r. 1994, 4690).&#13;
5. Appellanten hebben geen bewijs aangebo- den met betrekking tot feiten, die er op wijzen dat het land in geschil in 1983 dienstbaar is ge- weest aan de melkproduktie van geïntimeerde. Hun algemeen bewijsaanbod bij memorie van grieven wordt daarom als niet terzake die nende gepasseerd.&#13;
6. Uit het bovenstaande vloeit voort dat het in de rechtsoverweging 2 van het tussenarrest omschreven geschilpunt ten nadele van appel- lanten moet worden beslist. Appellanten kun- nen geen aanspraak maken op een afrekening van melkquotum omdat dit niet met het aan&#13;
geïntimeerde verkochte land in geschil heeft samengehangen (of is gaan samenhangen). De grieven I tot en met VI kunnen geen doel tref-fen. De grief VII is ongegrond.&#13;
Slotsom&#13;
7. Het vonnis waarvan beroep, behoort te wor-den bekrachtigd. Appellanten dienen de kosten van het hoger beroep als de daarin in het onge-lijk gestelde partij te dragen.&#13;
Beslissing Het hof:&#13;
rechtdoende in hoger beroep: bekrachtigt het vonnis van de pachtkamer van het kantongerecht te Sittard d.d. 16 maart 1995, waarvan beroep;&#13;
veroordeelt appellanten in de kosten van het hoger beroep, aan de zijde van geïntimeerde tot heden begroot op ƒ 2990,-.</content><legacyfootnotes/><footnotes><footnote/></footnotes><auteurs/><published>1997-06-01 00:00:00</published><modified>1995-11-07 00:00:00</modified><editiondate>1997-06-01</editiondate><htmlpath>https://denhollander.info/artikel/4904</htmlpath></article>
</articles></edition>
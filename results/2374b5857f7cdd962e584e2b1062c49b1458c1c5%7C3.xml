<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2001</searchword><id>4727</id><udhid>UDH:TvAR/4727</udhid><titel>Goossens c.s. / Van den Berg c.s. (TvAR 2001/5075)</titel><searchwords><searchword>TvAR 7/8/2001</searchword><searchword>TvAR 2001/5075</searchword><searchword>UDH:TvAR/4727</searchword></searchwords><attachments><attachment><name>2001_nr 78_Rechtspraak_5075.pdf</name><extention>pdf</extention><url>https://denhollander.info/download/4669/ci</url></attachment></attachments><inleiding>[Pachtwet art. 2, 10, 54, 128]&#13;
&#13;
Vraag of verhouding tussen partijen berust&#13;
op een of schrift gestelde en getoetste overeenkomst&#13;
uit 1967 of op een mondelinge&#13;
pachtovereenkomst. In tussenarrest duidelijkheid&#13;
over gevolgen van ruilverkaveling&#13;
gevraagd. In eindarrest aangenomen dat&#13;
pachtovereenkomst vóór en na ruilverkaveling&#13;
betrekking heeft gehad op nagenoeg&#13;
hetzelfde object en niet ter registratie is&#13;
ingezonden. Overeenkomst niettemin&#13;
blijven bestaan met gepachte object zoals&#13;
na toedeling gewijzigd.&#13;
Pachterswisseling onder overigens gelijkblijvende&#13;
contractsvoorwaarden duidt&#13;
eerder op wijziging van de bestaande pachtovereenkomst&#13;
dan op het sluiten van een&#13;
nieuwe overeenkomst; uit hetgeen van de&#13;
zijde van geïntimeerden is aangevoerd is&#13;
het tegendeel onvoldoende gebleken. Deze&#13;
wijzigingsovereenkomst is echter niet door&#13;
de grondkamer getoetst, zodat deze in&#13;
verband met art. 10 Pw niet heeft kunnen&#13;
verhinderen dat de hoedanigheid van&#13;
pachter is overgegaan op de gezamenlijke&#13;
erfgenamen van de overleden pachter.&#13;
Vordering tot in eigendom overdragen van&#13;
percelen als schadevergoeding wegens&#13;
onrechtmatige daad is geen vordering&#13;
betrekkelijk tot een pachtovereenkomst en&#13;
de wet geeft de pachtrechter niet de bevoegdheid&#13;
tot verwijzing naar de gewone rechter.</inleiding><content>ARREST VAN 29 SEPTEMBER 1998 IN&#13;
DE ZAAK VAN:&#13;
1 Johanna Theodora Maria Goossens, wonende&#13;
te Elsdorp (gemeente Gemert en Brakel),&#13;
2 Petrus Wilhelmus Maria Goossens, wonende&#13;
te Nuenen (gemeente Nuenen, Gerwen en&#13;
Nederwetten),&#13;
appellanten, incidenteel geïntimeerden,&#13;
procureur: mr. H.M.G. van Lotringen,&#13;
tegen&#13;
1 Theodora Maria Machtilda van den Berg,&#13;
wonende te Son,&#13;
2 Willem Wilhelmus van den Berg, wonende&#13;
te Mariahout (gemeente Laarbeek),&#13;
3 Anna Mechtilda Theodora van den Berg,&#13;
wonende te Sterksel (gemeente Maarheze),&#13;
4 Gerardus Wilhelmus Bernardinus van den&#13;
Berg, wonende te Nijverdal (gemeente Hellendoorn),&#13;
5 Wilhelmus Cornelius van den Berg, wonende&#13;
te Best,&#13;
6 de gezamenlijke erfgenamen van Maria&#13;
Clasina Goossens, zijnde:&#13;
6a M.A. van de Ven, wonende te Nuenen,&#13;
6b M.W.A. van de Ven, wonende te Deventer,&#13;
6c W.M.G. van de Ven, wonende te Nuenen,&#13;
6d Th.W.M. van de Ven, wonende te Beilen,&#13;
6e M.W.M. van de Ven, wonende te Helmond,&#13;
6f G.W.M. van de Ven, wonende te Amersfoort,&#13;
6g M.Th.W. van de Ven, wonende te Sevenum,&#13;
7 Petrus Wilhelmus Goossens, wonende te&#13;
Zeeland (gemeente Landerd),&#13;
8 Theodora Anna Maria Goossens, wonende&#13;
te Zeeland (gemeente Landerd),&#13;
9 Anna Maria Theodora Goossens, wonende&#13;
te Zeeland (gemeente Landerd),&#13;
10 Gerarda Wilhelmina Goossens, wonende te&#13;
Zeeland (gemeente Landerd),&#13;
11 Wilhelmina Gerarda Goossens, wonende te&#13;
Dronten,&#13;
12 Martina Henrica Maria Goossens, wonende&#13;
te Schaijk (gemeente Landerd),&#13;
13 Wilhelmus Isedorus Goossens, wonende te&#13;
Nuenen (gemeente Nuenen, Gerwen en&#13;
Nederwetten),&#13;
14 de besloten vennootschap met beperkte&#13;
aansprakelijkheid Wim van de Ven B.V.,&#13;
gevestigd en kantoorhoudende te Nuenen&#13;
(gemeente Nuenen, Gerwen en Nederwetten),&#13;
15 Wilhelmus Petrus Maria Goossens, wonende&#13;
te Nuenen (gemeente Nuenen, Gerwen en&#13;
Nederwetten),&#13;
16 Theodora Johanna Maria Goossens, wonende&#13;
te Mierlo,&#13;
17 Maria Godefrida Sleegers, wonende te&#13;
Mierlo,&#13;
geïntimeerden, incidenteel appellanten,&#13;
procureur voor geïntimeerden nrs. 1 t/m 3 en&#13;
5 t/m 14:&#13;
mr. H. van der Linden;&#13;
overige geïntimeerden niet verschenen.&#13;
1 Het geding in eerste aanleg&#13;
De pachtkamer van het kantongerecht te&#13;
Eindhoven heeft op 1 juli 1996 tussen partijen&#13;
een vonnis gewezen. Dit vonnis is in fotocopie&#13;
aan dit arrest gehecht. Voor de rechtsgang,&#13;
overwegingen en beslissingen in eerste&#13;
aanleg wordt daarnaar verwezen.&#13;
2 Het geding in hoger beroep&#13;
2.1 Bij exploten van 29 en 30 juli zijn appellanten&#13;
in hoger beroep gekomen van genoemd&#13;
vonnis met dagvaarding van geïntimeerden&#13;
voor dit hof.&#13;
2.2 Bij memorie van grieven hebben appellanten&#13;
tegen het eerder genoemde vonnis vier&#13;
grieven aangevoerd en toegelicht, bewijs aangeboden&#13;
en geconcludeerd dat het hof (lees:&#13;
het vonnis zal vernietigen en, opnieuw rechtdoende):&#13;
– zal verklaren voor recht dat tussen appellanten&#13;
en geïntimeerden nrs. 15 t/m 17 enerzijds&#13;
en geïntimeerden nrs. 1 t/m 13 anderzijds een&#13;
pachtovereenkomst bestaat met betrekking&#13;
tot de percelen landbouwgrond, kadastraal&#13;
bekend gemeente Nuenen, sectie C, nummers&#13;
2763 en 3092, tezamen groot 6.96.50 ha, tegen&#13;
de pachtprijs van ƒ/ 1.500,– per jaar telkens in&#13;
termijnen bij vooruitbetaling te voldoen voor&#13;
of op 1 januari van ieder jaar, subsidiair deze&#13;
pachtovereenkomst schriftelijk vast te leggen;&#13;
– geïntimeerde nr. 14 zal veroordelen om binnen&#13;
14 dagen na betekening van het in dezen&#13;
te wijzen arrest van appellanten nrs. 1 en 2 en&#13;
geïntimeerden nrs. 15 t/m 17, althans en in&#13;
ieder geval aan appellant nr. 2, in eigendom&#13;
over te dragen voornoemde percelen en daartoe&#13;
alle benodigde feitelijke en rechtshandelingen&#13;
te verrichten, onder de bepaling, indien&#13;
geïntimeerde nr. 14 daaraan geen gevolg geeft,&#13;
het te dezen te wijzen arrest in de plaats treedt&#13;
van de alsdan ontbrekende wilsverklaring,&#13;
zulks onder de bepaling, dat deze overdracht&#13;
geschiedt tegen de door de grondkamer voor&#13;
Noord-Brabant vast te stellen taxatieprijs, uitgaande&#13;
van een waarde in verpachte staat, een&#13;
en ander onder gelijke veroordeling van geïn-&#13;
timeerden nrs. 1 t/m 13 deze eigendomsoverdracht&#13;
onder die condities te gehengen en&#13;
gedogen;&#13;
– geïntimeerden zal veroordelen in de kosten&#13;
van deze procedure in beide instanties;&#13;
– in reconventie indien nodig onder verbetering&#13;
van gronden geïntimeerden nrs. 1 t/m 14&#13;
alsnog niet-ontvankelijk zal verklaren in hun&#13;
vordering althans hun deze zal ontzeggen als&#13;
zijnde ongegrond en niet bewezen met veroordeling&#13;
van geïntimeerden in de kosten van&#13;
deze procedure in beide instanties.&#13;
2.3 Geïntimeerden nrs. 4 en 15 t/m 17 zijn&#13;
niet in hoger beroep verschenen; tegen hen is&#13;
verstek verleend.&#13;
2.4 Geïntimeerden nrs. 1 t/m 3 en 5 t/m 14&#13;
hebben bij memorie van antwoord verweer&#13;
gevoerd, enige producties overgelegd en bewijs&#13;
aangeboden alsmede onder aanvoering van&#13;
één grief tegen de proceskostenveroordeling&#13;
in reconventie incidenteel geappelleerd, een en&#13;
ander met conclusie dat het hof het vonnis&#13;
waarvan beroep zal bekrachtigen, zowel in&#13;
conventie als in reconventie, eventueel onder&#13;
verbetering van gronden, met uitzondering&#13;
van de proceskosten in reconventie en de oorspronkelijk&#13;
gedaagde in reconventie alsnog&#13;
ook in de proceskosten zal veroordelen, alles&#13;
tevens met veroordeling van appellanten in de&#13;
kosten van dit hoger beroep.&#13;
2.5 Partijen hebben hun zaak doen bepleiten,&#13;
appellanten door mr G.R.A.G. Goorts, advocaat&#13;
te Roermond, en geïntimeerden nrs. 1&#13;
t/m 3 en 5 t/m 14 door A.G.Th. Geene,&#13;
gerechtsdeurwaarder te Uden. Laatstgenoemde&#13;
was ter gelegenheid van de pleidooien vergezeld&#13;
van de procureur van genoemde geïntimeerden.&#13;
Van beide zijden zijn pleitnotities&#13;
overgelegd. Van de zijde van de zojuist&#13;
genoemde geïntimeerden zijn nog enige producties&#13;
overgelegd.&#13;
2.6 Tenslotte hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Deze luiden, deels verkort weergegeven:&#13;
in het principaal hoger beroep:&#13;
I. Ten onrechte heeft de pachtkamer van het&#13;
kantongerecht overwogen zoals zij heeft&#13;
gedaan in het bestreden vonnis onder 4 (“de&#13;
beoordeling”), eerste en tweede alinea.&#13;
II. Ten onrechte heeft de pachtkamer van het&#13;
kantongerecht overwogen zoals zij heeft&#13;
gedaan in het bestreden vonnis onder 4, de&#13;
eerste alinea na “In reconventie”.&#13;
III. De pachtkamer van het kantongerecht is&#13;
ten onrechte volstrekt ongemotiveerd en volledig&#13;
voorbijgegaan aan de tweede vordering&#13;
van appellanten en de geïntimeerden sub 15,&#13;
16 en 17.&#13;
IV. Ten onrechte heeft de pachtkamer van het&#13;
kantongerecht appellanten en de geïntimeerden&#13;
sub 15, 16 en 17 veroordeeld in de proceskosten&#13;
in conventie en de proceskosten in&#13;
reconventie gecompenseerd.&#13;
in het incidenteel hoger beroep&#13;
Ten onrechte heeft de pachtkamer van het&#13;
kantongerecht in reconventie de proceskosten&#13;
gecompenseerd.&#13;
4 De vaststaande feiten&#13;
4.1 Op grond van hetgeen enerzijds is gesteld&#13;
en anderzijds is erkend dan wel niet (voldoende)&#13;
betwist en mede op grond van de in&#13;
zoverre niet betwiste inhoud van de overgelegde&#13;
producties, staat in hoger beroep het&#13;
volgende vast.&#13;
4.2 Partijen zijn gezamenlijk rechthebbenden&#13;
tot de nalatenschap van wijlen mw. Theodora&#13;
Wilhelmina Goossens, die op 16 maart 1994 is&#13;
overleden zonder bij testament over haar vermogen&#13;
te hebben beschikt.&#13;
4.3 Geïntimeerde nr. 17 is de weduwe van de&#13;
in april 1992 overleden Lambertus Petrus&#13;
Goossens; appellanten en geïntimeerden nrs.&#13;
15 en 16 zijn hun kinderen.&#13;
4.4 Bij akte van 25 februari 1967 is een overeenkomst&#13;
op schrift gesteld, waarin werd&#13;
vastgelegd dat met ingang van 1 januari 1967&#13;
door Theodora Wilhelmina Goossens voornoemd&#13;
aan Lambertus Petrus Goossens&#13;
waren verpacht de percelen bouw- en grasland&#13;
te Nuenen, kadastraal bekend gemeente&#13;
Nuenen, sectie C, nrs. 1265, 1493, 2191, 97,&#13;
86, 87, 88, 89b, 94, 100, 110, 1916 en 759, tezamen&#13;
groot 8.88.15 ha, zulks voor een pachtprijs&#13;
van ƒ 900,– per jaar, achteraf te voldoen&#13;
op 1 januari van ieder jaar. Deze overeenkomst&#13;
is door de grondkamer voor Noord-&#13;
Brabant goedgekeurd op 28 april 1967.&#13;
4.5 Appellant nr. 2 alleen heeft de percelen in&#13;
gebruik gehad vanaf 1982. Vanaf dat jaar heeft&#13;
hij ook betalingen ad ƒ 1.500,– per jaar verricht&#13;
voor het gebruik van deze percelen aan&#13;
Theodora Wilhelmina Goossens voornoemd.&#13;
4.6 Het gebruik van appellant betreft thans de&#13;
percelen, kadastraal bekend gemeente&#13;
Nuenen, sectie C nrs. 2763 en 3092, tezamen&#13;
groot 6.96.50 ha.&#13;
4.7 Geïntimeerden nrs. 1 t/m 3 en 5 t/m 13&#13;
hebben hun aandelen in de nalatenschap van&#13;
TheodoraWilhelmina Goossens (tezamen 19/25&#13;
gedeelte) vervreemd aan geïntimeerde nr. 14.&#13;
5 Beoordeling van het geschil in&#13;
hoger beroep&#13;
5.1 Het geschil tussen partijen betreft de vraag&#13;
wie als partijen bij de pachtovereenkomst&#13;
hebben te gelden, alsmede de vraag of moet&#13;
worden uitgegaan van een tussen partijen geldende&#13;
op schrift gestelde en door de grondkamer&#13;
getoetste overeenkomst dan wel van een&#13;
mondelinge overeenkomst.&#13;
5.2 Appellanten hebben gesteld, dat het voortgezet&#13;
gebruik door appellante nr. 2 berust op&#13;
de pachtovereenkomst uit 1967. Partijen lijken&#13;
het erover eens te zijn, dat hier – in ieder&#13;
geval ten dele – sprake is van gebruik van&#13;
dezelfde percelen als die welke in het pachtcontract&#13;
zijn genoemd. Het is het hof echter&#13;
niet duidelijk, of het gebruik thans geheel hetzelfde&#13;
object betreft als dat waarop die overeenkomst&#13;
betrekking had. De vermelde&#13;
oppervlakte van het pachtobject verschilt&#13;
immers in niet onbeduidende mate (6.96.50 ha&#13;
respectievelijk 8.88.15 ha), terwijl aan de (kennelijk&#13;
gewijzigde) kadastrale aanduidingen&#13;
voor deze kwestie geen enkel houvast kan&#13;
worden ontleend. De verschillen zouden&#13;
(mede) verband kunnen houden met de ruilverkaveling&#13;
Mierlo, welke volgens geïntimeerden&#13;
nrs. 1 t/m 3 en 5 t/m 13 in 1976 heeft&#13;
plaatsgehad (pleitnota in hoger beroep, blz. 6).&#13;
De genoemde geïntimeerden hebben gesteld,&#13;
dat de pachtovereenkomst tussen Theodora&#13;
Wilhelmina Goossens en Lambertus Petrus&#13;
Goossens in die ruilverkaveling niet ter registratie&#13;
is aangemeld, zodat het gebruik door&#13;
laatstgenoemde na het passeren van de akte&#13;
van toedeling niet meer heeft kunnen plaatsvinden&#13;
op grond van de pachtovereenkomst&#13;
van 1967.&#13;
5.3 Gelet op de boven gesignaleerde onduidelijkheden&#13;
acht het hof het voor de beoordeling&#13;
van dit geschil noodzakelijk, kennis te&#13;
nemen van stukken met betrekking tot de&#13;
zojuist bedoelde ruilverkaveling waaruit duidelijk&#13;
blijkt, op welke wijze de percelen kadastraal&#13;
bekend gemeente Nuenen, sectie C, nrs.&#13;
1265, 1493, 2191, 97, 86, 87, 88, 89b, 94, 100,&#13;
110, 1916 en 759 (tezamen groot 8.88.15 ha) in&#13;
die ruilverkaveling zijn betrokken en wat de&#13;
status van die percelen is geweest bij de toedeling.&#13;
De geïntimeerden nrs. 1 t/m 3 en 5 t/m&#13;
13, die zich op de gevolgen van deze ruilverkaveling&#13;
hebben beroepen, zullen in de gelegenheid&#13;
worden gesteld bij akte de daartoe&#13;
benodigde stukken in het geding te brengen&#13;
(eventueel met toelichting). Een en ander&#13;
dient vergezeld te gaan van kaarten, waarop&#13;
de percelen waarom het telkens gaat zijn aangegeven&#13;
en waaruit kan worden opgemaakt,&#13;
op welke wijze kadastrale omnummering van&#13;
de percelen – al dan niet als gevolg van de&#13;
ruilverkaveling – heeft plaatsgevonden. Indien&#13;
genoemde geïntimeerden beschikken over&#13;
(andere) stukken die dienstbaar kunnen zijn&#13;
ter verklaring van het verschil in oppervlakte,&#13;
kunnen zij ook deze stukken in het geding&#13;
brengen.&#13;
5.4 Anders dan appellanten bij pleidooi hebben&#13;
doen stellen, acht het hof het onder de&#13;
omstandigheden van het onderhavige geval&#13;
niet in strijd met een goede procesorde dat&#13;
geïntimeerden nrs. 1 t/m 3 en 5 t/m 13 eerst bij&#13;
pleidooi in hoger beroep de pachtovereenkomst&#13;
uit 1967 hebben overgelegd en eerst bij&#13;
die gelegenheid een beroep op de gevolgen van&#13;
de ruilverkaveling hebben gedaan. De genoemde&#13;
geïntimeerden hebben immers onbetwist&#13;
gesteld, dat zij slechts met zeer veel&#13;
moeite de op schrift gestelde overeenkomst uit&#13;
1967 hebben kunnen achterhalen en deze uiteindelijk&#13;
van de voormalige raadsman van&#13;
appellanten hebben verkregen. Het hof is van&#13;
oordeel dat appellanten de overeenkomst uit&#13;
1967 – een belangrijk stuk, waarop zij hun&#13;
aanspraken gronden en waarover zij kennelijk&#13;
beschikken – vroegtijdig en uit eigen beweging&#13;
in het geding hadden moeten brengen. In dat&#13;
geval zouden de onduidelijkheden met betrekking&#13;
tot het pachtobject in een veel eerder stadium&#13;
van deze procedure zijn gesignaleerd.&#13;
5.5 Appellanten zullen in de gelegenheid worden&#13;
gesteld op de door geïntimeerden nrs. 1&#13;
t/m 3 en 5 t/m 14 in het geding gebrachte&#13;
informatie te reageren.&#13;
6 Beslissing&#13;
Het hof, rechtdoende in hoger beroep,&#13;
verwijst de zaak naar de rolzitting van&#13;
10 november 1998 teneinde geïntimeerden&#13;
nrs. 1 t/m 3 en 5 t/m 13 in de gelegenheid te&#13;
stellen bij akte de onder 5.3 bedoelde gegevens&#13;
in het geding te brengen;&#13;
houdt iedere verdere beslissing aan.&#13;
ARREST VAN 5 OKTOBER 1999&#13;
1 Voortzetting van het geding in&#13;
hoger beroep&#13;
1.1 Naar aanleiding van het tussenarrest van&#13;
de pachtkamer van dit hof van 29 september&#13;
1998 hebben geïntimeerden ter rolle van&#13;
6 april 1999 een akte genomen, waarbij producties&#13;
zijn overgelegd. Hierop van de zijde&#13;
van appellanten ter rolle van 27 mei 1999 bij&#13;
antwoordakte gereageerd, eveneens onder overlegging&#13;
van producties.&#13;
1.2 Hierna hebben partijen wederom de stukken&#13;
overgelegd voor het wijzen van arrest.&#13;
2 Voortzetting van de beoordeling&#13;
van het hoger beroep&#13;
2.1 In genoemd tussenarrest zijn principaal&#13;
geïntimeerden nrs. 1 t/m 3 en 5 t/m 14 (per&#13;
abuis is in het arrest weergegeven: 13), in het&#13;
vervolg gemakshalve als “geïntimeerden” aan&#13;
te duiden, in de gelegenheid gesteld stukken&#13;
in het geding te brengen waaruit blijkt, hoe de&#13;
percelen kadastraal bekend gemeente Nuenen,&#13;
sectie C, nrs. 86, 87, 88, 89b, 94, 100, 110, 759,&#13;
1265, 1493, 1916, en 2191 (tezamen groot&#13;
8.88.15 ha) in de ruilverkaveling Mierlo zijn&#13;
betrokken en wat de status van die percelen&#13;
bij toedeling is geweest.&#13;
2.2 Geïntimeerden enerzijds en appellanten&#13;
anderzijds hebben stukken in het geding&#13;
gebracht. Volgens de door geïntimeerden&#13;
overgelegde kaart had de pachtovereenkomst&#13;
vóór de ruilverkaveling betrekking op de percelen&#13;
kadastraal bekend gemeente Nuenen,&#13;
sectie C, nrs. 86, 87, 88, 89b, 94, 100, 110, 759,&#13;
1265, 1916, 1917 en 2191. In vergelijking met&#13;
de overgelegde schriftelijke pachtovereenkomst&#13;
uit 1967 ontbreekt perceel C 1493 (een&#13;
volgens geïntimeerden niet te achterhalen perceel),&#13;
terwijl perceel C 1917 niet in de pachtovereenkomst&#13;
wordt genoemd.&#13;
De pachtovereenkomst na de ruilverkaveling&#13;
volgens de door geïntimeerden overgelegde&#13;
kaart (percelen C 3092 en C 2763 in nieuwe&#13;
nummering) betreft grotendeels hetzelfde&#13;
object, doch met enige verschillen (niet perceel&#13;
C 110 en gedeelten van C 759 en C 89b,&#13;
wel percelen C 93 en C 1264, sommige&#13;
gedeelten enigszins anders gevormd).&#13;
Uit de door geïntimeerden overgelegde akte&#13;
van toedeling blijkt, dat op 9 juni 1976 in het&#13;
kader van de ruilverkaveling aan Theodora&#13;
Wilhelmina Goossens een zevental (kennelijk&#13;
voorlopig genummerde en niet met de in deze&#13;
procedure genoemde kavels in verband te&#13;
brengen) kavels is toegedeeld. Niet blijkt dat&#13;
deze kavels verpacht waren.&#13;
2.3 Appellanten hebben eveneens stukken in&#13;
het geding gebracht:&#13;
a) Een kaart met percelen die volgens hen&#13;
“altijd in gebruik zijn geweest” (het hof&#13;
neemt aan dat daarmee wordt bedoeld: door&#13;
Lambertus Petrus Goossens en vervolgens&#13;
door appellant sub 2). Het betreft hier de&#13;
door geïntimeerden genoemde percelen, alsmede&#13;
de percelen sectie C, nrs. 89, 1264 en&#13;
1433;&#13;
b) Een akte, waaruit blijkt dat in 1957 aan&#13;
Theodora Wilhelmina Goossens tegen&#13;
inbreng zijn toegedeeld de percelen kadastraal&#13;
bekend gemeente Nuenen, sectie C, nrs. 86,&#13;
87, 88, 89, 89b, 94, 97, 100, 110, 759, 1265,&#13;
1433, 1916, 1917, 2191 en 2192, samen groot&#13;
8.88.15 ha;&#13;
c) Een transportakte d.d. 22 oktober 1958,&#13;
waaruit blijkt dat aan “Cornelis, enzovoort.”&#13;
en aan Theodora Wilhelmina Goossens is vervreemd&#13;
het perceel C 1264, groot 0.27.70 ha;&#13;
d) Stukken, waaruit blijkt dat Theodora Wilhelmina&#13;
Goossens in januari 1971 aan de provincie&#13;
Noord-Brabant heeft verkocht gedeelten&#13;
van de percelen kadastraal bekend gemeente&#13;
Nuenen, sectie C, nrs. 86, 87, 88, 1433,&#13;
1916, 1917 (steeds het noordelijke gedeelte) en&#13;
2192 (het noord-oostelijke gedeelte) met een&#13;
totale oppervlakte van circa 1.77.90 ha, zulks&#13;
ten behoeve van de aanleg van de provinciale&#13;
weg Eindhoven-Helmond, en waaruit blijkt&#13;
dat Lambertus Petrus Goossens ten behoeve&#13;
van de provincie afstand heeft gedaan van zijn&#13;
pachtrechten op die percelen.&#13;
Appellanten hebben gesteld dat Lambertus Petrus&#13;
Goossens steeds alle grond van Theodora&#13;
Wilhelmina Goossens in gebruik heeft gehad.&#13;
2.4 Gelet op het door beide procespartijen&#13;
gestelde acht het hof het in de eerste plaats&#13;
voor de hand liggend en aannemelijk, dat in&#13;
de pachtovereenkomst perceel C 1433 abusievelijk&#13;
is vermeld als perceel C 1493. In de&#13;
tweede plaats acht het hof het voorshands&#13;
waarschijnlijk, dat de percelen 89, 1917 en&#13;
2192 – vanaf het begin – eveneens tot het&#13;
pachtobject hebben behoord, aangezien de&#13;
oppervlakte van de in boven (2.3 onder b)&#13;
vermelde akte aan Theodora Goossens toegescheiden&#13;
percelen geheel overeenstemt met de&#13;
oppervlakte genoemd in de pachtovereenkomst;&#13;
ter zake van perceel 1917 zijn geïntimeerden&#13;
kennelijk ook zelf deze mening toegedaan,&#13;
aangezien zij dit perceel op de overgelegde&#13;
kaart als onderdeel van het verpachte&#13;
hebben gearceerd. Alleen met betrekking tot&#13;
perceel C 1264 (groot 0.27.70 ha), dat kennelijk&#13;
vanaf 22 oktober 1958 aan de verpachtster&#13;
in mede-eigendom toebehoorde, is het dan&#13;
geheel onduidelijk of het deel van het pachtobject&#13;
heeft uitgemaakt.&#13;
Naar het oordeel van het hof wijst het boven&#13;
onder 2.3 sub d vermelde stuk er zonder meer&#13;
op, dat vóór de ruilverkaveling een oppervlakte&#13;
van 1.77.90 ha aan de pacht is onttrokken,&#13;
zodat resteerde een oppervlakte van&#13;
(8.88.15 - 1.77.90 =) 7.10.25 ha (indien perceel&#13;
C 1264 niet wordt meegeteld), dan wel&#13;
(9.15.85 - 1.77.90 =) 7.37.95 ha (indien perceel&#13;
C 1264 wèl wordt meegeteld). De oppervlakte&#13;
vóór de ruilverkaveling wijkt dan aanzienlijk&#13;
minder af van de oppervlakte ná de ruilverkaveling&#13;
(6.96.50 ha) dan in overweging 5.2 van&#13;
het tussenarrest van 29 september 1998 werd&#13;
verondersteld.&#13;
Al met al zou, indien van het bovenoverwogene&#13;
wordt uitgegaan, de pachtovereenkomst ná&#13;
de ruilverkaveling hebben gegolden tussen&#13;
dezelfde partijen en betrekking hebben gehad&#13;
op nagenoeg hetzelfde object als vóór de ruilverkaveling&#13;
(met slechts een gering verschil in&#13;
oppervlakte).&#13;
2.5 Er is niets dat erop wijst dat de onderhavige&#13;
pachtovereenkomst in de ruilverkaveling&#13;
Mierlo ter registratie is ingezonden. Het hof&#13;
gaat er dan ook van uit, dat dit niet is geschied.&#13;
Anders dan geïntimeerden voorstaan,&#13;
brengt dit echter niet met zich mee dat de tussen&#13;
partijen bestaande pachtovereenkomst&#13;
door overschrijving van de akte van toedeling&#13;
teniet is gegaan. Die overeenkomst is blijven&#13;
bestaan. Voor wat betreft het object van die&#13;
pachtovereenkomst geldt het volgende. In een&#13;
geval als het onderhavige, waar de ruilverkaveling&#13;
slechts geringe wijziging in het object&#13;
heeft gebracht, brengt een redelijke uitleg van&#13;
de bepalingen van de Ruilverkavelingswet&#13;
1954 en de billijkheid met zich mee, dat de&#13;
pachtovereenkomst na toedeling betrekking&#13;
blijft hebben op het voorheen gepachte object&#13;
zoals na toedeling gewijzigd; zie in deze zin&#13;
ook het arrest van dit hof van 9 juli 1990. Agr&#13;
R 1991, 4442. Dit zou met zich meebrengen,&#13;
dat het voortgezette gebruik van de grond&#13;
door Lambertus Petrus Goossens na overschrijving&#13;
van de akte van toedeling in 1976&#13;
heeft plaatsgevonden op dezelfde titel als&#13;
voorheen, zijnde de schriftelijke pachtovereenkomst&#13;
van 1967, nu niet is gesteld of&#13;
gebleken dat partijen in 1976 een nieuwe&#13;
pachtovereenkomst hebben gesloten.&#13;
2.6 De onder 2.5 getrokken conclusie is mede&#13;
gegrond op het onder 2.4 overwogene, hetgeen&#13;
op zijn beurt is gebaseerd op door appellanten&#13;
in het geding gebrachte – onder 2.3 vermelde –&#13;
stukken, waarop geïntimeerden niet hebben&#13;
kunnen reageren. Het hof is echter van oordeel,&#13;
dat geïntimeerden niet alsnog de gelegenheid&#13;
tot een dergelijke reactie moet worden&#13;
geboden. In de eerste plaats betreft het hier&#13;
een verweer van geïntimeerden dat eerst bij de&#13;
pleidooien in hoger beroep is opgeworpen. De&#13;
procesgang dient door een dergelijk verweer&#13;
niet nodeloos te worden vertraagd. In de tweede&#13;
plaats zijn geïntimeerden in het tussenarrest&#13;
in de gelegenheid gesteld alle hun ter beschikking&#13;
staande stukken welke dienst konden&#13;
doen ter verklaring van het verschil in oppervlakte&#13;
in het geding te brengen (eventueel met&#13;
toelichting). Er kan dan van worden uitgegaan,&#13;
dat zij niet beschikken over nadere stukken&#13;
die aan de onder 2.5 getrokken conclusie&#13;
afbreuk kunnen doen.&#13;
2.7 Uitgangspunt voor het vervolg is derhalve,&#13;
dat Lambertus Petrus Goossens na 1976 de&#13;
percelen kadastraal bekend gemeente Nuenen,&#13;
sectie C, nrs. 2763 en 3092 in gebruik heeft&#13;
gehad krachtens de pachtovereenkomst van&#13;
1967.&#13;
2.8 Tussen partijen staat vast, dat Petrus Wilhelmus&#13;
Goossens vanaf 1982 het gebruik van&#13;
de percelen C nrs. 2763 en 3092 heeft gehad&#13;
en de pachtprijs heeft betaald. Geïntimeerden&#13;
hebben gesteld dat hieruit voortvloeit dat een&#13;
nieuwe pachtovereenkomst is gesloten. Het&#13;
hof onderschrijft dit standpunt niet. Indien&#13;
een pachterswisseling wordt overeengekomen&#13;
onder overigens gelijkblijvende contractsvoorwaarden&#13;
ligt het – in ieder geval in een familieverhouding&#13;
als de onderhavige – meer voor&#13;
de hand dat een wijziging van de bestaande&#13;
pachtovereenkomst wordt overeengekomen&#13;
dan dat men – verdergaand – een geheel nieuwe&#13;
pachtovereenkomst sluit onder beëindiging&#13;
van de vorige. Dit ligt ook besloten in&#13;
het systeem van de Pachtwet, waar is voorzien&#13;
in een vervanging van de pachter onder instandhouding&#13;
van het contract voor het overige&#13;
(art. 49 Pw). Het hof wijst er voor dit concrete&#13;
geval nog op, dat de oorspronkelijke&#13;
pachtovereenkomst op schrift was gesteld en&#13;
aan de grondkamer ter toetsing was aangeboden;&#13;
het ligt dan minder voor de hand dat de&#13;
verpachtster onder beëindiging van de lopende&#13;
schriftelijke pachtovereenkomst een nieuwe&#13;
overeenkomst in 1982 geheel vormloos&#13;
zou aangaan. Behoudens aanwijzingen voor&#13;
het tegendeel dient de gang van zaken in 1982&#13;
dan ook eerder te worden uitgelegd als het&#13;
aangaan van een wijzigingsovereenkomst dan&#13;
als het aangaan van een nieuwe overeenkomst.&#13;
2.9 Geïntimeerden hebben gewezen op correspondentie&#13;
uit de fase vóór deze procedure&#13;
(een brief van J.A.J.M. van Hulten aan de&#13;
boedelnotaris van 6 oktober 1994, productie&#13;
bij conclusie van antwoord/eis) waarin van de&#13;
zijde van appellanten dan wel van Petrus Wilhelmus&#13;
Maria Goossens is aangegeven dat&#13;
sprake zou zijn van een mondelinge pachtovereenkomst.&#13;
Deze brief kan in ieder geval&#13;
niet worden beschouwd als een gerechtelijke&#13;
erkenning door appellanten, dat het gebruik&#13;
van de grond door Petrus Wilhelmus Maria&#13;
Goossens plaatsvindt op grond van een door&#13;
hem met Theodora Wilhelmina Goossens&#13;
aangegane mondelinge pachtovereenkomst en&#13;
niet op grond van het schriftelijke contract&#13;
van 1967. De brief is ook niet geschreven in&#13;
het kader van correspondentie specifiek over&#13;
de in deze procedure aan de orde gestelde&#13;
vraag. Evenmin blijkt uit die brief waarop de&#13;
melding, dat sprake is van een mondelinge&#13;
overeenkomst, is gegrond en of die melding is&#13;
gedaan in de wetenschap van het bestaan van&#13;
deze overeenkomst van 1967. Gelet op een en&#13;
ander kan aan die brief in dit verband geen&#13;
bijzondere betekenis worden gehecht.&#13;
Voor het overige hebben geïntimeerden, afgezien&#13;
van het wijzen op de exploitatie van de&#13;
grond en de pachtbetalingen door Petrus Wilhelmus&#13;
Maria Goossens, niets (voldoende&#13;
concreets) aangevoerd ter onderbouwing van&#13;
hun stelling dat in 1982 een nieuwe mondelinge&#13;
pachtovereenkomst is gesloten. Ook het&#13;
overzicht van betalingen, dat door geïntimeerde&#13;
G.W.B. van den Berg op blz. 6 van diens&#13;
verweerschrift in eerste aanleg is gegeven,&#13;
wijst niet op het zijn aangegaan van een nieuwe&#13;
overeenkomst in dat jaar. Het algemene&#13;
bewijsaanbod van geïntimeerden wordt dan&#13;
ook, voor zover het mede betrekking heeft op&#13;
de stelling dat in 1982 een nieuwe overeenkomst&#13;
is aangegaan, als te vaag en onvoldoende&#13;
gepreciseerd gepasseerd. Het moet er derhalve&#13;
voor worden gehouden dat het gebruik&#13;
van de percelen C 2763 en 3092 door Petrus&#13;
Wilhelmus Maria Goossens vanaf 1982 heeft&#13;
plaatsgevonden uit hoofde van het schriftelijke&#13;
contract uit 1967.&#13;
2.10 Appellanten stellen zich op het standpunt&#13;
– naar het hof hen begrijpt – dat Petrus&#13;
Wilhelmus Maria Goossens vanaf 1982 feitelijk&#13;
de exploitatie van het gepachte heeft&#13;
voortgezet zonder dat met de verpachtster&#13;
enige overeenkomst daaromtrent is gesloten,&#13;
zodat hij in wezen tot het overlijden van&#13;
Lambertus Petrus Goossens op grond op&#13;
diens naam heeft geëxploiteerd. In dat geval&#13;
zou, bij het overlijden van Lambertus Petrus&#13;
Goossens in 1992, Petrus Wilhelmus Maria&#13;
Goossens hem samen met diens overige erfgenamen&#13;
op grond van art. 54, lid 1 van de&#13;
Pachtwet in de pacht zijn opgevolgd.&#13;
Naar het oordeel van het hof behoeft in het&#13;
kader van deze procedure niet de vraag te&#13;
worden beantwoord, of het gebruik van de&#13;
grond door Petrus Wilhelmus Maria Goossens&#13;
na 1982 heeft plaatsgehad op naam van&#13;
Lambertus Petrus Goossens of – krachtens&#13;
een overeenkomst tot indeplaatsstelling – op&#13;
eigen naam. Aangezien van (vastlegging en)&#13;
toetsing van een eventuele pachtwijzigingsovereenkomst&#13;
niet is gebleken, moet ervan&#13;
worden uitgegaan dat een dergelijke overeenkomst&#13;
– indien gesloten – partijen slechts in&#13;
zoverre heeft gebonden, dat zij zich daaruit&#13;
niet eenzijdig hebben kunnen terugtrekken&#13;
(art. 10 van de Pachtwet). Een eventuele wijzigingsovereenkomst&#13;
heeft dan niet kunnen&#13;
verhinderen dat de hoedanigheid van pachter&#13;
bij het overlijden van Lambertus Petrus&#13;
Goossens op grond van art. 54, lid 1, van de&#13;
Pachtwet is overgegaan op diens gezamenlijke&#13;
erfgenamen. In beide gevallen moet er voor&#13;
deze procedure dus van worden uitgegaan,&#13;
dat de gezamenlijke erfgenamen van Lambertus&#13;
Petrus Goossens thans als pachters hebben&#13;
te gelden, nu over (enige overeenkomst tot)&#13;
ontslag uit de pacht van enkelen hunner niets&#13;
is gesteld of gebleken.&#13;
2.11 Het bovenoverwogene leidt tot de slotsom,&#13;
dat de grieven I en II in principaal appèl&#13;
in essentie gegrond zijn. De door appellanten&#13;
in conventie primair gevraagde verklaring&#13;
voor recht is toewijsbaar en de reconventionele&#13;
vordering van geïntimeerden moet worden&#13;
afgewezen, nu reeds een op schrift gestelde,&#13;
door de grondkamer getoetste pachtovereenkomst&#13;
bestaat en zij geen vastlegging van een&#13;
pachtwijzigingsovereenkomst hebben gevorderd.&#13;
2.12 Gelet op hetgeen in het tussenarrest&#13;
onder 4.7 als vaststaand is aangenomen, heeft&#13;
geïntimeerde nr. 14 de geïntimeerden nrs. 1&#13;
t/m 3 en 5 t/m 13 opgevolgd in hun positie als&#13;
verpachter. De gevraagde verklaring voor&#13;
recht kan daarom slechts in een aan dit gegeven&#13;
aangepaste vorm worden toegewezen.&#13;
2.13 Grief III in principaal appèl is gegrond&#13;
voor zover in haar toelichting wordt betoogd&#13;
dat de pachtkamer van het kantongerecht ten&#13;
onrechte geen overweging heeft gewijd aan de&#13;
bij aanvankelijke eis onder “2” ingestelde vordering,&#13;
maar kan principaal appellanten voor&#13;
het overige niet baten. De vordering die door&#13;
principaal appellanten in eerste aanleg is ingesteld&#13;
is een vordering uit onrechtmatige daad.&#13;
Deze vordering behoort niet tot de vorderingen&#13;
van welke de pachtrechter krachtens art.&#13;
128 en 129 van de Pachtwet kennis neemt. De&#13;
wet geeft de pachtrechter, een bijzondere&#13;
rechter, ook niet de bevoegdheid tot verwijzing&#13;
naar de gewone rechter, zoals appellanten&#13;
in hun memorie van grieven (onder “De derde&#13;
grief” sub 4) verzoeken. Het hof zal, ambtshalve,&#13;
alsnog de pachtrechter onbevoegd verklaren&#13;
tot kennisneming van deze vordering.&#13;
2.14 Grief IV in principaal appèl is ten dele&#13;
gegrond. Het hof is van oordeel dat de proceskosten&#13;
in eerste aanleg voor wat betreft de&#13;
conventie dienen te worden gecompenseerd,&#13;
aangezien alleen de gevraagde verklaring voor&#13;
recht kan worden toegewezen en partijen&#13;
bovendien vrijwel alle tot elkaar in een familierelatie&#13;
staan. De kosten in reconventie dienen&#13;
ten laste van de oorspronkelijke gedaagden te&#13;
komen. Gelet op een en ander is behandeling&#13;
van de grief in incidenteel appèl overbodig&#13;
geworden; het incidenteel appèl kan niet slagen.&#13;
Bij de proceskostenveroordeling zal rekening&#13;
worden gehouden met het feit, dat niet alle&#13;
oorspronkelijke eisers in conventie in hoger&#13;
beroep zijn verschenen.&#13;
2.15 De slotsom luidt dat het vonnis waarvan&#13;
beroep zal worden vernietigd. In conventie&#13;
zal de primair gevraagde verklaring voor recht&#13;
worden gegeven en ter zake van de oorspronkelijk&#13;
onder 2 aanhangig gemaakte vordering&#13;
zal de onbevoegdheid van de pachtrechter&#13;
worden uitgesproken. De kosten in conventie&#13;
zullen worden gecompenseerd. In reconventie&#13;
zal de vordering alsnog worden afgewezen&#13;
onder veroordeling van de eisers in reconventie&#13;
in de kosten.&#13;
2.16 De kosten van het principaal appèl zullen&#13;
worden gecompenseerd om redenen als boven&#13;
onder 2.13 gegeven. De kosten van het incidenteel&#13;
appèl komen ten laste van incidenteel&#13;
appellanten.&#13;
3 Beslissing&#13;
Het hof, rechtdoende in hoger beroep:&#13;
vernietigt het tussen partijen gewezen vonnis&#13;
van de pachtkamer van het kantongerecht te&#13;
Eindhoven van 1 juli 1996, waarvan beroep&#13;
en, opnieuw rechtdoende:&#13;
verklaart voor recht dat tussen principaal&#13;
appellanten en principaal geïntimeerden nrs.&#13;
15 t/m 17 als pachters enerzijds en principaal&#13;
geïntimeerden nrs. 1 t/m 13 – de geïntimeerden&#13;
nrs. 1 t/m 3 en 5 t/m 13 inmiddels opgevolgd&#13;
door geïntimeerde nr. 14 – als verpachters&#13;
anderzijds een pachtovereenkomst bestaat&#13;
met betrekking tot de percelen landbouwgrond,&#13;
kadastraal bekend gemeente Nuenen,&#13;
sectie C, nummers 2763 en 3092, tezamen&#13;
groot 6.96.50 ha, tegen de pachtprijs van&#13;
ƒ 1.500,– per jaar telkens in termijnen bij&#13;
vooruitbetaling te voldoen voor of op 1 januari&#13;
van ieder jaar;&#13;
verklaart de pachtrechter niet bevoegd om&#13;
kennis te nemen van de vordering tot veroordeling&#13;
van geïntimeerde nr. 14 “om binnen&#13;
14 dagen na betekening van het in dezen te&#13;
wijzen arrest aan appellanten nrs. 1 en 2 en&#13;
geïntimeerden nrs. 15 t/m 17, althans en in&#13;
ieder geval aan appellant nr. 2, in eigendom&#13;
over te dragen voornoemde percelen en daartoe&#13;
alle benodigde feitelijke en rechtshandelingen&#13;
te verrichten, onder de bepaling, indien&#13;
geïntimeerde nr. 14 daaraan geen gevolg geeft,&#13;
het te dezen te wijzen arrest in de plaats treedt&#13;
van de alsdan ontbrekende wilsverklaring,&#13;
zulks onder de bepaling, dat deze overdracht&#13;
geschiedt tegen de door de grondkamer voor&#13;
Noord-Brabant vast te stellen taxatieprijs, uitgaande&#13;
van een waarde in verpachte staat, een&#13;
en ander onder gelijke veroordeling van geïntimeerden&#13;
nrs. 1 t/m 13 deze eigendomsoverdracht&#13;
onder die condities te gehengen en gedogen”;&#13;
compenseert tussen appellanten en geïntimeerden&#13;
nrs. 1 t/m 14 de proceskosten in eerste&#13;
aanleg in conventie aldus, dat iedere partij&#13;
haar eigen kosten draagt;&#13;
veroordeelt geïntimeerden nrs. 1 t/m 14 in de&#13;
kosten an de procedure in eerste aanleg in&#13;
reconventie, aan de zijde van appellanten&#13;
begroot op ƒ 375,– wegens salaris;&#13;
compenseert de kosten van het principaal&#13;
appèl in dier voege, dat iedere partij haar&#13;
eigen kosten draagt;&#13;
veroordeelt incidenteel appellanten (principaal&#13;
geïntimeerden nrs. 1 t/m 3 en 5 t/m 14) in&#13;
de kosten van het incidenteel appèl, aan de&#13;
zijde van incidenteel geïntimeerden (principaal&#13;
appellanten) en begroot op ƒ 2.975,–;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs/><published>2001-07-01 00:00:00</published><modified>1999-09-07 00:00:00</modified><editiondate>2001-07-01</editiondate><htmlpath>https://denhollander.info/artikel/4727</htmlpath></article>
</articles></edition>
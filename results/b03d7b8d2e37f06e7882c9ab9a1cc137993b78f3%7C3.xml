<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4141</id><udhid>UDH:TvAR/4141</udhid><titel>Doppenberg / Ames (TvAR 2006/5350)</titel><searchwords><searchword>TvAR 7/8/2006</searchword><searchword>TvAR 2006/5350</searchword><searchword>UDH:TvAR/4141</searchword></searchwords><attachments><attachment><name>2006_nr 78_Rechtspraak_5350.pdf</name><extention>pdf</extention><url>https://denhollander.info/download/4100/ci</url></attachment></attachments><inleiding>[Pachtwet art. 1, 11]&#13;
&#13;
Stelplicht en bewijslast van het bestaan van&#13;
een pachtovereenkomst rusten op diegene&#13;
die zich op de rechtsgevolgen van die pachtovereenkomst&#13;
beroept. Overeengekomen&#13;
verplichtingen die de verplichtingen van een&#13;
bruiklener niet te boven gaan kunnen geen&#13;
tegenprestatie in de zin van artikel 1 van de&#13;
Pachtwet opleveren. Evenmin kunnen in&#13;
beginsel als tegenprestatie worden aangemerkt&#13;
de – met medeweten van de&#13;
wederpartij – door de gebruiker verrichte&#13;
activiteiten die niet krachtens de Pachtwet&#13;
door de verpachter dienen te worden verricht&#13;
en geheel of hoofdzakelijk als dienstbaar&#13;
aan de exploitatie van het land door de&#13;
gebruiker dienen te worden beschouwd. In&#13;
dat geval is immers geen sprake van een&#13;
prestatie die naar de bedoeling van partijen&#13;
staat tegenover het gebruik en dus wordt&#13;
verricht ten behoeve van de in gebruik&#13;
gevende partij.&#13;
Bemesting, schouwen van sloten en graswinning&#13;
zijn het uitvoering geven aan&#13;
verplichtingen die ook op een goed bruiklener&#13;
rusten en/of van activiteiten die&#13;
dienstbaar zijn aan de exploitatie van het&#13;
land in de bovenvermelde zin. Het verwijderen&#13;
van kippenschuren van het perceel en&#13;
zorgen voor ophoging van het perceel en&#13;
verwijdering van stobben van fruitbomen in&#13;
overleg of met instemming van wederpartij&#13;
levert nog geen voldoende onderbouwde&#13;
stelling op dat deze handelingen door partijen&#13;
zijn overeengekomen als tegenprestatie&#13;
voor het gebruik van het land c.q. dat deze&#13;
op grond van door wederzijdse verklaringen&#13;
en gedragingen gewekt vertrouwen als&#13;
zodanig hebben te gelden. Diverse in het&#13;
arrest genoemde omstandigheden geven&#13;
aanwijzingen voor het tegendeel.</inleiding><content>ARREST IN DE ZAAK VAN:&#13;
Maas Doppenberg, wonende te Hoevelaken,&#13;
appellant,&#13;
procureur: mr. H. van Ravenhorst,&#13;
tegen&#13;
1 Hendrik Johan Ames, wonende te Rozenburg,&#13;
2 Johan Jurg Ames, wonende te Wadenoijen,&#13;
3 Christina Cornelia Ames, wonende te Barneveld,&#13;
4 Willempje Ames, wonende te Voorthuizen,&#13;
geïntimeerden,&#13;
procureur: mr. T.J. van Veen.&#13;
1 De procedure in eerste aanleg&#13;
De pachtkamer van de rechtbank te Arnhem,&#13;
sector kanton, locatie Wageningen heeft op&#13;
28 april 2004 een vonnis gewezen tussen appellant&#13;
(verder te noemen: Doppenberg) als eiser&#13;
en geïntimeerden (verder te noemen: Ames&#13;
c.s.) als gedaagden. Van dat vonnis is een&#13;
afschrift aan dit arrest gehecht. Naar dat vonnis&#13;
wordt verwezen voor de procesgang in&#13;
eerste aanleg, de in die instantie genomen&#13;
beslissing en de gronden daarvoor.&#13;
2 De procedure in hoger beroep&#13;
2.1 Bij exploot van 25 mei 2004 is Doppenberg&#13;
in hoger beroep gekomen van het onder&#13;
1 bedoelde vonnis met dagvaarding van Ames&#13;
c.s. voor dit hof.&#13;
2.2 Bij memorie van grieven heeft Doppenberg&#13;
tegen dat vonnis vijf grieven aangevoerd&#13;
en toegelicht, heeft hij zijn eis verminderd,&#13;
heeft hij bewijs aangeboden en heeft hij geconcludeerd&#13;
dat het hof het vonnis zal vernietigen&#13;
en opnieuw recht doende bij arrest, uitagrarisch&#13;
voerbaar bij voorraad, de pachtovereenkomst&#13;
bestaande tussen Doppenberg en Ames c.s. ter&#13;
zake het kadastrale perceel gemeente Hoevelaken,&#13;
sectie B, nr. 2205, groot 0.97.00 hectare,&#13;
schriftelijk zal vastleggen als bedoeld in artikel&#13;
11 lid 1 van de Pachtwet, een en ander met&#13;
veroordeling van Ames c.s. in de proceskosten&#13;
in beide instanties.&#13;
2.3 Ames c.s. hebben bij memorie van antwoord&#13;
verweer gevoerd met conclusie dat het&#13;
hof bij arrest het door Doppenberg ingestelde&#13;
hoger beroep zal verwerpen met bevestiging&#13;
van het vonnis en met veroordeling van Doppenberg&#13;
in de kosten van het hoger beroep.&#13;
2.4 Ames heeft nog akte gevraagd van enige&#13;
mededelingen en van een (herhaald) bewijsaanbod.&#13;
2.5 Hierna hebben partijen hun procesdossiers&#13;
aan het hof overgelegd voor het wijzen van&#13;
arrest.&#13;
3 De grieven&#13;
Doppenberg heeft de volgende grieven aangevoerd&#13;
(zoals het hof die leest):&#13;
I Ten onrechte is door de pachtkamer van de&#13;
sector kanton gesteld dat Doppenberg verklaard&#13;
heeft ter zake van een bedongen tegenprestatie&#13;
dat als voorwaarde voor het gebruik&#13;
zou zijn overeengekomen dat Doppenberg&#13;
slechts zou zorgdragen voor het onderhoud&#13;
zoals het eraf halen van gras, bemesten en het&#13;
schouwen van sloten.&#13;
II Ten onrechte wordt er door de pachtkamer&#13;
van de sector kanton het standpunt ingenomen&#13;
dat gesteld noch gebleken zou zijn dat de&#13;
werkzaamheden ter zake van het verwijderen&#13;
van de op het perceel staande schuurtjes en&#13;
het opnieuw inzaaien en egaliseren van het&#13;
perceel bij het sluiten van de overeenkomst of&#13;
daarna zouden zijn bedongen als tegenprestatie.&#13;
III Ten onrechte stelt de pachtkamer van de&#13;
sector kanton dat geconcludeerd moet worden&#13;
dat zelfs indien Doppenberg bewijs zou&#13;
leveren van datgene wat hij over de inhoud&#13;
van de overeenkomst heeft gesteld van een&#13;
pachtovereenkomst in de zin van de Pachtwet&#13;
geen sprake is.&#13;
IV Ten onrechte gaat de pachtkamer van de&#13;
sector kanton voorbij aan de vraag of er in&#13;
deze sprake is van een gebruik ter uitoefening&#13;
van de landbouw.&#13;
V Ten onrechte heeft de pachtkamer van de&#13;
sector kanton Doppenberg in de proceskosten&#13;
veroordeeld.&#13;
4 De vaststaande feiten&#13;
4.1 Het hof constateert dat tegen de feitenvaststelling&#13;
die de pachtkamer in eerste aanleg&#13;
heeft gegeven geen grieven zijn gericht of&#13;
bezwaren zijn geuit. Hiervan uitgaande, alsmede&#13;
van hetgeen overigens van de ene zijde&#13;
is gesteld en van de andere zijde (onvoldoende&#13;
gemotiveerd) is weersproken, neemt het hof&#13;
de volgende feiten voor het vervolg tot uitgangspunt.&#13;
4.2 Ames c.s. zijn gezamenlijk eigenaar van&#13;
een perceel landbouwgrond met daarop staande&#13;
schuur gelegen aan en nabij de Oosterdorpstraat&#13;
en Penningweg te Hoevelaken,&#13;
kadastraal bekend gemeente Hoevelaken, sectie&#13;
B, nr. 2205, groot 00.97.00 hectare.&#13;
4.3 Ames c.s. hebben de eigendom verkregen&#13;
door schenking van hun vader, Christiaan&#13;
Ames, bij akte van schenking d.d. 27 juli 2001.&#13;
4.4 Christiaan Ames heeft omstreeks 1989 het&#13;
perceel aan Doppenberg in gebruik gegeven.&#13;
Doppenberg heeft op het perceel schapen&#13;
laten grazen.&#13;
5 De beoordeling van het geschil in&#13;
hoger beroep&#13;
5.1 In hoger beroep is alleen nog aan de orde&#13;
de vordering van Doppenberg tot vastlegging&#13;
van een pachtovereenkomst tussen partijen.&#13;
De pachtkamer in eerste aanleg heeft deze&#13;
vordering afgewezen omdat uit de stellingen&#13;
van Doppenberg onvoldoende volgt dat voor&#13;
het gebruik een tegenprestatie als bedoeld in&#13;
artikel 1 van de Pachtwet is overeengekomen.&#13;
De grieven stellen dit oordeel ter discussie.&#13;
5.2 Het hof oordeelt op dit punt als volgt.&#13;
Vooropgesteld wordt dat de stelplicht en – in&#13;
geval van betwisting – de bewijslast van het&#13;
bestaan van een pachtovereenkomst rusten op&#13;
diegene die zich op de rechtsgevolgen van die&#13;
pachtovereenkomst beroept. Voorts overweegt&#13;
het hof in algemene zin dat overeengekomen&#13;
verplichtingen die de verplichtingen van een&#13;
bruiklener niet te boven gaan, geen tegenprestatie&#13;
in de zin van artikel 1 van de Pachtwet&#13;
kunnen opleveren. Evenmin kunnen in beginsel&#13;
als tegenprestatie worden aangemerkt de&#13;
– met medeweten van de wederpartij – door&#13;
de gebruiker verrichte activiteiten die niet&#13;
krachtens de Pachtwet door de verpachter&#13;
dienen te worden verricht en geheel of hoofdzakelijk&#13;
als dienstbaar aan de exploitatie van&#13;
het land door de gebruiker dienen te worden&#13;
beschouwd. In dat geval is immers geen sprake&#13;
van een prestatie die naar de bedoeling van&#13;
partijen staat tegenover het gebruik en dus&#13;
wordt verricht ten behoeve van de in gebruik&#13;
gevende partij.&#13;
5.3 Voor zover sprake is geweest van bemesting,&#13;
schouwen van sloten en graswinning is&#13;
het hof met de pachtkamer in eerste aanleg&#13;
van oordeel, dat hieruit geen tegenprestatie&#13;
kan worden afgeleid. Hier is immers sprake is&#13;
van het uitvoering geven aan verplichtingen&#13;
die ook op een goed bruiklener rusten en/of&#13;
van activiteiten die dienstbaar zijn aan de exploitatie&#13;
van het land in de bovenvermelde zin.&#13;
5.4 Doppenberg heeft voorts aangevoerd dat&#13;
hij kippenschuren van het perceel heeft verwijderd&#13;
en heeft gezorgd voor ophoging van&#13;
het perceel en verwijdering van stobben van&#13;
fruitbomen. Hij stelt dat hij daarover vooraf&#13;
met Christiaan Ames “overleg heeft gevoerd”&#13;
en dat “deze handelingen zijn instemming&#13;
genoten”. Daarmee is evenwel nog niet voldoende&#13;
onderbouwd gesteld dat de handelingen&#13;
door partijen zijn overeengekomen als&#13;
tegenprestatie voor het gebruik van het land&#13;
c.q. dat deze op grond van door wederzijdse&#13;
verklaringen en gedragingen gewekt vertrouwen&#13;
als zodanig hebben te gelden. Het voeren&#13;
van het door Doppenberg genoemde overleg&#13;
ligt reeds hierom voor de hand, omdat een&#13;
bruiklener – evenals een pachter in verband&#13;
met artikel 30 van de Pachtwet – risico’s loopt&#13;
indien hij zonder instemming van de eigenaar&#13;
de inrichting en/of het gedaante van het&#13;
gebruikte land wijzigt. Tegen de achtergrond&#13;
hiervan wijst de instemming van Christiaan&#13;
Ames nog niet op het aanvaarden van een&#13;
tegenprestatie voor het in gebruik geven van&#13;
de grond. Het hof wijst er in dit verband op&#13;
dat het voor de hand ligt dat de bedrijfsvoering&#13;
van Doppenberg werd gediend door&#13;
het verwijderen van de schuren, nu daardoor&#13;
het voor begrazing en graswinning te gebruiken&#13;
grondoppervlak werd vergroot, terwijl de&#13;
schuren voor Doppenberg geen nut hadden&#13;
en wellicht zelfs door hun slechte staat gevaar&#13;
opleverden. Anderzijds is niet gebleken dat&#13;
Christiaan Ames verplicht was – of zelfs&#13;
voornemens was – om de schuren te verwijderen,&#13;
wat van belang zou zijn omdat in dat&#13;
geval Doppenberg hem de daarmee gemoeide&#13;
kosten zou hebben bespaard. Dat Doppenberg&#13;
met het verwijderen van de schuren&#13;
beoogde zijn eigen exploitatie te dienen wordt&#13;
ook aannemelijk door het feit dat hij Christiaan&#13;
Ames heeft benaderd en niet andersom.&#13;
Bovendien lijkt uit de dagtekening van de&#13;
overgelegde rekening – april 1990 – te volgen&#13;
dat de schuren zijn verwijderd op een moment&#13;
dat Doppenberg de grond reeds in gebruik&#13;
had, hetgeen een overeengekomen tegenprestatie&#13;
voor dat gebruik te minder aannemelijk&#13;
maakt. In het licht van dit een en ander is niet&#13;
van belang dat – wellicht – ook Christiaan&#13;
Ames profijt heeft gehad van het verwijderen&#13;
van de schuren.&#13;
Het hof is er bij het bovenstaande veronderstellenderwijze&#13;
van uitgegaan dat de schuren&#13;
zich op het onderhavige perceel bevonden.&#13;
Gelet op hetgeen is overwogen behoeft niet&#13;
meer te worden ingegaan op het verweer van&#13;
Ames c.s. dat de verwijderde schuren op een&#13;
ander perceel stonden.&#13;
5.5 Het hof acht hetgeen ter zake van de schuren&#13;
is overwogen mutatis mutandis van toepassing&#13;
op het ophogen en egaliseren van het&#13;
perceel en het verwijderen van stobben van&#13;
fruitbomen. Hier ligt een direct verband met&#13;
de bedrijfsvoering van Doppenberg zeer voor&#13;
de hand, terwijl niet is gebleken van enig&#13;
belang van Christiaan Ames bij het op dat&#13;
moment (doen) uitvoeren van deze werkzaamheden.&#13;
Ook deze werkzaamheden zijn&#13;
uitgevoerd na aanvang van het gebruik (blijkens&#13;
de overgelegde rekeningen in 1992 en&#13;
1993 voor zover niet samenhangend met het&#13;
verwijderen van de schuren). Al met al acht&#13;
het hof ook in dit opzicht het standpunt van&#13;
Doppenberg onvoldoende onderbouwd.&#13;
5.6 Een en ander brengt mee dat de grieven I&#13;
en II falen. Grief III faalt eveneens, nu Doppenberg&#13;
zijn standpunt dat van een tegenprestatie&#13;
sprake is in eerste aanleg onvoldoende&#13;
met daarop wijzende feiten en omstandigheden&#13;
heeft onderbouwd. Voor bewijslevering&#13;
is dan geen plaats.&#13;
5.7 Grief IV deelt in het lot van de grieven I,&#13;
II en III. Nu een pachtovereenkomst niet kan&#13;
worden aangenomen wegens het ontbreken&#13;
van een tegenprestatie, is niet meer nodig te&#13;
onderzoeken of sprake is van gebruik ter uitoefening&#13;
van de landbouw.&#13;
5.8 Gelet op hetgeen hierboven is overwogen,&#13;
heeft de pachtkamer in eerste aanleg Doppenberg&#13;
terecht in de kosten van de procedure&#13;
veroordeeld. Grief V faalt dus eveneens.&#13;
5.9 Het bewijsaanbod van Doppenberg in&#13;
hoger beroep wordt gepasseerd, nu hij zich&#13;
ook in deze instantie niet heeft beroepen op&#13;
voldoende geconcretiseerde feiten en omstandigheden&#13;
die, indien bewezen, wijziging zouden&#13;
kunnen brengen in de hierboven genomen&#13;
beslissingen.&#13;
5.10 De slotsom luidt dat het vonnis waarvan&#13;
beroep zal worden bekrachtigd. Doppenberg&#13;
zal als de in het ongelijk gestelde partij worden&#13;
veroordeeld in de kosten van dit hoger&#13;
beroep.&#13;
6 De beslissing&#13;
Het hof, recht doende in hoger beroep,&#13;
bekrachtigt het tussen partijen gewezen vonnis&#13;
van de pachtkamer van de rechtbank te&#13;
Arnhem, sector kanton, locatie Wageningen,&#13;
van 28 april 2004, waarvan beroep;&#13;
veroordeelt Doppenberg in de kosten van het&#13;
hoger beroep, aan de zijde van Ames c.s. tot&#13;
op heden begroot op € 241,– wegens griffierecht&#13;
en € 894,– wegens salaris.</content><legacyfootnotes/><footnotes><footnote/></footnotes><auteurs/><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4141</htmlpath></article>
</articles></edition>
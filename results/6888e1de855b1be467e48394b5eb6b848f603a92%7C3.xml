<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2013</searchword><id>10687</id><udhid>UDH:TvAR/10687</udhid><titel>Rechtspraak 5733. Beheer landelijk gebied  (TvAR 2013/5733)</titel><searchwords><searchword>TvAR 9/2013</searchword><searchword>TvAR 2013/5733</searchword><searchword>UDH:TvAR/10687</searchword></searchwords><attachments><attachment><name>TvAR2013_09_09_Rechtspraak_5733.pdf</name><extention>pdf</extention><url>https://denhollander.info/download/9143/ci</url></attachment></attachments><inleiding>NBW-vergunning. Beleidskader Overijssel. Saldering. &#13;
</inleiding><content>Procesverloop &#13;
Bij besluit van 13 december 2010 heeft het college aan de maatschap [vergunninghouder] een vergunning als bedoeld in artikel 19d van de Natuurbeschermingswet 1998 (hierna: de Nbw 1998) verleend voor het oprichten van een veehou­derij aan de [locatie] te Luttenberg. &#13;
Bij besluit van 27 juni 2011 heeft het college het door [ap­pellant] hiertegen gemaakte bezwaar ongegrond verklaard. &#13;
Tegen dit besluit heeft [appellant] beroep ingesteld. &#13;
Het college heeft een verweerschrift ingediend. &#13;
De Afdeling heeft de zaak gevoegd ter zitting behandeld op 11 februari 2013, waar [appellant], vertegenwoordigd door mr. M.J. Smaling, en het college, vertegenwoordigd door mr. R. Orie, K.H. Messelink Msc, H.G. Bos, R. van Leeu­wen en A.M. Rensen, allen werkzaam bij de provincie, zijn verschenen. Voorts is ter zitting [vergunninghouder], verte­genwoordigd door mr. H.J.M. Wingens, advocaat te Nijme­gen, en [gemachtigde], gehoord. Na de zitting zijn de zaken gesplitst. &#13;
Overwegingen &#13;
1. Ingevolge artikel 46, zesde lid, van de Wet op de Raad van State (oud) kan de Afdeling het bestuursorgaan opdra­gen een gebrek in het bestreden besluit te herstellen of te la­ten herstellen. &#13;
2. Ingevolge artikel 19d, eerste lid, van de Nbw 1998 is het verboden zonder vergunning projecten of andere handelin­gen te realiseren onderscheidenlijk te verrichten die gelet op de instandhoudingsdoelstelling de kwaliteit van de na­tuurlijke habitats en de habitats van soorten in een Natura 2000-gebied kunnen verslechteren of een significant versto­rend effect kunnen hebben op de soorten waarvoor het ge­bied is aangewezen. &#13;
Ingevolge artikel 19g, eerste lid, kan, indien een passende beoordeling is voorgeschreven, een vergunning als bedoeld in artikel 19d slechts worden verleend indien het college zich op grond van die passende beoordeling ervan heeft ver­zekerd dat de natuurlijke kenmerken van het gebied niet zul­len worden aangetast. &#13;
3. In de omgeving van de veehouderij bevinden zich de Na­tura 2000-gebieden Boetelerveld op ongeveer 2.3 km af­stand, Sallandse Heuvelrug op ongeveer 3 km afstand en Wiedense Veld op ongeveer 8.7 km afstand. Niet in geschil is dat vanwege de mogelijke gevolgen van de veehouderij voor deze gebieden ingevolge artikel 19d, eerste lid, van de Nbw 1998 een vergunning is vereist. &#13;
4. Het college heeft aan het bestreden besluit ten grondslag gelegd dat vergunningverlening mogelijk is omdat in samen­hang met de oprichting van de veehouderij de milieuvergun­ning van een voorheen door [vergunninghouder] geëxploi­teerde veehouderij aan de [locatie] te Haarle is ingetrokken. &#13;
5. [appellant] betwist, zo begrijpt de Afdeling het betoog, dat de intrekking van de milieuvergunning kon worden be­trokken bij de verlening van de Nbw-vergunning die thans aan de orde is. Volgens hem bestaat tussen de intrekking en de vergunningverlening geen directe samenhang. [appellant] wijst hierbij op de uitspraak van de Afdeling van 29 juni 2011 in zaak nr. 200908730/1/R2. &#13;
5.1. In de uitspraak van 29 juni 2011 heeft de Afdeling in­trekking van een milieuvergunning aangemerkt als een mi­tigerende maatregel die kan worden betrokken bij de beoor­deling of het verlenen van een vergunning krachtens artikel 19d van de Nbw 1998 mogelijk is, onder de voorwaarde dat tussen de intrekking van de milieuvergunning en de verle­ning van de Nbw-vergunning een directe samenhang be­staat. &#13;
De milieuvergunning van de veehouderij aan de [locatie] is bij besluit van 11 november 2010 ingetrokken. In dit besluit is vermeld dat dit verband houdt met de voorgenomen op­richting van de veehouderij waarvoor thans vergunning is verleend. Gelet hierop moet ervan worden uitgegaan dat een directe samenhang bestaat tussen de intrekking van de mili­euvergunning en de verlening van de Nbw-vergunning. Het college kon daarom de intrekking van de milieuvergunning van de voorheen door [vergunninghouder] geëxploiteer­de veehouderij bij de verlening van de Nbw-vergunning be­trekken. &#13;
De beroepsgrond faalt. &#13;
6. Rekening houdend met de intrekking van de milieuver­gunning, zal de verlening van de Nbw-vergunning per sal­do enerzijds leiden tot een verlaging van de stikstofdeposi­tie op de gebieden Sallandse Heuvelrug en Wiedense Veld, maar anderzijds tot een geringe toename op het gebied Boe­telerveld. Deze toename bedraagt volgens de berekeningen 0,12 mol N/ha/jr. &#13;
[appellant] betoogt dat het college gelet op deze toename zich ten onrechte op het standpunt heeft gesteld dat is verze­kerd dat de natuurlijke kenmerken van het gebied Boeteler­veld niet zullen worden aangetast als bedoeld in artikel 19g van de Nbw 1998. &#13;
6.1. Het college heeft bij het verlenen van de gevraagde ver­gunning aansluiting gezocht bij het “Beleidskader Natura 2000 en stikstof voor veehouderijen” (hierna: het Beleids­kader) en de aan de hand daarvan vastgestelde “Beleidsre­gel Natura 2000 en stikstof voor veehouderijen Overijssel” (hierna: de Beleidsregel). Het college staat op het standpunt dat toepassing van de Beleidsregel en het Beleidskader teza­men kan worden aangemerkt als een passende beoordeling en dat het zich op grond van die beoordeling ervan heeft kunnen verzekeren dat de natuurlijke kenmerken van het ge­bied Boetelerveld niet worden aangetast. &#13;
6.2. Het uitgangspunt van het college is gelet op het Beleids­kader waarop het college zich beroept, dat het voor het ha­len van de voor de in Overijssel gelegen Natura 2000-gebie­den geldende instandhoudingsdoelstellingen noodzakelijk is de stikstofdepositie op deze gebieden te verlagen. De doel­stelling van het Beleidskader is om de stikstofdepositie op de gezamenlijke in Overijssel gelegen Natura 2000-gebie­den gemiddeld te doen verminderen van ongeveer 2.240 mol N/ha/jr naar 1.500 mol N/ha/jr. Omdat uit het in 2009 door Alterra Wageningen UR opgestelde rapport “Effectiviteit ammoniakmaatregelen in een 10 km zone rondom de Natura 2000-gebieden in de provincie Overijssel. Deel 2: Aanvul­ling op Alterra-rapport 1682” (hierna: het Alterra-rapport), waarop het Beleidskader mede is gebaseerd, blijkt dat vee­houderijen in de omgeving van de in Overijssel gelegen Na­tura 2000-gebieden gemiddeld 35% van de totale stikstofde­positie veroorzaken, zouden deze veehouderijen gemiddeld 258 mol N/ha/jr (35% van de gewenste totale reductie van 740 mol N/ha/jr) aan de reductie moeten bijdragen. &#13;
Met de Beleidsregel is beoogd deze reductiedoelstelling te bewerkstelligen. Daartoe zijn in de Beleidsregel, al naar ge­lang de mate waarin de betrokken veehouderij bijdraagt aan stikstofdepositie op daarvoor gevoelige habitats, voorwaar­den gesteld waaraan bij vergunningverlening moet wor­den voldaan. Volgens het college zal met deze samenhan­gende aanpak de gewenste reductie van de stikstofdepositie in 2028, wanneer drie beheerplanperiodes zijn verstreken, zijn gerealiseerd. Het college acht deze reductie voldoende voor het halen van de voor de in Overijssel gelegen Natura 2000-gebieden geldende instandhoudingsdoelstellingen. &#13;
6.3. De Afdeling overweegt dat in gevallen waarin het ma­ken van een passende beoordeling is vereist om tot verle­ning van een vergunning voor een project krachtens arti­kel 19d van de Nbw 1998 te kunnen overgaan, de zekerheid dient te worden verkregen dat door dat project de natuurlij­ke kenmerken van een Natura 2000-gebied niet zullen wor­den aangetast. &#13;
De Beleidsregel is erop gericht de veehouderijsector in Overijssel voor een evenredig deel te laten bijdragen aan de volgens het college voor het halen van de instandhoudings­doelstellingen vereiste totale reductie van de stikstofdeposi­tie van gemiddeld 740 mol N/ha/jr op de Natura 2000-gebie­den. Echter, ook als wordt aangenomen dat toepassing van de Beleidsregel deze evenredige bijdrage aan de benodigde reductie zou bewerkstelligen, kan het college uit die toepas­sing nog niet afleiden dat de totale volgens het college nood­zakelijke reductie wordt bereikt. De Beleidsregel heeft im­mers geen betrekking op het behalen van het overige deel van de volgens het college noodzakelijke reductie, die moet worden bereikt via andere bronnen dan veehouderijen. &#13;
Reeds gelet hierop heeft het college zich er met slechts ver­wijzing naar de toepassing van het Beleidskader en de Be­leidsregel, in strijd met artikel 19g, eerste lid, van de Nbw 1998, niet van verzekerd kunnen achten dat het project niet zal leiden tot een aantasting van de natuurlijke kenmerken van het gebied Boetelerveld. &#13;
Gelet hierop kan thans in het midden blijven of het college op goede gronden heeft kunnen aannemen dat een reductie van de stikstofdepositie op de in Overijssel gelegen Natu­ra 2000-gebieden van gemiddeld 740 mol N/ha/jr voldoen­de is voor het behouden van de natuurlijke kenmerken van die gebieden, meer in het bijzonder of het Beleidskader en de Beleidsregel voldoende zijn toegesneden op de specifie­ke omstandigheden in de afzonderlijke in Overijssel gele­gen Natura 2000-gebieden, en hoe de duur van de door het college voorziene termijn voor realisatie van die reductie tot 2028 zich tot het vereiste van behoud van de natuurlijke kenmerken van die gebieden verhoudt. &#13;
De beroepsgrond slaagt. Hetgeen [appellant] voor het ove­rige heeft aangevoerd over de wijze waarop de Beleidsregel en het Beleidskader in dit geval moeten worden toegepast, behoeft geen bespreking. &#13;
7. Het beroep is gegrond. Met het oog op een spoedige defi­nitieve beslechting van het geschil zal de Afdeling het colle­ge opdragen om binnen zes weken na verzending van deze uitspraak het geconstateerde gebrek te herstellen. &#13;
In dit verband overweegt de Afdeling dat [vergunninghou­der] er ter zitting op heeft gewezen dat in samenhang met de thans verleende Nbw-vergunning niet alleen de milieu­vergunning voor de veehouderij aan de [locatie] te Haarle is ingetrokken, maar tevens een milieuvergunning voor een veehouderij aan de [locatie 2] te Raalte. Indien met beide in­trekkingen rekening wordt gehouden, daalt volgens [ver­gunninghouder] ook op het gebied Boetelerveld per saldo de stikstofdepositie. &#13;
Het college dient te beoordelen of dit betoog van [vergun­ninghouder] voldoende is om de verleende vergunning in stand te laten. Indien dat niet het geval is, dient het college te motiveren of de toename van de depositie op dit gebied leidt tot een aantasting van de natuurlijke kenmerken daar­van. Indien het college van oordeel is dat die toename leidt tot een aantasting van de natuurlijke kenmerken, dient het het bestreden besluit te wijzigen door het besluit van 13 de­cember 2010 te herroepen en de gevraagde vergunning als­nog te weigeren. &#13;
Het college dient de Afdeling en de andere partijen de uit­komst mede te delen en een eventueel gewijzigd besluit op de wettelijk voorgeschreven wijze bekend te maken. &#13;
8. In de einduitspraak zal worden beslist over de proceskos­ten en de vergoeding van het betaalde griffierecht. &#13;
Beslissing &#13;
De Afdeling bestuursrechtspraak van de Raad van State: &#13;
draagt het college van gedeputeerde staten van Overijssel op om binnen zes weken na de verzending van deze tussenuit­spraak: &#13;
1. met inachtneming van overweging 7 het in overweging 6.3 omschreven gebrek te herstellen en &#13;
2. de Afdeling en de andere partijen de uitkomst mede te de­len en een eventueel gewijzigd besluit op de wettelijk voor­geschreven wijze bekend te maken. &#13;
Noot &#13;
Zowel de provincie Gelderland als de provincie Overijs­sel hebben een speciaal beleidskader ontwikkeld om de ver­gunningverlening op grond van de Natuurbeschermingswet voor veehouderijen te vergemakkelijken. Bij beide regelin­gen waren er al lang twijfels over de houdbaarheid in het licht van de Habitatrichtlijn. Zie D.W. Bruil – Natura 2000: werk voor wetgever, bestuur en rechter, Agr.r. 2010, p. 383 e.v. In de onderhavige uitspraak gaat het over het ‘Beleids­kader Natura 2000 en stikstof voor veehouderijen’ en de aan de hand daarvan vastgestelde ‘Beleidsregel Natura 2000 en stikstof voor veehouderijen Overijssel’. Deze regelingen ko­men er op neer dat een vergunning verleend kan worden als de toename van de depositie onder de drempelwaarde blijft. Deze drempelwaarde is 1% van de zogenaamde kritische de­positiewaarde. In casu ging het om een toename van 0,12 Mol. De provincie betoogde dat de beleidsregeling als zo­danig een ‘passende beoordeling’, zoals vereist in art. 6 van de Habitatrichtlijn, zou inhouden. De drempelwaarde als zo­danig komt in de uitspraak niet aan de orde. Wel beoordeelt de Raad van State de claim van de provincie dat het beleids­kader op termijn leidt naar een reductie van de depositie. Dat wordt onvoldoende onderbouwd, al was het maar – al­dus de Afdeling – omdat niet duidelijk is of de beoogde re­ductie ook zal worden gehaald, ook al omdat het beleidska­der geen eisen stelt aan andere sectoren dan de landbouw. De Afdeling stuurt de zaak terug naar de provincie op basis van art. 46 van de Wet op de Raad van State, hetgeen moet betekenen dat het besluit van de provincie nog hersteld kan worden. In een drietal uitspraken van 28 augustus 2013 (zie: ECLI:NL:RVS:2013:939) tast de Afdeling echter meteen door: het besluit, op dezelfde manier genomen, wordt ver­nietigd. Gelderland zal ook nog wel aan de beurt komen. &#13;
Voor de betrokkenen is het uiteraard vervelend dat de ver­gunningen niet verleend kunnen worden. Naar verluidt zijn er niettemin vele vergunningen verleend op basis van het beleidskader, die in stand gebleven zijn. Wellicht zouden deze nu moeten / kunnen worden ingetrokken op basis van art. 43 Natuurbeschermingswet. Dat is voor zover ik weet niet gebeurd na het debacle van het Toetsingskader ammoni­ak en veehouderij (zie ABRvS 26 maart 2008, Agr.r. 2008, nr. 5432, met noot D.W. Bruil). Ook is het jammer dat de re­ductiedoelstelling op termijn – in 2028 zouden de betrokken veehouderijen hun emissies met flinke percentages omlaag moeten brengen – buiten beeld verdwijnt. Al met al verdient het geen schoonheidsprijs om een regeling, waarvan men kan vermoeden dat die niet houdbaar is, toch te hanteren. &#13;
D.W. Bruil &#13;
</content><legacyfootnotes/><footnotes><footnote/></footnotes><auteurs>mr. J.H. van Kreveld, mr. F.C.M.A. Michiels en mr. R. Uylenburg</auteurs><published>2013-09-01 00:00:00</published><modified>2013-09-01 00:00:00</modified><editiondate>2013-09-01</editiondate><htmlpath>https://denhollander.info/artikel/10687</htmlpath></article>
</articles></edition>
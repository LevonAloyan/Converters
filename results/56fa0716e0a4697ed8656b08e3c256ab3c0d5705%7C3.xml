<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7597</id><udhid>UDH:TvAR/7597</udhid><titel>Van Dortmont/Van Dortmont (TvAR 2008/5484)</titel><searchwords><searchword>TvAR 12/2008</searchword><searchword>TvAR 2008/5484</searchword><searchword>UDH:TvAR/7597</searchword></searchwords><attachments><attachment><name>TAR2008_12Rechtspraak_5484.pdf</name><extention>pdf</extention><url>https://denhollander.info/download/7079/ci</url></attachment></attachments><inleiding>Volgens de pachtovereenkomst mag de pachter het gepachte&#13;
aankopen ‘tegen een door drie deskundigen naar agrarische&#13;
waarde vast te stellen koopsom’. Het geschil spitst zich toe&#13;
op de uitleg van het begrip ‘agrarische waarde’. Bepalend is&#13;
de zin die de handelende partijen aan het begrip hebben&#13;
mogen toekennen en op hetgeen zij te dien aanzien redelijkerwijs&#13;
van elkaar mochten verwachten. In dit geval komt&#13;
een bijzonder gewicht toe aan argumenten voor een uitleg&#13;
naar objectieve maatstaven. Aansluiting wordt gezocht bij&#13;
het fiscale begrip ‘agrarische meerwaarde’ zoals dat bij de&#13;
toepassing van het successierecht wordt gebezigd. De uitlegmaatstaf&#13;
van art. 4:46 Burgerlijk Wetboek is niet van toepassing.</inleiding><content>1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van de vonnissen van 16 maart 2005, 2 november&#13;
2005, 1 maart 2006, 26 april 2006 en 13 december 2006,&#13;
die de pachtkamer van de rechtbank Breda, sector kanton,&#13;
locatie Breda, tussen appellanten (hierna ook te noemen:&#13;
verpachters) als gedaagden in conventie en eisers in reconventie&#13;
en geïntimeerde (hierna ook te noemen: pachter) als&#13;
eiser in conventie en verweerder in reconventie heeft gewezen.&#13;
Van de vonnissen van 2 november 2005, 1 maart&#13;
2006, 26 april 2006 en 13 december 2006 is een fotokopie&#13;
aan dit arrest gehecht.&#13;
2. Het geding in hoger beroep&#13;
2.1. Verpachters hebben bij exploot van 5 januari 2007&#13;
aan pachter aangezegd van genoemde vonnissen van&#13;
2 november 2005, 1 maart 2006, 26 april 2006 en&#13;
13 december 2006 in hoger beroep te komen, met&#13;
dagvaarding van pachter voor dit hof.&#13;
2.2. Vervolgens heeft pachter bij exploot van 19 januari&#13;
2007 aan verpachters aangezegd de termijn waarop&#13;
hij is gedagvaard te vervroegen.&#13;
2.3. Bij akte en antwoordakte hebben partijen zich uitgelaten&#13;
over een door de griffier van het hof aan partijen&#13;
verzonden brief met betrekking tot de mogelijkheid&#13;
van mediation.&#13;
2.4. Bij memorie van grieven hebben verpachters negen&#13;
grieven tegen de bestreden vonnissen aangevoerd en&#13;
toegelicht, hebben zij bewijs aangeboden en producties&#13;
in het geding gebracht, en hebben zij geconcludeerd&#13;
dat het hof de bestreden vonnissen zal vernietigen,&#13;
en opnieuw recht doende aan pachter zijn vorderingen&#13;
zal ontzeggen, dan wel hem in die vorderingen&#13;
niet-ontvankelijk zal verklaren, met veroordeling van&#13;
pachter in de kosten van deze procedure, zowel in eerste&#13;
aanleg als in hoger beroep.&#13;
2.5. Bij memorie van antwoord heeft pachter de grieven&#13;
bestreden, heeft hij bewijs aangeboden, en heeft hij&#13;
geconcludeerd dat het hof de bestreden vonnissen, zo&#13;
nodig met verbetering en/of aanvulling van gronden,&#13;
zal bevestigen en verpachters, uitvoerbaar bij voor-raad, zal veroordelen in de kosten van het hoger beroep,&#13;
onder bepaling dat verpachters de wettelijke&#13;
rente over deze kosten verschuldigd zijn als zij deze&#13;
kosten niet binnen veertien dagen na dagtekening van&#13;
’s hofs arrest hebben voldaan.&#13;
2.6. Bij akte hebben verpachters het debat voortgezet,&#13;
waarop door pachter bij antwoordakte is gereageerd.&#13;
2.7. Vervolgens hebben partijen de stukken voor het wijzen&#13;
van arrest aan het hof overgelegd.&#13;
De vaststaande feiten&#13;
3.1. Op grond van hetgeen enerzijds is gesteld en anderzijds&#13;
niet of onvoldoende is weersproken dan wel&#13;
blijkt uit de onbetwiste inhoud van de overgelegde&#13;
bescheiden, staat in hoger beroep het navolgende vast.&#13;
3.2. Partijen zijn broers en zus van elkaar. De ouders van&#13;
partijen waren A.T. van Dortmont (hierna: Van Dortmont&#13;
sr.) en H.E. van Dortmont-Van den Bosch&#13;
(hierna: Van Dortmont-Van den Bosch). Behalve partijen&#13;
is er nog een zus, namelijk A.M. Kouwelaar-Van&#13;
Dortmont (hierna: Kouwelaar-Van Dortmont).&#13;
3.3. Bij notariële akte van 29 december 1969 heeft Van&#13;
Dortmont sr. aan geïntimeerde voor een periode van&#13;
24 jaren verpacht ‘bouwland, en weiland, gelegen&#13;
onder Hank’, kadastraal bekend gemeente Dussen,&#13;
sectie G nummers 154, 264, 270 en 1202, en sectie F&#13;
nummers 179 en 180, tezamen groot 8.84.35 ha, alsmede&#13;
‘weiland, kade en water, gelegen in de Polder&#13;
van de Steen’, kadastraal bekend gemeente Made en&#13;
Drimmelen, sectie P nummers 1135, 1136, 1137,&#13;
1138 en 1139, tezamen groot 3.66.80 ha (hierna: het&#13;
gepachte). Deze pachtovereenkomst loopt nog altijd.&#13;
3.4. Art. 10 van de pachtovereenkomst houdt in:&#13;
‘Bij overlijden van de langstlevende van verpachter en&#13;
diens huidige echtgenote zal de pachter, wanneer het&#13;
onderhavige pachtcontract nog loopt, eventuele verlenging&#13;
inbegrepen, het recht hebben het bij deze verpachte&#13;
onroerend goed aan te kopen dan wel zich te&#13;
laten toedelen in eigendom tegen een door drie deskundigen&#13;
naar agrarische waarde vast te stellen koopsom.&#13;
Indien pachter van het hem verleende recht van&#13;
koop of toedeling gebruik wenst te maken, zal hij&#13;
hiervan binnen drie maanden na gemeld overlijden&#13;
bij aangetekend schrijven of deurwaardersexploot&#13;
kennis moeten geven aan de rechtsverkrijgenden van&#13;
de verpachter, na ontvangst waarvan onmiddellijk de&#13;
deskundigen zullen moeten worden benoemd. De benoeming&#13;
van de deskundigen moet geschieden door&#13;
partijen in onderling overleg of bij gebreke daarvan&#13;
door de Edelachtbare Heer Kantonrechter van het&#13;
kanton, waaronder voorschreven onroerend goed ressorteert.&#13;
De akte van overdracht of toedeling zal moeten&#13;
worden verleden ten overstaan van een notaris,&#13;
aan te wijzen door pachter, binnen twee maanden na&#13;
het uit brengen van voormeld schattingsrapport,&#13;
tegen betaling van de koopsom. De overdrachtskosten&#13;
zijn ten laste van pachter.’&#13;
3.5. Bij notariële akte van 23 december 1977 hebben Van&#13;
Dortmont sr. en Van Dortmont-Van den Bosch aan&#13;
alle kinderen grond geschonken en geleverd. Daardoor&#13;
verkregen appellanten, tezamen met Kouwelaar-&#13;
Van Dortmont, de eigendom van een gedeelte van het&#13;
perceel kadastraal bekend gemeente Dussen sectie R&#13;
nummer 121 ter grootte van 1.26.80 ha en van de&#13;
percelen kadastraal bekend gemeente Dussen sectie R&#13;
nummers 122, 452 en 458, tezamen groot 4.27.90 ha&#13;
en sectie U nummer 29, groot 4.51.40 ha. In dit geding&#13;
staat tussen partijen vast dat genoemde percelen&#13;
geheel of gedeeltelijk het gepachte omvatten. Bij genoemde&#13;
akte hebben Van Dortmont sr. en Van Dortmont-&#13;
Van den Bosch zich het levenslang vruchtgebruik&#13;
van de geleverde percelen voorbehouden.&#13;
3.6. Op 10 maart 1983 is Van Dortmont sr. overleden.&#13;
3.7. Pachter en Van Dortmont-Van den Bosch hebben een&#13;
op 17 maart 1993 gedateerd stuk ondertekend, met&#13;
het opschrift ‘pachtwijzigingsovereenkomst’, dat&#13;
onder meer inhoudt:&#13;
‘Voorkeursrecht&#13;
Het in bepaling 10 van de pachtovereenkomst verkregen&#13;
voorkeursrecht om het verpachte in eigendom te&#13;
verkrijgen naar agrarische waarde wordt bij deze opnieuw&#13;
vastgesteld met dien verstande dat in plaats van&#13;
naar agrarische waarde moet worden gelezen naar verpachte&#13;
waarde.’&#13;
3.8. Bij notariële akte van 30 december 1997 heeft Van&#13;
Dortmont-Van den Bosch van haar recht van vruchtgebruik&#13;
afstand gedaan.&#13;
3.9. Op 3 november 2004 is Van Dortmont-Van den&#13;
Bosch overleden.&#13;
3.10. Bij brief van 7 december 2004 heeft pachter aan verpachters&#13;
meegedeeld gebruik te maken van zijn recht&#13;
van koop.&#13;
3.11. Kouwelaar-Van Dortmont heeft haar aandeel in de&#13;
onder 3.5 bedoelde percelen aan pachter verkocht&#13;
voor € 35.000,- en bij notariële akte van 21 maart&#13;
2005 geleverd.&#13;
4. Beoordeling van het geschil in hoger beroep&#13;
4.1. Het hof zal de grieven zoveel mogelijk gezamenlijk&#13;
bespreken.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Omdat tussen oud en nieuw recht geen voor de&#13;
onderhavige zaak relevant verschil bestaat, behoeft de&#13;
vraag welk recht volgens het overgangsrecht van toepassing&#13;
is, geen bespreking.&#13;
4.3. De kern van het tussen partijen bestaande geschil betreft&#13;
het criterium aan de hand waarvan de door&#13;
pachter in het kader van de uitoefening van zijn recht&#13;
van koop aan verpachters verschuldigde prijs dient te&#13;
worden bepaald. In eerste aanleg heeft pachter zich op&#13;
het standpunt gesteld dat de inhoud van de ‘pachtwijzigingsovereenkomst’&#13;
van 17 maart 1993 bepalend is,&#13;
maar dat standpunt heeft hij inmiddels laten varen&#13;
(uitdrukkelijk zijn akte van 18 december 2007 onder&#13;
3). Beide partijen gaan er thans vanuit dat het aankomt&#13;
op de betekenis van het begrip ‘agrarische&#13;
waarde’, zoals dat in de pachtovereenkomst van 29&#13;
december 1969 voorkomt.4.4. Verpachters stellen zich op het standpunt dat onder&#13;
dit begrip ‘agrarische waarde’ moet worden verstaan&#13;
de waarde in het economisch verkeer in onverpachte&#13;
staat. Subsidiair voeren zij aan dat – zo begrijpt het&#13;
hof – tussen de partijen bij de pachtovereenkomst van&#13;
29 december 1969 een misverstand omtrent het begrip&#13;
‘agrarische waarde’ heeft bestaan en dat in verband&#13;
daarmee moet worden aangenomen dat geen&#13;
wilsovereenstemming over de inhoud van dat begrip&#13;
bestond.&#13;
4.5. De pachtkamer in eerste aanleg heeft aansluiting gezocht&#13;
bij het begrip ‘agrarische waarde’ zoals dat bij de&#13;
toepassing van het successierecht wordt gebezigd en&#13;
voor het eerst voorkomt in de resolutie van de Staatssecretaris&#13;
van Financiën van 25 augustus 1965, nr. D&#13;
5/4310, Vakstudie Nieuws6 oktober 1965, nr. 17, te&#13;
weten de waarde, die aan een goed kan worden toegekend&#13;
als daarvoor geen hogere prijs zou kunnen worden&#13;
bedongen dan de prijs welke een opvolger in het&#13;
bedrijf voor het goed zou kunnen betalen, waarbij een&#13;
nog juist lonende exploitatie mogelijk zou zijn.&#13;
4.6. Terzake van de tegen dit oordeel gerichte grieven&#13;
moet worden voorop gesteld dat het bij de uitleg van&#13;
het begrip ‘agrarische waarde’ in art. 10 van de pachtovereenkomst&#13;
van 29 december 1969 aankomt op de&#13;
zin die de handelende partijen redelijkerwijs aan dat&#13;
begrip hebben mogen toekennen en op hetgeen zij te&#13;
dien aanzien redelijkerwijs van elkaar mochten verwachten.&#13;
In dit verband is van belang dat de bepaling&#13;
van art. 10 bestemd was om te gelden ná het overlijden&#13;
van Van Dortmont sr. en Van Dortmont-Van den&#13;
Bosch, zodat die bepaling naar haar aard mede bestemd&#13;
was om de rechtspositie te beïnvloeden van&#13;
personen – namelijk de erfgenamen van Van Dortmont&#13;
sr. en Van Dortmont-Van den Bosch náást&#13;
pachter – die bij de totstandkoming van de overeenkomst&#13;
niet waren betrokken. In verband met dit laatste&#13;
komt een bijzonder gewicht toe aan argumenten&#13;
voor een uitleg van art. 10 naar objectieve maatstaven.&#13;
Daar komt nog bij dat de tekst van de overeenkomst&#13;
van 29 december 1969 onder verantwoordelijkheid&#13;
van een notaris tot stand is gekomen, zodat&#13;
behoort te worden verondersteld dat de bedoeling van&#13;
partijen min of meer zorgvuldig in de tekst van de&#13;
overeenkomst is verwoord.&#13;
4.7. Voor zover verpachters zich op het standpunt stellen&#13;
dat de inhoud van het begrip ‘agrarische waarde’ in de&#13;
context van het fiscale recht niet zonder meer beslissend&#13;
kan zijn voor de uitleg van de bepaling van bedoeld&#13;
art. 10, is dat standpunt zonder meer juist,&#13;
maar anders dan verpachters leest het hof in het bestreden&#13;
vonnis niet dat de pachtkamer in eerste aanleg&#13;
van een andere opvatting is uitgegaan. De pachtkamer&#13;
in eerste aanleg heeft geoordeeld dat het voor de&#13;
hand ligt dat ‘aangesloten is’ bij bedoeld fiscaal begrip.&#13;
4.8. Wat betreft de vraag of die uitleg juist is, acht het hof&#13;
in het bijzonder het navolgende van belang:&#13;
a. Naar uit een algemeen toegankelijke bron volgt,&#13;
heeft bedoelde resolutie van de Staatssecretaris van Financiën&#13;
binnen het notariaat destijds ruime aandacht&#13;
gekregen. Het hoofdbestuur van de toenmalige Broederschap&#13;
der Notarissen in Nederland heeft begin&#13;
1966 naar aanleiding van de resolutie met de Staatssecretaris&#13;
van Financiën gecorrespondeerd, welke briefwisseling&#13;
in maart 1966 gepubliceerd is in het Correspondentie-&#13;
blad van de Broederschap. Gelet hierop&#13;
was de notaris onder wiens verantwoordelijkheid de&#13;
tekst van 29 december 1969 tot stand is gekomen,&#13;
van de inhoud van die resolutie hoogstwaarschijnlijk&#13;
op de hoogte.&#13;
b. Het behoorde en behoort tot de taak van een notaris&#13;
om zich rekenschap te geven van de fiscale gevolgen&#13;
van een transactie en partijen daarover voor te&#13;
lichten. Het ligt daarom voor de hand dat de notaris&#13;
zich bij gelegenheid van het redigeren van de overeenkomst&#13;
van 29 december 1969 daadwerkelijk rekenschap&#13;
heeft gegeven van de inhoud van bedoelde resolutie&#13;
en dus ook van het begrip ‘agrarische waarde’&#13;
zoals dat in die resolutie voorkomt.&#13;
c. Bedoelde resolutie betreft niet een op zichzelf&#13;
staande fiscale vraag, maar moet klaarblijkelijk worden&#13;
bezien tegen de achtergrond van een destijds in&#13;
de samenleving, waaronder de politiek, bestaande bezorgdheid&#13;
over de consequenties van de afschaffing&#13;
van de prijsbeheersing en landbouwkundige toetsing&#13;
bij de overdracht van landbouwgronden, zoals daarin&#13;
tot 1 januari 1963 door de Wet vervreemding landbouwgronden&#13;
werd voorzien. Met name bestond er in&#13;
brede kring bezorgdheid over stijgende prijzen en de&#13;
gevolgen daarvan voor de financierbaarheid van bedrijfsopvolging&#13;
in de landbouw. De partijen bij de&#13;
overeenkomst van 29 december 1969 moeten van een&#13;
en ander op de hoogte zijn geweest en in verband met&#13;
hun betrokkenheid bij de landbouw ligt het voor de&#13;
hand dat zij die bezorgdheid hebben gedeeld.&#13;
d. Bedoelde resolutie vermeldt ‘dat bij overdrachten&#13;
van land- en tuinbouwbedrijven door ouders aan kinderen&#13;
de bepaling van de koopprijs veelal in sterke&#13;
mate wordt beïnvloed door de overweging dat de opvolger&#13;
het bedrijf zal voortzetten en daartoe slechts in&#13;
staat zal zijn, als hem een nog juist lonende exploitatie&#13;
wordt mogelijk gemaakt’. Tegen de achtergrond&#13;
van de zojuist bedoelde bezorgdheid en de persoonlijke&#13;
omstandigheden waarin Van Dortmont sr. en&#13;
pachter destijds verkeerden – waarbij, zoals in de stellingen&#13;
van pachter besloten ligt en door verpachters&#13;
niet wordt betwist, pachter de beoogde opvolger in&#13;
het bedrijf van Van Dortmont sr. was – ligt het voor&#13;
de hand dat de door de resolutie vermelde overweging&#13;
ook die van Van Dortmont sr. en pachter was en dus&#13;
ook dat zij, al dan niet mede naar aanleiding van&#13;
voorlichting door de notaris, een waardebegrip als dat&#13;
van de resolutie op het oog hebben gehad. Dat de&#13;
overeenkomst niet het volledige bedrijf van Van Dortmont&#13;
sr. betrof, maar slechts een deel daarvan en wel&#13;
losse grond, doet daaraan niet af, omdat bedoelde&#13;
overweging in geval van gedeeltelijke bedrijfsoverdracht&#13;
evenzeer voor de hand ligt.&#13;
e. Weliswaar was het de duidelijkheid ten goede gekomen&#13;
wanneer de notaris in de tekst van de overeenkomst&#13;
van 29 december 1969 een uitdrukkelijke verwijzing&#13;
naar de resolutie van 25 augustus 1965 had&#13;
opgenomen, maar uit het ontbreken van een dergelijke&#13;
uitdrukkelijke verwijzing kan niet worden afgeleid&#13;
dat partijen een ander waardebegrip (zoals de&#13;
waarde in vrij opleverbare staat) op het oog hadden.&#13;
Buiten de context van het successierecht heeft het begrip&#13;
‘agrarische waarde’ immers niet een vaststaande&#13;
betekenis.&#13;
f. Indien partijen wél een ander waardebegrip op het&#13;
oog zouden hebben gehad, lag het tegen de achtergrond&#13;
van hetgeen onder a en b is overwogen, voor de&#13;
hand dat de notaris onder wiens verantwoordelijkheid&#13;
de tekst van de overeenkomst tot stand kwam, zich&#13;
realiseerde dat verwarring dreigde met het begrip&#13;
‘agrarische waarde’ in de zin van de resolutie, zodat&#13;
het in dat geval zijn taak was om te expliciteren dat&#13;
partijen een dergelijk ander waardebegrip op het oog&#13;
hadden. Dat hij dat niet heeft gedaan is te meer een&#13;
aanwijzing dat partijen hebben willen aansluiten bij&#13;
het waardebegrip uit de resolutie.&#13;
4.9. Gelet op vorenstaande overwegingen – die alle passen&#13;
in een uitleg naar objectieve maatstaven zoals onder&#13;
4.6 bedoeld – acht het hof de door de pachtkamer in&#13;
eerste aanleg gegeven uitleg van art. 10 van de pachtovereenkomst&#13;
van 29 december 1969 voorshands&#13;
juist. De feiten en omstandigheden waarop verpachters&#13;
zich voor hun standpunt beroepen – waaronder&#13;
de gang van zaken rond de ‘pachtwijzigingsovereenkomst’&#13;
van 17 maart 1993 – leveren geen eenduidige&#13;
aanwijzingen voor een andere uitleg van bedoeld art.&#13;
10 op en kunnen derhalve niet tot een andere beslissing&#13;
leiden. Waar verpachters zich erop beroepen dat&#13;
pachter geen bedrijfsopvolger heeft en binnenkort&#13;
zijn bedrijf zal beëindigen, zien zij eraan voorbij dat&#13;
het bij de uitleg van de overeenkomst van 29 december&#13;
1969 erom gaat dat pachter destijds (dus anno&#13;
1969) de bedrijfsopvolger van Van Dortmont sr. was,&#13;
nog daargelaten dat pachter aanvoert dat hij thans&#13;
ook zelf een bedrijfsopvolger heeft en zijn bedrijf&#13;
voorlopig nog niet wil beëindigen.&#13;
4.10. Het subsidiaire standpunt van verpachters dat tussen&#13;
de partijen bij de overeenkomst van 29 december&#13;
1969 een misverstand omtrent het begrip ‘agrarische&#13;
waarde’ heeft bestaan, is in het geheel niet met feitelijke&#13;
stellingen geconcretiseerd, zodat daaraan voorbij&#13;
moet worden gegaan.&#13;
4.11. De pachtkamer in eerste aanleg heeft bij het vonnis&#13;
van 1 maart 2006 kenbaar gemaakt voornemens te&#13;
zijn om drie met name genoemde deskundigen te benoemen,&#13;
alsmede om ‘ten laste van pachter’ een voorschot&#13;
van € 4.000,- te bepalen. Bij dit vonnis zijn&#13;
partijen in de gelegenheid gesteld zich omtrent de&#13;
voorgestelde deskundigen en omtrent het te betalen&#13;
voorschot uit te laten. Partijen hebben dat vervolgens&#13;
beiden bij akte gedaan, waarbij pachter heeft verzocht&#13;
het voorschot bij helfte met verpachters te mogen&#13;
delen. Bij het vonnis van 26 april 2006 heeft de pachtkamer in eerste aanleg vervolgens deskundigen&#13;
benoemd en een voorschot van € 4.000,- vastgesteld,&#13;
€ 2.000,- ten laste van pachter en € 1.000,- ten laste&#13;
van elk van geïntimeerden. Bij het vonnis van 13 december&#13;
2006 heeft de pachtkamer in eerste aanleg&#13;
vastgesteld dat verpachters geweigerd hebben het hen&#13;
opgelegde voorschot te voldoen en heeft die kamer&#13;
vervolgens aansluiting gezocht bij de door pachter aan&#13;
Kouwelaar-Van Dortmont betaalde prijs (vergelijk&#13;
hiervoor onder 3.11).&#13;
4.12. In de grieven onderkent het hof tegen deze beslissingen&#13;
– afgezien van bezwaren die voortbouwen op het,&#13;
hiervoor besproken, standpunt van verpachters met&#13;
betrekking tot de uitleg van het begrip ‘agrarische&#13;
waarde’ – in essentie uitsluitend de volgende twee bezwaren:&#13;
1. Het voorschot had geheel ten laste van pachter&#13;
moeten worden gebracht, omdat deze de eisende partij&#13;
is (toelichting op grief 7).&#13;
2. De pachtkamer in eerste aanleg heeft (zo begrijpt&#13;
het hof ) het beginsel van hoor en wederhoor geschonden&#13;
door terug te komen op haar in het vonnis van 1&#13;
maart 2006 weergegeven voornemen om pachter met&#13;
het voorschot te belasten; zij had eerst verpachters in&#13;
de gelegenheid moeten stellen om zich daarover uit te&#13;
laten (slot van toelichting op grief 8).&#13;
4.13. Het hiervoor onder 1 bedoelde bezwaar is onjuist,&#13;
omdat volgens art. 195 Wetboek van Burgerlijke&#13;
Rechtsvordering de rechter ‘in verband met de omstandigheden&#13;
van het geding’ kan afwijken van de&#13;
hoofdregel dat de eisende partij met het voorschot&#13;
wordt belast. Voor zover nodig verenigt het hof zich&#13;
met de beslissing van de pachtkamer in eerste aanleg&#13;
op dit punt.&#13;
4.14. Ook het onder 2 bedoelde bezwaar is ten onrechte. In&#13;
het vonnis van 1 maart 2006 had de pachtkamer in&#13;
eerste aanleg nog geen (definitieve) beslissing omtrent&#13;
het voorschot gegeven, maar had partijen in de gelegenheid&#13;
gesteld om zich over het te betalen voorschot&#13;
uit te laten. Tegen de achtergrond van de inhoud van&#13;
genoemd art. 195 dienden verpachters rekening te&#13;
houden met de mogelijkheid dat zij geheel of gedeeltelijk&#13;
met het voorschot zouden worden belast. Indien&#13;
zij daartegen bezwaar hadden, waren zij in de gelegenheid&#13;
om dat in hun naar aanleiding van het vonnis&#13;
van 1 maart 2006 genomen akte te laten weten. Van&#13;
een schending van het beginsel van hoor en wederhoor&#13;
is dan ook geen sprake.&#13;
4.15. In zoverre falen derhalve de grieven.&#13;
4.16. De grieven die verpachters richten tegen het dictum&#13;
van het vonnis van 13 december 2006 en tegen de beslissing&#13;
omtrent de proceskosten, bouwen op de overige&#13;
grieven voort en missen in zoverre zelfstandige&#13;
betekenis. Voor zover verpachters met het slot van&#13;
grief 9 (‘afgezien van het feit, dat van een reconventie&#13;
geen sprake is geweest’) de bedoeling zouden hebben&#13;
gehad om een zelfstandig bezwaar tegen de beslissing&#13;
omtrent de proceskosten te formuleren, is dat bezwaar&#13;
ten onrechte, omdat de pachtkamer in eerste&#13;
aanleg terecht in de slotsom van de conclusie van ant-woord een vordering in reconventie heeft gelezen.&#13;
Volgens die slotsom diende de pachtkamer in eerste&#13;
aanleg immers iets anders toe te wijzen dan door&#13;
pachter in conventie was gevorderd.&#13;
4.17. In verband met de omstandigheid dat de hiervoor&#13;
onder 4.8 sub a bedoelde omstandigheid weliswaar&#13;
blijkt uit een algemeen toegankelijke bron, maar verpachters&#13;
zich daarover nog niet hebben uitgelaten, zal&#13;
het hof – voordat het definitief beslist – hen in de gelegenheid&#13;
stellen om zich uit te laten omtrent die omstandigheid&#13;
en het mede naar aanleiding van die omstandigheid&#13;
voorshands gegeven oordeel. Het hof verwijst&#13;
in dit verband naar het arrest van de Hoge Raad&#13;
van 8 februari 2008, NJ2008, 92. Pachter zal desgewenst&#13;
bij antwoordakte kunnen reageren. Iedere verdere&#13;
beslissing zal worden aangehouden.5. Beslissing&#13;
Het hof, recht doende in hoger beroep:&#13;
verwijst de zaak naar de rol van 10 juni 2008 voor akte aan&#13;
de zijde van verpachters voor het onder 4.17 bedoelde doel;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7597</htmlpath></article>
</articles></edition>
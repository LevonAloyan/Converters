<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1999</searchword><id>5697</id><udhid>UDH:TvAR/5697</udhid><titel>Wetgeving en Literatuur</titel><searchwords><searchword>TvAR 3/1999</searchword><searchword>UDH:TvAR/5697</searchword></searchwords><attachments><attachment><name>1999_nr 3_Wetgeving_Bezemer.pdf</name><extention>pdf</extention><url>https://denhollander.info/download/5629/ci</url></attachment></attachments><inleiding>Algemeen&#13;
CBS-Landbouwdatabank&#13;
Bij Elsevier bedrijfsinformatie is de cd-rom&#13;
CBS-Landbouwdatabank 1980-1997 verschenen.&#13;
De cd bevat de volgende publicaties:&#13;
Landbouwtellingen 1980-1997; Biologische&#13;
landbouw, totaal in Nederland en per provincie;&#13;
Aanvoer vis in Nederlandse havens; Zuivel:&#13;
melkaanvoer en -verwerking; Oogstraming&#13;
appels en peren; Oogstraming akkerbouwgewassen,&#13;
vanaf 1994; Varkens- en rundveestapel,&#13;
vanaf 1981; Beteelde oppervlakte&#13;
groenten open grond; Werktuigen en machines;&#13;
Slachtingen; Graslandgebruik; Productie&#13;
agrarische dienstverlening; Productiestatistiek&#13;
hoveniers; Oppervlakte en gebruikerscategorieën.&#13;
De cijfers uit Landbouwtellingen 1980-&#13;
1997 zijn op gemeentelijk niveau weergegeven,&#13;
de cijfers uit de andere publicaties op&#13;
provinciaal of nationaal niveau. Ook de verslagjaren&#13;
verschillen per publicatie. Uit de&#13;
diverse publicaties kunnen gegevens worden&#13;
geselecteerd die naar keuze in tabel- of grafiekvorm&#13;
worden weergegeven. Sommige&#13;
gegevens kunnen zelfs in een kaartje worden&#13;
weergegeven. De geselecteerde gegevens kunnen&#13;
bovendien worden opgeslagen in een&#13;
bestand en zodoende vrij eenvoudig worden&#13;
gebruikt in spreadsheet- en tekstverwerkingsprogramma’s.&#13;
Begroting LNV 1999&#13;
Tijdens de begrotingsbehandeling 1998 is een&#13;
motie (Ter Veer, Blauw en Huys) ingediend&#13;
met het verzoek een onderzoek in te stellen&#13;
naar de mogelijkheid van een agentschap dierlijke&#13;
productie. In een brief aan de kamer gaat&#13;
de staatssecretaris hier op in (TK 1998-1999,&#13;
26 200 XIV, nr. 37, 8 januari 1999). Met name&#13;
wordt aandacht besteed aan het I&amp;R-systeem&#13;
voor runderen, fokkerijgegevens en de fusie&#13;
van het Koninklijk Nederlands Rundvee Syndicaat&#13;
(NRS) en Holland Genetics (HG) tot&#13;
CR-Delta. Mede naar aanleiding van de&#13;
onderzoeksresultaten van de commissie-Van&#13;
Reenen denkt de staatssecretaris dat de oprichting&#13;
van een agentschap geen adequate oplossing&#13;
is voor de geconstateerde problematiek.&#13;
Ten aanzien van het I&amp;R-systeem komt&#13;
zij tot de conclusie dat de verweving van&#13;
I&amp;R-gegevens en fokkerijgegevens binnen&#13;
CR-Delta moet worden beëindigd. Voortaan&#13;
zal één organisatie moeten worden belast met&#13;
de gehele uitvoering van het I&amp;R-systeem&#13;
voor runderen, waarbij een onafhankelijke&#13;
verwerking moet worden gegarandeerd. De&#13;
toegankelijkheid van het NRS-informatiesysteem&#13;
moet door het bedrijfsleven zelf worden&#13;
geregeld; de overheid heeft hier slechts&#13;
een kaderstellende rol. Verder verschenen: EK&#13;
1998-1999, 26 200 XIV, nr. 38b (memorie van&#13;
antwoord, 14 januari 1999); nr. 38c (eindverslag,&#13;
25 januari 1999).&#13;
Overige&#13;
– Begroting LNV 1997 (slotwet), EK 1998-&#13;
1999, 26 099, nr. 153 (eindverslag, 12 januari&#13;
1999)&#13;
– Begroting LNV 1998 (wijziging samenhangende&#13;
met de Najaarsnota), EK 1998-1999,&#13;
26 308, nr. 165 (eindverslag, 12 januari 1999)&#13;
– Reparatiewet I, EK 1998-1999, 25 836, nr.&#13;
83d (eindverslag, 12 januari 1999)&#13;
– Opheffing van het Bedrijfschap Detailhandel&#13;
in Aardappelen, Groenten en Fruit, TK&#13;
1998-1999, 26 327, nr. 5 (nota van wijziging,&#13;
18 januari 1999); EK 1998-1999, 26 327, nr.&#13;
178 (gewijzigd voorstel van wet, 28 januari&#13;
1999)&#13;
– Vervolgadvies SER inzake opheffing Landbouwschap,&#13;
Stcrt. 20 januari 1999, nr. 13&#13;
– Wijziging van de Wet op de bedrijfsorganisatie&#13;
en enige andere wetten, EK 1998-1999,&#13;
25 695, nr. 67a (memorie van antwoord, 26&#13;
januari 1999)&#13;
– Besluit instemming Besluit van het bestuur&#13;
van het Productschap Granen, Zaden en Peulvruchten&#13;
tot vaststelling van de rekening&#13;
baten en lasten Produktschap voor Landbouwzaden&#13;
over het tijdvak van 1 januari&#13;
1993 t/m 2 juni 1993, Stcrt. 28 januari 1999,&#13;
nr. 19 </inleiding><content>Pacht&#13;
– Vaststelling formulier Pachtnormenbesluit,&#13;
Stcrt. 21 januari 1999, nr. 14 (wijziging formulier&#13;
i.v.m. de wijziging van het Pachtnormenbesluit&#13;
1995 per 31 oktober 1998)&#13;
Zakelijke rechten&#13;
–Wijziging Organisatieregeling Kadaster 1994,&#13;
Stcrt. 14 januari 1999, nr. 9&#13;
– Overzicht soorten van geregistreerde gegevens&#13;
(kadastrale registratie), Stcrt. 19 januari&#13;
1999, nr. 12&#13;
– H.W. Heyman, ‘Kan een opstalrecht worden&#13;
gevestigd door een erfpachter of een appartementseigenaar?’,&#13;
WPNR 23 januari 1999,&#13;
nr. 6342, p. 52-56&#13;
– A.A. van Velten, ‘Juridische notities bij de&#13;
opkomst en de ondergang van het landhuis&#13;
‘Kareol’’, WPNR 30 januari 1999, nr. 6343,&#13;
p. 71-81&#13;
Ruimtelijke Ordening&#13;
– Partiële herziening PKB Nationaal Ruimtelijk&#13;
Beleid, TK 1998-1999, 25 180, nr. 99 (verslag&#13;
algemeen overleg, 16 december 1998)&#13;
– Begroting VROM 1999, EK 1998-1999,&#13;
26 200 XI, nr. 173 (eindverslag, 19 januari&#13;
1999); TK 1998-1999, 26 200 XI, nr. 46 (brief&#13;
minister, 21 januari 1999); nr. 47 (brief minister,&#13;
22 januari 1999)&#13;
– Begroting VROM 1998 (wijziging samenhangende&#13;
met de Najaarsnota), EK 1998-&#13;
1999, 26 321, nr. 160 (eindverslag, 12 januari&#13;
1999)&#13;
– Wijziging van de Wet op de Ruimtelijke Ordening,&#13;
TK 1998-1999, 25 311, nr. 25 (tweede&#13;
nota van wijziging, 25 januari 1999); nr. 32&#13;
(derde nota van wijziging, 26 januari 1999);&#13;
nr. 37 (vierde nota van wijziging, 26 januari&#13;
1999); nr. 38 (motie, 26 januari 1999); nr. 42&#13;
(brief minister, 1 februari 1999); Hand. TK, 26&#13;
januari 1999, p. 2997-3034 (behandeling wetsvoorstel)&#13;
– Wet procedures vijfde baan Schiphol&#13;
(25 863), Hand. EK 22 december 1998, p. 433-&#13;
452 (behandeling wetsvoorstel, het wetsvoorstel&#13;
is zonder stemming aangenomen)&#13;
– Wijziging van de Tracéwet (eerste tranche),&#13;
TK 1998-1999, 26 343, nr. 4 (nota van verbetering,&#13;
15 januari 1999)&#13;
– Nederlands deel hogesnelheidsspoorverbinding&#13;
Amsterdam-Brussel-Parijs, TK 1998-1999,&#13;
22 026, nrs. 83-86 (brieven minister, 6, 15, 25&#13;
en 26 januari 1999)&#13;
– Trajectnota/MER Noordoostelijke verbinding,&#13;
TK 1998-1999, 26 373, nr. 1 (brief minister,&#13;
19 januari 1999)&#13;
– Wijziging van de Ontgrondingenwet (verbreding&#13;
heffingsdoeleinden), Stb. 1999, nr. 13&#13;
– Wet procedures vijfde baan Schiphol, Stb.&#13;
1999, nr. 17&#13;
Beheer landelijk gebied&#13;
Programma Beheer&#13;
In een brief aan de Tweede Kamer bericht de&#13;
staatssecretaris over de voortgang bij de&#13;
implementatie van het Programma Beheer&#13;
(TK 1998-1999, 25 420, nr. 11, 29 januari&#13;
1999). De afgelopen maanden heeft, in overleg&#13;
met het IPO en betrokken organisaties, een&#13;
heroverweging van het nieuwe subsidiestelsel&#13;
voor natuurbeheer plaatsgevonden. Het ging&#13;
daarbij om vereenvoudiging, controleerbaarheid&#13;
en handhaving van het subsidiestelsel. Bij&#13;
nadere beschouwing van de uitvoeringssystematiek&#13;
van het subsidiestelsel en op grond van&#13;
de ervaringen met de experimenten en de uitvoering&#13;
van de Tijdelijke regeling particulier&#13;
natuurbeheer is gebleken dat het subsidiestelsel&#13;
onder meer te ingewikkeld en te weinig&#13;
flexibel is met bovendien te weinig stimulansen&#13;
voor extra prestaties. De staatssecretaris&#13;
kondigt een vereenvoudiging en verbetering&#13;
van het subsidiestelsel aan door aanpassingen&#13;
op het gebied van de sturing en verantwoording&#13;
binnen doelpakketten (input/output), de&#13;
vergoedingensystematiek (bonus/malus), de&#13;
doelpakketten (aanzienlijke beperking van het&#13;
aantal doelpakketten, onderscheid tussen&#13;
basis- en pluspakketten) en de doeltoewijzing&#13;
(gekoppeld aan ontwikkeling en instandhouding&#13;
met doelpakketten). De komende periode&#13;
zal gewerkt worden aan de doorwerking&#13;
van de genoemde aanpassingen in de desbetreffende&#13;
regelingen en de concretisering en&#13;
objectivering van de beheerspakketten. De verwachting&#13;
is dat het Programma Beheer uiterlijk&#13;
op 1 januari 2000 operationeel kan zijn. Onteigening t.b.v. natuurontwikkeling&#13;
In het januarinummer van Het Waterschap is&#13;
een artikel verschenen van P. Jasperse en H.G.&#13;
Wind, getiteld ‘Integraal waterbeheer en&#13;
grondverwerving’ (p. 6-11). Zij behandelen de&#13;
mogelijkheden van onteigening ten behoeve&#13;
van natuurontwikkeling, in het bijzonder van&#13;
beekherstel. Met name de rol van waterschappen&#13;
wordt besproken, omdat deze als de uitvoerende&#13;
actoren mede verantwoordelijk zijn&#13;
voor beekherstel en daardoor ook betrokken&#13;
zijn bij de grondverwerving. De auteurs concluderen&#13;
dat onteigening ten behoeve van&#13;
beekherstel op grond van art. 72a Onteigeningswet&#13;
mogelijk moet zijn. Grondverwerving&#13;
op vrijwillige basis blijkt niet altijd de&#13;
beoogde resultaten op te leveren, zodat volgens&#13;
de auteurs meer gebruik zou moeten&#13;
worden gemaakt van gezagsmiddelen om&#13;
grond te verwerven. Maar het is de vraag of&#13;
waterschapsbesturen, met daarin traditioneel&#13;
en ook na de recente waterschapsverkiezingen&#13;
een groot aantal grondeigenaren vertegenwoordigd,&#13;
bereid zullen zijn een middel als&#13;
onteigening te gebruiken.&#13;
Overige&#13;
– Regeling aanwijzing nationaal park in oprichting&#13;
Duinen van Texel, Stcrt. 14 januari&#13;
1999, nr. 9&#13;
– Benoeming leden overlegorgaan Nationaal&#13;
Park i.o. Duinen van Texel, Stcrt. 14 januari&#13;
1999, nr. 9&#13;
– Gedeeltelijke inwerkingtreding van de&#13;
Natuurbeschermingswet 1998, Stb. 1999, nr.&#13;
15 (de artt. 1, aanhef en onderdeel a, 27 en 28&#13;
treden in werking m.i.v. 22 januari 1999)&#13;
– Wijziging Regeling functiebeloning bos en&#13;
natuurterreinen, Stcrt. 21 januari 1999, nr. 14&#13;
(rectificatie)&#13;
– R. Grootenboer en R.J.F. Paulussen, ‘Handhaving&#13;
van natuurwetgeving, samenwerking&#13;
tussen publieke en private handhavers op de&#13;
Veluwe’, RegelMaat 1998, nr. 6, p. 300-307&#13;
Landbouwstructuurbeleid&#13;
– Openstelling Regeling structuurverbetering&#13;
glastuinbouw, onderdeel afbraak, Stcrt. 21&#13;
januari 1999, nr. 14&#13;
– Openstelling investeringsregeling markt en&#13;
concurrentiekracht t.b.v. verzamelcentra varkens,&#13;
Stcrt. 2 februari 1999, nr. 22&#13;
Landbouwmarktbeleid&#13;
Structuurverandering varkenshouderij&#13;
Naar aanleiding van het tussenvonnis van de&#13;
Rechtbank Den Haag in de bodemprocedure&#13;
van de Nederlandse Vakbond Varkenshouders&#13;
(NVV) tegen de Staat heeft de minister een&#13;
aantal brieven aan de Kamer gestuurd (TK&#13;
1998-1999, 25 448, nrs. 13-15, 24 december&#13;
1998, 11 en 15 januari 1999). In de procedure&#13;
vorderde de NVV primair het onverbindend&#13;
verklaren van de wet wegens strijdigheid met&#13;
hoger recht, namelijk de Grondwet, fundamentele&#13;
rechtsbeginselen, het EG-Verdrag en&#13;
het Eerste Protocol van het EVRM. Secundair&#13;
werd het buiten toepassing laten van de wet&#13;
gevorderd zolang geen adequate schaderegeling&#13;
is getroffen voor het vervallen van mestproductierechten&#13;
en varkensrechten. Van groot&#13;
belang voor het eindoordeel van de rechtbank&#13;
is de vraag of de genomen maatregelen noodzakelijk&#13;
en proportioneel zijn. In het tussenvonnis&#13;
werd daarom aan de Staat gevraagd&#13;
zich op 26 januari 1999 nader uit te laten over&#13;
de noodzaak en proportionaliteit van de&#13;
reductie van de varkensstapel met maximaal&#13;
25% in het licht van het in het kader van de&#13;
Integrale Notitie berekende landelijk nietplaatsbaar&#13;
mestoverschot van 14 miljoen kilo&#13;
fosfaat; dit naar aanleiding van het door de&#13;
NVV aan de hand van CBS-cijfers gevoerde&#13;
verweer dat inmiddels een grotere reductie&#13;
van de fosfaatproductie zou zijn gerealiseerd&#13;
dan bij de berekeningen van het mestoverschot&#13;
als uitgangspunt gold. De minister geeft&#13;
in zijn brief van 24 december (nr. 13) aan dat&#13;
hij ervan overtuigd is de noodzaak en proportionaliteit&#13;
van de genomen maatregelen te&#13;
kunnen aantonen. Om te voorkomen dat het&#13;
beeld zou gaan ontstaan dat de reductie van&#13;
de varkensstapel helemaal niet nodig zou zijn,&#13;
schrijft de minister op 15 januari 1999 aan de&#13;
kamer (nr. 15) dat hij de veronderstelling dat&#13;
de noodzakelijke reductie van de varkensmestproductie&#13;
met 14 miljoen kilo fosfaat al&#13;
voor een substantieel deel is verwezenlijkt,&#13;
verwerpt. Hoewel de fosfaatproductie de&#13;
afgelopen jaren in werkelijkheid sterker is gedaald dan in de Integrale Notitie (IN) werd&#13;
aangenomen, is de daadwerkelijke distributie&#13;
en export van dierlijke mest sterk achtergebleven&#13;
bij de prognoses in de IN. Deze tegenvallers&#13;
lijken bovendien structureel te gaan worden.&#13;
Om die reden acht de minister het noodzakelijk&#13;
te blijven uitgaan van een taakstelling&#13;
van tenminste 14 miljoen kilo fosfaat in de&#13;
varkenshouderij. In zijn brief van 11 januari&#13;
(nr. 14) gaat de minister in op het oordeel van&#13;
de rechtbank de secundaire vordering van de&#13;
NVV in ieder geval te zullen toewijzen en te&#13;
zullen bepalen dat de wet buiten toepassing&#13;
moet worden gelaten totdat in een adequate&#13;
schadevergoedingsregeling zal zijn voorzien.&#13;
Daar de rechtbank ten aanzien van de schadevergoedingsregeling&#13;
in het tussenvonnis in&#13;
feite reeds een eindbeslissing heeft gegeven,&#13;
kondigt de minister aan hoger beroep aan te&#13;
tekenen tegen het tussenvonnis. Hij wil, mede&#13;
in het belang van de sector zelf, het eindvonnis&#13;
van de rechtbank niet afwachten. De vraag&#13;
omtrent de schadeplicht van de Staat, de vraag&#13;
omtrent de verbindendheid van de wet en een&#13;
aantal andere principiële rechtsvragen moeten&#13;
zo snel mogelijk aan het gerechtshof kunnen&#13;
worden voorgelegd.&#13;
De vaste commissie voor LNV heeft op 17&#13;
november 1998 overleg gevoerd met de minister&#13;
over de knelgevallen en over het flankerend&#13;
beleid voor de varkenshouderij (TK&#13;
1998-1999, 25 448, nr. 16, verslag, 16 december&#13;
1998). In ieder geval komen er nu geen&#13;
nieuwe categorieën hardheidsgevallen meer&#13;
bij. In overleg met LTO en Bureau Heffingen&#13;
zal worden bekeken welke van de resterende&#13;
gevallen (± 150) nog op een of andere manier&#13;
in de bestaande categorieën zijn onder te&#13;
brengen. Maar er zullen volgens de minister&#13;
altijd gevallen overblijven die men gezien de&#13;
doelstellingen van de wet niet moet willen&#13;
honoreren.&#13;
Bedrijven die hebben uitgebreid op basis van&#13;
een melding op grond van de Wet milieubeheer,&#13;
komen in principe niet in aanmerking&#13;
voor het Besluit hardheidsgevallen. Als het&#13;
echter om een betekenisvolle uitbreiding gaat,&#13;
zal toch worden bekeken in hoeverre het&#13;
mogelijk is de melding te zien als een milieuvergunning.&#13;
De vraag is dan waar de grens ligt&#13;
tussen een betekenisvolle uitbreiding, en dus&#13;
een vorm van onbillijkheid, en geen betekenisvolle&#13;
uitbreiding.&#13;
Wat betreft de enorme prijsmalaise en de&#13;
financieringsproblematiek in de sector nodigt&#13;
de minister de particuliere sector uit om gezamenlijk&#13;
een schuldsaneringsfonds te voeden.&#13;
Landbouwkwaliteitsbeleid&#13;
Varkensbesluit&#13;
De ontkoppeling van het Varkensbesluit en de&#13;
Wet herstructurering varkenshouderij is een&#13;
feit (Besluit van 20 januari 1999, houdende&#13;
wijziging van het Varkensbesluit (ontkoppeling&#13;
Wet herstructurering varkenshouderij),&#13;
Stb. 1999, nr. 35). De koppeling tussen het&#13;
Varkensbesluit en de Whv, die met ingang van&#13;
1 september 1998 tot stand was gebracht,&#13;
belemmerde de dynamiek binnen de sector.&#13;
Met de koppeling werd beoogd te bevorderen&#13;
dat bedrijven die in varkensrechten investeren,&#13;
tevens verbeteringen op het gebied van&#13;
welzijn zouden aanbrengen. Op veel bedrijven&#13;
werd hierdoor echter besloten in het&#13;
geheel niet te investeren in varkensrechten.&#13;
De noodzakelijke welzijnsinvesteringen konden&#13;
namelijk niet worden opgebracht; een&#13;
ongewenste situatie. Om die reden is de koppeling&#13;
voor de jaren 1998 en 1999 losgelaten.&#13;
Naast de ontkoppeling is met de wijziging&#13;
van het Varkensbesluit een tweede – eveneens&#13;
al eerder aangekondigde – wijziging doorgevoerd.&#13;
Het Varkensbesluit verklaarde op stallen&#13;
die voor 1 september 1998 in gebruik&#13;
waren genomen en die op dat moment voldeden&#13;
aan de eisen van het Varkensbesluit zoals&#13;
dat luidde vóór 1 september, in beginsel een&#13;
overgangstermijn tot 1 januari 2008 van toepassing.&#13;
Indien dergelijke stallen niet voor&#13;
1 september 1998 in gebruik zouden zijn&#13;
genomen, zou de betrokken ondernemer&#13;
direct na die datum de stallen opnieuw moeten&#13;
aanpassen. Er bleken echter ondernemers&#13;
te zijn die door duidelijke gevallen van overmacht,&#13;
zoals de bouwvakantie, niet in staat&#13;
bleken te zijn hun stallen gereed te hebben&#13;
voor 1 september. Om die reden is met de&#13;
huidige wijziging van het Varkensbesluit&#13;
laatstbedoelde datum vervangen door 1 november&#13;
1998. Zie ook: EK/TK 1998-1999, 26 378, nr. 174/1 (brief minister bij de aanbieding&#13;
van het besluit, 21 januari 1999)&#13;
Honden- en kattenbesluit&#13;
Het Honden- en kattenbesluit 1999 (Stb.&#13;
1999, nr. 36) vervangt het op de Wet op de&#13;
dierenbescherming gebaseerde Honden- en&#13;
Kattenbesluit 1981. Het nieuwe besluit is&#13;
gebaseerd op de Gezondheids- en welzijnswet&#13;
voor dieren. De aanleiding voor dit besluit is&#13;
de wens van de Tweede Kamer om, in plaats&#13;
van zelfregulering, welzijnsnormen in algemene&#13;
maatregelen van bestuur uitputtend vast te&#13;
leggen, ook met betrekking tot de handel in&#13;
honden en katten (onder andere in verband&#13;
met een zwartboek over malafide hondenhandel).&#13;
Het Honden- en kattenbesluit 1999 stelt&#13;
vanuit een oogpunt van welzijn en gezondheid&#13;
voorschriften met betrekking tot specifieke&#13;
activiteiten met honden en katten, zoals&#13;
het bedrijfsmatig verkopen, ten verkoop in&#13;
voorraad hebben of afleveren, het bedrijfsmatig&#13;
in bewaring nemen, het fokken met het&#13;
oogmerk om de nakomelingen bedrijfsmatig&#13;
te verkopen of af te leveren. Onder de reikwijdte&#13;
van het besluit vallen in ieder geval dierenspeciaalzaken,&#13;
tussenhandelaren, kennels,&#13;
catteries, fokkers, pensions en asiels. Zie ook:&#13;
EK/TK 1998-1999, 26 379, nr. 175/1 (brief&#13;
minister bij de aanbieding van het besluit, 21&#13;
januari 1999)&#13;
Overige&#13;
– Wijziging Destructiewet i.v.m. kosten onschadelijkmaking&#13;
gespecificeerd hoog-risicomateriaal,&#13;
TK 1998-1999, 26 357, nrs. 1-3&#13;
(wetsvoorstel, memorie van toelichting, 23&#13;
december 1998)&#13;
– Gekke-koeienziekte (BSE), TK 1998-1999,&#13;
24 668, nr. 25 (brief staatssecretaris over vijfde&#13;
geval van BSE in Nederland, in Maartensdijk&#13;
(Utrecht), 7 januari 1999); nr. 26 (brief staatssecretaris&#13;
met de resultaten van het traceringsonderzoek&#13;
naar familierelaties en het geboortecohort,&#13;
18 januari 1999)&#13;
– Wijziging Regeling handel levende dieren en&#13;
levende producten i.v.m. opheffen quarantaine&#13;
varkensimport Sachsen, Stcrt. 14 januari 1999,&#13;
nr. 9&#13;
– Wijziging Regeling handel levende dieren en&#13;
levende producten, Stcrt. 18 januari 1999, nr. 11&#13;
– Wijziging Regeling toelating groenterassen&#13;
1973, Stcrt. 18 januari 1999, nr. 11&#13;
– Bekendmaking Statuten Stichting Kwaliteits-&#13;
Controle-Bureau voor Groenten en Fruit,&#13;
Stcrt. 20 januari 1999, nr. 13&#13;
– Goedkeuring wisselende bijdragen 1999&#13;
voor pakstationhouders en producenten (eieren&#13;
en pluimvee), Stcrt. 20 januari 1999, nr. 13&#13;
– Wijziging Beschikking bestrijding bacterievuur&#13;
1984, Stcrt. 20 januari 1999, nr. 13&#13;
–Wijziging Regeling tarieven keuring vlees en&#13;
vleesproducten 1993, Stcrt. 27 januari 1999,&#13;
nr. 18; Stcrt. 29 januari 1999, nr. 20&#13;
– Wijziging diverse tariefregelingen i.v.m. verhoging&#13;
RVV-tarieven voor 1999, Stcrt. 27&#13;
januari 1999, nr. 18&#13;
– Aanwijzing toezichthoudende ambtenaren&#13;
Warenwet en Vleeskeuringswet, Stcrt. 27 januari&#13;
1999, nr. 18&#13;
– Wijziging ministeriële regelingen i.v.m.&#13;
nieuwe naam Inspectie Gezondheidsbescherming,&#13;
Waren en Veterinaire Zaken, Stcrt. 27&#13;
januari 1999, nr. 18&#13;
– Regeling wijziging invoerkeurloon voor&#13;
bepaalde producten van dierlijke oorsprong&#13;
uit derde landen, Stcrt. 28 januari 1999, nr. 19&#13;
– Wijziging Regeling tarieven keuring in- en&#13;
doorvoer overige produkten 1993, Stcrt. 29&#13;
januari 1999, nr. 20&#13;
– Verordening heffingen pluimveehandel en -&#13;
industrie 1999, PBO-Blad 29 januari 1999, nr. 3&#13;
– Bekendmaking EG-Richtlijn i.v.m. plantenziektenrisico’s,&#13;
Stcrt. 2 februari 1999, nr. 22&#13;
– Wijziging Regeling toelating bestrijdingsmiddelen&#13;
1995, Stcrt. 3 februari 1999, nr. 23&#13;
Agrarisch milieubeleid&#13;
Interimwet ammoniak en veehouderij&#13;
De werkingsduur van de huidige Interimwet&#13;
ammoniak en veehouderij (Iav) is beperkt tot&#13;
vijf jaar en loopt zodoende af op 26 augustus&#13;
1999. Het realiseren van een definitieve&#13;
opvolger voor de Iav blijkt meer tijd te kosten&#13;
dan vijf jaar geleden was voorzien. Om die&#13;
reden is op 14 januari 1999 een wetsvoorstel&#13;
tot wijziging van de Iav aan de Tweede Kamer&#13;
aangeboden (TK 1998-1999, 26 370, nrs. 1-3),&#13;
strekkende tot verlenging van de werkingsduur&#13;
van de wet tot 1 januari 2002, met uitzondering&#13;
van de mogelijkheid tot legalisering van de ammoniakdepositie veroorzaakt door&#13;
veehouderijen zonder (toereikende) milieuvergunning.&#13;
Met de verlenging van de werkingsduur&#13;
denken de verantwoordelijke ministers&#13;
(VROM en LNV) ruim voldoende tijd&#13;
te hebben het nieuwe ammoniakinstrumentarium&#13;
tot ontwikkeling te brengen. De werkingsduur&#13;
van de legaliseringsmogelijkheid&#13;
van de Iav wordt echter niet verlengd. Uit&#13;
inventarisaties van de Inspectie Milieuhygiëne&#13;
blijkt dat enkele tientallen tot ten hoogste&#13;
honderd bedrijven op 26 augustus 1999 niet&#13;
zullen zijn gelegaliseerd. Het gaat hier echter&#13;
om bedrijven die weliswaar op grond van art.&#13;
6 Iav zouden kunnen worden gelegaliseerd&#13;
voor wat betreft hun ammoniakdepositie,&#13;
maar daarnaast een zodanige stankhinder veroorzaken&#13;
dat de milieuvergunning uiteindelijk&#13;
toch niet kan worden verleend. Verlenging&#13;
van de legaliseringsmogelijkheid van de Iav&#13;
heeft voor deze bedrijven dus geen zin en er is&#13;
dan ook geen reden om met de verlenging van&#13;
de werkingsduur van de Iav ook de werkingsduur&#13;
van de legaliseringsmogelijkheid te verlengen.&#13;
Vrijstellingsregeling mineralenheffingen kleine&#13;
bedrijven, tuinbouwbedrijven en tuincentra&#13;
Op grond van de vrijstellingsregeling mineralenheffingen&#13;
kleine bedrijven, tuinbouwbedrijven&#13;
en tuincentra (Stcrt. 14 januari 1999,&#13;
nr. 9) zijn drie categorieën bedrijven vrijgesteld&#13;
van de mineralenheffingen van hoofdstuk&#13;
IV van de Meststoffenwet, namelijk: 1.&#13;
kleine bedrijven, die over niet meer dan drie&#13;
grootvee-eenheden en drie hectare landbouwgrond&#13;
beschikken en die bovendien geen dierlijke&#13;
en overige organische meststoffen aanvoeren;&#13;
deze kleine bedrijven zijn bovendien&#13;
vrijgesteld van de bestemmingsheffing; 2.&#13;
tuinbouwbedrijven waar de teelt niet plaatsvindt&#13;
op landbouwgrond; het gaat hier om&#13;
tuinbouwbedrijven waar substraatteelt wordt&#13;
toegepast en om grondgebonden tuinbouw in&#13;
een gebouw (voornamelijk glastuinbouwbedrijven);&#13;
de hoeveelheid aangevoerde meststoffen&#13;
op tuinbouwbedrijven die in het kader&#13;
van deze regeling is vrijgesteld, is echter wel&#13;
gemaximeerd (460 kg fosfaat en 800 kg stikstof&#13;
per kalenderjaar per hectare groeimedium/&#13;
gebouw); 3. tuincentra, waarbij de regeling&#13;
onderscheid maakt tussen tuincentra die&#13;
alleen meststoffen aanvoeren om te verkopen&#13;
aan particulieren, niet zijnde een bedrijf of een&#13;
particuliere onderneming, en tuincentra die&#13;
zich daarnaast ook bezighouden met tuinbouw&#13;
en daarvoor meststoffen aanvoeren;&#13;
voor de eerste categorie tuincentra geldt naast&#13;
de vrijstelling van mineralenheffingen tevens&#13;
een vrijstelling van de verplichting tot het&#13;
opmaken van een afleveringsbewijs bij aflevering&#13;
van dierlijke of overige organische meststoffen.&#13;
Aanpak riooloverstorten&#13;
Naar aanleiding van een tweetal moties tijdens&#13;
een algemeen overleg over waterkwaliteit en&#13;
diergezondheid laat de staatssecretaris van&#13;
Verkeer en Waterstaat de Tweede Kamer&#13;
onder meer weten dat, wanneer sprake is van&#13;
een veterinair risico, veehouders in de praktijk&#13;
niet verplicht zullen worden onderhoudsspecie&#13;
uit de nabijheid van riooloverstorten op&#13;
hun land te accepteren. Waterschappen en&#13;
gemeenten zijn bereid de kosten voor nader&#13;
vereiste veterinaire analyse, en de eventuele&#13;
afvoer van deze specie voor hun rekening te&#13;
nemen (TK 1998-1999, 25 890, nr. 10 (brief,&#13;
18 januari 1999). Overige: TK 1998-1999,&#13;
25 890, nr. 9 (verslag algemeen overleg, 16&#13;
december 1998).&#13;
Vrijstellingsregeling waterschade Meststoffenwet&#13;
Als gevolg van de extreem zware regenval het&#13;
afgelopen najaar kon een deel van de akkeren&#13;
tuinbouwgewassen niet worden geoogst.&#13;
Voor bedrijven waarvan zogenaamde ‘verfijnde&#13;
mineralenheffingen’ worden geheven, kan&#13;
dat leiden tot een heffing, omdat door de mislukte&#13;
oogsten minder afvoer van mineralen&#13;
heeft plaatsgevonden. Bedrijven die het verloren&#13;
gegane gewas hadden willen gebruiken als&#13;
diervoeder en vervangend diervoeder hebben&#13;
moeten aanschaffen, hebben bovendien te&#13;
maken met extra aanvoer van mineralen. De&#13;
Vrijstellingsregeling waterschade Meststoffenwet&#13;
1998 (Stcrt. 25 januari 1999, nr. 16) strekt&#13;
ertoe voor dat deel van de heffing dat het&#13;
directe gevolg is van het feit dat akker- en&#13;
tuinbouwgewassen als gevolg van de wateroverlast niet konden worden geoogst, in beginsel&#13;
vrijstelling te verlenen. Uitsluitend die&#13;
bedrijven waaraan een tegemoetkoming in de&#13;
schade is verleend op grond van een van de&#13;
schaderegelingen in verband met de zware&#13;
regenval eind 1998, komen voor de vrijstellingsregeling&#13;
in aanmerking.&#13;
Bestaande rechten in het milieurecht&#13;
Van de hand van J.E. Hoitink is het boek&#13;
Bestaande rechten in het milieurecht; over de&#13;
actualisering van milieuvergunningen verschenen&#13;
(Publicatie van het Instituut voor&#13;
Staats- en Bestuursrecht van de Universiteit&#13;
Utrecht, Deventer: Tjeenk Willink 1998, 274&#13;
p.). Het boek, dat tevens heeft gediend als&#13;
proefschrift, bevat een onderzoek naar de&#13;
vraag in welke gevallen een eenmaal verleende&#13;
milieuvergunning nadien kan worden aangepast&#13;
aan gewijzigde omstandigheden of inzichten&#13;
en in welke mate daarbij rekening&#13;
moet worden gehouden met de belangen van&#13;
de vergunninghouder. Het bevat een beschrijving&#13;
van het algemene toetsingskader voor de&#13;
milieuvergunning en de daaraan te verbinden&#13;
voorschriften, en verder een overzicht van de&#13;
wettelijke instrumenten die kunnen worden&#13;
ingezet ten behoeve van het actualiseren van&#13;
milieuvergunningen, waaronder de revisievergunning,&#13;
de bevoegdheid tot ambtshalve wijziging,&#13;
de actualiseringsplicht, de tijdelijke&#13;
vergunning en de intrekkingsbevoegdheid.&#13;
Voorts wordt ingegaan op de meer materiële&#13;
vraag welke grenzen voortvloeien uit het&#13;
rechtszekerheids- en vertrouwensbeginsel.&#13;
Daarbij komt tevens aan de orde in hoeverre&#13;
zogenaamde ‘bestaande rechten’ van de vergunninghouder&#13;
bij het verlenen van een nieuwe&#13;
(revisie)vergunning moeten worden geëerbiedigd.&#13;
Ten slotte bevat het boek een hoofdstuk&#13;
over de vraag in welke gevallen een&#13;
inrichtinghouder die met een wijziging of&#13;
intrekking van zijn milieuvergunning wordt&#13;
geconfronteerd, recht heeft op schadevergoeding,&#13;
en wordt verslag gedaan van een rechtsvergelijkend&#13;
onderzoek met Duitsland.&#13;
Minas memo&#13;
Bij uitgeverij Kluwer is het eerste Minas&#13;
memo verschenen, van de hand van A.G.M.&#13;
Broeks, H.J. van den Kerkhof, I.M.E.A. van&#13;
den Kerkhof-Couwenberg en J. Vaarkamp.&#13;
Het boekje is bedoeld als een praktische&#13;
vraagbaak voor met name agrarisch adviseurs.&#13;
Het bevat een uitgebreide beschrijving van het&#13;
mineralenaangiftesysteem (Minas), de administratieve&#13;
eisen die in verband met Minas aan&#13;
bedrijven worden gesteld en de administratieve&#13;
verwerking van Minas. Vervolgens wordt&#13;
een groot aantal afwijkende of complexe&#13;
onderwerpen uit de praktijk behandeld en&#13;
wordt een aantal voorbeeldberekeningen gegeven.&#13;
Tweederde deel van het boekje bestaat&#13;
uit bijlagen: normtabellen, adressen, formulieren,&#13;
de tekst van de Meststoffenwet, zelfs de&#13;
complete memorie van toelichting bij het&#13;
wetsvoorstel tot wijziging van de Meststoffenwet&#13;
in verband met de invoering van&#13;
Minas, alle AMvB’s en ministeriële regelingen.&#13;
Wat betreft de opgenomen wet- en regelgeving&#13;
is het jammer dat de uitgebreide toelichting&#13;
geen artikelverwijzingen bevat. Niettemin&#13;
kan het Minas memo een zeer compleet&#13;
naslagwerkje voor de praktijk genoemd worden&#13;
(Deventer: Kluwer 1998, 387 p., ƒ 49,50).&#13;
Overige&#13;
– Vervanging hoofdstuk IV Wet verontreiniging&#13;
oppervlaktewateren, TK 1998-1999,&#13;
26 367, nr. 1-3 (wetsvoorstel, memorie van&#13;
toelichting, 31 december 1998)&#13;
Bedrijfsopvolging&#13;
Ter gelegenheid van het vijftigjarig bestaan&#13;
van het Utrechtse advocatenkantoor Wijn &amp;&#13;
Stael is de opstellenbundel Overnemen, een&#13;
hele onderneming uitgebracht (onder redactie&#13;
van H. Pasman, G.M.F. Snijders, W.J.M. van&#13;
Andel, Deventer: Kluwer 1998, 413 p.). In de&#13;
bundel wordt vanuit verschillende invalshoeken&#13;
ingegaan op de overdracht en de overgang&#13;
van aandelen en ondernemingen. Aan bod&#13;
komen zowel de juridische, financiële als&#13;
organisatorische aspecten van overnames. De&#13;
nadruk ligt evenwel op het belichten van de&#13;
juridische aspecten, waarbij de uiteenlopende&#13;
rechtsgebieden die bij overnames een rol spelen&#13;
– onder meer arbeidsrecht, vennootschapsrecht,&#13;
fiscaal recht, internationaal recht&#13;
– alle met ten minste één bijdrage zijn vertegenwoordigd. Erfrecht&#13;
– F.W.J.M. Schols, ‘Het nieuwe versterferfrecht’,&#13;
WPNR 1999, nr. 6340, p. 2-7&#13;
Europees Agrarisch Recht&#13;
Landbouwraad&#13;
Tijdens de Landbouwraad van december 1998&#13;
is een groot aantal besluiten genomen. Zo is er&#13;
een akkoord bereikt over een voedselhulpprogramma&#13;
voor Rusland en zijn er agromonetaire&#13;
maatregelen vastgesteld in verband met de&#13;
komst van de euro. Daarnaast is overeenstemming&#13;
bereikt over de politieke uitgangspunten&#13;
ten aanzien van de uitbreiding van de biologische&#13;
landbouw met regels voor de dierlijke&#13;
productie. Deze uitgangspunten hebben betrekking&#13;
op het verbod op het gebruik van&#13;
ggo’s, het aandeel biologische voedermiddelen&#13;
in het dagrantsoen, de beperking van het jaarlijkse&#13;
aantal allopathische behandelingen, de&#13;
herkomst van de dieren, de stikstofgift aan de&#13;
bodem, de huisvesting en de uitloopmogelijkheden.&#13;
Verder is er een verbod ingesteld op&#13;
het gebruik van een viertal antibiotica als&#13;
groeibevorderaar in diervoeding. Nederland&#13;
had overigens liever een totaalverbod op alle&#13;
antibiotica als groeibevorderaar in diervoeding&#13;
gezien. De Landbouwraad heeft verder&#13;
een resolutie aangenomen over een bosbouwstrategie&#13;
voor de EU en is een verzoek van&#13;
Griekenland tot kwijtschelding van schulden&#13;
van de landbouwcoöperaties in dat land ingewilligd.&#13;
Ten slotte is overeengekomen om het&#13;
besluit inzake het gebruik van TSE-risicomaterialen&#13;
(BSE, scrapie) met nog één jaar op te&#13;
schorten (TK 1998-1999, 21 501-16, nr. 222,&#13;
brief minister, 4 januari 1999). Verdere stukken:&#13;
TK 1998-1999, 21 501-16, nr. 223 (brief&#13;
minister met voorlopige agenda van de vergadering&#13;
van de Landbouwraad op 18 en 19&#13;
januari 1999, 12 januari 1999); nr. 224 (verslag&#13;
algemeen overleg, 20 januari 1999)&#13;
Diversen&#13;
Wateroverlast&#13;
– Wateroverlast in Nederland, TK 1998-1999,&#13;
24 071, nr. 46 (verslag algemeen overleg, 17&#13;
december 1998); nr. 47 (verslag algemeen&#13;
overleg, 21 januari 1999)&#13;
– Wijziging regeling oogstschade 1998, Stcrt.&#13;
15 januari 1999, nr. 10&#13;
Overige&#13;
– Bekendmaking subsidiabel thema Regeling&#13;
subsidiering Extra Impuls natuur- en milieueducatie,&#13;
Stcrt. 28 januari 1999, nr. 19&#13;
– Implementatie richtlijn nr. 97/54/EG inzake&#13;
maximumsnelheid landbouw- en bosbouwtrekkers&#13;
op wielen, Stcrt. 1 februari 1999,&#13;
nr. 21&#13;
– Besluit mandaat LASER, Stcrt. 2 februari&#13;
1999, nr. 22&#13;
– Vaststelling selectielijst Landbouw, Natuurbeheer&#13;
en Visserij (beleidsterrein Agrarisch&#13;
Onderwijs), Stcrt. 2 februari 1999, nr. 22&#13;
– Intrekking van het Aanwijzingsbesluit categorieën&#13;
Wet premieregime bij marginale arbeid&#13;
sector Agrarisch bedrijf, Stcrt. 3 februari&#13;
1999, nr. 23&#13;
– Wijziging Besluit nadere regelen aanvraag&#13;
PMA (premieregime bij marginale arbeid),&#13;
Stcrt. 3 februari 1999, nr. 23&#13;
– W.J. van Elsacker, ‘Het Integraal Waterbeheersplan’,&#13;
Het Waterschap 21 januari 1999,&#13;
nr. 2, p. 66-72</content><legacyfootnotes/><footnotes><footnote/></footnotes><auteurs>ir. S. Bezemer</auteurs><published>1999-03-01 00:00:00</published><modified>1998-02-17 00:00:00</modified><editiondate>1999-03-01</editiondate><htmlpath>https://denhollander.info/artikel/5697</htmlpath></article>
</articles></edition>
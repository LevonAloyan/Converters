<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>4921</id><udhid>UDH:TvAR/4921</udhid><titel>Van den Hoek / Krans c.s. (TvAR 1997/4885)</titel><searchwords><searchword>TvAR 7/8/1997</searchword><searchword>TvAR 1997/4885</searchword><searchword>UDH:TvAR/4921</searchword></searchwords><attachments><attachment><name>1997_nr 78_Rechtspraak_4885.pdf</name><extention>pdf</extention><url>https://denhollander.info/download/4863/ci</url></attachment></attachments><inleiding>Pachtwet, art. 25, leden 2, 30, 31: Rv., art. 612; BW, art. 6:96&#13;
&#13;
Einde pachtovereenkomst boerderij in 1987. Schadestaat-procedure. Schade verpachter wegens ontruiming door pachter: te laat en in verwaarloosde staat. Ook pachtersinvesteringen zijn tot het gepachte gaan behoren. Ook ten aanzien van die investeringen geldt (art. 25, lid 2 Pw) dat de pachter bij het einde van de pacht in goede staat moet opleveren, en anders aansprakelijk is tegenover de verpachter voor de kosten van het in goede staat brengen. Aan de voorwaarden van art. 31 Pw is hier niet voldaan. In het midden kan dus blijven of de pachtersinvesteringen veranderingen en/of verbeteringen zijn (art. 30 en 31 Pw). De aan verpachter te vergoeden schade is onafhankelijk van het feitelijk verrichte herstel en de kosten daarvan.</inleiding><content>Arrest van 27 februari 1996 in de zaak van:&#13;
Johannes Petrus van den Hoek, wonend te Uithoorn, appellant, procureur: mr. J.M. Bosnak, tegen&#13;
1. mr. Hendrik Michiel Krans,&#13;
2. Gerunde Theodora Inez Krans-de Koning, beiden wonend te 's-Gravenhage, geïntimeer- den,&#13;
procureur: mr. F.J. Boom.&#13;
1. Het verloop van het geding&#13;
1.1. Voor het verloop van de procedure in eerste aanleg wordt verwezen naar het vonnis dat de pachtkamer van het kantongerecht te Amsterdam op 21 december 1994 tussen par- tijen heeft gewezen; van dit vonnis is een fotokopie aan dit arrest gehecht.&#13;
1.2. Appellant - verder ook te noemen Van den Hoek - is bij exploit van 4 januari 1995, met gelijktijdige dagvaarding van geïntimeerden - verder tezamen ook te noemen Krans c.s. - bij het hof, in hoger beroep gekomen van genoemd vonnis, waarbij - kort weergegeven - het be- drag van de schade, welke Van den Hoek alsnog aan Krans c.s. in hun hoedanigheid van execu- teurs-testamentair van wijlen P.W. de Koning zal hebben te betalen, heeft bepaald op ƒ 16.685,-, met veroordeling van Van den Hoek in de kosten van de schadestaatprocedure.&#13;
1.3. Bij memorie van grieven heeft Van den Hoek zes grieven aangevoerd en toegelicht, en geconcludeerd - zakelijk weergegeven - het vonnis waarvan beroep te vernietigen en de vordering van Krans c.s. alsnog af te wijzen, met veroordeling van Krans c.s. in de kosten van beide instanties.&#13;
1.4. Bij memorie van antwoord hebben Krans c.s. terzake verweer gevoerd, bewijs aangebo- den en een aantal producties in het geding gebracht en geconcludeerd het vonnis waar-&#13;
van beroep, zo nodig onder verbetering van de gronden, te bevestigen, met veroordeling van Van den Hoek in de kosten van de proce-dure in eerste en tweede aanleg. 1.5. Daarna hebben partijen de stukken aan het hof overgelegd voor het wijzen van arrest.&#13;
2. De grieven&#13;
Van den Hoek heeft tegen het vonnis waarvan&#13;
beroep de volgende grieven aangevoerd:&#13;
Gnef I&#13;
Ten onrechte overweegt de pachtkamer in rechtsoverweging 8 dat Van den Hoek niet, althans niet voldoende, gemotiveerd heeft aangegeven welke verbeteringen en voor welke te zijnen laste gekomen bedragen door hem zijn aangebracht.&#13;
Grief II&#13;
In ieder geval heeft de pachtkamer niet zon-der nadere bewijsopdracht tot het oordeel kunnen komen dat Van den Hoek niet, al-thans niet voldoende, gemotiveerd heeft aan-gegeven welke verbeteringen dan precies en voor welke te zijnen laste gekomen bedragen door hem zijn aangebracht.&#13;
Grief III&#13;
Voor zover de pachtkamer de door Van den Hoek aangebrachte verbeteringen buiten be-schouwing laat op grond van de overweging (rechtsoverweging 9) dat Van den Hoek geen gebruik heeft gemaakt van de bij de Pachtwet in artikel 31 geboden mogelijkheid om bij het einde van de pacht van de verpachter een bil-lijke vergoeding te vorderen, is dat ten on-rechte.&#13;
Grief IV&#13;
Ten onrechte overweegt de pachtkamer dat de pachter niet het recht heeft het gepachte voor wat betreft de onderdelen die door pachter ter verbetering zijn aangebracht, beschadigd of in onvoldoende staat bij het einde van de pacht-overeenkomst achter te laten.&#13;
Grief V&#13;
Ten onrechte overweegt de pachtkamer in rechtsoverweging 11 dat het er, gelet op de aard van de beschadigingen en overigens de&#13;
staat waarin het gepachte is achtergelaten, alle schijn van heeft dat Van den Hoek door ver-nielingen en anderszins zijn gram heeft willen halen op De Koning.&#13;
Grief VI&#13;
Ten onrechte overweegt de pachtkamer in rechtsoverwegingen 12 en 13 dat - kortweg -moet worden uitgegaan van het rapport van Willemink voor wat betreft de opleveringsge-breken.&#13;
3. De vaststaande feiten&#13;
Op grond van de in zoverre niet-bestreden vaststellingen van de rechtbank en van het-geen in appel overigens is gesteld en niet of onvoldoende is weersproken, staat in hoger beroep het volgende vast:&#13;
a. Per 24 december 1987 is de pachtovereen- komst tussen P.W. de Koning als verpachter en Van den Hoek en zijn broer Th.D. van den Hoek als pachters met betrekking tot een boerderij met stal en schuren, hooibergen, verdere getimmerten, erf en tuin, en diverse percelen wei- en hooiland, dijkgrond en uit weg, staande en gelegen in de Bovenkerker polder te Nes aan de Amstel, kadastraal be- kend gemeente Amstelveen, sectie K 408, en sectie N nrs. 146, 149, 216, 223, 396, 440, 441, 446, 447 en 452 t/m 458, tezamen groot 21.30.60 ha, geëindigd.&#13;
b. Van het gepachte gebruikte Van den Hoek als (melk)veehouder een gedeelte groot 8.78.60 ha, terwijl zijn broer Th.D. van den Hoek het resterende gedeelte van het gepachte exploi- teerde.&#13;
c. Van den Hoek heeft het door hem gebruikte gedeelte van het gepachte pas in maart 1988 ontruimd, nadat hij daartoe bij vonnis in kort geding van de President van de Rechtbank te Amsterdam d.d. 25 februari 1988 op vorde- ring van de verpachter P.W. de Koning en zijn mede-pachter, zijn broer Th.D. van den Hoek, was veroordeeld.&#13;
d. Van den Hoek heeft de boerenhofstede in erbarmelijke staat van onderhoud en vervui- ling achtergelaten, zoals vastgesteld in een proces-verbaal van deurwaarder P. Swier van 31 maart 1988, bevestigd door een rapport van ing. T.J. Willemink van maart/april 1988.&#13;
e. P.W. de Koning is overleden, en Krans c.s.&#13;
zijn diens executeurs-testamentair en als zo-danig gerechtigd de onderhavige schadestaat-procedure te voeren.&#13;
f. Bij vonnis van de pachtkamer van het kan tongerecht te Amsterdam d.d. 19 september 1991, dat is bekrachtigd door de pachtkamer van het gerechtshof te Arnhem bij arrest van 23 november 1992, is voor recht verklaard dat Van den Hoek niet heeft voldaan aan de op hem als pachter rustende verplichtingen ex artikelen 25 lid 2 en 35 lid 1 Pachtwet en jegens PW. de Koning aansprakelijk is voor de kosten, welke tot herstel van het gepachte noodzakelijk (zullen) zijn gebleken, en is voorts Van den Hoek veroordeeld tot betaling van de door zijn wanpresteren door De Koning geleden schade, nader op te maken bij staat en te vereffenen volgens de wet, een en ander vermeerderd met wettelijke rente vanaf 18 mei 1989.&#13;
g. Bij exploit van 6 april 1993 hebben Krans c.s. een schadestaat, opgemaakt door ing. T.J. Willemink naar aanleiding van een opname ter plaatse op 31 maart 1988, sluitend op een bedrag van ƒ 14.685,- + p.m., aan Van den Hoek doen betekenen, met aanzegging dat aan deze schadestaat dient te worden toege- voegd de schade, geleden ex art. 35 Pachtwet, welke ex aequo et bono dient te worden gesteld op ƒ 5.000,-, althans op een bedrag als de pachtkamer vermeent te behoren.&#13;
4. De motivering van de beslissing in&#13;
hoger beroep&#13;
De grieven I, II, III en IV&#13;
4.1. De grieven I t/m IV lenen zich voor geza- menlijke beoordeling.&#13;
4.2. Van den Hoek betoogt in deze grieven, zoals toegelicht, - zakelijk weergegeven - dat De Koning als verpachter geen vergoeding kan toekomen voor het bij het einde van de pachtovereenkomst niet in goede staat achter laten van de verbeteringen die Van den Hoek aan het gepachte heeft aangebracht. Zulks is onjuist.&#13;
4.3. Behalve ten aanzien van de houten schuur en de gierkelder betwisten Krans c.s. dat Van den Hoek de door hem gestelde verbeteringen aan het gepachte heeft aangebracht.&#13;
Dit geschilpunt kan in de onderhavige schade-&#13;
staatprocedure om de volgende redenen in het midden blijven.&#13;
4.4. Ook hetgeen Van den Hoek als pachter in de loop van de pachtovereenkomst in het gepachte heeft veranderd en geïnvesteerd - waarbij, zoals hieronder nader wordt over wogen, in het midden kan blijven of deze ver- anderingen en investeringen als verbeteringen dienen te worden beschouwd - is tot het gepachte gaan behoren.&#13;
4.5. Ook ten aanzien van deze veranderingen en investeringen geldt het in art. 25 lid 2 Pachtwet bepaalde, te weten dat de pachter is gehouden het gepachte bij het einde der pachtovereenkomst in goede staat aan de ver pachter op te leveren.&#13;
4.6. Dat brengt met zich mee, dat Van den Hoek ook zijn (eventuele) eigen investeringen in het gepachte bij het einde der pacht in goede staat aan de verpachter heeft moeten opleveren en dat, voor zover dat niet is gebeurd, hij jegens Krans c.s. aansprakelijk is voor de kosten, welke tot het in goede staat brengen daarvan noodzakelijk (zullen) zijn gebleken.&#13;
4.7. Voor zover de stellingen van Van den Hoek inhouden dat hij een beroep doet op verrekening van door hem voor deze verande- ringen en investeringen gemaakte kosten met de bovenbedoelde vergoedingplicht, kan dat niet opgaan.&#13;
4.8. Voor de door hem aangebrachte verande- ringen en investeringen komt hem geen ver- goeding van de verpachter toe, nu niet is vol- daan aan de daartoe in art. 31 Pachtwet gestelde vereisten, ondermeer ten aanzien van vooraf gaande schriftelijke mededeling met opgave der geschatte kosten, toestemming van de ver pachter resp. machtiging van de grondkamer, en tijdige vordering van de vergoeding.&#13;
4.9. In het midden kan dan ook blijven, of de door Van den Hoek gestelde veranderingen en investeringen inderdaad door hem zijn gedaan.&#13;
Het desbetreffende bewijsaanbod van Van den Hoek kan niet van belang zijn voor de ten deze te geven beslissing en wordt daarom gepasseerd.&#13;
4.10. Evenzo kan dus in het midden blijven, in hoeverre de door Van; den Hoek aan het gepachte aangebrachte veranderingen en&#13;
investeringen als verbeteringen in de zin van de art. 30 en 31 Pachtwet zouden moeten worden beschouwd.&#13;
4.11. De grieven I t/m IV zijn op grond van het bovenoverwogene vergeefs voorgesteld.&#13;
Grief V&#13;
4.12. Voor de in deze schadestaatprocedure aan de orde zijnde vraag (kort gezegd: voor welke kosten en schade Van den Hoek jegens De Koning aansprakelijk is ingevolge het niet in goede staat opleveren en het te laat ontruimen van het gepachte) is niet van belang of de toe stand van het gepachte bij het ontruimen door Van den Hoek er de schijn van heeft gehad dat Van den Hoek vernielingen aan het gepachte heeft aangebracht of anderszins zijn gram heeft willen halen op De Koning.&#13;
De achtergronden voor deze bij gewijsde vast-gestelde wanprestaties van Van den Hoek zijn in deze procedure immers niet meer aan de orde.&#13;
4.13. De stelling van Van den Hoek in de toe lichting op deze grief dat 'niet uit te sluiten is', dat het proces-verbaal van deurwaarder Swier en het rapport van ing. Willemink geen juiste weergave inhouden van de toestand van het gepachte ten tijde van de ontruiming en dat De Koning daar in de tussentijd veranderin- gen in heeft aangebracht, omdat deze rappor ten pas circa drie weken na de ontruiming zijn opgemaakt, is door Van den Hoek overigens in het geheel niet nader onderbouwd of ge specificeerd.&#13;
Van den Hoek heeft zijnerzijds de bedoelde toestand toentertijd niet door derden laten vaststellen, en heeft ook overigens tegenover de gedetailleerde en met elkaar overeenstem-mende gegevens in de rapporten van Swier en Willemink niet aannemelijk gemaakt dat enig feitelijk gegeven uit die rapporten onjuist zou zijn.&#13;
De betwisting door Van den Hoek van de fei-telijke vaststellingen in bedoelde rapporten, wordt door het hof daarom gepasseerd.&#13;
4.14. Hetzelfde geldt voor het verweer van Van den Hoek dat De Koning hem niet heeft verzocht 'nog kleine aanpassingen te verrich- ten' vóór de ontruiming van het gepachte, en zijn verweer dat niet gezegd kan worden dat hij het gepachte in verwaarloosde staat heeft achtergelaten.&#13;
De toerekenbare tekortkomingen van Van den Hoek terzake zijn bij gewijsde vastgesteld en staan thans niet meer ter discussie.&#13;
4.15. Grief V wordt verworpen.&#13;
Grief VI&#13;
4.16. De Bezwaren, door Van den'Hoek in (de toelichting op) deze grief gemaakt tegen de rechtsoverwegingen 12 en 13 van het vonnis waarvan beroep, treffen geen doel.&#13;
4.17. Deze schade is door De Koning geleden en de verplichting van Van den Hoek tot ver- goeding daarvan is ontstaan onafhankelijk van de feitelijke wijze van later herstel van deze schade en van de daarmee gemoeide kosten.&#13;
4.18. Het hof verenigt zich in het onderhavige geval met vaststelling van deze schade door een begroting ten tijde van het ontstaan van deze schade van de voor herstel te maken kos- ten (welke uiteraard in tweeërlei richting heb ben kunnen afwijken van deze begroting).&#13;
4.19. Ten aanzien van de in de toelichting op deze grief genoemde posten overweegt het hof nog het volgende.&#13;
4.20. Zoals hierboven reeds overwogen, is voor de vaststelling dezer schade niet van belang of deze betrekking heeft op investerin- gen van Van den Hoek zelf, en evenmin of De Koning daar (buiten toepasselijkheid van art. 31 Pachtwet) al-dan-niet toestemming en/of een vergoeding voor heeft gegeven.&#13;
4.21. Het slechts noemen van uurlonen, stuks prijzen en waarden, zonder daarbij de verdere voor een behoorlijke beoordeling van de ver schillende schadeposten nodige gegevens te verstrekken (als bijvoorbeeld aantallen uren werk, aantallen kettingen en bevestigingsogen, te verrichten (montage)werkzaamheden enz.), en zonder overlegging van enig stuk van over- tuiging, acht het hof een onvoldoende gemoti- veerde betwisting van de geconcretiseerde posten van het rapport Willemink.&#13;
4.22. Om deze redenen worden door het hof de betwistingen door Van den Hoek van de schadeposten en de begroting van de met her stel gemoeide kosten in het rapport Wille mink alle van de hand gewezen.&#13;
4.23. Nu de schadevaststelling ten gevolge van de te late oplevering (rechtsoverwegingen 16 en 17) in hoger beroep niet meer aan de orde is gesteld, en alle aangevoerde grieven zijn&#13;
verworpen, moet het vonnis waarvan beroep geheel worden bekrachtigd, met veroordeling van Van den Hoek in de kosten van het geding in hoger beroep.&#13;
4.24. Ter voorkoming van mogelijke onduide-lijkheid wijst het hof er volledigheidshalve op dat - ingevolge het (door dit hof bekrachtigde) vonnis van de pachtkamer van het kantonge-recht te Amsterdam van 19 september 1991 — over het ten deze bepaalde schadebedrag van ƒ 16.685,- de wettelijke rente is verschuldigd vanaf 18 mei 1989.&#13;
5. Beslissing&#13;
Het hof, recht sprekend in hoger beroep: bekrachtigt het vonnis waarvan beroep; veroordeelt Van den Hoek in de kosten van het geding in hoger beroep, welke tot heden aan de zijde van Krans c.s. worden begroot op ƒ 1.025,- aan procureurssalaris en ƒ 560,- aan verschotten.</content><legacyfootnotes/><footnotes><footnote/></footnotes><auteurs/><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/4921</htmlpath></article>
</articles></edition>
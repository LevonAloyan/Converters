<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1991</searchword><id>7022</id><udhid>UDH:TvAR/7022</udhid><titel>'K.H. / 'Eilandspolder'' (TvAR 1991/4493)</titel><searchwords><searchword>TvAR 6/1991</searchword><searchword>TvAR 1991/4493</searchword><searchword>UDH:TvAR/7022</searchword></searchwords><attachments><attachment><name>1991_nr 6_Rechtspraak_4493.pdf</name><extention>pdf</extention><url>https://denhollander.info/download/6632/ci</url></attachment></attachments><inleiding>Landinrichtingswet, art. 170, 196&#13;
Door reclamant is niet aangetoond dat de&#13;
opmeting door het Kadaster op onjuiste&#13;
wijze is geschied. Bij het opstellen van het&#13;
plan van toedeling is de Landinrichtingscommissie&#13;
gehouden aan de vastgestelde&#13;
lijst van rechthebbenden. Bezwaren van&#13;
reclamant ongegrond verklaard. </inleiding><content>Rechtbank Alkmaar, 19 april 1990&#13;
(Mrs. Posch, Ng-A-Tham en Veenhof)&#13;
K.H., reclamant tegen het plan van toedeling&#13;
in de ruilverkaveling 'Eilandspolder'; enz.&#13;
De behandeling van de zaak&#13;
1. De vaststaande feiten&#13;
Als enerzijds gesteld en anderzijds erkend,&#13;
dan wel niet (behoorlijk) weersproken, alsmede&#13;
op grond van de overgelegde stukken&#13;
voor zover niet betwist, staat tussen partijen&#13;
het volgende vast:&#13;
1.1. Hooyberg heeft ingebracht de percelen&#13;
Graft D 1615, 1673, 1613 en 1671.&#13;
1.2. Deze percelen zijn als kavels 0310245 en&#13;
0310247 aan reclamant toegedeeld.&#13;
2. De standpunten van partijen&#13;
Tegen het plan van toedeling heeft reclamant&#13;
de volgende bezwaren ingediend:&#13;
2.1. De maten van de percelen zijn niet goed&#13;
opgemeten en onjuist weergegeven.&#13;
2.2. Het door hem ingebrachte perceel&#13;
Graft D 1672 dient wederom aan hem toegedeeld&#13;
te worden, nu dit aan hem toebehoort.&#13;
De Commissie is ten aanzien van het eerste&#13;
bezwaar van oordeel dat de opmetingen,&#13;
verricht op 13 mei 1985 en medio september&#13;
1985 volkomen gelijk zijn en&#13;
ook overeenstemmen met de meting van september&#13;
1939. De Commissie is van oordeel,&#13;
dat dit bezwaar van reclamant ongegrond&#13;
is.&#13;
De Commissie is ten aanzien van het&#13;
tweede bezwaar van oordeel dat zij bij het&#13;
opstellen van het plan van toedeling gehouden&#13;
is aan de vastgestelde lijst van rechthebbenden,&#13;
in dier voege dat alleen zij, die op&#13;
deze lijst voorkomen en hun rechtsopvolgers,&#13;
recht hebben op toedeling.&#13;
Reclamant komt ten aanzien van perceel D&#13;
1672 niet als rechthebbende op die lijst voor,&#13;
zodat hij geen recht heeft op toedeling.&#13;
3. Beoordeling van de standpunten&#13;
De rechtbank verwerpt het eerste bezwaar&#13;
van reclamant nu van de zijde van reclamant&#13;
op generlei wijze aangetoond is, dat de&#13;
opmetingen, verricht door het Kadaster, in&#13;
opdracht van de Commissie, op onjuiste&#13;
wijze zouden zijn geschied.&#13;
De rechtbank verwerpt ook het tweede&#13;
bezwaar van reclamant. De rechtbank is met&#13;
de Commissie van oordeel, dat bij het opstellen&#13;
van het plan van toedeling de Landinrichtingscommissie&#13;
blijkens de Landinrichtingswet&#13;
is gehouden aan de vastgestelde lijst van rechthebbenden. Nu reclamant&#13;
niet als rechthebbende van perceel D&#13;
1672 is opgenomen in de lijst van rechthebbenden,&#13;
kan de rechtbank tot geen andere&#13;
conclusie komen, dan dat aan reclamant met&#13;
betrekking tot dit perceel geen toedelingsrechten&#13;
toekomen.&#13;
4. Slotsom&#13;
De rechtbank zal beide bezwaren van&#13;
reclamant ongegrond verklaren.&#13;
De beslissing&#13;
De rechtbank:&#13;
Verklaart beide bezwaren ongegrond.&#13;
Enz.&#13;
4494 Landinrichtingswet, art. 133, 196&#13;
Door reclamante wordt een toegangspad&#13;
naar een gemaaltje ingebracht. Het toegangspad&#13;
is niet opgenomen in het begrenzingenplan,&#13;
toedeling dient derhalve plaats&#13;
te vinden binnen het kader van het plan van&#13;
toedeling. Niet kan worden ingezien waarom&#13;
deze kavel niet aan reclamante, doch aan een&#13;
derde, zou moeten worden toegedeeld. Men&#13;
kan in het algemeen in beginsel bezwaarlijk&#13;
klagen over een toedeling, gegrond op een&#13;
eigen inbreng.&#13;
Rechtbank Alkmaar, 3 mei 1990&#13;
(Mrs. Posch, Ng-A-Tham en Veenhof)&#13;
Gemeente Graft-de Rijp, reclamante tegen&#13;
het plan van toedeling in de ruilverkaveling&#13;
'Eilandspolder'; enz.&#13;
Ten aanzien van het recht&#13;
Overwegende, dat het overgebleven bezwaar&#13;
van reclamante hierop neerkomt, dat zij haar&#13;
bezwaar handhaaft tegen toedeling aan haar&#13;
van het toegangspad naar het gemaaltje&#13;
'Graftermeer', oorspronkelijk perceel Graft,&#13;
sectie B nr. 487, thans aangeduid als kavel&#13;
028.0569;&#13;
Overwegende, dat eerdergenoemd perceel&#13;
Graft, sectie B nr. 487, door reclamante in&#13;
eigendom is verkregen bij akte van ruiling&#13;
d.d. 4 februari 1983 van het provinciaal bestuur&#13;
van Noord-Holland, terwijl dit perceel&#13;
niet is opgenomen in het desbetreffende&#13;
begrenzingenplan, zodat dan ook toedeling&#13;
dient plaats te vinden binnen het kader&#13;
van het onderhavige plan van toedeling;&#13;
Overwegende, dat nu kavel 028.0569, die&#13;
vrijwel identiek is aan het meergenoemde&#13;
perceel Graft, sectie B nr. 487, door&#13;
reclamante zelf blijkens de lijst van rechthebbenden&#13;
is ingebracht, gereclameerde&#13;
zich op het standpunt stelt, dat deze kavel dan&#13;
ook in principe aan haar zal dienen te worden&#13;
toegedeeld, nu niet kan worden ingezien&#13;
waarom deze kavel niet aan reclamante, doch&#13;
aan een derde, bijvoorbeeld aan het waterschap&#13;
of aan de eigenaar van de aan het&#13;
bewuste pad gelegen woning, zou moeten&#13;
worden toegedeeld;&#13;
Overwegende, dat de rechtbank dit standpunt&#13;
van gereclameerde deelt, nu het&#13;
litigieuze perceel door gereclameerde zelf is&#13;
ingebracht en er ook geen deugdelijke argumenten&#13;
voorhanden zijn om tot toedeling aan&#13;
een ander dan aan reclamante zelf te komen;&#13;
men kan in het algemeen immers in beginsel&#13;
bezwaarlijk klagen over een toedeling, gegrond&#13;
op een eigen inbreng;&#13;
Overwegende, dat de rechtbank dan ook,&#13;
gelet op het vorenoverwogene, tot de navolgende&#13;
beslissing komt;&#13;
Rechtdoende&#13;
Wijst het overgebleven bezwaar af.&#13;
Enz.</content><legacyfootnotes/><footnotes><footnote/></footnotes><auteurs>Mrs. Posch, Ng-A-Tham en Veenhof</auteurs><published>1991-06-01 00:00:00</published><modified>1991-06-01 00:00:00</modified><editiondate>1991-06-01</editiondate><htmlpath>https://denhollander.info/artikel/7022</htmlpath></article>
</articles></edition>
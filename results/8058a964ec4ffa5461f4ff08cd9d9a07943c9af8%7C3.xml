<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8903</id><udhid>UDH:TvAR/8903</udhid><titel>Wetgeving en literatuur</titel><searchwords><searchword>TvAR 12/2010</searchword><searchword>UDH:TvAR/8903</searchword></searchwords><attachments><attachment><name>TvAR2010_12_04_Wetgeving.pdf</name><extention>pdf</extention><url>https://denhollander.info/download/7872/ci</url></attachment></attachments><inleiding>Algemeen&#13;
Lancering nieuwe juridische dienst voor de&#13;
agrarische rechtspraktijk&#13;
In de Nederlandse land- en tuinbouw worden veel contracten&#13;
tussen agrarische ondernemers met leveranciers of afnemers&#13;
gesloten die niet waterdicht zijn. Ook komt het in&#13;
de agrarische praktijk nog steeds vaak voor dat gemaakte&#13;
afspraken helemaal niet op papier worden gezet. In arbitragezaken&#13;
die bij het Instituut voor Agrarisch Recht (IAR)&#13;
worden behandeld, blijkt de gebrekkige vastlegging van de&#13;
afspraken in veel gevallen de oorzaak te zijn van het juridische&#13;
geschil. Veel van deze juridische problemen kunnen&#13;
worden voorkomen door een goed contract.&#13;
Daarom heeft het IAR samen met DCA-Markt (Dienstencentrum&#13;
Agrarische Markt) een nieuwe juridische dienst&#13;
ontwikkeld: de ContractCoach. Deze dienst is op 12 november&#13;
2010 gelanceerd via de website www.boerenbusiness.nl.&#13;
Met deze laagdrempelige service kunnen contracten worden&#13;
gescand op fouten en kunnen nieuwe contracten en/of algemene&#13;
voorwaarden worden opgesteld. Elke ondernemer kan&#13;
zo op eenvoudige, snelle en goedkope wijze van de deskundigheid&#13;
van het IAR profiteren.&#13;
Voor DCA-Markt, eigenaar van Boerenbusiness, past de&#13;
ContractCoach bij de huidige ontwikkelingen in de agrarische&#13;
sector. ‘De verzakelijking neemt toe. Agrarische ondernemers&#13;
moeten met steeds grotere partijen zaken doen. Juridisch&#13;
beslagen ten ijs komen, hoort bij het hedendaagse&#13;
ondernemerschap’, zegt DCA-directeur Kees Maas. ‘Tegelijkertijd&#13;
vinden velen de stap naar een advocaat groot. Deze&#13;
drempel is bij ContractCoach bijzonder laag, waarbij een&#13;
ondernemer gegarandeerd is van deskundig agrarisch advies.’&#13;
</inleiding><content>Pacht&#13;
Jurisprudentiebundel&#13;
De nieuwe uitgave Jurisprudentiewijzer Grondzaken, Pacht&#13;
en Landelijk gebied 2011 is verschenen (Alphen aan den&#13;
Rijn: Kluwer 2010, ISBN 9789013079392, 369 blz.). De&#13;
uitgave bevat samenvattingen van ca. 1200 uitspraken op&#13;
het gebied van pacht, grondzaken en landelijk gebied. Het is&#13;
uitgegeven voor advocaten, juridisch adviseurs, beleidsmedewerkers&#13;
en gemeenteambtenaren die werken binnen het&#13;
vakgebied ruimtelijke ordening. Ten opzichte van de vorige&#13;
editie (2010) zijn bijna 200 uitspraken toegevoegd, waarvan&#13;
de meesten zijn gedaan na augustus 2009.&#13;
Boekbespreking&#13;
W.L. Valk, ‘Boekbespreking’, WPNR (2010) 6862, p. 800-&#13;
803. Valk bespreekt daarin de tweede druk (2009) van de&#13;
Asser-serie Pacht: G.M.F. Snijders, Asser/Snijders 7-III, Deventer:&#13;
Kluwer 2009 (ISBN 9789013050493, 316 blz.). Volgens&#13;
de auteur is de Asser/Snijders zonder twijfel een betrouwbare&#13;
bron voor de rechtspracticus, of deze nu in het&#13;
notariaat, de advocatuur of in de rechterlijke macht werkzaam&#13;
is. Snijders is volgens de auteur een knap jurist die boven&#13;
de stof staat en in staat is verbanden te leggen, die de&#13;
gemiddelde lezer gemakkelijk zouden ontgaan. Ook de ervaring&#13;
van Snijders als advocaat in pachtzaken komt de kwaliteit&#13;
van het boek ten goede, nu Snijders weet aan welke informatie&#13;
de praktijk behoefte heeft, aldus de auteur. Naast&#13;
de boekbespreking staat de auteur ook nog stil bij de ontwikkeling&#13;
van de literatuur over het pachtrecht. Hij signaleert&#13;
dat het debat in de literatuur over de pacht afneemt, terwijl&#13;
het pachtrecht niet is uitontwikkeld. Volgens de auteur&#13;
is het hoogst wenselijk dat juristen van niveau blijven schrijven&#13;
over pacht en daarbij ook rechtspolitieke vragen niet&#13;
schuwen.&#13;
Ruimtelijke Ordening&#13;
Literatuur&#13;
–– I. Sievens, ‘De Omgevingsvergunning’, M en R&#13;
2010, p. 488-493. De auteur beschrijft in hoofdlijnen&#13;
de per 1 oktober 2010 in werking getreden Wet&#13;
algemene bepalingen omgevingsrecht.&#13;
–– G.L.L.C. Waardenburg, ‘De invoering van de plattelandswoning.&#13;
Een oplossing voor toekomstige&#13;
problemen in het buitengebied?’, TBR 2010/193,&#13;
p. 1051-1056. De auteur bespreekt de doelstelling&#13;
en inhoud van de intiatiefnota- Van Heugten&#13;
‘Beter wonen op het platteland’ (Kamerstukken II&#13;
2008/09, 32 030, nr. 2). Ook staat de auteur stil bij&#13;
de kritiek en aanbevelingen vanuit de literatuur op&#13;
het wetsvoorstel, o.a. van P.P.A. Bodden in zijn&#13;
artikel in het Tijdschrift voor Agrarisch Recht ‘De&#13;
plattelandswoning in de Wet milieubeheer. Van de&#13;
regen in de drup’ (Agr.r. 2010, p. 193-196) en van&#13;
E.H.M. Harbers in haar artikel ‘Beter wonen op het&#13;
platteland’, Agr.r. 2010, p. 3.&#13;
–– F. Onrust, ‘De relatie tussen de Wabo en de Waterwet’,&#13;
BR 2010, p. 851-864. De auteur gaat in op&#13;
de relatie tussen de Wabo en de Waterwet, meer in&#13;
het bijzonder de relatie tussen de omgevingsvergunning&#13;
en de watervergunning. Aan bod komen&#13;
verschillende aspecten van samenloop van beide&#13;
vergunningen, met bijzondere aandacht voor de&#13;
procedurele coördinatie van beide vergunningen (de&#13;
coördinatieregeling op grond van de Wabo en de&#13;
Waterwet) en de verschillende vormen van advies&#13;
door het bevoegd gezag.&#13;
–– L. van Schie-Kooman en J.R. Vermeulen, ‘De Gewijzigde&#13;
Wet voorkeursrecht gemeenten’, BR 2010,&#13;
p. 883-892. Het artikel behandelt de belangrijkste&#13;
veranderingen als gevolg van de op 1 juli 2010 in&#13;
werking getreden gewijzigde Wet voorkeursrecht&#13;
gemeenten (Stb. 2010, 155).&#13;
Landinrichting&#13;
Ecologische hoofdstructuur&#13;
De onlangs aangetreden Staatssecretaris van Economische&#13;
Zaken, Landbouw en Innovatie gaat flink bezuinigen op uitgaven&#13;
voor natuurbeleid. Zo is te lezen in een brief van de&#13;
staatssecretaris aan de Tweede Kamer van 25 oktober 2010:&#13;
Kamerstukken II 2010/11, 30 825, nr. 61. Met name gedane&#13;
uitgaven voor verwerving in de robuuste verbindingszones&#13;
en recreatie om de stad komen niet meer in aanmerking voor&#13;
financiering uit het eerder aan de provincies verleende budget.&#13;
Daarnaast kan de staatssecretaris niet verzekeren dat de&#13;
verplichtingen die de provincies nog aangaan, uitgezonderd&#13;
die voor continuïteit van beheer, daadwerkelijk uit het eerder&#13;
verleende budget kunnen worden gefinancierd. Een en&#13;
ander zal worden betrokken bij het overgangsregime van het&#13;
wetsvoorstel waarmee vorm zal worden gegeven aan de decentralisatie&#13;
van het Investeringsbudget Landelijk Gebied,&#13;
aldus de staatssecretaris. De vraag is hoe deze plannen zich&#13;
verhouden tot de reeds gemaakte afspraken tussen provincies&#13;
en rijk op basis van de Wet Inrichting Landelijk Gebied.&#13;
Regeling inrichting landelijk gebied&#13;
De Regeling inrichting landelijk gebied (Rilg) is met ingang&#13;
van 13 november 2010 gewijzigd: Stcrt. 2010, 17734. Het&#13;
gaat om de opschorting van de op het bureau beheer landbouwgronden&#13;
rustende koopplicht ex. art. 5 en 6 Rilg. Deze&#13;
koopplicht is met ingang van 15 november 2010 opgeschort&#13;
voor grond gelegen in de provincies Drenthe, Noord-Brabant,&#13;
Noord-Holland of Overijssel (De koopplicht houdt in&#13;
dat als het bureau een recht van eigendom of een daarvan afgeleid&#13;
recht wordt aangeboden in de gevallen als bedoeld in&#13;
art. 5 of art. 6 Rilg, het bureau gehouden is dit recht te verwerven&#13;
voor rekening van de provincie. Het gaat ondermeer&#13;
om gronden gelegen binnen de Ecologische Hoofdstructuur).&#13;
Beheer landelijk gebied&#13;
Natura 2000&#13;
Het Presidium van de Tweede Kamer heeft de Tweede&#13;
Kamer bij brief van 27 oktober 2010 verzocht om in&#13;
te stemmen met een onderzoek naar de knelpunten bij de&#13;
implementatie van Natura 2000 en de mogelijke oplossingsrichtingen&#13;
die kunnen worden meegenomen in de integratie&#13;
van de Natuurwetgeving (Flora- en faunawet, Natuurbeschermingswet&#13;
1998 en de Boswet) dat in het voorjaar 2011&#13;
bij de Tweede Kamer zal worden ingediend: Kamerstukken&#13;
II 2010/11, 32 548, nr. 1. De onderzoeksvragen zijn opgedeeld&#13;
in drie subonderdelen:&#13;
–– een juridisch onderzoek (juridische knelpunten en&#13;
oplossingen).&#13;
–– een onderzoek op natuur- en milieuaspecten (ecologische&#13;
knelpunten en oplossingen).&#13;
–– een onderzoek naar de beheerplanprocessen van&#13;
Natura 2000 (knelpunten bij het beheerplanproces&#13;
van Natura 2000 en oplossingen).&#13;
Marktordening&#13;
Rechtspraak: Regeling GLB-inkomenssteun&#13;
2006&#13;
In CBb 13 oktober 2010, LJN BO1859 is de vraag aan de&#13;
orde of sprake is van een verschoonbare termijnoverschrijding&#13;
voor het indienen van een bezwaarschrift tegen een besluit&#13;
dat ziet op vaststelling en uitbetaling van bedrijfstoeslag&#13;
op grond van de Regeling GLB-inkomenssteun 2006.&#13;
Het besluit dateert van 12 november 2007, terwijl het bezwaar&#13;
pas op 14 juli 2008 is ingediend (dat is derhalve ruimschoots&#13;
na afloop van de bezwaartermijn van zes weken).&#13;
Appellante legt aan een beroep op verschoonbare termijnoverschrijding&#13;
ten grondslag dat zij het besluit van 12 november&#13;
2007 nooit heeft ontvangen, en dat zij van dit besluit&#13;
pas op 11 juni 2008 op de hoogte is geraakt. Het College&#13;
oordeelt dat geen sprake van verschoonbare termijnoverschrijding.&#13;
Ook als wordt aangenomen dat sprake is van een&#13;
niet ongeloofwaardige ontkenning van de ontvangst van het&#13;
besluit, dan is voor een verschoonbare termijnoverschrijding&#13;
nodig dat appellante op korte termijn - in beginsel binnen 14&#13;
dagen - nadat zij bekend was met het besluit, bezwaar had&#13;
ingesteld.&#13;
Dieren&#13;
Q-koorts&#13;
De Regeling tijdelijke maatregelen dierziekten is met ingang&#13;
van 10 november 2010 gewijzigd: Stcrt.2010, 17630. Het&#13;
gaat om enkele technische wijzigingen ten aanzien van de&#13;
Q-koortsmaatregelen, onder andere in verband met de opheffing&#13;
van de besmetstatus van bedrijven.&#13;
Milieurecht&#13;
Literatuur&#13;
A. Hahn en N. de Jong, ‘Co-vergisting in Nederland’, M en&#13;
R 2010, p. 494-499. Auteurs staan stil bij de betekenis van&#13;
co-vergisting, de milieuaspecten, de toepasselijke regelgeving,&#13;
de belangrijkste conclusies van de AID naar aanleiding&#13;
van verrichte controles bij vergistingsinstallaties alsmede de&#13;
(politieke) gevolgen ervan, en de meningsverschillen tussen&#13;
provincies en het Ministerie van LNV over de toepassing&#13;
van art. 10.63 Wet milieubeheer.&#13;
Rechtspersonen&#13;
Literatuur&#13;
–– Van Mourik-Burgerhart, De personenvennootschap&#13;
(2010), Deventer: Kluwer 2010 (ISBN&#13;
9789027153340, 202 blz.). De auteurs hebben&#13;
ervoor gekozen om het boek te schrijven alsof titel&#13;
7.13 al in werking is getreden. Onder de titel, De&#13;
personenvennootschap, publiceerde Van Mourik&#13;
eerder een boek in de serie Studiepockets Privaatrecht&#13;
(nr. 22) waarvan de vierde druk dateert&#13;
uit 1993. Het nieuwe recht verlangde een geheel&#13;
nieuwe opzet en algehele herschrijving. Mede&#13;
daarom geldt deze uitgave als ‘eerste druk’.&#13;
–– I.C.P. Groenland, ‘Invoeringswet Flexibilisering&#13;
BV-recht’, JBN 2010, nr. 57.&#13;
–– Het artikel beschrijft de hoofdlijnen van het wetsvoorstel:&#13;
de wijzigingen ten opzichte van de huidige&#13;
regelgeving, het overgangsrecht en de fiscale&#13;
aspecten.&#13;
–– J.A.M. ten Berg en H.E. Boschma, ‘Het (wankele)&#13;
fundament van de openbare vennootschap met&#13;
rechtspersoonlijkheid, WPNR (2010) 6860.&#13;
Europees agrarisch recht&#13;
Literatuur&#13;
Erlbacher/von Rintelen, ‘Neueste Rechtsprechung der Europäischen&#13;
Gerichte in den Bereichen Landwirtschaft, Fischerei,&#13;
Tiergesundheid und Pflanzenschutz’, Agrar und&#13;
Umweltrecht, nr.10, oktober 2010, p. 289-296. De auteurs&#13;
geven een samenvattend overzicht van rechtspraak van het&#13;
Hof van Justitie van de Europese Unie in het eerste halve&#13;
jaar van 2010 op het gebied van landbouw, visserij, diergezondheid&#13;
en plantenbescherming.&#13;
Diversen&#13;
Rechtspraak: gebrekkige ligboxenstal&#13;
Gerechtshof Leeuwarden 26 oktober 2010, LJN BO2052&#13;
(in deze uitgave gepubliceerd onder nummer 5617): verkoop&#13;
van een boerderij met stallen met gebruikmaking van&#13;
een koopakte Agrarisch Onroerend Goed naar NVM-model.&#13;
Na verkoop blijkt ondermeer de fundering van de ligboxenstal&#13;
gebrekkig te zijn. Vraag of sprake is van een non-conforme&#13;
ligboxenstal in de zin van art. 7:17 BW. Hof: als komt&#13;
vast te staan dat de houten palen van de fundering van de&#13;
ligboxstal ten tijde van de levering niet volledig onder water&#13;
stonden, is in de onderhavige zaak sprake van non-conformiteit.&#13;
Aan koper wordt ter zake een bewijsopdracht verstrekt.&#13;
Geen sprake van schending onderzoeksplicht koper:&#13;
het niet voldoende onder water staan van de houten funderingspalen&#13;
was ten tijde van de koop niet zonder graafwerk&#13;
en/of destructief onderzoek te constateren.&#13;
Rechtspraak: wateroverlast&#13;
In HR 19 november 2011, LJN BN8061 staat de vraag centraal&#13;
of het Hoogheemraadschap ten opzichte van een akkerbedrijf&#13;
in de Klappolder aansprakelijk is voor de door een&#13;
akkerbouwbedrijf geleden schade als gevolg van het onder&#13;
water lopen van haar percelen. Het Gerechtshof ´s -Gravenhage&#13;
wees de vordering tot schadevergoeding van het akkerbouwbedrijf&#13;
in eerdere instantie - na tussenarrest d.d. 29&#13;
maart 2007, LJNBA4449 - bij eindarrest van 30 september&#13;
2008, LJN BG3997 af. Hoewel het cassatieberoep van het&#13;
akkerbouwbedrijf tegen beide arresten door de Hoge Raad&#13;
wordt afgewezen op grond van art. 81 RO, geven zowel de&#13;
conclusie van A-G mr. Wuisman, als de arresten van het Gerechtshof&#13;
´s-Gravenhage een goed beeld van de juridische&#13;
merites inzake de zorgplicht van het Hoogheemraadschap in&#13;
geval van wateroverlast.&#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma&#13;
</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8903</htmlpath></article>
</articles></edition>
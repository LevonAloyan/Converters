<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2003</searchword><id>4610</id><udhid>UDH:TvAR/4610</udhid><titel>Zoetekouw / De Staat der Nederlanden (TvAR 2003/5171)</titel><searchwords><searchword>TvAR 7/8/2003</searchword><searchword>TvAR 2003/5171</searchword><searchword>UDH:TvAR/4610</searchword></searchwords><attachments><attachment><name>2003_nr 78_Rechtspraak_5171.pdf</name><extention>pdf</extention><url>https://denhollander.info/download/4555/ci</url></attachment></attachments><inleiding>[Pachtwet art. 9, 36, 62, 64]&#13;
&#13;
Hoewel de looptijd van een pachtovereenkomst&#13;
in beginsel niet kan ingaan voordat&#13;
die overeenkomst is aangegaan, is niettemin&#13;
onder omstandigheden hierop uitzondering&#13;
denkbaar. In onderhavige geval kan ervan&#13;
worden uitgegaan dat de pachter alle grond&#13;
waarop de overeenkomst betrekking heeft&#13;
reeds eerder in gebruik had uit hoofde van&#13;
een andere titel dan die overeenkomst, te&#13;
weten deels op grond van een eerdere&#13;
schriftelijke overeenkomst en deels op&#13;
grond van een mondelinge verhouding dan&#13;
wel gedogen van dat gebruik. Uit de verklaringen&#13;
van partijen volgt, dat aan de pachter&#13;
een nieuw contract is toegezonden en dat&#13;
contract door hem is ondertekend, terwijl&#13;
uit de verklaring van de pachter en de stukken&#13;
volgt – zonder dat dit door de verpachter&#13;
gemotiveerd is tegengesproken – dat voordien&#13;
wellicht sprake is geweest van&#13;
contacten, maar niet van wilsovereenstemming&#13;
ter zake van een nieuwe pachtovereenkomst&#13;
voor alle objecten. Hoewel partijen&#13;
achteraf hebben afgesproken dat zou worden&#13;
gehandeld alsof het contract op 1 januari&#13;
1991 was ingegaan is niettemin sprake&#13;
geweest van feitelijke wilsovereenstemming&#13;
op of kort vóór 25 februari 1991 en dus van&#13;
een op of rond die datum aangegane overeenkomst.&#13;
Overeenkomst is dus tijdig ter toetsing&#13;
ingezonden. Dit betekent in dit geval dat&#13;
kennisgeving van niet verdere verlenging te&#13;
laat is uitgebracht voor beëindiging van de&#13;
pacht op grond van art. 62 onder “b” en&#13;
dient te worden verstaan als kennisgeving&#13;
in de zin van art. 62 onder “d”.&#13;
Mededeling in de zin van art. 62 onder “d”&#13;
kan niet worden beschouwd als een geval&#13;
waarin de Pachtwet in de mogelijkheid van&#13;
indiening van een verlengingsverzoek&#13;
voorziet. Pachter in dat verzoek dus nietontvankelijk.&#13;
Ten overvloede handhaaft het hof met&#13;
verwerping van diverse argumenten van de&#13;
pachter de in eerdere uitspraken uitgezette&#13;
lijn, dat van misbruik van bevoegdheid niet&#13;
kan worden gesproken indien de verpachter&#13;
het verpachte wil aanwenden voor de aanleg&#13;
van natuurvriendelijke rivieroevers.</inleiding><content>BESCHIKKING IN DE ZAKEN VAN:&#13;
De Staat der Nederlanden, (Ministerie van&#13;
Financiën, Directie Domeinen), zetelende te&#13;
’s-Gravenhage,&#13;
appellant in zaak 243/98,&#13;
geïntimeerde in zaak 261/98,&#13;
procureur: mr. J.M. Bosnak,&#13;
tegen&#13;
Gerrit Dirk Johannes Zoetekouw, wonende te&#13;
Echteld,&#13;
geïntimeerde in zaak 243/98,&#13;
appellant in zaak 261/98,&#13;
procureur: mr. P.C. Plochg.&#13;
1 Het geding in eerste aanleg&#13;
De pachtkamer van het kantongerecht te Tiel&#13;
heeft op 16 april 1998 een beschikking gegeven&#13;
tussen appellant in zaak 261/98, tevens&#13;
geïntimeerde in zaak 243/98 (verder te noemen:&#13;
Zoetekouw) en appellant in zaak 243/98,&#13;
tevens geïntimeerde in zaak 261/98 (verder te&#13;
noemen: de Staat) als verweerder. Deze&#13;
beschikking is op 24 april 1998 aan partijen&#13;
toegezonden. In die beschikking is Zoetekouw&#13;
niet-ontvankelijk in zijn verlengingsverzoek&#13;
verklaard en is de zaak is verwezen&#13;
naar de extra-judiciële terechtzitting van donderdag&#13;
28 mei 1998 onder aanhouding van&#13;
iedere verdere uitspraak.&#13;
2 Het geding in hoger beroep&#13;
in zaak 243/1998:&#13;
2.1 Bij op 19 mei 1998 ter griffie van het hof&#13;
ingekomen beroepschrift is de Staat onder&#13;
aanvoering van twee grieven in hoger beroep&#13;
gekomen van genoemde beschikking met verzoek&#13;
die beschikking te vernietigen en, opnieuw,&#13;
op andere gronden beschikkende, de&#13;
pachter alsnog niet-ontvankelijk te verklaren&#13;
in zijn verlengingsverzoek, althans dit af te&#13;
wijzen, met veroordeling van Zoetekouw in&#13;
de kosten van beide instanties.&#13;
2.2 Bij op 29 maart 2000 ter griffie van het hof&#13;
ingekomen verweerschrift heeft Zoetekouw&#13;
verweer gevoerd met verzoek dat het hof de&#13;
bestreden beschikking zal bekrachtigen voor&#13;
zover daarin is overwogen dat de pachtovereenkomst&#13;
van rechtswege per 1 januari 1997 is&#13;
verlengd met een termijn van 6 jaren en voor&#13;
zover daarbij is beslist, dat sprake is van een&#13;
tussentijdse beëindiging door de Staat van de&#13;
pacht, welke Zoetekouw recht geeft op een&#13;
schadeloosstelling in de zin van art. 64 lid 2&#13;
van de Pachtwet, zulks met veroordeling van&#13;
de Staat in de kosten van beide instanties.&#13;
in zaak 261/98:&#13;
2.3 Bij op 26 mei 1998 ter griffie van het hof&#13;
ingekomen beroepschrift is Zoetekouw onder&#13;
aanvoering van drie grieven en aanbieding van&#13;
bewijs in hoger beroep gekomen van de eerdergenoemde&#13;
beschikking met verzoek dat&#13;
het hof die beschikking zal vernietigen – dit&#13;
indien nodig met bekrachtiging van de uitspraak&#13;
voor zover daarbij is beslist dat de&#13;
pachtovereenkomst van rechtswege per&#13;
1 januari 1997 is verlengd met een termijn van&#13;
6 jaren – en, opnieuw (lees:) beschikkende, zal&#13;
verklaren voor recht, dat de beëindiging van&#13;
de pachtovereenkomst door verpachter per&#13;
1 januari 1998 via de kennisgeving van&#13;
4 december 1996, gebruik makend van de in&#13;
artikel 62 sub d Pw gegeven mogelijkheid,&#13;
rechtskracht mist en dat de pachtovereenkomst&#13;
derhalve moet worden geacht onverminderd&#13;
voort te duren, althans zal beslissen&#13;
zoals het hof, naar goede justitie oordelend,&#13;
zal vermenen te behoren, dit met veroordeling&#13;
van de Staat in de proceskosten van beide&#13;
instanties.&#13;
2.4 Bij op 22 september 1998 ter griffie van&#13;
het hof ingekomen verweerschrift heeft de&#13;
Staat verweer gevoerd met verzoek dat het&#13;
hof appellant niet-ontvankelijk zal verklaren&#13;
in zijn beroep, althans het beroep zal verwerpen,&#13;
althans de beschikking van de pachtkamer&#13;
van het kantongerecht zal bekrachtigen,&#13;
zonodig met verbetering van gronden,&#13;
met veroordeling van Zoetekouw in de kosten&#13;
van beide instanties.&#13;
in beide zaken:&#13;
2.5 Nadat de zaak op verzoek van partijen is&#13;
aangehouden, heeft op 17 september 2001 de&#13;
mondelinge behandeling in beide zaken&#13;
plaatsgevonden. Verschenen zijn Zoetekouw&#13;
in persoon, vergezeld door zijn procureur,&#13;
alsmede namens de Staat C. van IJzendoorn,&#13;
hoofd regio rivierenland van de Regionale&#13;
Directie Domeinen Middenoost, M.E. de&#13;
Geus, binnendienstmedewerker bij genoemde&#13;
directie en S.A. Mostert, coördinator beheer&#13;
uiterwaarden bij Rijkswaterstaat, vergezeld&#13;
door mr. W. de Vries, advocaat te ’s-Gravenhage.&#13;
Partijen hebben aan het hof inlichtingen&#13;
verstrekt, waarna hun advocaten de wederzijdse&#13;
standpunten hebben toegelicht, beiden&#13;
mede aan de hand van pleitnotities.&#13;
3 De vaststaande feiten&#13;
3.1 Tussen partijen staat op grond van hetgeen&#13;
enerzijds is gesteld en anderzijds niet (voldoende)&#13;
is betwist alsmede op grond van de&#13;
niet betwiste inhoud van de overgelegde stukken&#13;
het navolgende vast.&#13;
3.2 Bij beschikking van 4 september 1958&#13;
heeft de grondkamer voor Gelderland aan de&#13;
Staat goedkeuring verleend tot het opnemen&#13;
van de bedingen bedoeld in artikel 62 onder b&#13;
t/m d van de Pachtwet in pachtovereenkomsten&#13;
ter zake van percelen grond gelegen langs&#13;
de linker- en rechteroever van de Waal in het&#13;
ressort Tiel. Het daartoe strekkende verzoek&#13;
vermeldde dat het was gedaan opdat het&#13;
mogelijk is, dat tijdens of direct na het einde&#13;
van de pacht in het waterstaatsbelang werken&#13;
langs de rivier worden uitgevoerd.&#13;
3.3 Bij op 25 februari 1991 ondertekende&#13;
overeenkomst is door de Staat aan Zoetekouw&#13;
verpacht een gedeelte van het perceel kadastraal&#13;
bekend gemeente Echteld, sectie G, nr. 180,&#13;
groot 1.10.00 ha, alsmede de percelen kadastraal&#13;
bekend gemeente Echteld, sectie G, nrs. 13-14&#13;
en 136 gedeeltelijk met een bruikbaar oppervlak&#13;
van circa 1.60.00 ha. Deze gronden zijn&#13;
gelegen aan de rechteroever van de Waal&#13;
onder Echteld.&#13;
3.4 In de pachtovereenkomst zijn opgenomen&#13;
bedingen als bedoeld in art. 62 onder b, c en d&#13;
van de Pachtwet.&#13;
3.5 De pachtovereenkomst vermeldt, dat de&#13;
verpachting geschiedt voor een termijn van&#13;
zes jaren, “gerekend te zijn ingegaan 1 januari&#13;
1991 en eindigende 31 december 1996.”&#13;
3.6 De pachtovereenkomst is op 22 maart&#13;
1991 bij de grondkamer voor Gelderland binnengekomen&#13;
en op 15 augustus 1991 door die&#13;
grondkamer goedgekeurd.&#13;
3.7 Art. 8 van de pachtovereenkomst luidt:&#13;
“De pachtovereenkomst gesloten bij akte van&#13;
19 oktober 1982 (...) wordt geacht op 1 januari&#13;
1991 te zijn beëindigd”. Die pachtovereenkomst&#13;
van 19 oktober 1982 had betrekking op&#13;
het eerderbedoelde gedeelte van perceel G 180&#13;
ter grootte van 1.10.00 ha en was aangegaan&#13;
voor zes jaren, ingaande 1 januari 1983 en eindigende&#13;
31 december 1988. In die pachtovereenkomst&#13;
waren eveneens de bedingen van&#13;
art. 62 onder b, c en d Pw opgenomen onder&#13;
verwijzing naar een beschikking van de grondkamer&#13;
voor Gelderland van 16 april 1964.&#13;
3.8 Voorafgaand aan het sluiten van de pachtovereenkomst&#13;
van 1991 had Zoetekouw ook&#13;
de onder 3.3 bedoelde percelen G 13-14 en&#13;
136 gedeeltelijk ter gezamenlijke grootte van&#13;
1.60.00 ha in gebruik.&#13;
3.9 Bij aangetekende brief van 4 december&#13;
1996 heeft de Staat aan Zoetekouw meegedeeld&#13;
per 1 januari 1998 geen verlenging&#13;
van de pachtovereenkomst te wensen omdat&#13;
verlenging met de bestemming van het verpachte&#13;
onverenigbaar is en subsidiair de overeenkomst&#13;
te beëindigen per 1 januari 1998 op&#13;
grond van het beding van artikel 62 onder d&#13;
Pw, omdat de bestemming dit naar het oordeel&#13;
van de Staat noodzakelijk maakt.&#13;
4 De grieven&#13;
De grieven in zaak 243/98 luiden:&#13;
I Ten onrechte overweegt de pachtkamer van&#13;
het kantongerecht in de beschikking op&#13;
pagina 3 “dat de pachtovereenkomst in kwestie&#13;
is aangegaan per 1 januari 1991 en vanwege&#13;
het ontbreken van een tijdige kennisgeving&#13;
dat geen verdere verlenging wordt gewenst&#13;
van rechtswege per 1 januari 1997 met een&#13;
tweede termijn van zes jaren was verlengd.”&#13;
Ten onrechte overweegt de pachtkamer van&#13;
het kantongerecht in dit verband “dat in&#13;
zoverre doel treft de stelling van Zoetekouw&#13;
dat de brief d.d. 4 december 1996 niet tijdig is&#13;
verzonden, voor zover deze brief als een kennisgeving&#13;
ex art. 36 lid 2 van de Pachtwet&#13;
dient te worden beschouwd.”&#13;
II Ten onrechte is de pachtkamer van het kantongerecht&#13;
vervolgens tot het oordeel gekomen&#13;
dat er door het gebruik van het (subsidiaire)&#13;
beding van artikel 62 d c.q. artikel 3&#13;
van de pachtovereenkomst sprake was van een&#13;
tussentijdse beëindiging, in verband waarmee&#13;
de zaak werd verwezen naar een extra-judiciële&#13;
zitting, opdat Zoetekouw een specificatie kon&#13;
verstrekken van de schade die hij lijdt als&#13;
gevolg van de omstandigheid dat de pachtovereenkomst&#13;
deels voor het verstrijken van&#13;
de wettelijke duur is beëindigd conform het&#13;
bepaalde in artikel 64 lid 2 van de Pachtwet.&#13;
De grieven in zaak 261/98 luiden:&#13;
A Ten onrechte heeft de pachtkamer van het&#13;
kantongerecht pachter niet-ontvankelijk verklaard&#13;
in zijn verzoek tot pachtverlenging.&#13;
B Ten onrechte heeft de pachtkamer van het&#13;
kantongerecht geoordeeld, dat in deze zaak&#13;
niet sprake kan worden geacht van een misbruik&#13;
van bevoegdheid door verpachter.&#13;
C Ten onrechte heeft de pachtkamer van het&#13;
kantongerecht het verzoek om pachtverlenging&#13;
afgewezen.&#13;
5 De mondelinge behandeling&#13;
Ter zitting is door partijen het navolgende&#13;
verklaard:&#13;
Door Zoetekouw:&#13;
Ik ben 47 jaren oud, ben gehuwd en heb twee&#13;
thuiswonende kinderen (van 17 en 13 jaar&#13;
oud). Ik exploiteer in maatschapsverband met&#13;
mijn echtgenote een melk- en vleesveebedrijf&#13;
van circa 31,5 ha. Daarvan is 12 ha mijn eigendom,&#13;
heb ik bijna 10 ha in erfpacht, is ruim&#13;
6 ha regulier gepacht en gebruik ik een kleine 3&#13;
ha op grond van een éénmalige pachtovereenkomst.&#13;
Ik houd circa 30 melkkoeien met bijbehorend&#13;
jongvee en circa 40 vleesrunderen. Verder&#13;
heb ik nog een betrekking voor 40% van&#13;
een werkweek ten behoeve van de registratie&#13;
runderen voor het Ministerie van LNV (bij de&#13;
afdeling toezicht en verificatie). Mijn bedrijfsresultaat&#13;
is de afgelopen jaren steeds positief&#13;
geweest. Ik gebruik de grond waar het hier om&#13;
gaat voor beweiding met jongvee. Voor beweiding&#13;
met melkvee is die grond niet geschikt.&#13;
Ik had alle grond waar het hier om gaat reeds&#13;
in gebruik – ten dele uit hoofde van een&#13;
schriftelijke overeenkomst en ten dele uit&#13;
hoofde van een mondelinge overeenkomst –&#13;
toen mij in 1991 door de Staat een pachtcontract&#13;
werd toegezonden. Ik was daar blij&#13;
mee. Ik heb het contract ondertekend en&#13;
teruggezonden. Wanneer ik het contract precies&#13;
heb ontvangen weet ik niet, maar ik stuur&#13;
zoiets altijd vlot terug.&#13;
De Staat heeft andere grond in de Willem&#13;
Alexander-polder aangekocht en doet daar&#13;
niets mee. Ook een met mij gesloten pachtovereenkomst&#13;
ten aanzien van een aangrenzend&#13;
stuk grond is niet beëindigd, hoewel&#13;
daartoe in 1998 gelegenheid bestond. Het&#13;
beleid van de Staat is dus niet consistent.&#13;
Door Van IJzendoorn en Mostert namens de&#13;
Staat:&#13;
De Staat wil deze overeenkomst beëindigen&#13;
op grond van hetzelfde beleid dat reeds in&#13;
diverse eerdere procedures is verwoord. Bij&#13;
het vrijkomen van de percelen zullen deze&#13;
worden afgerasterd. Wij hebben aan de oever&#13;
waar het hier om gaat een breedte van 150 m&#13;
uit de kop van de kribben afgegrensd om een&#13;
doorgaande route voor flora en fauna te creëren.&#13;
Voor zover de overeenkomst is opgezegd&#13;
betreft het grond die binnen die strook is&#13;
gelegen. De bestaande oeverwerken staan aan&#13;
de verwezenlijking van dit doel niet in de&#13;
weg. We hebben in dit gebied ook een op dit&#13;
beheer gericht aankoopbeleid. Een deel van de&#13;
gronden is particulier eigendom. De afdeling&#13;
Grondzaken moet in dat verband met de eigenaren&#13;
onderhandelen. Ik weet niet hoever&#13;
men daarmee is. Wij zijn in 1995 begonnen&#13;
met het uit de pacht nemen van gronden.&#13;
Uit onze stukken blijkt, dat de aanbiedingsbrief&#13;
voor deze pachtovereenkomst op&#13;
5 februari 1991 naar Zoetekouw is uitgegaan.&#13;
Het was gebleken dat Zoetekouw ook de&#13;
grond waarvoor geen pachtovereenkomst&#13;
bestond gebruikte en er is een verzoek tot formalisering&#13;
gedaan. Om praktische redenen is&#13;
de bestaande overeenkomst ontbonden en is&#13;
een nieuwe geredigeerd.&#13;
Als er sprake is van verwaarlozing van de&#13;
afrasteringen moeten wij Staatsbosbeheer, dat&#13;
het natuurtechnisch onderhoud doet, daarop&#13;
aanspreken. De door Zoetekouw genoemde&#13;
pachtovereenkomst die in 1998 niet is opgezegd&#13;
betreft kanaalgrond, die niet onder dit&#13;
beleid valt.&#13;
6 Beoordeling van het geschil in&#13;
hoger beroep in beide zaken&#13;
6.1 Het hoger beroep in zaak 243/98 betreft&#13;
het tijdstip waarop de overeengekomen duur&#13;
is ingegaan. De Staat betoogt dat (het ervoor&#13;
moet worden gehouden dat) de pachtovereen-&#13;
komst is aangegaan op 1 januari 1991, hetgeen&#13;
meebrengt dat de op 22 maart 1991 bij de&#13;
grondkamer binnengekomen overeenkomst&#13;
niet binnen de door art. 8 van de Pachtwet&#13;
bepaalde termijn ter goedkeuring is ingezonden.&#13;
In verband met de werking van art. 9 van&#13;
de Pachtwet is, aldus de Staat, de overeengekomen&#13;
duur gaan lopen per 1 januari 1992,&#13;
zodat de onder 3.9 genoemde kennisgeving&#13;
van 4 december 1996 binnen het in art. 36, lid&#13;
2 van de Pachtwet bedoelde tijdvak is uitgebracht.&#13;
6.2 Het hof onderschrijft het betoog van de&#13;
Staat niet. Hoewel de looptijd van een pachtovereenkomst&#13;
in beginsel niet kan ingaan&#13;
voordat die overeenkomst is aangegaan, is&#13;
niettemin onder omstandigheden hierop uitzondering&#13;
denkbaar. In het onderhavige geval&#13;
kan ervan worden uitgegaan dat Zoetekouw&#13;
op 1 januari 1991 alle grond waarop de overeenkomst&#13;
van 1991 betrekking heeft reeds in&#13;
gebruik had uit hoofde van een andere titel&#13;
dan die overeenkomst, te weten op grond van&#13;
de schriftelijke overeenkomst van 1982 en op&#13;
grond van een mondelinge verhouding dan&#13;
wel gedogen van dat gebruik. Uit de verklaringen&#13;
van partijen volgt, dat in februari 1991&#13;
aan Zoetekouw een nieuw contract is toegezonden&#13;
en dat contract door hem is ondertekend,&#13;
terwijl uit Zoetekouws verklaring en&#13;
uit de stukken volgt – zonder dat dit door de&#13;
Staat gemotiveerd is tegengesproken – dat&#13;
voordien wellicht sprake is geweest van contacten,&#13;
maar niet van wilsovereenstemming ter&#13;
zake van een nieuwe pachtovereenkomst voor&#13;
alle objecten. Dit betekent dat, hoewel partijen&#13;
achteraf hebben afgesproken dat zou worden&#13;
gehandeld alsof het contract op 1 januari 1991&#13;
was ingegaan, niettemin sprake is geweest van&#13;
feitelijke wilsovereenstemming op of kort&#13;
vóór 25 februari 1991 en dus van een op of&#13;
rond die datum aangegane overeenkomst. Dit&#13;
vindt ook bevestiging in de onder 3.5 en 3.7&#13;
genoemde als ficties geformuleerde passages&#13;
uit de tekst van de overeenkomst van 1991&#13;
(“...gerekend te zijn ingegaan...” en “wordt&#13;
geacht ... te zijn beëindigd”).&#13;
6.3 Een en ander brengt mee dat de overeenkomst&#13;
op 22 maart 1991 binnen twee maanden&#13;
na haar aangaan ter toetsing is ingezonden,&#13;
de overeengekomen duur derhalve op het&#13;
overeengekomen tijdstip van 1 januari 1991 is&#13;
aangevangen en deze op 31 december 1996 is&#13;
geëindigd. De kennisgeving van 4 december&#13;
1996 is, gelet op het bepaalde in art. 36, lid 2&#13;
van de Pachtwet, te laat uitgebracht voor een&#13;
beëindiging van de pachtovereenkomst op&#13;
grond van het bepaalde in art. 62 onder “b”&#13;
van de Pachtwet. Zij kan dan slechts in de&#13;
(subsidiair ook aangevoerde) zin van art. 62&#13;
onder “d” van de Pachtwet worden verstaan.&#13;
6.4 Een en ander brengt mee, dat de beide&#13;
grieven van de Staat in zaak 243/98 falen.&#13;
6.5 Gelet op hetgeen tot nu toe is overwogen&#13;
heeft voor het hoger beroep van Zoetekouw&#13;
(zaak 261/98) te gelden, dat de Staat hem op&#13;
4 december 1996 heeft meegedeeld de pachtovereenkomst&#13;
tijdens de lopende pachttermijn&#13;
– per 1 januari 1998 – te willen beëindigen&#13;
omdat de bestemming dit naar het oordeel&#13;
van de Staat noodzakelijk maakt. Deze mededeling&#13;
kan niet worden beschouwd als een&#13;
kennisgeving in de zin van artikel 36, lid 2 van&#13;
de Pachtwet. Omdat bovendien geen sprake is&#13;
van een overeenkomst voor korte duur (art. 37&#13;
Pw), een overeenkomst die voor korte duur is&#13;
verlengd (art. 45, lid 2 Pw) of een situatie als&#13;
bedoeld in art. 70d, lid 2 van de Pachtwet, is&#13;
hier geen sprake van een geval waarin de&#13;
Pachtwet in de mogelijkheid van indiening&#13;
van een verlengingsverzoek voorziet. Reeds&#13;
om deze reden dient Zoetekouw in zijn verlengingsverzoek&#13;
niet-ontvankelijk te worden&#13;
verklaard.&#13;
6.6 Hoewel hetgeen zojuist is overwogen een&#13;
nadere beoordeling van het hoger beroep in&#13;
zaak 261/98 overbodig maakt, zal het hof&#13;
niettemin ten overvloede de grieven van Zoetekouw&#13;
bespreken. Wat betreft grief I wordt&#13;
overwogen, dat door Zoetekouw niet is&#13;
betwist dat de Staat aan de onder 3.2 bedoelde&#13;
beschikking van de grondkamer uit 1958 in&#13;
beginsel de bevoegdheid kon ontlenen tot het&#13;
opnemen van bedingen als bedoeld in art. 62&#13;
onder b, c en d van de Pachtwet in de pachtovereenkomst.&#13;
Hiervan uitgaande mocht de&#13;
Staat die bedingen in de later (1991) gesloten&#13;
pachtovereenkomst opnemen, ook zonder dat&#13;
daarbij werd verwezen naar de beschikking&#13;
waaraan de bevoegdheid tot dat opnemen&#13;
werd ontleend.&#13;
6.7 Wat betreft de grieven II en III stelt het&#13;
hof – nog steeds ten overvloede – voorop, dat&#13;
uit zijn tot nu toe gewezen rechtspraak in het&#13;
kader van beëindiging van pachtovereenkomsten&#13;
op grond van het bepaalde in art. 62&#13;
onder “b” van de Pachtwet volgt, dat de pachter&#13;
slechts dan in zijn hoger beroep ontvankelijk&#13;
is, indien de verpachter zijn bevoegdheid&#13;
tot het beëindigen van de pachtovereenkomst&#13;
misbruikt dan wel heeft gehandeld in strijd&#13;
met algemene beginselen van behoorlijk&#13;
bestuur. Uit eerdere beschikkingen van dit hof&#13;
volgt, dat in een geval als het onderhavige,&#13;
waarin de Staat met een beroep op bedingen&#13;
in de pachtovereenkomst, opgenomen krachtens&#13;
een beschikking door de grondkamer als&#13;
onder 3.2 bedoeld, het verpachte wil aanwenden&#13;
voor de aanleg van natuurvriendelijke&#13;
oevers, van misbruik van bevoegdheid of van&#13;
handelen in strijd met algemene beginselen&#13;
van behoorlijk bestuur in beginsel geen sprake&#13;
is. Hetzelfde zou gelden indien een pachter&#13;
zou aanvoeren – bijvoorbeeld ter onderbouwing&#13;
van een gevorderde verklaring voor&#13;
recht in een procedure op tegenspraak – dat&#13;
de pachtovereenkomst op de aangevoerde&#13;
grond niet krachtens een beding als bedoeld&#13;
in art. 62 onder “d” kan worden beëindigd.&#13;
6.8 Zoetekouw heeft aangevoerd dat het gelet&#13;
op de aangebrachte oeverversterkingen ter&#13;
plaatse uitgesloten moet worden geacht dat&#13;
een “natuurvriendelijke oever” zal worden&#13;
gerealiseerd als door de Staat wordt beoogd.&#13;
Het hof kan Zoetekouw daarin niet volgen.&#13;
Het gepachte bestaat immers uit grasland en&#13;
er is niets gesteld dat erop wijst dat dit grasland&#13;
niet kan verruigen – niettegenstaande de&#13;
oeverversterkingen – en deel kan gaan uitmaken&#13;
van de strook (“corridor”) langs de&#13;
oever die de Staat op grond van haar als zodanig&#13;
niet betwiste beleid voornemens is te doen&#13;
ontstaan. Daaraan doet niet af dat de Staat&#13;
thans nog maar beperkt bij grond langs de&#13;
oever een dergelijk beheer heeft gerealiseerd;&#13;
het voornemen van de Staat is wat betreft de&#13;
onderhavige grond op zichzelf aanstonds&#13;
realiseerbaar en het is voldoende aannemelijk&#13;
dat het ook daadwerkelijk zal worden gerealiseerd&#13;
indien de pacht wordt beëindigd. Dat de&#13;
onderhavige percelen wellicht behoren tot de&#13;
eerste percelen aan de desbetreffende rivieroever&#13;
waarop dit beleid zal worden gerealiseerd&#13;
en dat het realiseren van het beleid voor de&#13;
gehele oever wellicht traag verloopt betekent&#13;
nog niet, dat de Staat zich niet jegens Zoetekouw&#13;
op haar beleid mag beroepen ter beëindiging&#13;
van de pachtovereenkomst.&#13;
Dat in het desbetreffende gebied een beleid&#13;
wordt gevoerd waarin agrariërs op basis van&#13;
vrijwilligheid wijken voor de realisering van&#13;
de zogenaamde Ecologische Hoofdstructuur&#13;
staat er evenmin aan in de weg dat de Staat&#13;
waar mogelijk ook tegen de zin van de pachter&#13;
pachtovereenkomsten beëindigt ten behoeve&#13;
van doeleinden als hier aan de orde. Ook staat&#13;
het de Staat in beginsel vrij uit organisatorische&#13;
overwegingen het door haar gewenste&#13;
beheer te doen uitvoeren door enkele natuurbeschermingsinstellingen&#13;
in plaats van door&#13;
de betrokken pachters. Van klemmende omstandigheden&#13;
die erop wijzen dat het in dit&#13;
geval anders zou zijn is niet gebleken.&#13;
Het hof benadrukt bij al hetgeen onder 6.7 en&#13;
6.8 is overwogen voor alle duidelijkheid, dat&#13;
er in dit geschil geen sprake kan zijn van een&#13;
open belangenafweging, doch dat de bevoegdheid&#13;
tot beëindiging van de pachtovereenkomst&#13;
door de beschikking van de grondkamer&#13;
en het opnemen van de bedingen in de&#13;
pachtovereenkomst tot uitgangspunt dient en&#13;
dat het uitoefenen door de Staat van die&#13;
bevoegdheid slechts marginaal – binnen de&#13;
grenzen gesteld door art. 3:13 en 3:14 van het&#13;
Burgerlijk Wetboek – kan worden getoetst.&#13;
Van deze beperkte toetsing uitgaande zou er&#13;
op grond van hetgeen door Zoetekouw is aangevoerd&#13;
geen plaats zijn voor het oordeel dat&#13;
de Staat niet tot uitoefening van haar&#13;
bevoegdheid heeft mogen komen of heeft&#13;
gehandeld in strijd met beginselen van&#13;
behoorlijk bestuur. Het hof onderschrijft dus&#13;
– ten overvloede – het oordeel van de pachtkamer&#13;
van het kantongerecht ter zake.&#13;
6.9 Hetgeen onder 6.5 is overwogen brengt&#13;
mee, dat de beschikking van 16 april 1998 wat&#13;
betreft de daarin uitgesproken niet-ontvankelijkheid&#13;
dient te worden bevestigd met wijziging&#13;
van gronden. Aangezien de in art. 64 Pw&#13;
bedoelde schadevergoeding niet in een verzoekschriftprocedure&#13;
kan worden gevorderd,&#13;
kan geen sprake zijn van verwijzing naar een&#13;
extra-judiciële zitting voor het bepalen van&#13;
die vergoeding. In zoverre zal de beschikking&#13;
worden vernietigd. Indien partijen het over de&#13;
vergoeding niet eens kunnen worden, zal&#13;
daartoe een vordering moeten worden ingesteld.&#13;
6.10 Het hof ziet termen de kosten van de&#13;
procedure in eerste aanleg aldus te compenseren,&#13;
dat iedere partij haar eigen kosten&#13;
draagt. De Staat zal worden veroordeeld in de&#13;
kosten van het hoger beroep in zaak 243/98&#13;
en Zoetekouw in die van het hoger beroep in&#13;
de zaak 261/98.&#13;
7 De beslissing&#13;
Het hof, beschikkende in hoger beroep in de&#13;
zaken P 243/98 en P 261/98,&#13;
bevestigt met wijziging van gronden de&#13;
beschikking van de pachtkamer van het kantongerecht&#13;
te Tiel van 16 april 1998, waarvan&#13;
beroep, wat betreft de daarin uitgesproken&#13;
niet-ontvankelijkheid van Zoetekouw in zijn&#13;
verlengingsverzoek;&#13;
vernietigt die beschikking voor zover de zaak&#13;
daarin naar een extra-judiciële terechtzitting is&#13;
verwezen onder aanhouding van iedere verdere&#13;
uitspraak;&#13;
compenseert de kosten van de procedure in&#13;
eerste aanleg aldus, dat iedere partij haar eigen&#13;
kosten draagt;&#13;
veroordeelt de Staat in de kosten van het&#13;
hoger beroep in zaak P 243/98, aan de zijde&#13;
van Zoetekouw begroot op ƒ 475,– wegens&#13;
verschotten en ƒ 2.550,– wegens salaris;&#13;
veroordeelt Zoetekouw in de kosten van het&#13;
hoger beroep in zaak P 261/98, aan de zijde&#13;
van de Staat begroot op ƒ 440,– wegens verschotten&#13;
en ƒ 2.550,– wegens salaris.</content><legacyfootnotes/><footnotes><footnote/></footnotes><auteurs/><published>2003-07-01 00:00:00</published><modified>2003-07-01 00:00:00</modified><editiondate>2003-07-01</editiondate><htmlpath>https://denhollander.info/artikel/4610</htmlpath></article>
</articles></edition>
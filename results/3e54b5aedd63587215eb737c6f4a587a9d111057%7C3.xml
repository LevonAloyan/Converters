<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2017</searchword><id>14485</id><udhid>UDH:TvAR/14485</udhid><titel>Hoge Raad, 31 maart 2017, ECLI:NL:HR:2017:544 (TvAR 2017/5892)</titel><searchwords><searchword>TvAR 9/2017</searchword><searchword>TvAR 2017/5892</searchword><searchword>UDH:TvAR/14485</searchword></searchwords><attachments><attachment><name>19355.pdf</name><extention>pdf</extention><url>https://denhollander.info/download/19355/ci</url></attachment></attachments><inleiding/><content>&lt;p align="LEFT"&gt;&amp;nbsp;&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Erven X c.s./Gemeente Uden)&lt;/p&gt;&#13;
&lt;p&gt;(mrs. B. Bakels, A.H.T. Heisterkamp, T.H. Tanja-van den Broek, C.E. du Perron en M.J. Kroeze)&lt;/p&gt;&#13;
&lt;h3 class="jurisprudentieinzake"&gt;Onteigening. Schadeloosstelling. Eliminatierecht.&lt;/h3&gt;&#13;
&lt;p&gt;[Onteigeningswet, art. 40c]&lt;/p&gt;&#13;
&lt;p&gt;Vraag of bouwrijp maken van grond door overheid, met het oog op realisering van het werk door een andere partij dan de overheid, moet worden weggedacht.&lt;/p&gt;&#13;
&lt;p&gt;&amp;nbsp;&lt;/p&gt;&#13;
&lt;p&gt;Met noot W.J.E. van der Werf&lt;/p&gt;&#13;
&lt;p&gt;Arrest&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;1. De erven van [betrokkene 1], overleden te [plaats],&lt;/p&gt;&#13;
&lt;p&gt;2. [eiser 2], wonende te [woonplaats],&lt;/p&gt;&#13;
&lt;p&gt;3. [eiser 3], wonende te [woonplaats],&lt;/p&gt;&#13;
&lt;p&gt;4. [eiser 4], wonende te [woonplaats],&lt;/p&gt;&#13;
&lt;p&gt;5. [eiseres 5], wonende te [woonplaats],&lt;/p&gt;&#13;
&lt;p&gt;6. [eiser 6],&lt;/p&gt;&#13;
&lt;p&gt;wonende te [woonplaats],&lt;/p&gt;&#13;
&lt;p&gt;7. [eiser 7],&lt;/p&gt;&#13;
&lt;p&gt;wonende te [woonplaats],&lt;/p&gt;&#13;
&lt;p&gt;EISERS tot cassatie,&lt;/p&gt;&#13;
&lt;p&gt;advocaat: mr. P.S. Kamminga,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;GEMEENTE UDEN, zetelende te Uden,&lt;/p&gt;&#13;
&lt;p&gt;VERWEERSTER in cassatie,&lt;/p&gt;&#13;
&lt;p&gt;advocaat: aanvankelijk mr. M.W. Scheltema en mr. R.T. Wiegerink,&lt;/p&gt;&#13;
&lt;p&gt;thans mr. M.W. Scheltema.&lt;/p&gt;&#13;
&lt;p&gt;Partijen zullen hierna ook worden aangeduid als de erven en de Gemeente.&lt;/p&gt;&#13;
&lt;h2&gt;1 Het geding&lt;/h2&gt;&#13;
&lt;p&gt;Voor het verloop van het geding verwijst de Hoge Raad naar de navolgende stukken:&lt;/p&gt;&#13;
&lt;p&gt;a. de vonnissen in de zaak 193653/HA ZA 09-1191 van de rechtbank &amp;rsquo;s-Hertogenbosch van 1 juli 2009 en 25 november 2009;&lt;/p&gt;&#13;
&lt;p&gt;b. het arrest in de zaak 10/00001 van de Hoge Raad van 18 februari 2011, ECLI:NL:HR:2011:B09562;&lt;/p&gt;&#13;
&lt;p&gt;c. het vonnis in de zaak C/01/193653/HA ZA 09-1191 van de rechtbank Oost-Brabant van 21 oktober 2015.&lt;/p&gt;&#13;
&lt;p&gt;Het vonnis van de rechtbank van 21 oktober 2015 is aan dit arrest gehecht.&lt;/p&gt;&#13;
&lt;h2&gt;2 Het tweede geding in cassatie&lt;/h2&gt;&#13;
&lt;p&gt;Tegen het vonnis van de rechtbank van 21 oktober 2015 hebben de erven beroep in cassatie ingesteld. De cassatiedagvaarding is aan dit arrest gehecht en maakt daarvan deel uit.&lt;/p&gt;&#13;
&lt;p&gt;De Gemeente heeft geconcludeerd tot verwerping van het beroep.&lt;/p&gt;&#13;
&lt;p&gt;De zaak is voor partijen toegelicht door hun advocaten.&lt;/p&gt;&#13;
&lt;p&gt;De conclusie van de waarnemend Advocaat-Generaal J.C. van Oven strekt tot verwerping.&lt;/p&gt;&#13;
&lt;p&gt;De advocaat van de erven heeft bij brief van 27 januari 2017 op die conclusie gereageerd.&lt;/p&gt;&#13;
&lt;h2&gt;3 Beoordeling van het middel&lt;/h2&gt;&#13;
&lt;p&gt;3.1 In cassatie kan van het volgende worden uitgegaan:&lt;/p&gt;&#13;
&lt;p&gt;- i) Bij vonnis van 25 november 2009 heeft de rechtbank &amp;rsquo;s-Hertogenbosch vervroegd de onteigening uitgesproken ten name van de Gemeente van het perceel, kadastraal bekend gemeente Uden, sectie [A], nr. [001], ter grootte van 00.32.00 ha (hierna: het onteigende). Daarbij heeft de rechtbank het voorschot op de schadeloosstelling voor de erven bepaald op &amp;euro; 129.600,--.&lt;/p&gt;&#13;
&lt;p&gt;- ii) De erven hebben tegen dit vonnis cassatieberoep ingesteld. De Hoge Raad heeft het cassatieberoep verworpen (HR 18 februari 2011, ECLI:NL:HR:2011:BO9562).&lt;/p&gt;&#13;
&lt;p&gt;- iii) Het vonnis van vervroegde onteigening is op 14 april 2011 ingeschreven in de openbare registers.&lt;/p&gt;&#13;
&lt;p&gt;- iv) De deskundigen hebben geadviseerd de waarde van het onteigende te bepalen op &amp;euro; 169.600,--.&lt;/p&gt;&#13;
&lt;p&gt;3.2 De rechtbank heeft de schadeloosstelling vastgesteld op &amp;euro; 175.409,-- (&amp;euro; 169.600,--, vermeerderd met de wettelijke rente). Zij overwoog daartoe &amp;ndash; voor zover in cassatie van belang &amp;ndash; het volgende. Uit de wet volgt dat er enkel dan moet worden ge&amp;euml;limineerd als er sprake is van een voor- of nadeel. Een specifiek voordeel ziet de rechtbank uitsluitend in het feit dat inmiddels werken zijn uitgevoerd, bestaande uit het bouwrijp maken van de omgeving, die de rechtbank om die reden &amp;ndash; in navolging van deskundigen &amp;ndash; dan ook elimineert bij het bepalen van de werkelijke waarde van het onteigende. (rov. 2.7.3)&lt;/p&gt;&#13;
&lt;p&gt;Op grond van het voorgaande komt de rechtbank tot het oordeel dat de deskundigen terecht hebben getaxeerd op de basis dat sprake is van een perceel bouwgrond met een onherroepelijke woonbestemming. Met de deskundigen is de rechtbank van oordeel dat op grond van art. 40c Ow bij het bepalen van de waarde van het onteigende wel het al bouwrijp zijn moet worden weggedacht, aangezien dat is geschied ter realisering van het plan waarvoor onteigend is. (rov. 2.7.4)&lt;/p&gt;&#13;
&lt;p&gt;3.3.1 Onderdeel 1a klaagt dat de rechtbank heeft miskend dat voor eliminatie van het bouwrijp zijn van het onteigende op de voet van art. 40c Ow slechts plaats is indien de bebouwing door de onteigenende partij is of wordt uitgevoerd in het kader van het werk waarvoor onteigend wordt en aldus sprake is van een werk dat de overheid voor eigen rekening en risico uitvoert. Het bouwrijp zijn van het onteigende moet niet worden weggedacht, nu het bouwrijp maken in dit geval heeft plaatsgevonden ten behoeve van uitgifte van de grond aan derden.&lt;/p&gt;&#13;
&lt;p&gt;3.3.2 Bij de hiervoor in 3.2 weergegeven overwegingen is de rechtbank ervan uitgegaan dat het bouwrijp maken van de grond door de overheid is geschied en daarom is aan te merken als een &amp;lsquo;overheidswerk&amp;rsquo; dat in verband staat met (het plan voor) het werk waarvoor wordt onteigend (art. 40c, aanhef en onder 2o en 3o, Ow).&lt;/p&gt;&#13;
&lt;p&gt;3.3.3 Indien de onteigenende overheid een complex van gronden onteigent en een werk tot stand heeft gebracht als hiervoor in 3.3.2 bedoeld, dient bij de bepaling van de schadeloosstelling geen rekening te worden gehouden met de voordelen of nadelen die door dit werk zijn teweeggebracht, ook niet indien de aan die gronden gegeven bestemming uiteindelijk wordt gerealiseerd door een andere partij dan de overheid. De rechtbank heeft dus terecht het bouwrijp zijn van de grond ge&amp;euml;limineerd.&lt;/p&gt;&#13;
&lt;p&gt;3.3.4 Op grond van het voorgaande is onderdeel 1a tevergeefs voorgesteld.&lt;/p&gt;&#13;
&lt;p&gt;3.4 De overige klachten van het middel kunnen evenmin tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&lt;/p&gt;&#13;
&lt;h2&gt;4 Beslissing&lt;/h2&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;verwerpt het beroep;&lt;/p&gt;&#13;
&lt;p&gt;veroordeelt de erven in de kosten van het geding in cassatie, tot op deze uitspraak aan de zijde van de Gemeente begroot op &amp;euro; 848,34 aan verschotten en &amp;euro; 2.200,-- voor salaris.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;Een nieuwe loot aan de stam van recente eliminatie-arresten, zo mag dit beknopte onteigeningsarrest van de Hoge Raad worden genoemd.&lt;/p&gt;&#13;
&lt;p&gt;Op 15 januari 2016 wees de Hoge Raad belangwekkende arresten over de toepassing van de in artikel 40c Onteigeningswet neergelegde eliminatieregel bij onteigening (ECLI:NL:&lt;span class="unknown"&gt;HR:2016:24&lt;/span&gt;, &lt;span class="unknown"&gt;ECLI:NL:HR:2016:25&lt;/span&gt;, &lt;span class="unknown"&gt;ECLI:NL:HR:2016:66&lt;/span&gt;, &lt;span class="unknown"&gt;ECLI:NL:HR:2016:67&lt;/span&gt; en &lt;span class="unknown"&gt;ECLI:NL:HR:2016:68&lt;/span&gt;, &lt;span class="italic"&gt;TvAR&lt;/span&gt; 2016, 5842, m.nt. J.J. Hoekstra). Eliminatie van een bestemmingsplan (i.e. het wegdenken daarvan bij de bepaling van de werkelijke waarde van het onteigende) vindt volgens de Hoge Raad plaats indien het bestemmingsplan niet zijn &amp;ldquo;normale rol&amp;rdquo; in de ruimtelijke ordening heeft vervuld, maar slechts ertoe strekt de juridisch-planologische onderbouwing en regeling te geven die de aanleg mogelijk maakt van het werk waarvoor wordt onteigend. In dat geval moet worden beoordeeld of de bestemming zozeer voortvloeit uit een reeds bestaand, concreet plan voor het werk waarvoor wordt onteigend, dat die bestemming met het plan moet worden vereenzelvigd. Voor eliminatie is alleen plaats indien het werk waarvoor wordt onteigend, tot stand wordt gebracht voor rekening en risico van rechtspersonen als bedoeld in artikel 2:1 lid 1 en 2 BW. Dat zijn &amp;ldquo;overheidswerken&amp;rdquo;. Sinds HR 8 juli 2016, ECLI:NL:HR:2016:1506 (&lt;span class="italic"&gt;TvAR&lt;/span&gt; 2017/5863, m.nt. J.J. Hoekstra) weten we ook dat plannen met algemene ruimtelijke beleidsvisies, die nog niet het plan voor het werk waarvoor wordt onteigend bevatten, niet als &amp;ldquo;concreet plan&amp;rdquo; in voornoemde zin in aanmerking kunnen komen. Deze worden niet ge&amp;euml;limineerd.&lt;/p&gt;&#13;
&lt;p&gt;In de onderhavige zaak, gewezen tussen de Erven X c.s. en de gemeente Uden, stond een vervolgvraag centraal: moet het bouwrijp zijn van de onteigende gronden wel of niet worden weggedacht? Het antwoord op die vraag is van belang, want gronden die hun hoogste waarde aan de ligging in een complex van in &amp;eacute;&amp;eacute;n geheel in exploitatie te brengen gronden ontlenen en die bouwrijp zijn gemaakt, zijn meer waard dan gronden die nog niet bouwrijp zijn gemaakt.&lt;/p&gt;&#13;
&lt;p&gt;De rechtbank had kort en bondig geoordeeld dat een &amp;ndash; via artikel 40c Onteigeningswet - te elimineren voordeel moest worden gezien in het feit dat inmiddels (op de peildatum) werken waren uitgevoerd, bestaande uit het bouwrijp maken van de omgeving. Die werkzaamheden werden daarom weggedacht bij de bepaling van de werkelijke waarde van het onteigende.&lt;/p&gt;&#13;
&lt;p&gt;Volgens de Hoge Raad was de rechtbank er - kennelijk stilzwijgend, voeg ik daaraan toe - van uitgegaan dat het bouwrijp maken van de grond door de overheid is geschied en daarom is aan te merken als een &amp;lsquo;overheidswerk&amp;rsquo; dat in verband staat met (het plan voor) het werk waarvoor wordt onteigend. Volgens de Hoge Raad heeft de rechtbank daarom terecht het bouwrijp zijn van de grond ge&amp;euml;limineerd.&lt;/p&gt;&#13;
&lt;p&gt;Bij de beknoptheid van de Hoge Raad valt de uitgebreide analyse van A-G Van Oven op. Hij geeft in zijn conclusie voor het arrest aan dat met name in de jaren 60 van de vorige eeuw veel te doen is geweest over de vraag in hoeverre de invloed van door een gemeente verrichte werkzaamheden ter bevordering van de ontsluiting of het anderszins bouwrijp maken van gronden die liggen in een uitbreidings- of bestemmingsplan, moet worden ge&amp;euml;limineerd. In 13 arresten, gewezen in de periode 1960 tot en met 1985, ontwaart de A-G een rechtsontwikkeling, waaruit kan worden afgeleid dat door de overheid tot stand gebrachte werken ter ontsluiting van gronden die liggen in een complex van gronden die als &amp;eacute;&amp;eacute;n geheel in exploitatie worden gebracht (artikel 40d Onteigeningswet) moeten worden ge&amp;euml;limineerd als overheidswerk dat in verband staat met het werk waarvoor onteigend wordt, &amp;oacute;&amp;oacute;k als de bebouwing van het complex door derden geschiedt die geen overheidslichaam zijn (zoals een projectontwikkelaar).&lt;/p&gt;&#13;
&lt;p&gt;Deze rechtsontwikkeling legt de Hoge Raad thans voor het eerst vast, en wel in de terminologie van de 15 januari-arresten, niet alleen voor de werkzaamheden ter ontsluiting van gronden maar voor alle werkzaamheden van de overheid in het kader van het bouwrijp maken. Indien de onteigenende overheid een complex van gronden onteigent en een werk tot stand heeft gebracht zoals hier aan de orde (het bouwrijp maken van de grond), dient bij de bepaling van de schadeloosstelling geen rekening te worden gehouden met de voordelen of nadelen die door dit werk zijn teweeggebracht, ook niet indien de aan die gronden gegeven bestemming uiteindelijk wordt gerealiseerd door een andere partij dan de overheid. Dat oordeel lijkt mij begrijpelijk en juist.&lt;/p&gt;&#13;
&lt;p&gt;De slotvraag is hoe het zit met de situatie waarin niet de overheid maar een ontwikkelaar het bouwrijp maken voor zijn rekening neemt en die werkzaamheden met toestemming van de te onteigenen partij op de peildatum alvast heeft uitgevoerd. Als geen sprake is van een overheidswerk, valt de waardestijging die daarvan het gevolg is, in principe in de schoot van de onteigende. Dat kan alleen worden voorkomen door goede afspraken over de gevolgen van die werkzaamheden voor de waardering te maken. Het arrest HR 30 september 1987 (&lt;span class="italic"&gt;NJ&lt;/span&gt; 1988, 868, m.nt. R.A. M&amp;ouml;rzer Bruyns) leert dat in elk geval stand houdt de afspraak dat de waardebepaling niet plaatsvindt op de peildatum, maar op het moment voor aanvang van de werkzaamheden. In dat geval wordt door de rechter &amp;ldquo;een op de redelijkheid steunende uitbreiding gegeven aan de gevolgen van de tussen partijen gemaakte afspraak en daarmede ter wille van de redelijkheid een uitzondering gemaakt op het in art. 40a Onteigeningswet als uitgangspunt voor de waardebepaling der schadeloosstelling aangewezen tijdstip&amp;rdquo;, aldus de Hoge Raad.&lt;/p&gt;&#13;
&lt;p&gt;Bezint dus, eer ge met bouwrijp maken begint.&lt;/p&gt;&#13;
&lt;p&gt;W.J.E. van der Werf&lt;/p&gt;</content><legacyfootnotes/><footnotes><footnote>1 Besluitenlijst GS vergadering d.d. 14 augustus 2007, kenmerk: 2007/0484357.</footnote></footnotes><auteurs>W.J.E. van der Werf</auteurs><published>2017-10-02 09:05:20</published><modified>2017-10-23 11:31:05</modified><editiondate>2017-10-02</editiondate><htmlpath>https://denhollander.info/artikel/14485</htmlpath></article>
</articles></edition>
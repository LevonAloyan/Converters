<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2005</searchword><id>4235</id><udhid>UDH:TvAR/4235</udhid><titel>Uitspraken landbouwarbitrage</titel><searchwords><searchword>TvAR 4/2005</searchword><searchword>UDH:TvAR/4235</searchword></searchwords><attachments><attachment><name>2005_nr 4_Artikel_Parmet.pdf</name><extention>pdf</extention><url>https://denhollander.info/download/4194/ci</url></attachment></attachments><inleiding>1 Inleiding&#13;
Op het terrein van de landbouw zijn diverse arbitragecommissies actief. De meeste&#13;
commissies ontlenen hun bevoegdheid aan algemene voorwaarden. Van een aantal&#13;
van deze vaste arbitragecommissies is het secretariaat ondergebracht bij het Instituut&#13;
voor Agrarisch Recht. Naast het secretariaat van deze vaste commissies beschikt het&#13;
Instituut voor Agrarisch Recht ook over een eigen arbitragereglement.1 In de Kroniek&#13;
agrarisch recht 20012 heeft prof. Bruil dit arbitragereglement, dat op 1 september 2001&#13;
is vastgesteld door het Bestuur van de Stichting Instituut voor Agrarisch Recht, reeds&#13;
aangekondigd. Inmiddels zijn er op grond van het reglement diverse procedures&#13;
gevoerd.&#13;
Met regelmaat zullen arbitrale vonnissen in dit tijdschrift worden gepubliceerd. Dit&#13;
keer betreft het zowel uitspraken van de arbitragecommissie van het Instituut voor&#13;
Agrarisch Recht als een aantal uitspraken van vaste arbitragecommissies. Omdat er de&#13;
afgelopen tijd nogal wat beweging is geweest in de algemene voorwaarden waaraan&#13;
deze vaste commissies hun bevoegdheid ontlenen, volgt hierna een korte opsomming&#13;
van en toelichting op deze voorwaarden.</inleiding><content>2 Algemene voorwaarden in de landbouw en hun arbitragecommissies&#13;
In de loonwerksector betreft het de Algemene Werkvoorwaarden voor de Landbouwambachtsbedrijven&#13;
(AWL), de Algemene Spuitvoorwaarden (ASV), de Algemene&#13;
Werkvoorwaarden voor de Agrarische Loonbedrijven (AWAL), de Algemene Voorwaarden&#13;
voor de Grondverzetbedrijven (AVG) en de Algemene Leveringsvoorwaarden&#13;
voor de Meststoffendistributie (ALM). Deze voorwaarden zijn allen voorzien&#13;
van een eigen arbitragereglement die op bepaalde punten van elkaar verschillen. Sinds&#13;
2004 kent Cumela algemene CUMELA-voorwaarden waarin de verschillende voorwaarden&#13;
zijn samengevoegd. CUMELA-Nederland is de belangenorganisatie voor&#13;
ondernemingen werkzaam in de CUMELA-sector. Dit zijn bedrijven die diensten&#13;
aanbieden in Cultuurtechnische werken en grondverzet, Mestdistributie, Loonwerken&#13;
en in de Agrarische sector. In de CUMELA-voorwaarden is bij vorderingen&#13;
boven € 5000 als rechtsforum de arbitragecommissie van het Instituut voor Agrarisch&#13;
Recht aangewezen.&#13;
In de mechanisatiebranche betreft het handelsvoorwaarden. Sinds 1992 worden de&#13;
Algemene Handelsvoorwaarden Landbouwwerktuigen en -uitrustingen 1992 gebruikt.&#13;
Deze voorwaarden zijn voorzien van een eigen arbitragereglement op grond waarvan&#13;
regelmatig procedures worden gevoerd.&#13;
Van de teeltvoorwaarden die in de landbouw worden gebruikt ligt het secretariaat&#13;
van de Algemene voorwaarden voor de teelt en verkoop van witlofwortelen bij het&#13;
Instituut. Procedures worden nauwelijks meer aangespannen wat een gevolg is van de&#13;
terugloop van de witlofteelt in Nederland.&#13;
De VAVI-Inkoopvoorwaarden aardappelen schakel industrie/teelt hebben een&#13;
arbitragereglement opgenomen waarin verwezen wordt naar het Instituut. Een arbitraal&#13;
vonnis in kort geding is elders in dit tijdschrift opgenomen.&#13;
3 Bevoegdheid van de arbitragecommissie&#13;
Het komt regelmatig voor dat de arbitragecommissie eerst moet oordelen over haar&#13;
eigen bevoegdheid. De wet bepaalt dat een beroep op de onbevoegdheid van de arbitragecommissie&#13;
vóór alle weren gedaan moet worden. Een overeenkomst tot arbitrage&#13;
kan op twee manieren worden gesloten, namelijk door middel van een akte van compromis&#13;
of een arbitraal beding. Met een akte van compromis wordt de arbitragecommissie&#13;
uitdrukkelijk bevoegd verklaard dus dat levert geen problemen op. Een arbitraal&#13;
beding zal doorgaans onderdeel uitmaken van algemene voorwaarden. De bevoegdheid&#13;
van de arbitragecommissie is dan afhankelijk van de vraag of deze algemene&#13;
voorwaarden van toepassing zijn. Een vraag die daarbij meestal aan de orde komt is&#13;
of er een redelijke mogelijkheid tot kennisname van de algemene voorwaarden is&#13;
geboden. Indien naar meerdere sets algemene voorwaarden wordt verwezen maakt&#13;
geen van beide sets deel uit van de overeenkomst en is er geen arbitraal beding overeengekomen.&#13;
3 Dan is er nog de vraag van battles of forms oftewel, wiens algemene&#13;
voorwaarden prevaleren.4</content><legacyfootnotes>* Mw. Mr. W.M.A.K. Parmet-Bakker is juridisch medewerker bij het Instituut voor Agrarisch Recht.&#13;
1. Het arbitragereglement is te vinden op www.iar.nl&#13;
2. D.W. Bruil, ‘Arbitrage in de landbouw’, Kroniek Agrarisch recht 2001, p. 17.&#13;
3. HR 28 november 1997, NJ 1998/705.&#13;
4. Over de toepasselijkheid van algemene voorwaarden zie het artikel van J.M. Bosnak in dit tijdschrift.</legacyfootnotes><footnotes><footnote/></footnotes><auteurs>Mw. mr. W.M.A.K. Parmet-Bakker</auteurs><published>2005-04-01 00:00:00</published><modified>2005-04-01 00:00:00</modified><editiondate>2005-04-01</editiondate><htmlpath>https://denhollander.info/artikel/4235</htmlpath></article>
</articles></edition>
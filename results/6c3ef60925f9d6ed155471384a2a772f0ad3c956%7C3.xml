<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4147</id><udhid>UDH:TvAR/4147</udhid><titel>Verstegen / Allers (TvAR 2006/5356)</titel><searchwords><searchword>TvAR 7/8/2006</searchword><searchword>TvAR 2006/5356</searchword><searchword>UDH:TvAR/4147</searchword></searchwords><attachments><attachment><name>2006_nr 78_Rechtspraak_5356.pdf</name><extention>pdf</extention><url>https://denhollander.info/download/4106/ci</url></attachment></attachments><inleiding>[Pachtwet art. 38a, 49]&#13;
&#13;
In gelijktijdig met beschikking gewezen&#13;
arrest is vonnis waarin indeplaatsstelling is&#13;
afgewezen bekrachtigd. Nu pachter de leeftijd&#13;
van 65 jaar heeft bereikt en de verpachter&#13;
zich op de verplichte afwijzingsgrond heeft&#13;
beroepen dient verlengingsverzoek te&#13;
worden afgewezen. Kennelijk geen beroep&#13;
gedaan op art. 38a, tweede lid. Ten overvloede&#13;
hierover: weliswaar is de zoon nog&#13;
in opleiding, maar hij is 21 jaar oud en heeft&#13;
voldoende de gelegenheid gehad om zich&#13;
op zijn minst enigszins te verdiepen in de&#13;
financieel-administratieve aspecten van de&#13;
het bedrijf waarin hij zou moeten opvolgen.&#13;
Bovendien is het perspectief van dit bedrijf&#13;
met zijn wankele financiële basis dermate&#13;
gering en is de bedrijfsopvolging ondanks&#13;
daartoe bestaande gelegenheid dusdanig&#13;
gebrekkig voorbereid, dat er in dit geval ook&#13;
overigens geen aanleiding zou zijn om met&#13;
toepassing van de bijzondere regeling van&#13;
art. 38a, lid 2, van de Pachtwet een&#13;
overbruggingsverlenging te verlenen.&#13;
</inleiding><content>BESCHIKKING IN DE ZAAK VAN:&#13;
Gerardus Wilhelmus Theodorus Verstegen,&#13;
wonende te Roermond,&#13;
appellant,&#13;
procureur: mr. P.C. Plochg,&#13;
tegen&#13;
1 Maria Magdalena Allers, wonende te&#13;
Roermond,&#13;
2 Maria Johanna Allers, wonende te Herten,&#13;
gemeente Roermond,&#13;
3 Odilia Hubertina Allers, wonende te Haelen,&#13;
geïntimeerden,&#13;
procureur: mr. W.J.B.M. Alkemade.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de beschikkingen die de pachtkamer&#13;
van de rechtbank te Roermond, sector&#13;
kanton, locatie Roermond op 22 januari en&#13;
25 maart 2004 tussen appellant (hierna ook te&#13;
noemen: Verstegen) als verzoeker en geïntimeerden&#13;
(hierna ook te noemen: Allers c.s.) als&#13;
verweersters heeft gegeven. Van de beschikking&#13;
van 25 maart 2004 is een fotokopie aangehecht.&#13;
2 Het geding in hoger beroep&#13;
2.1 Bij op 23 april 2004 per fax en op 26 april&#13;
2004 per post ter griffie van het hof ingekomen&#13;
beroepschrift heeft Verstegen tegen de&#13;
beschikking van 25 maart 2004 één grief aangevoerd&#13;
en toegelicht, heeft hij bewijs aangeboden,&#13;
heeft hij producties overgelegd en&#13;
heeft hij verzocht dat het hof de bestreden&#13;
beschikking zal vernietigen en opnieuw beschikkende&#13;
de met Allers c.s. bestaande pachtovereenkomst&#13;
met betrekking tot de percelen&#13;
kadastraal bekend gemeente Roermond, sectie&#13;
C nummer 4997, sectie E nummer 4061 en&#13;
sectie E nummer 4159 zal verlengen met de&#13;
wettelijke duur van 6 jaar, althans met een&#13;
zodanige termijn als het hof mocht vermenen&#13;
dat behoort, een datum en tijd zal bepalen&#13;
waarop het hof het onderhavige verlengingsverzoek&#13;
zal behandelen en Allers c.s. zal veroordelen&#13;
in de kosten van de procedure in&#13;
eerste aanleg alsmede in hoger beroep.&#13;
2.3 Bij op 27 mei 2004 ter griffie van het hof&#13;
ingekomen verweerschrift hebben Allers c.s.&#13;
verweer gevoerd, hebben zij één productie&#13;
overgelegd en hebben zij geconcludeerd dat&#13;
het hof Verstegen in zijn hoger beroep nietontvankelijk&#13;
zal verklaren, althans dit ongegrond&#13;
zal verklaren en de beschikking zal&#13;
bekrachtigen met veroordeling van Verstegen&#13;
in de kosten van het geding.&#13;
2.4 De mondelinge behandeling heeft plaatsgevonden&#13;
tijdens de zitting van het hof van&#13;
13 juni 2005. Deze mondelinge behandeling is&#13;
gecombineerd met het pleidooi in de gelijktijdig&#13;
bij het hof aanhangige rolzaak tussen&#13;
partijen (rolnummer P 2004/444, verder te&#13;
noemen: de rolzaak). Ter zitting zijn verschenen&#13;
Verstegen in persoon, vergezeld door G.&#13;
Verstegen (zijn zoon) en A. Verstegen (zijn&#13;
dochter) en bijgestaan door mr. T.G.M. Scheers,&#13;
advocaat te Roermond. Namens geïntimeerden&#13;
is verschenen M.M. Allers, vergezeld van&#13;
haar echtgenoot en bijgestaan door mr. J.D.E.&#13;
van den Heuvel, advocaat te Venlo. G. Verstegen&#13;
en A. Verstegen, voorgestelde pachters in&#13;
de rolzaak, hebben aan het hof inlichtingen&#13;
verschaft en de advocaten hebben de wederzijdse&#13;
standpunten in samenhang met de rolzaak&#13;
toegelicht. Voorafgaande aan de zitting&#13;
heeft Verstegen bij brief van 26 mei 2005 aan&#13;
het hof en aan de wederpartij nog een aanvullende&#13;
productie doen toekomen.&#13;
2.5 Vervolgens is een datum voor beschikking&#13;
bepaald.&#13;
3 De vaststaande feiten&#13;
3.1 Tussen partijen staat als enerzijds gesteld&#13;
en anderzijds niet dan wel onvoldoende gemotiveerd&#13;
weersproken het navolgende vast.&#13;
3.2 Bij vonnis van de pachtkamer van het kantongerecht&#13;
te Roermond van 26 juni 1986 is&#13;
de tussen J.M. van Cruchten en Allers c.s.&#13;
enerzijds en Verstegen anderzijds bestaande&#13;
mondelinge pachtovereenkomst schriftelijk&#13;
vastgelegd. De aldus vastgelegde pachtovereenkomst&#13;
heeft betrekking op de percelen&#13;
kadastraal bekend gemeente Roermond, sectie&#13;
C nummer 4997 (1.27.40 ha), sectie E nummer&#13;
4159 (ged.) (thans nog 0.67.40 ha) en sectie E&#13;
nummer 4061 (0.22.50 ha), heeft thans betrekking&#13;
op een areaal van in totaal 2.17.30 ha en&#13;
is vastgelegd voor de duur van zes jaren,&#13;
ingaande stoppelbloot 1984.&#13;
3.3 De onder 3.2 bedoelde pachtovereenkomst&#13;
is op 3 juli 1986 bij de grondkamer voor Limburg&#13;
ter goedkeuring aangeboden en op 3 sep-&#13;
tember 1986 door deze grondkamer goedgekeurd.&#13;
3.4 Bij aangetekend verzonden brief van&#13;
6 oktober 2003 hebben Allers c.s. aan Verstegen&#13;
te kennen gegeven geen verdere verlenging&#13;
van de pachtovereenkomst te wensen na het&#13;
einde van de op 31 december 2004 aflopende&#13;
pachttermijn.&#13;
3.5 Verstegen is thans 68 jaar oud.&#13;
4 De beoordeling van het geschil in&#13;
hoger beroep&#13;
4.1 Bij gelijktijdig met deze beschikking&#13;
gewezen arrest in de rolzaak is het vonnis van&#13;
de pachtkamer van de rechtbank te Roermond,&#13;
sector kanton, locatie Roermond van&#13;
25 maart 2004, waarin de vordering van Verstegen&#13;
tot indeplaatsstelling van A. Verstegen&#13;
en G. Verstegen in de onderhavige pachtovereenkomst&#13;
is afgewezen, bekrachtigd. Nu Verstegen&#13;
op 16 april 2002 de leeftijd van 65 jaar&#13;
heeft bereikt en Allers c.s. zich op de verplichte&#13;
afwijzingsgrond van artikel 38a van de&#13;
Pachtwet hebben beroepen, dient het verlengingsverzoek&#13;
te worden afgewezen. De pachtkamer&#13;
in eerste aanleg heeft met juistheid in&#13;
die zin beslist.&#13;
4.2 Verstegen wijst in zijn beroepschrift (nr.&#13;
2.7) op het tweede lid van artikel 38a van de&#13;
Pachtwet. Voor zover Verstegen beoogt op&#13;
dat artikellid een beroep te doen overweegt&#13;
het hof dat hij niet, zoals voor de toepassing&#13;
van dit artikellid vereist, heeft aangegeven dat&#13;
hij een verlenging van de pachtovereenkomst&#13;
– met zichzelf als pachter – wenst in afwachting&#13;
van de situatie dat één of beide van de&#13;
voorgestelde pachters voldoende waarborgen&#13;
voor een behoorlijke bedrijfsvoering zullen&#13;
bieden. Zijn standpunt is integendeel dat die&#13;
voorgestelde pachters deze waarborgen reeds&#13;
nu bieden en dus voor directe indeplaatsstelling&#13;
in aanmerking komen. Dit standpunt is in&#13;
het heden gewezen arrest in de rolzaak echter&#13;
verworpen. Ten overvloede overweegt het hof,&#13;
dat een verlenging als bedoeld in het tweede&#13;
lid van art. 38a van de Pachtwet, indien verzocht,&#13;
niet voor toewijzing in aanmerking&#13;
zou zijn gekomen. Weliswaar is G. Verstegen&#13;
nog in opleiding, maar hij is 21 jaar oud en&#13;
heeft voldoende de gelegenheid gehad om&#13;
zich op zijn minst énigszins te verdiepen in de&#13;
financieel-administratieve aspecten van de het&#13;
bedrijf waarin hij zou moeten opvolgen.&#13;
Bovendien is het perspectief van dit bedrijf met&#13;
zijn wankele financiële basis dermate gering en&#13;
is de bedrijfsopvolging ondanks daartoe bestaande&#13;
gelegenheid dusdanig gebrekkig voorbereid,&#13;
dat er in dit geval ook overigens geen&#13;
aanleiding zou zijn om met toepassing van de&#13;
bijzondere regeling van art. 38a, lid 2, van de&#13;
Pachtwet een overbruggingsverlenging te verlenen.&#13;
4.3 Een en ander brengt met zich dat de beschikking&#13;
waarvan beroep zal worden bevestigd.&#13;
Voor bewijslevering is geen plaats.&#13;
4.4 Verstegen zal, als de in het ongelijk gestelde&#13;
partij, worden veroordeeld in de kosten van dit&#13;
hoger beroep. De mondelinge behandeling zal&#13;
daarbij geheel worden toegerekend aan de rolzaak.&#13;
5 De beslissing&#13;
Het hof, beschikkende in hoger beroep,&#13;
bevestigt de beschikking van de pachtkamer&#13;
van de rechtbank te Roermond, sector kanton,&#13;
locatie Roermond, van 25 maart 2004,&#13;
waarvan beroep,&#13;
veroordeelt Verstegen in de kosten van het&#13;
hoger beroep, aan de zijde van Allers c.s. tot&#13;
op heden begroot op € 241,– wegens griffierecht&#13;
en € 771,– wegens salaris.</content><legacyfootnotes/><footnotes><footnote/></footnotes><auteurs/><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4147</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>4744</id><udhid>UDH:TvAR/4744</udhid><titel>Schroyen / B&amp;W Heythuysen (TvAR 2000/5002)</titel><searchwords><searchword>TvAR 2/2000</searchword><searchword>TvAR 2000/5002</searchword><searchword>UDH:TvAR/4744</searchword></searchwords><attachments><attachment><name>2000_nr 2_Rechtspraak_5002.pdf</name><extention>pdf</extention><url>https://denhollander.info/download/4686/ci</url></attachment></attachments><inleiding>[Wet milieubeheer art. 8.10 lid 1, art. 8.11 lid 2]&#13;
&#13;
Gemeentelijk stankbeleid geformuleerd in&#13;
verband met de uitspraak van 21 april 1998&#13;
(nr. E03.97.0115, Breda, AB 1998, 199).&#13;
Versoepeling van de omgevingscategorieën&#13;
ten opzichte van de Brochure Veehouderij&#13;
en Hinderwet 1985. Hiervoor is een onderbouwing&#13;
gegeven aan de hand van een&#13;
Beleidsnotitie en een Handreiking. Deze&#13;
Beleidsnotitie en Handreiking zijn niet op&#13;
enig onderzoek gebaseerd, terwijl dit&#13;
volgens de Raad van State wel het geval is&#13;
geweest bij het opstellen van de Brochure&#13;
Veehouderij en Hinderwet 1985.Vernietiging&#13;
vanwege motiveringsgebrek.</inleiding><content>UITSPRAAK IN HET GEDING TUSSEN:&#13;
M.P.H. Schroyen te Heythuysen,&#13;
appellant,&#13;
en&#13;
burgemeester en wethouders van Heythuysen,&#13;
verweerders.&#13;
1. Procesverloop&#13;
Bij besluit van 18 januari 1999 hebben verweerders&#13;
krachtens de Wet milieubeheer aan&#13;
J.M. Nouwen een vergunning verleend voor&#13;
het veranderen van een pluimveehouderij op&#13;
het perceel Aan de Bergen 23 te Heythuysen,&#13;
kadastraal bekend gemeente Heythuysen,&#13;
sectie L, nummer 348. Dit (…) besluit is op&#13;
29 januari 1999 ter inzage gelegd.&#13;
Tegen dit besluit heeft appellant bij brief van&#13;
20 februari 1999, bij de Raad van State ingekomen&#13;
op 23 februari 1999, beroep ingesteld.&#13;
(…)&#13;
Bij brief van 12 april 1999 hebben verweerders&#13;
een verweerschrift ingediend.&#13;
De Afdeling heeft de zaak ter zitting behandeld&#13;
op 13 juli 1999, (...).&#13;
2. Overwegingen&#13;
2.1. De veranderingsvergunning heeft betrekking&#13;
op het houden van 130.186 legkippen in&#13;
de vier bestaande hokken (Groen Label BB&#13;
93.06.008) en 52.784 legkippen in twee nieuw&#13;
te bouwen hokken (Groen Label BB&#13;
97.07.058). Voor de inrichting is laatstelijk op&#13;
27 mei 1997 een revisievergunning verleend.&#13;
2.2. Artikel 8.10, eerste lid, van de Wet milieubeheer&#13;
bepaalt, dat de vergunning slechts in&#13;
het belang van de bescherming van het milieu&#13;
kan worden geweigerd. Ingevolge artikel 8.11,&#13;
tweede lid, van de Wet milieubeheer kan een&#13;
vergunning in het belang van de bescherming&#13;
van het milieu onder beperkingen worden&#13;
verleend. Ingevolge het derde lid van dit artikel&#13;
moeten aan een vergunning de voorschriften&#13;
worden verbonden, die nodig zijn ter&#13;
bescherming van het milieu. Voorzover door&#13;
het verbinden van voorschriften aan de vergunning&#13;
de nadelige gevolgen die de inrichting&#13;
voor het milieu kan veroorzaken, niet&#13;
kunnen worden voorkomen, moeten aan de&#13;
vergunning de voorschriften worden verbonden,&#13;
die de grootste mogelijke bescherming&#13;
bieden tegen die gevolgen, tenzij dat redelijkerwijs&#13;
niet kan worden gevergd.&#13;
Uit dit samenstel van bepalingen volgt dat de&#13;
vergunning moet worden geweigerd, indien&#13;
de nadelige gevolgen die de inrichting voor&#13;
het milieu kan veroorzaken door het stellen&#13;
van voorschriften en beperkingen niet kunnen&#13;
worden voorkomen dan wel niet voldoende&#13;
kunnen worden beperkt.&#13;
Bij de toepassing van de artikelen 8.10 en 8.11&#13;
van de Wet milieubeheer komt verweerders&#13;
een zekere beoordelingsvrijheid toe, die haar&#13;
begrenzing onder meer vindt in hetgeen uit de&#13;
meest recente algemeen aanvaarde milieutechnische&#13;
inzichten voortvloeit.&#13;
2.3. Appellant, die woont in de nabijheid van&#13;
de inrichting, heeft bezwaren aangevoerd over&#13;
stankhinder en cumulatieve stankhinder. Daarbij&#13;
heeft hij met name betoogd dat verweerders&#13;
ten onrechte zijn uitgegaan van de in de&#13;
Richtlijn veehouderij en stankhinder 1996&#13;
vermelde indeling van de omgevingscategorieën.&#13;
2.3.1. Verweerders hebben voor de beoordeling&#13;
van de van de inrichting te duchten&#13;
(cumulatieve) stankhinder de Richtlijn veehouderij&#13;
en stankhinder 1996 van de Minister&#13;
van Volkshuisvesting, Ruimtelijke Ordening&#13;
en Milieubeheer van 30 oktober 1996, kenmerk&#13;
DWL/96057153 (verder te noemen: de&#13;
Richtlijn) tot uitgangspunt genomen. Daarbij&#13;
hebben zij in het bestreden besluit verwezen&#13;
naar de Beleidsnotitie inzake de categorieverschuiving&#13;
van de Richtlijn veehouderij en&#13;
stankhinder ten opzichte van de Brochure&#13;
veehouderij en Hinderwet 1985 (hierna: de&#13;
Beleidsnotitie; de Richtlijn; de Brochure) en&#13;
naar de Handreiking veehouderij en stankhinder&#13;
(hierna: de Handreiking).&#13;
2.3.2. De Afdeling heeft in haar uitspraak van&#13;
21 april 1998, no. E03.97.0115 (AB 1998, 199)&#13;
geoordeeld, voorzover hier van belang, dat de&#13;
in de Richtlijn neergelegde inzichten met&#13;
betrekking tot de aanvaardbaarheid van door&#13;
intensieve veehouderijen veroorzaakte stankhinder,&#13;
voorzover het betreft de in de Richtlijn&#13;
opgenomen indeling in omgevingscategorieën,&#13;
onvoldoende daadkrachtig zijn gemotiveerd.&#13;
In de Beleidsnotitie is volgens verweerders&#13;
aangegeven om welke reden de categorieindeling&#13;
van de Richtlijn kan worden aanvaard.&#13;
De Beleidsnotitie geeft een algemene&#13;
schets van maatschappelijke ontwikkelingen&#13;
die zich doorgaans in het buitengebied hebben&#13;
voorgedaan. Hierbij gaat het om opheffing&#13;
van agrarische bedrijven en een toename&#13;
van recreatie in het buitengebied. Daarnaast&#13;
worden als feitelijke ontwikkelingen genoemd&#13;
veranderingen in het aantal en de omvang van&#13;
agrarische bedrijven, alsmede de modernisering&#13;
daarvan. Hieraan wordt de verwachting&#13;
gekoppeld dat de totale stankuitstoot in de&#13;
regio in de toekomst zal afnemen, alsmede dat&#13;
vanaf de inwerkingtreding van de Brochure&#13;
sprake is geweest van een aanzienlijke stankreductie&#13;
in de agrarische sector. Voorts wordt&#13;
gesteld dat veel burgerwoningen in het buitengebied&#13;
oorspronkelijk als agrarische woning&#13;
zijn gebouwd en dat burgers bewust kiezen&#13;
voor wonen in het buitengebied ondanks&#13;
stankemissie, veroorzaakt door agrarische bedrijven.&#13;
De Handreiking bevat – voorzover te dezen&#13;
van belang – een nadere invulling van de categorie-&#13;
indeling van de Richtlijn. Deze invulling&#13;
houdt in dat criteria zijn opgesteld op&#13;
basis waarvan kan worden beoordeeld welke&#13;
categorie van toepassing is. De Handreiking&#13;
kan daarbij voor zowel de individuele als de&#13;
gebiedsgerichte beoordeling worden gebruikt.&#13;
Zoals de Afdeling in genoemde uitspraak van&#13;
21 april 1998 heeft aangegeven, steunt het&#13;
standpunt van de Minister van Volkshuisvesting,&#13;
Ruimtelijke Ordening en Milieubeheer&#13;
dat sprake is van een verschuiving van het&#13;
normatieve oordeel over de aanvaardbaarheid&#13;
van stankhinder niet op enig onderzoek, hetgeen&#13;
wel ten grondslag was gelegd aan de in&#13;
bijlage 6 van de Brochure opgenomen indeling&#13;
van de omgevingscategorieën. Ook de&#13;
Beleidsnotitie en de Handreiking berusten&#13;
niet op enig onderzoek op dit punt.&#13;
Dit geldt ook voor het betoog in de Beleidsnotitie&#13;
over de afname van de stankemissie in&#13;
het buitengebied in het verleden en in de toekomst,&#13;
nog daargelaten of dat een grondslag&#13;
zou kunnen bieden voor versoepeling van de&#13;
normstelling.&#13;
Gezien het vorenstaande is de Afdeling van&#13;
oordeel dat het bestreden besluit voorzover&#13;
daarin bij de beoordeling van stankhinder veroorzaakt&#13;
door de onderhavige veehouderij de&#13;
categorie-indeling uit de Richtlijn is toegepast&#13;
in strijd met artikel 3:46 van de Algemene wet&#13;
bestuursrecht niet kan worden gedragen door&#13;
de daaraan ten grondslag gelegde motivering.&#13;
Wat de beoordeling van cumulatieve stankhinder&#13;
betreft hebben verweerders het rapport&#13;
Beoordeling cumulatie stankhinder door intensieve&#13;
veehouderijen gehanteerd. Dit is niet in&#13;
strijd met het recht te achten. Daarbij zijn verweerders&#13;
echter uitgegaan van de categorieindeling&#13;
uit de Richtlijn. Naar het oordeel van&#13;
de Afdeling is het besluit in zoverre in strijd&#13;
met artikel 3:46 van de Algemene wet bestuursrecht,&#13;
omdat het niet wordt gedragen door de&#13;
daaraan ten grondslag gelegde motivering.&#13;
2.4. Gezien het vorenstaande is het beroep&#13;
gegrond. Het bestreden besluit dient te worden&#13;
vernietigd.&#13;
2.5. Verweerders dienen op na te melden wijze&#13;
in de proceskosten te worden veroordeeld.&#13;
3. Beslissing&#13;
De Afdeling bestuursrechtspraak van de Raad&#13;
van State&#13;
Recht doende in naam der Koningin:&#13;
I. verklaart het beroep gegrond;&#13;
II. vernietigt het besluit van burgemeester en&#13;
wethouders van Heythuysen van 18 januari&#13;
1999;&#13;
III. veroordeelt burgemeester en wethouders&#13;
van Heythuysen in de door appellant in verband&#13;
met de behandeling van het beroep&#13;
gemaakte proceskosten tot een bedrag van&#13;
ƒ 283,–; het bedrag dient door de gemeente&#13;
Heythuysen te worden betaald aan appellant;&#13;
IV. gelast dat de gemeente Heythuysen aan&#13;
appellant het door hem voor de behandeling&#13;
van het beroep betaalde griffierecht (ƒ 225,–)&#13;
vergoedt.&#13;
NOOT&#13;
De hiervoor weergegeven uitspraak is de volgende&#13;
in de rij van uitspraken over de Richtlijn&#13;
veehouderij en stankhinder 1996; dit keer&#13;
over de moeite die een gemeente zich heeft&#13;
getroost voor de invulling van het begrip&#13;
‘beoordelingsvrijheid’. In haar uitspraak van&#13;
21 april 1998 (Breda, E03.97.0115, AB 1998,&#13;
199) heeft de Afdeling bestuursrechtspraak&#13;
van de Raad van State aangegeven dat het&#13;
bevoegd gezag een bepaalde vrijheid toekomt&#13;
bij de beoordeling van het belang van milieubescherming.&#13;
De gemeente Heythuysen heeft&#13;
getracht deze beoordelingsvrijheid in te vullen&#13;
met een notitie waarin beleidsmatige argumenten&#13;
voor de versoepeling van de omgevingscategorieën&#13;
staan vermeld, én een handreiking&#13;
waarin criteria zijn geformuleerd op&#13;
basis waarvan de omgevingscategorie kan worden&#13;
bepaald. Het beleid en de toepassing van&#13;
de handreiking zijn via de openbare voorbereidingsprocedure&#13;
van de Awb vastgesteld.&#13;
Uit bovenstaande uitspraak blijkt dat de&#13;
moeite tevergeefs is geweest. In de uitspraak&#13;
geeft de Afdeling een invulling aan de artikelen&#13;
8.10 en 8.11 Wm. Zij erkent dat deze artikelen&#13;
een bepaalde beoordelingsvrijheid inhouden,&#13;
maar geeft tegelijkertijd aan dat deze&#13;
beoordelingsvrijheid onder meer wordt begrensd&#13;
door “hetgeen uit de meest recente&#13;
algemeen aanvaarde milieutechnische inzichten&#13;
voortvloeit”. Hoewel uit de term “onder&#13;
meer” kan worden afgeleid dat er nog meer&#13;
begrenzingen mogelijk zijn, blijkt ook nu&#13;
weer dat de milieutechnische inzichten meest&#13;
bepalend zijn. Een eigen kijk van de gemeente&#13;
op de stankbeleving binnen haar grenzen,&#13;
gegoten in een eigen beleid dat via een openbare&#13;
voorbereidingsprocedure tot stand is&#13;
gekomen, behoort volgens de Afdeling niet tot&#13;
deze beoordelingsvrijheid. Indien de invulling&#13;
van de omgevingscategorieën via een (geurbelevings)&#13;
onderzoek tot stand was gekomen,&#13;
zou het beleid waarschijnlijk wel de toets der&#13;
kritiek hebben kunnen doorstaan.&#13;
In de uitspraak wordt nog vermeld dat de&#13;
indeling van de omgevingscategorieën van de&#13;
Brochure Veehouderij en Hinderwet 1985 wél&#13;
is gebaseerd op enig onderzoek. Onlangs heeft&#13;
de gemeente Venray echter aan de minister&#13;
van VROM verzocht om de onderbouwing&#13;
van de omgevingscategorieën van de Brochure.&#13;
Als antwoord op dit verzoek heeft de&#13;
minister laten weten dat deze onderbouwing&#13;
niet in ‘rapportvorm’ geleverd kan worden,&#13;
aangezien daarvan geen aparte rapportage is&#13;
verschenen. Het onderzoek dat bij het opstellen&#13;
van de Brochure is verricht, zou direct zijn&#13;
verwerkt in de (afstandsgrafiek van de) Brochure.&#13;
Ik vraag mij dan ook af hoe de Afdeling&#13;
heeft vastgesteld dat de indeling van de&#13;
omgevingscategorieën wel op enig onderzoek&#13;
is gebaseerd als er geen rapport van is. Het&#13;
wachten is nu op het Vernieuwd Agrarisch&#13;
Stankbeleid van het ministerie van VROM.&#13;
Het lijkt mij immers zeer onwaarschijnlijk dat&#13;
gemeenten nu nog hun vingers zullen branden&#13;
aan eigen initiatieven op het gebied van&#13;
stankbeleid.&#13;
R.A.M. Verkoijen&#13;
Jurist bij Stichting Rechtsbijstand te&#13;
Roermond</content><legacyfootnotes/><footnotes><footnote/></footnotes><auteurs/><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/4744</htmlpath></article>
</articles></edition>
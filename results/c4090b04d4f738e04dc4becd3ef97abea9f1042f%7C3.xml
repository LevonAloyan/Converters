<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1996</searchword><id>5818</id><udhid>UDH:TvAR/5818</udhid><titel>De uittreegeld arresten</titel><searchwords><searchword>TvAR 2/1996</searchword><searchword>UDH:TvAR/5818</searchword></searchwords><attachments><attachment><name>1996_nr 2_Artikel_Verloren.pdf</name><extention>pdf</extention><url>https://denhollander.info/download/5749/ci</url></attachment></attachments><inleiding>1. INLEIDING&#13;
De coöperatie is geen duiventil, zo werd lang verklaard. Het vrijelijk uitvliegen staat haaks op de behoefte van de coöperaties aan lange termijn planning. Sinds het begin van deze eeuw stellen de statuten van Nederlandse landbouwcoöperaties daarom voorwaarden aan de uittreding van de leden.' De uittreevoorwaarden kunnen worden onderscheiden in:&#13;
a. een bedrag dat bij uittreding aan de coöperatie moet worden betaald (het 'uittreegeld');&#13;
b. een opzegtermijn en&#13;
c. een beperking van de data waartegen kan worden opgezegd. Deze voorwaarden wor den doorgaans gecombineerd met een exclusieve leveringsplicht.&#13;
Tot de jaren zestig werd het uittreegeld vaak gerelateerd aan het aantal koeien van het ver-trekkende lid.2 Later is de gewoonte ontstaan de boete te berekenen als een percentage van het melkgeld. Thans is het uittreegeld bij alle grote coöperaties afgeschaft, of zal dit op korte termijn gebeuren. Zo liet Coberco eind november 1995 als laatste grote coöpera-tie weten het uittreegeld begin 1996 te willen afschaffen.3 De hier te bespreken arresten zijn dan ook vooral van betekenis voor coöperatieleden die in het verleden zijn uitgestapt.&#13;
Kenmerkend is dat het uittreegeld veelal niet wordt geheven ingeval het vertrekkende lid zijn bedrijf staakt. Alleen de duif die van til wil wisselen wordt beboet. En daar wringt de schoen met de gedachte van de vrije mededinging. Dit te meer nu de uittreegelden kunnen oplopen tot 10% van de jaaromzet van het betrokken lid4 en de opzegtermijnen lang en te-gen ongunstige data kunnen zijn.&#13;
Hieronder zal eerst (§ 2) de hoofdregel van het Europees mededingingsrecht worden uit-eengezet alsmede het uitzonderingsregime op deze hoofdregel voor de landbouwsector. Dit uitzonderingsregime, dat ingewikkeld is, vormt het primaire onderwerp van de te be-spreken arresten. De complexiteit van het uitzonderingsregime vormt een verklaring voor de lange procesgeschiedenis, beschreven in § 3. De Nederlandse rechters ontkenden aan-vankelijk dat zij statuten van landbouwcoöperaties mochten toetsen aan het (EG) mededingingsrecht, doch bleken uiteindelijk bereid een aantal vragen hierover voor te leggen aan Hof van Justitie van de Europese Gemeenschappen ('het hof). In § 4 worden de ant-woorden van het hof besproken. De nationale rechters zijn volgens het hof in beginsel wel degelijk bevoegd het mededingingsrecht op de landbouwsector toe te passen. Het hof geeft tevens enige criteria voor de toepassing. De consequentie van de uitspraken (§ 5) is dat de landbouwcoöperaties in strijd met het mededingingsrecht geïnde uittreegelden zul-len moeten terugbetalen. Daarnaast zullen de drie recente besluiten die het Nederlandse mededingingsrecht kracht moeten bijzetten, moeten worden aangepast.*</inleiding><content>2. ARTIKEL 85 EN VERORDENING 26&#13;
De hoofdregel van Europees mededingingsrecht is vervat in artikel 85 van het EG-Ver-drag. Artikel 85 EG verbiedt kort gezegd overeenkomsten tussen ondernemingen (of on-dernemersverenigingen) die de mededinging beperken voorzover deze ook de handel tussen twee of meer Lid-Staten kunnen beïnvloeden. Verordening nr. 26 verklaart deze hoofdregel ook op de landbouwsector van toepassing (artikel 1), zij het onder bijzondere voorwaarden. Deze voorwaarden zijn vervat in artikel 2 en vormen het primaire onder-werp van geschil in de te bespreken arresten. Het secondaire onderwerp van geschil (en uitsluitend in de zaak Coberco) is de toepasselijkheid van artikel 85 EG.&#13;
Artikel 2 van Vo. nr. 26 noemt een aantal uitzonderingen op de toepasselijkheid van arti-kel 85 EG en bevat daarnaast enige procedurele regels.5 De uitzonderingen worden ge-noemd in twee volzinnen van lid 1. Ingevolge de eerste zin artikel 2, lid 1 is artikel 85 kort gezegd niet van toepassing op:&#13;
a. overeenkomsten die een wezenlijk bestanddeel uitmaken van een nationale marktorga- nisatie, of&#13;
b. die vereist zijn voor de verwezenlijking van de in artikel 39 van het Verdrag omschre ven doelstellingen (i.e. die van het gemeenschappelijk landbouwbeleid).&#13;
Ingevolge zin 2 is artikel 85 'in het bijzonder niet van toepassing op de overeenkomsten (...) van landbouwondernemers' - waaronder, naar wordt aangenomen, die in de vorm van statuten van coöperaties - '... tenzij de Commissie vaststelt dat de mededinging zodoende wordt uitgesloten of dat de doeleinden van artikel 39 van het Verdrag in gevaar worden gebracht.'&#13;
Artikel 2, lid 2 verklaart uitsluitend de Commissie bevoegd om in een te publiceren be-schikking vast te stellen welke overeenkomsten etc. aan de in lid 1 bedoelde voorwaarden voldoen.&#13;
De twee uitzonderingen genoemd in de eerste zin staan in casu niet ter discussie. Er bestaat geen nationale marktorganisatie voor zuivel en de uittreebelemmeringen worden niet geacht vereist te zijn voor het gemeenschappelijk landbouwbeleid. De centrale rechtsvraag die in de procedures aan de orde komt is derhalve de betekenis van de tweede vol-zin. Ten eerste is daarbij de vraag of deze zin zelfstandige betekenis toekomt. Gezien de woorden 'In het bijzonder' waarmee deze zin aanvangt, zou men kunnen menen van niet. Dat zou met zich meebrengen dat in ieder geval ook aan tenminste één van de twee voor-waarden genoemd in de eerste zin zou moeten zijn voldaan. Anderzijds is die lezing moeilijk te verenigen met de bijzondere bescherming die men destijds aan de coöperaties wilde geven. De tweede vraag is of de tweede volzin aldus moet worden uitgelegd dat de daarin bedoelde overeenkomsten geldig zijn tenzij de Commissie bij beschikking vaststelt dat dat niet zo is; of dat - omgekeerd - deze zin impliceert, mede in verband met lid 2, dat de daarin genoemde overeenkomsten rechtstreeks kunnen worden getoetst aan artikel 85 EG totdat de Commissie bij beschikking heeft vastgesteld dat de uitzondering van toepas-sing is.&#13;
3. PROCESGESCHIEDENIS&#13;
3.1. De klacht tegen Campina&#13;
In 1989 heeft de Belgische zuivelonderneming Inco-Inex bij de Europese Commissie een klacht ingediend tegen Campina. Campina zou haar leden te zeer binden. Door deze band zou Campina in staat zijn geweest haar leden een slechts lage melkprijs te bieden. Met het geld dat zij hierdoor overhield zou zij - met een relatief hoge melkprijs - onder de duiven van Inco-Inex schieten. Inco-Inex meende dat haar door deze 'gesubsidieerde' melkprijs oneerlijke concurrentie werd aangedaan. Daarnaast verhinderde Campina's- uittreegeld haar leden over te stappen naar Inco-Inex. In 1991 oordeelde de Commissie dat de uittree-voorwaarden inderdaad een aanzienlijke drempel kunnen vormen voor de leden om de coöperatie te verlaten.6 De Commissie was tot de conclusie gekomen dat het uittreegeld in combinatie met de exclusieve leveringsplicht praktisch tot gevolg had dat de leden, voor onbepaalde duur, verplicht waren hun totale melkproduktie aan hun coöperatie te leveren. Hierdoor werd - aldus de Commissie - niet alleen de economische vrijheid beperkt maar werd tevens de toegang tot de door hen geproduceerde melk voor de concurrenten van Campina belemmerd. Ik citeer de conclusie uit het jaarverslag van de Commissie:&#13;
'Daarom was de Commissie tot de slotsom gekomen dat de exclusieve leveringsovereen-komst in combinatie met de verplichting om een uitstapvergoeding van 10% te betalen onder de toepassing van artikel 85, lid 1 viel. Daarbij stelde zij tevens vast dat deze con-tractuele regeling niet voor ontheffing uit hoofde van artikel 85, lid 3 van het EEG- Ver-drag in aanmerking kwam en niet onder de bij Verordening nr. 26/62 van de Raad van 4 april 1962 ingevoerde uitzonderingsregeling voorde landbouw viel. '7&#13;
In het kader van een schikking was Campina vervolgens bereid haar statuten zodanig aan te passen dat haar leden ofwel zonder betaling van uittreegeld konden vertrekken doch met inachtneming van een opzegtermijn van twee jaar, ofwel met een kortere opzegtermijn van maximaal drie maanden, opzegging tegen het einde van het melkjaar (1 april) en onder betaling van maximaal 4% uittreegeld. Daarmee was de zaak voor de Commissie afgedaan.&#13;
3.2. De procedures voor de nationale rechter&#13;
De Commissie verwees de boeren die bij hun overstap van Campina naar andere afnemers 10% uittreegeld hadden moeten betalen, alsmede andere boeren in den lande die bezwaar maakten tegen de hoge uittreegelden, naar de nationale rechter om het uittreegeld terug te vorderen. De Commissie gaf daarbij aan dat de statutaire verplichtingen ten aanzien van de uittreegelden niet onder de in Vo. nr. 26 gegeven uitzondering voor de landbouwsector op de mededingingsregels viel. De Nederlandse nationale rechters oordeelden echter zo-wel voor als na de in 1991 door de Commissie gepubliceerde Campina-schikking - in koor-anders.&#13;
In Campina / Van den Hurk8 stapten de leden tussentijds op. Van den Hurk c.s. beriepen en beroepen (de bodemprocedure loopt nog) zich er op dat, de exclusieve leveringsplicht van een jaar in combinatie met het uittreegeld van 10% in strijd is met artikel 85 EG. Campina bestreed dit standpunt. Daarnaast stelde zij dat ingevolge artikel 2 van Vo. nr. 26 artikel 85, lid 1 niet van toepassing is, tenzij de Commissie ingevolge Vo. nr. 26 bij beschikking vaststelt dat de mededinging wordt uitgesloten of dat de doeleinden van arti-kel 39 van het Verdrag in gevaar worden gebracht. De vordering van Campina werd op die grond toegewezen. In hoger beroep achtte het Hof Den Bosch deze zaak voor een kort geding te ingewikkeld.9 Zij bekrachtigde daarop het het vonnis van de President zonder eerst prejudiciële vragen te stellen.&#13;
In Focke / Campina10 bleef de melkveehouder weliswaar lid van de coöperatie, doch wei-gerde hij de statutaire exclusieve leveringsplicht na te komen en besloot aan een andere zuivelverwerker te gaan leveren. Campina vorderde nakoming van de leveringsplicht. Focke verweerde zich met een beroep op artikel 85 onder verwijzing naar het in de zgn. punten van bezwaar weergegeven standpunt van de Commissie in de Campina zaak.11 De President van de Rechtbank Middelburg accepteerde de juistheid van het oordeel van de Commissie dat de exclusieve leveringsplicht in combinatie met het uittreegeld inbreuk maakt op artikel 85 EG. Ook erkende de President dat artikel 85, lid 2 EG bepaalt dat de krachtens artikel 85 verboden overeenkomsten of besluiten van rechtswege nietig zijn. De nationale rechter mocht volgens de President echter niet uit eigen beweging&#13;
'tot nietigheid van rechtswege van een overeenkomst of besluit concluderen zolang de onverenigbaarheid daarvan door de autoriteiten van de lidstaten krachtens artikel 88 of door de Commissie krachtens artikel 89, tweede lid, niet is vastgesteld. Nu het laatste in casu niet het geval is, moet van de rechtsgeldigheid van de leveringsplicht voor de leden van Campina ... worden uitgegaan' (r.o.4.2). Een voorbeeld van juridische wederopstan-ding. Zo lang na de interpretatie van de artikelen 88 en 89 EG door het hof in de Bosch-zaak12 zullen weinig kenners van het Europees kartelrecht een dergelijke uitspraak hebben verwacht. In appèl oordeelde Hof 's-Gravenhage weliswaar dat artikel 85 ook door de Nederlandse rechter mag worden toegepast, doch dat dit niet leidt tot vernietiging van het bestreden vonnis.13 Focke had gesteld dat de Campina-statuten in strijd zijn met artikel 85 wegens de combinatie van de verplichting uittreegelden te betalen, de opzegter-mijn en de exclusieve leveringsplicht. Het hof oordeelde dat deze stelling, voorzover juist, slechts met zich mee zou brengen dat Focke geen uittreegeld verschuldigd zou zijn doch niet dat zij voortijdig hun melkleveranties mochten staken (r.o. 5). In juni 1993 oordeelde ook de Rechtbank Den Bosch in de bodemprocedure van Van den Hurk/Campinai4 en in Van den Tillaart/Campina15 dat artikel 2 van Vo 26/62 inhoudt dat artikel 85 niet van toe-passing is zolang de Commissie niet, ingevolge artikel 2, lid 2, heeft vastgesteld dat de mededinging wordt uitgesloten.16&#13;
3.3. Prejudiciële vragen&#13;
In Dijkstra / Friesland Frico Domo17 kent het Hof Leeuwarden in haar voorlopig oordeel aan de tweede volzin van artikel 2, lid 1 zelfstandige betekenis toe. Dit brengt volgens het hof in beginsel met zich mee dat bedoelde overeenkomsten van landbouwondernemers niet mogen worden getoetst aan artikel 85, lid 1, voordat de Commissie vaststelt dat de mededinging zodoende wordt uitgesloten of dat de doeleinden van artikel 39 in gevaar worden gebracht (de twee toepassingsvoorwaarden van zin 2). Anderzijds merkt het hof op dat zowel door de Commissie18 als door een aantal schrijvers de uitleg wordt verdedigd dat geen afzonderlijke uitzondering is bedoeld. Nu een uitspraak van het Hof van Justitie over het onderwerp ontbreekt en partijen uitdrukkelijk hebben verzocht zich tot het hof te wenden ter verkrijging van een prejudiciële beslissing, besluit het Leeuwardense Hof de gerezen vragen in Luxemburg voor te leggen. In september van hetzelfde jaar stelt de Rechtbank Zutphen in Oude Luttikhuis / Coberco19 ten aanzien van een vrijwel gelijk feitencomplex het hof ook een aantal prejudiciële vragen, waaronder de vraag of de uittreeregeling in strijd is met artikel 85. In januari en juli 1994 sluiten twee verschillende kamers van de Rechtbank 's-Hertogenbosch tenslotte de rij in resp. van Roessel/Campi-na20 en de Bie/Campina21 De rechtbank herhaalt in beide uitspraken de vragen van het Hof Leeuwarden en voegt daar in de Bie/Campina bovendien nog een aantal vragen be-treffende de procedurele aspecten van Vo. nr. 26 aan toe. 4. DE UITSPRAKEN&#13;
Het Luxemburgse Hof heeft de vragen, gesteld in de Friesland Frico Domo en Campina Melkunie zaken, en die in de Coberco-zaak van elkaar gescheiden. Reden hiervoor zal zijn dat de eerstbedoelde reeks vragen voornamelijk betrekking had op procedurele aspec-ten, terwijl de vragen in Coberco meer materieel van aard zijn.&#13;
4.1. Procedurele aspecten&#13;
In de Friesland Frico Domo en Campina Melkunie zaken stelt het hof ten eerste vast - in afwijking van de conclusie van A.G. Tesauro22 - dat de tweede zin van artikel 2 lid 1 Vo. nr. 26 wel zelfstandige betekenis heeft.23 Dat wil zeggen dat de coöperaties op de uitzon-dering vervat in deze zin een beroep kunnen doen zonder dat tevens behoeft te zijn vol-daan aan de twee uitzonderingen genoemd in de eerste zin. Het hof constateert dat een andere lezing van artikel 2 lid 1 tot gevolg zou hebben dat aan coöperaties strengere eisen zouden kunnen worden gesteld dan aan andere samenwerkingsvormen, hetgeen in strijd zou zijn met de kennelijke bedoelingen van de wetgever. Het hof verbindt aan deze vast-stelling echter niet dezelfde conclusie als die van het Hof Leeuwarden. De nationale rechter is volgens het hof wel bevoegd een oordeel te geven over de toepasselijkheid van de uitzondering vervat in de tweede zin. Ingevolge het tweede en derde lid van artikel 2 is de Commissie weliswaar bij uitsluiting bevoegd om vast te stellen dat een overeenkomst aan de voorwaarden van het eerste lid voldoet, doch deze exclusieve Commissie-bevoegdheid heeft uitsluitend betrekking op de positieve vaststelling dat de overeenkomst wel onder het uitzonderingsregime valt24, en dus aan de werking van artikel 85 EG-Verdrag onttrok-ken is. De nationale rechter kan vaststellen dat de overeenkomst niet onder het uitzonde-ringsregime valt.25 Bijvoorbeeld omdat de overeenkomst de mededinging uitsluit of de doelstellingen van het gemeenschappelijk landbouwbeleid in gevaar brengt.&#13;
Het hof geeft voorts aan dat de nationale rechter bij zijn vaststelling niet alleen zal moeten letten op de rechtspraak van het hof maar ook op 'de beleidspraktijk van de Com-missie, die overigens niet enkel kenbaar is uit haar beschikkingen, maar ook en vooral uit haar verslagen over het mededingingsbeleid en uit haar bekendmakingen'.26 Dit is moei-lijk anders te verstaan dan als een verwijzing naar het persbericht uit juni 1990 over de schikking met Campina en de vermelding van de Campina-zaak in het jaarverslag 1991. (Zie verder in dit nummer.)&#13;
4.2. Materiële aspecten&#13;
In de Coberco uitspraak geeft het hof vervolgens de criteria aan voor de toepassing van Vo. nr. 26. Deze zijn, vanwege het prejudiciële karakter van de procedure, noodgedwongen abstract. Zodra is vastgesteld dat het gaat om overeenkomsten tussen coöperaties bin-nen één Lid-Staat, die geen betrekking hebben op prijzen, doch op de voortbrenging of de verkoop van landbouwprodukten of het gebruik van gemeenschappelijke installaties voor de opslag, behandeling of verwerking van die produkten, dient de nationale rechter na te gaan of zij de mededinging niet uitsluiten of de doelstellingen van het gemeenschappelijk landbouwbeleid niet in gevaar brengen.27&#13;
Wat deze laatste voorwaarde betreft, is het volgens het hof&#13;
'niet uit te sluiten dat een opeenstapeling van statutaire bepalingen waardoor de leden voor lange tijd aan de coöperatie worden gebonden en hun aldus de mogelijkheid wordt ontnomen zich tot concurrenten te wenden, afbreuk doet aan een van de doelstellingen van het gemeenschappelijk landbouwbeleid, namelijk zoals de advocaat-generaal in pa-ragraaf 38 van zijn conclusie heeft vermeld, de verhoging van het hoofdelijk inkomen van hen die in de landbouw werkzaam zijn, in zoverre deze laatsten niet kunnen profiteren van de prijsconcurrentie tussen de diverse verwerkende bedrijven die de grondstof ko-pen’. 28&#13;
4.3. Artikel 85&#13;
Tenslotte, gaat het hof in de Coberco zaak in op de criteria voor de toepassing van artikel 85 van het EG-Verdrag. Daarbij maakt hij het traditionele onderscheid tussen het moge-lijk concurrentie beperkende doel en het potentieel beperkend gevolg van de overeen-komst.29 Voorzover een overeenkomst niet tot doel heeft de mededinging te beperken moet aan de hand van de feitelijke economische context worden bezien of de overeen-komst toch mededingingsbeperkende gevolgen heeft. Het hof geeft aan dat voor wat het doel betreft, de organisatie van een onderneming in de bijzondere rechtsvorm van een coöperatie niet is aan te merken als een mededingingsbeperkende gedraging.30 Vervol-gens last het hof een rule of reason-overweging in. De beperkingen die de statuten van de coperaties de leden opleggen teneinde hun trouw te garanderen mogen evenwel niet ver-der gaan dan noodzakelijk is om de goede werking van de coöperatie veilig te stellen.31 Een zekere beperking van de mededinging is conform haar eerdere uitspraak in de Deense coöperatiezaak G-ttrop - Klim / DLG dus toegestaan.32&#13;
Een verdergaande beperking, in de vorm van een combinatie van bedingen als een ex-clusieve leveringsverplichting en de verplichting tot betaling van een buitensporig uittree-geld, waardoor de leden gedurende lange tijd aan de coöperatie worden gebonden en hun aldus de mogelijkheid wordt ontnomen om zich tot concurrenten te wenden, kan echter wel een verboden beperking van de mededinging tot gevolg hebben.33 Deze bedingen kunnen namelijk, volgens het hof, een markt extreem rigide maken en de toegang voor anderen tot die markt beletten.34&#13;
De A.G. was op dit punt explicieter. Hij merkte dienaangaande op dat bij het onder-zoek naar de gevolgen een viertal factoren een rol spelen.35 Ten eerste moet rekening worden gehouden met de positie van de betrokken coöperaties op de markt. Indien deze sterk is, zal deze minder behoefte hebben aan bescherming tegen onafhankelijk optreden van haar eigen leden. Ten tweede dient te worden onderzocht of de litigieuze overeen-komst een geïsoleerd karakter heeft, dan wel of zij deel uitmaakt van een netwerk van overeenkomsten met een soortgelijke inhoud. Ten derde kan van invloed zijn de moge-lijkheid van de leden zich na een redelijke periode uit de coöperatie terug te trekken. Ten slotte moet in aanmerking worden genomen of er nog andere statutaire uittreebelemme-ringen bestaan. Ten aanzien van Coberco merkt de A.G. op dat zij tot de grootste coöpera-ties van Nederland behoort, dat soortgelijke bepalingen ook voorkomen in de statuten van FFD en Campina, dat wil zeggen de andere twee grote coöperaties die tezamen met Co-berco 85% van de markt hebben, en dat de exclusieve leveringsplicht gekoppeld is aan een verplichting uittreegeld te betalen van 10%.&#13;
5. CONSEQUENTIES&#13;
Primaire consequentie van de uitspraken is dat Campina-Melkunie, Coberco, en Friesland Frico Domo, mede namens hun rechtsvoorgangers, de in strijd met het mededingingsrecht geïnde of ingehouden uittreegelden zullen moeten terugbetalen. De vraag wanneer uittree-geld in concreto in strijd is met het mededingingsrecht zal de nationale rechter moeten be-antwoorden. Hij vindt bij de beantwoording enig houvast in Zaak C-399/93, r.o. 15, bij de Conclusie van de advocaat-generaal en bij de bekendmaking van de Commissie inzake Campina. Voorzover deze stukken niet voldoende concludent zijn, kan hij zich richten tot de Europese Commissie36 of tot het hof.37&#13;
De werking van de uitspraak in de tijd wordt bepaald door de verjaringsregels.38 Een onderscheid moet worden gemaakt tussen de vorderingen onder oud recht en die onder nieuw recht. Werd vóór 1 januari 1993 een vordering met betrekking tot het uittreegeld ingesteld dan geldt ingevolge artikel 73 Ow het oude recht. De verjaringstermijn is dan dertig jaar (artikel 2004 BW). Een vordering ingesteld op bijvoorbeeld 30 december 1992 kan dus nog betrekking hebben op de onverschuldigde betaling op 30 december 1962 van het uittreegeld. Verordening nr. 26 was toen net in werking getreden. De verdere verja-ring is door deze daad van rechtsvervolging gestuit. Wordt de vordering na 1 januari 1993 ingesteld - of wordt een eerder ingestelde vordering nadien afgewezen en niet binnen zes maanden opnieuw aangebracht, in welk geval de verjaring geacht wordt niet te zijn ge-stuit - dan is artikel 3:309 BW van toepassing: Een vordering uit onverschuldigde betaling verjaart door verloop van vijfjaren na de aanvang van de dag, volgende op die waarop de schuldeiser zowel met het bestaan van zijn vordering als met de persoon van de ontvanger is bekend geworden en in ieder geval twintig jaren nadat de vordering is ontstaan.&#13;
Een betaling op grond van een nietige (of vernietigde) overeenkomst is onverschuldigd. De dag waarop de schuldeiser bekend is geworden met het bestaan van zijn vordering hangt af van de omstandigheden. De toelichting noemt het geval dat de schuldeiser van de vordering uit onverschuldigde betaling pas veel later van het bestaan op de hoogte komt: bijvoorbeeld bij betaling op grond van een nietige overeenkomst waarvan de nietigheid pas later blijkt. In de uittreegeldzaken zal de schuldeiser moeilijk eerder dan op 12 de-cember 1995 bekend kunnen worden geacht met het bestaan van zijn vordering. Voordien werd het bestaan ervan immers zowel door de coöperaties als door de verschillende rech-terlijke colleges ontkend. Ook het Hof Leeuwarden gaat er in zijn verwijzingsarrest voorshands van uit dat de statutaire bepalingen geldig zijn. Alleen omdat volstrekte zeker-heid niet aanwezig was, was hij bereid prejudiciële vragen te stellen. Goed verdedigbaar is derhalve dat het coöperatielid dat er vandaag achter komt in het verleden onverschul-digd te hebben betaald, in beginsel tot 12 december van het jaar 2000 de tijd heeft dit be-drag terug te vorderen. De vordering van 12 december 2000 kan dan betrekking hebben op uittreegeld dat na 12 december 1980 (de twintig jaar termijn) verschuldigd is gewor-den. Wordt de vordering op, bijvoorbeeld, 1 juni 1996 ingesteld, dan kan deze nog betrek-king hebben op per 1 juni 1976 ten onrechte verschuldigd geworden uittreegelden. Verdedigbaar is wellicht ook dat de erkenning van het bestaan van de vordering nog plaats moet vinden; het verlossende woord zal dan komen van de eerste nationale rechter die de vordering erkent.&#13;
Het tweede gevolg van de uitspraken van 12 december is dat de Nederlandse wetgever een aantal Koninklijke Besluiten zal moeten wijzigen. In de besluiten inzake horizontale prijsbinding39, marktverdelingsregelingen40 en aanbestedingsregelingen41, aangenomen in het kader van de WEM, is telkens een uitzondering opgenomen voor mededingingsregelingen die ook zijn vrijgesteld van het verbod van artikel 85 EG krachtens de verschillende Europese groeps vrij stellingen. In dit rijtje van (vermeende) vrijstellingen noemt de wetgever als eerste die van artikel 2, eerste lid, tweede volzin. Dit blijkt nu dus geen vrij-stelling te zijn. Weliswaar kan de Commissie op basis van deze bepaling, j°. artikel 2, lid 2, bij beschikking een vrijstelling verlenen, doch deze mogelijkheid staat in de besluiten reeds apart genoemd.42 De eerstgenoemde uitzondering in de drie op de WEM gebaseerde besluiten zal dus moeten worden geschrapt.&#13;
6. SLOT&#13;
De nationale rechter zal nu uitspraak moeten doen met inachtneming van de antwoorden en overwegingen die het hof heeft gegeven. Of deze antwoorden, in samenhang met de conclusie van de advocaat-generaal en de Campina-schikking die is gepubliceerd in het jaarverslag 1991, voldoende duidelijk zullen zijn om alle lopende procedures te beslech-ten, en de duiven weer te laten vliegen, zal de tijd moeten leren. BIJLAGE&#13;
XXIe Verslag over het mededingingsbeleid van de Commissie (1991), punten 83 en 84&#13;
83. Op 12 april 1991 heeft de Commissie een formele toezegging van de Nederlandse zui- velcoöperatie Campina BA aanvaard in een procedure die zij in mei 1990 uit hoofde van artikel 85 van het EEG-Verdrag had ingeleid na een klacht van een Belgische zuivelcoö- peratie. Deze klacht betrof sommige bepalingen in de statuten van de coöperatie Campina, luidens welke elk lid in beginsel verplicht was zijn gehele melkproduktie aan Campina te leveren. Voor het verlaten van de coöperatie moesten de leden een opzegtermijn van een maand in acht nemen; dit was voorts slechts mogelijk aan het einde van het boekjaar en na betaling van een uitstapvergoeding ten belope van 10% van de prijs die het betrokken lid gemiddeld per jaar van de coöperatie had ontvangen voor geleverde melk. Campina heeft de statutaire bepaling betreffende de verplichte betaling van een uitstapvergoeding aangemeld.&#13;
De Commissie heeft zich gekant tegen de verplichting een uitstapvergoeding van 10% te betalen. Wegens de economische consequenties vormde deze financiële verplichting voor de leden een aanzienlijke hinderpaal om de coöperatie te verlaten. Het gevolg ervan was dat de leden voor onbepaalde tijd in principe verplicht waren hun gehele melkproduktie exclusief aan hun coöperatie te leveren. Daardoor werd niet alleen de economische vrij-heid van de leden van Campina gekortwiekt, maar werd ook de mogelijkheid voor de con-currenten van Campina beperkt om toegang te krijgen tot de markt van de door de leden van Campina geproduceerde melk. Daarom was de Commissie tot de slotsom gekomen dat de exclusieve leveringsovereenkomst in combinatie met de verplichting om een uit-stapvergoeding van 10% te betalen onder de toepassing van artikel 85, lid 1, van het EEG-Verdrag viel. Daarbij stelde zij tevens vast dat deze contractuele regeling niet voor ontheffing uit hoofde van artikel 85, lid 3, van het EEG-Verdrag in aanmerking kwam en niet onder de bij Verordening nr. 26/62 van de Raad van 4 april 1962 ingevoerde uitzon-deringsregeling voor de landbouw viel. Met name was de Commissie van oordeel dat de betrokken statutaire bepalingen voor de verwezenlijking van de in artikel 39 van het EEG-Verdrag genoemde doelstellingen niet onmisbaar waren en deze integendeel in ge-vaar brachten.&#13;
84. Campina heeft zich er nadien ten overstaan van de Commissie toe verbonden dat haar leden voortaan op drie verschillende tijdstippen in het jaar (1 april, 1 september en het einde van het boekjaar) hun lidmaatschap kunnen beëindigen zonder een uitstapvergoe ding te moeten betalen, mits een opzegtermijn van twee jaar in acht wordt genomen. De leden kunnen deze procedure evenwel omzeilen en de coöperatie verlaten met een opzeg termijn van drie maanden. In dat geval is slechts één uitstapdatum toegestaan (1 april) en moeten zij een uitstapvergoeding betalen die (reeds sedert 1 januari 1991) is vastgesteld op 4%. Deze verbintenis van Campina heeft ten gevolge dat de concurrentie tussen Cam pina en de andere melkfabrieken scherper wordt, hetgeen de melkproducenten ten goede komt. Zij genieten aldus een grotere handelingsvrijheid, zonder dat dit kwalijke gevolgen heeft voor de economische en financiële stabiliteit van Campina. De Commissie erkent weliswaar dat de exclusieve leveringsverplichting in combinatie met de nieuwe bepalingen inzake uittreding van de leden nog steeds een concurrentiebe-perking inhoudt, maar is van oordeel dat deze beperking aanvaardbaar is gezien de struc-tuur van de betrokken melkmarkt en de positie van Campina op die markt. Zo kwam zij tot de slotsom dat de concurrentiebeperkingen die voortvloeien uit een exclusiviteitsver-plichting van maximum twee jaar ten gunste van een coöperatie die op de betrokken markt geen machtspositie bezit, onder de specifieke uitzonderingsbepalingen van Veror-dening nr. 26/62 van de Raad van 4 april 1962 valt.</content><legacyfootnotes>1. De Wet op de Coöperatieve Vereenigingen van 1925 kende reeds bepalingen ter beteugeling van uittre-dingsvoorwaarden.&#13;
2. Bijvoorbeeld door het gemiddeld aantal koeien, dat het betrokken lid gedurende de laatste vijfjaar van zijn lidmaatschap bezat, te vermenigvuldigen met maximaal driehonderd gulden (vgl. art. 18 van de statuten van de Coöperatieve Zuivelvereniging 'De Kempen' uit 1958, Stcrt. 1958, 39).&#13;
3. Vgl. De Telegraaf van 30.11.1995. Als reden gaf Coberco op 'de opstelling van de advocaat-generaal van het Europese Hof van Justitie in Luxemburg'.&#13;
4. Dit was het geval in de procedures tegen Campina, Coberco, en Friesland Frico Domo. Melkunie hief 4% uittreegeld.&#13;
5. Artikel 2 wordt volledig geciteerd in Gevoegde Zaken C-319/93, C-40/94 en C-224/94, r.o. 6.&#13;
6. Zie Persbericht 5 juni 1991, alsmede het XXIe Verslag over het mededingingsbeleid van de Commissie (1991), punt 83 e.v.; opgenomen als bijlage achter dit artikel.&#13;
7. Zie noot 6.&#13;
8. Pres. Rb. Den Bosch 18 mei 1990, rolnr. 287/90, n.g.&#13;
9. Hof Den Bosch 24 april 1991, KG 1991, 205. 'Het kort geding leent zich er niet voor diepgaand de ge compliceerde rechtsvragen te beoordelen die hier aan de orde zijn...' (r.o. 4.5).&#13;
10. Pres. Rb. Middelburg 15 oktober 1990, rolnr. KG 151/1990, KG 1991, 239.&#13;
11. Door middel van de punten van bezwaar stelt de Commissie betrokken ondernemingen formeel op de hoogte van haar bezwaren tegen bepaalde mededingingsregelingen en stelt zij deze ondernemingen in de gelegenheid hun standpunt kenbaar te maken alvorens zij een beschikking neemt, vgl. artikel 19 Vo. 17/62 alsmede Vo. 99/63.&#13;
12. HvJ-EG 6 april 1962 (Bosch) Zaak 13/61, Jur. VIII (1962), p. 91.&#13;
13. Hof Den Haag 19 maart 1992, rolnr. 90/1365, n.n.g.&#13;
14. Rb. Den Bosch 11 juni 1993, rolnr. 958/90, n.n.g.&#13;
15. Rb. Den Bosch 11 juni 1993, rolnr. 1952/90, n.n.g.&#13;
16. Idem r.o. 32.&#13;
17. Hof Leeuwarden 12 mei 1993, rolnr. 4600/88, n.n.g., in de prejudiciële procedure Zaak C-319/93.&#13;
18. Beschikkingen van 7 december 1984 (IV/28.930 Milchforderungsfonds), Pb 1985 L 35/35; 26 november 1986 (IV/31.204 Meldoc), Pb 1986 L 348/50.&#13;
19. Rb. Zutphen, 2 september 1993, rolnr. 175h/92, n.n.g. in de prejudiciële procedure Zaak C-399/93.&#13;
20. Rb. Den Bosch 21 januari 1994, rolnr. 1216/92, n.g., in de prejudiciële procedure Zaak C-40/94.&#13;
21. Rb. Den Bosch 29 juli 1994, rolnr. 508/93, n.g., in de prejudiciële procedure Zaak C-224/94.&#13;
22. Met name §18.&#13;
23. Zie in deze zin ook, onder meer, Ottervanger: 'Antitrust and agriculture in the common market' in Ford- ham Corporate Law Institute 1990, blz. 203 e.v.&#13;
24. Gevoegde Zaken C-319/93, C-40/94 en C-224/94, r.o. 25.&#13;
25. Idem, r.o. 32.&#13;
26. R.o. 31.&#13;
27. Zaak C-399, r.o. 27.&#13;
28. Idem, r.o. 28.&#13;
29. Vgl. reeds de uitspraken van het HvJ-EG in Consten/Grundig, Gevoegde Zaken 56 en 58/64, Jur. 1966, blz. 450, LTM/MBU, Zaak 56/65, Jur. 1966, blz. 291, en later in Delimitis/Henninger Brau, Zaak C- 234/89, Jur. 1991,1-935.&#13;
30. Zaak C-399/93, r.o. 12.&#13;
31. Idem, r.o. 14.&#13;
32. HvJ-EG 15 december 1994. (DLG) Zaak C-250/92, Jur. 1994, blz. 1-5641. Het ging hier om een inkoop coöperatie die haar leden verbood tevens lid te zijn van andere inkooporganisaties. Het Hof oordeelde dat dit verbod op dubbel lidmaatschap niet onder artikel 85 viel omdat het verbod was beperkt tot het noodza kelijke. Zo gold het verbod enkel voor die produkten waarbij er een rechtstreeks verband bestond tussen de omvang van de gekochte hoeveelheid produkten en de prijs, en de coöperatie er dus belang bij had voor een zo groot mogelijk aantal leden in te kunnen kopen. Voorts konden ook de niet-leden van de coöperatie het gehele gevoerde assortiment van produkten bij haar inkopen. Tenslotte, waren de leden niet verplicht via de coperatie in te kopen zolang dit maar niet in georganiseerd verband geschiedde.&#13;
33. Zaak C-399/93, r.o. 15.&#13;
34. Idem, r.o. 16.&#13;
35. Conclusie A.G. §31 e.v.&#13;
36. Gevoegde Zaken C-319/93, C-40/94 en C-224/94, r.o. 34.&#13;
37. Idem, r.o. 35.&#13;
38. Het hof heeft haar uitspraak immers niet, zoals zij dat drie dagen later wel in de zaak Bosman (Zaak C- 415/93) heeft gedaan, beperkt in tijd.&#13;
39. Besluit van 4 februari 1993, Stb. 1993, 80.&#13;
40. Besluit van 19 januari 1994, Stb. 1994, 56.&#13;
41. Besluit van 19 januari 1994, Stb. 1994, 55.&#13;
42. Vgl. Besluit marktverdelingsregelingen, artikel 3, lid 1, onder c.&#13;
</legacyfootnotes><footnotes><footnote/></footnotes><auteurs>Mr. I.W. VerLoren van Themaat</auteurs><published>1996-02-01 00:00:00</published><modified>1995-12-12 00:00:00</modified><editiondate>1996-02-01</editiondate><htmlpath>https://denhollander.info/artikel/5818</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1991</searchword><id>6836</id><udhid>UDH:TvAR/6836</udhid><titel>'Henricus Antonius Wilhelmus Maria Direks / Johanna Catharina Francisca Bomm' (TvAR 1991/4480)</titel><searchwords><searchword>TvAR 5/1991</searchword><searchword>TvAR 1991/4480</searchword><searchword>UDH:TvAR/6836</searchword></searchwords><attachments><attachment><name>1991_nr 5_Rechtspraak_4480.pdf</name><extention>pdf</extention><url>https://denhollander.info/download/6555/ci</url></attachment></attachments><inleiding>Pachtwet, art. 20&#13;
Inleidende vordering 'pachter' tot veroordeling&#13;
van de 'verpachter' tot betaling van&#13;
schadevergoeding, terzake dat de pachter&#13;
niet het gebruik van het 'gepachte' heeft&#13;
verkregen. In andere procedure is in eerste&#13;
aanleg beslist, dat de 'pachtovereenkomst',&#13;
waarop de 'pachter' zich beroept, niet bebestaat&#13;
(hij had zelf de handtekening van de&#13;
verpachter vervalst). In appel zijn geen&#13;
nieuwe stellingen ter ondersteuning van de&#13;
pacht aangevoerd. Volgt bekrachtiging.</inleiding><content>Pachtkamer Gerechtshof Arnhem, arrest&#13;
van 7 januari 1991&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
Zitting van 7 januari 1991&#13;
Rolnummer: P 90/17 In de&#13;
zaak van:&#13;
Henricus Antonius Wilhelmus Maria Direks,&#13;
wonende te Meerlo, gemeente Meerlo-&#13;
Wanssum, appellant, procureur: aanvankelijk&#13;
mr. D.C. de Kampenaer, thans: mr. P.C.&#13;
Plochg,&#13;
tegen&#13;
Johanna Catharina Francisca Bomm, wonende&#13;
te Wellerlooi, gemeente Bergen, geïntimeerde,&#13;
procureur: mr. H.M.G. van Lotringen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Venlo gewezen vonnis&#13;
van 7 december 1989, dat in fotocopie aan&#13;
dit arrest is gehecht;&#13;
Overwegende&#13;
Appellant - Direks - is bij exploit van 3 januari&#13;
1990, verbeterd bij exploit van 18 januari&#13;
1990, in hoger beroep gekomen van&#13;
voormeld vonnis, met gelijktijdige dagvaarding&#13;
van geïntimeerde - Bomm - voor dit hof.&#13;
Bij memorie van grieven is na te melden grief&#13;
aangevoerd en is geconcludeerd, dat vonnis&#13;
te vernietigen en, opnieuw rechtdoende, alsnog&#13;
bij arrest, voor zoveel mogelijk uitvoerbaar&#13;
bij voorraad, geïntimeerde als enig erfgenaam&#13;
van wijlen mevrouw P.G.F. Bomm,&#13;
gewoond hebbende te Oirlo (gemeente&#13;
Venray) aan de Zandhoek 12, te veroordelen&#13;
om:&#13;
a. tegen kwijting aan appellant te betalen de&#13;
somma van ƒ 25.000,- wegens aan appellant&#13;
over het jaar 1987 opgekomen schade als&#13;
gevolg van het niet hebben kunnen oogsten&#13;
van de gewassen (bieten) van de percelen&#13;
gemeente Venray, sectie R6, nummers 330 en&#13;
329 (ged.), tesamen groot circa 2,5 ha, vermeerderd&#13;
met de wettelijke rente daarover vanaf de dag van de indiening van het inleidende&#13;
verzoekschrift tot aan die der algehele&#13;
voldoening;&#13;
b. aan appellant te vergoeden de door deze&#13;
geleden en nog te lijden overige schade als&#13;
gevolg van het niet meer als pachter kunnen&#13;
gebruiken van de percelen gemeente Venray,&#13;
sectie R6, nummers 330 en 329 (ged.),&#13;
tesamen groot circa 2,5 ha, nader op te maken&#13;
bij staat en te vereffenen als volgens de Wet;&#13;
c. van waarde te verklaren het aan thans&#13;
wijlen mevrouw P.G.F. Bomm voormeld&#13;
betekende conservatoire beslag op de daarin&#13;
vermelde onroerende goederen, met veroordeling&#13;
van geïntimeerde in de kosten van het&#13;
geding, die van voormeld beslag daaronder&#13;
begrepen;&#13;
met veroordeling van Bomm in de kosten van&#13;
beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis, waarvan beroep en veroordeling&#13;
van appellant in de proceskosten.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
De grief&#13;
De grief luidt als volgt:&#13;
Grief&#13;
Ten onrechte heeft de pachtkamer van het&#13;
kantongerecht te Venlo in het vonnis d.d.&#13;
7 december 1989 onder meer overwogen, dat&#13;
deze pachtkamer bij vonnis van dezelfde&#13;
datum in de zaak rolnummer 3/85 tussen&#13;
eiser en onder meer geïntimeerde impliciet&#13;
beslist heeft, dat een pachtovereenkomst met&#13;
betrekking tot de ten processe bedoelde percelen,&#13;
waarop appellant zich beroept, niet tot&#13;
stand gekomen is, zodat de basis aan appellant&#13;
vordering ontvalt, weshalve deze&#13;
moesten worden afgewezen.&#13;
De vaststaande feiten&#13;
- Direks heeft volgens een van de grondkamer&#13;
voor Limburg verkregen model een&#13;
pachtovereenkomst opgemaakt, gedagtekend&#13;
18 december 1983, betreffende&#13;
11.56.60 ha los land, gelegen te Venray, tussen&#13;
J.H. Bomm en P.G.F. Bomm als verpachters&#13;
en hemzelf als pachter, ingaande 1&#13;
november 1983 en voor de duur van zes jaar.&#13;
Hij heeft dit contract voorzien van zijn handtekening&#13;
onder 'De pachter' en van twee - vervalste&#13;
- handtekeningen onder 'De verpachter'.&#13;
- De grondkamer voor Limburg heeft de in&#13;
die akte vermelde pachtprijs verlaagd en 'de&#13;
aldus gewijzigde pachtovereenkomst' goed&#13;
gekeurd.&#13;
- Bij inleidend verzoekschrift van 15 januari&#13;
1988 heeft Direks gevorderd, de erflaters&#13;
Bomm te veroordelen, hem ƒ 25.000,- te&#13;
betalen wegens hem opgekomen schade&#13;
wegens het niet kunnen oogsten van bieten&#13;
van de percelen, kadastraal bekend gemeente&#13;
Venray, sectie R6, nrs. 330 en 329 ged.,&#13;
tesamen groot circa 2,50 ha, met rente, benevens&#13;
hem te vergoeden de door hem ge&#13;
leden en nog te lijden overige schade als&#13;
gevolg van de onmogelijkheid voormelde&#13;
grond te gebruiken, nader op te maken bij&#13;
staat en te vereffenen volgens de wet, voorts&#13;
van waarde te verklaren het conservatoire&#13;
beslag, gelegd op voormelde onroerende&#13;
goederen, ca.&#13;
Bij het vonnis waarvan beroep is de vordering&#13;
afgewezen.&#13;
- J.H. Bomm is overleden op 30 oktober&#13;
1987 en P.G.F. Bomm op 5 december 1988.&#13;
Van beide overledenen is de geïntimeerde de&#13;
enige erfgename.&#13;
De behandeling van het geschil in hoger&#13;
beroep&#13;
De vordering is bij het vonnis waarvan beroep,&#13;
afgewezen 'op grond van de overweging,&#13;
dat bij vonnis van dezelfde dag de&#13;
pachtovereenkomst met betrekking tot onder&#13;
meer dezelfde percelen, op het bestaan waarvan&#13;
Direks zich in beide gedingen had beroepen,&#13;
niet is tot stand gekomen, en dat daarmee&#13;
aan de in deze ingestelde vorderingen de&#13;
basis ontvalt'. Daartegen is de grief gericht.&#13;
In hoger beroep is het voormelde vonnis&#13;
bekrachtigd, op grond, dat de pachtkamer te&#13;
Venlo terecht had beslist, dat die pachtovereenkomst&#13;
niet tot stand was gekomen.&#13;
Aangezien in appel geen nieuwe stellingen&#13;
ter ondersteuning van de bij inleidend verzoekschrift&#13;
ingestelde vorderingen zijn aangevoerd,&#13;
zal het vonnis waarvan beroep moeten&#13;
worden bekrachtigd. Direks zal de kosten&#13;
van het appel, gevallen aan de zijde van&#13;
Bomm, moeten betalen.&#13;
Rechtdoende in hoger beroep:&#13;
Bekrachtigt het vonnis waarvan beroep. Veroordeelt Direks in de kosten van het&#13;
appel, gevallen aan de zijde van Bomm en tot&#13;
deze uitspraak begroot op ƒ 1500,- voor salaris&#13;
en verschotten van haar procureur.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1991-05-01 00:00:00</published><modified>1991-05-01 00:00:00</modified><editiondate>1991-05-01</editiondate><htmlpath>https://denhollander.info/artikel/6836</htmlpath></article>
</articles></edition>
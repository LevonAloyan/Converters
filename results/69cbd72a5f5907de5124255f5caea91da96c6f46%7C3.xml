<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2008</searchword><id>7577</id><udhid>UDH:TvAR/7577</udhid><titel>Doornenbal/Hoogheemraadschap (TvAR 2008/5465)</titel><searchwords><searchword>TvAR 10/2008</searchword><searchword>TvAR 2008/5465</searchword><searchword>UDH:TvAR/7577</searchword></searchwords><attachments><attachment><name>TAR2008_10Rechtspraak_5465.pdf</name><extention>pdf</extention><url>https://denhollander.info/download/7060/ci</url></attachment></attachments><inleiding>Onderhandelingen over de beëindiging van een pachtovereenkomst.&#13;
Verpachter is het Hoogheemraadschap. De onderhandelingen&#13;
vinden plaats tussen een medewerker van&#13;
een rentmeesterkantoor en de (vader van) pachter. Geen&#13;
sprake van totstandkoming ontbindingsovereenkomst tussen&#13;
verpachter en pachter. Pachter mocht niet aannemen&#13;
dat de medewerker van het rentmeesterkantoor bevoegd&#13;
was om namens het Hoogheemraadschap aanbiedingen te&#13;
doen en overeenkomsten te sluiten.</inleiding><content>5465&#13;
Pachtkamer Hof Arnhem, 16 september 2008, zaaknummer&#13;
104.004.143&#13;
(Doornenbal/Hoogheemraadschap)&#13;
(mrs. W.L. Valk, A. Smeeïng-van Hees en M.M. Olthof en de&#13;
raden mr. F.J.A. baron Van Verschuer en ir. H.K.C. Roelofsen)&#13;
Totstandkoming overeenkomst. Vertegenwoordiging.&#13;
Schijn van bevoegdheid.&#13;
[BW, art. 3:60, 3:61]&#13;
Onderhandelingen over de beëindiging van een pachtovereenkomst.&#13;
Verpachter is het Hoogheemraadschap. De onderhandelingen&#13;
vinden plaats tussen een medewerker van&#13;
een rentmeesterkantoor en de (vader van) pachter. Geen&#13;
sprake van totstandkoming ontbindingsovereenkomst tussen&#13;
verpachter en pachter. Pachter mocht niet aannemen&#13;
dat de medewerker van het rentmeesterkantoor bevoegd&#13;
was om namens het Hoogheemraadschap aanbiedingen te&#13;
doen en overeenkomsten te sluiten.&#13;
Arrest in de zaak van:&#13;
Dirk Leendert Doornenbal,&#13;
wonende te Moordrecht,&#13;
appellant,&#13;
advocaat: mr. F.J. Boom,&#13;
tegen:&#13;
de publiekrechtelijke rechtspersoon&#13;
Hoogheemraadschap van Schieland en Krimpenerwaard,&#13;
zetelende te Rotterdam,&#13;
geïntimeerde,&#13;
advocaat: mr. P.M. Wilmink.&#13;
1. Het verloop van de procedure&#13;
Voor de procedure in eerste aanleg wordt verwezen naar de&#13;
inhoud van de vonnissen van 1 december 2006 en 3 augustus&#13;
2007 die de pachtkamer van de rechtbank te ’s-Gravenhage,&#13;
sector kanton, locatie Gouda heeft gewezen tussen appellant&#13;
(hierna ook aangeduid als Doornenbal) als gedaagde&#13;
in conventie, eiser in reconventie en geïntimeerde (hierna&#13;
aangeduid als het Hoogheemraadschap) als eiser in conventie,&#13;
verweerder in reconventie. Van deze vonnissen is een fotokopie&#13;
aan dit arrest gehecht.&#13;
2. Het geding in hoger beroep&#13;
2.1. Doornenbal heeft bij exploot van 31 augustus 2007&#13;
aan het Hoogheemraadschap aangezegd van het vonnis&#13;
van 3 augustus 2007 in hoger beroep te komen,&#13;
met dagvaarding van het Hoogheemraadschap voor&#13;
dit hof.&#13;
2.2. Bij memorie van grieven heeft Doornenbal vier grieven&#13;
tegen het bestreden vonnis aangevoerd en toegelicht,&#13;
heeft hij bewijs aangeboden en geconcludeerd&#13;
dat het hof het bestreden vonnis zal vernietigen en,&#13;
opnieuw recht doende, bij uitvoerbaar bij voorraad&#13;
verklaard arrest, de primaire, althans subsidiaire, althans&#13;
meer subsidiaire vordering in reconventie alsnog&#13;
zal toewijzen en de vordering in conventie, voor&#13;
zover nog aan de orde, zal afwijzen, met veroordeling&#13;
van het Hoogheemraadschap in de kosten van beide&#13;
instanties, en met veroordeling van het Hoogheemraadschap&#13;
in de wettelijke rente over deze kosten als&#13;
het deze kosten niet binnen veertien dagen na dagtekening&#13;
van het in dezen te wijzen arrest zal hebben&#13;
voldaan.&#13;
2.3. Bij memorie van antwoord heeft het Hoogheemraadschap&#13;
de grieven bestreden en geconcludeerd dat, nu&#13;
geen van de grieven slaagt, het beroep van Doornenbal&#13;
dient te worden verworpen met zijn veroordeling&#13;
in de kosten van het geding in hoger beroep.&#13;
2.4. Ter zitting van dit hof van 9 juni 2008 hebben partijen&#13;
de zaak doen bepleiten, Doornenbal door mr.&#13;
Th.J.H.M. Linssen, advocaat te Tilburg en het Hoogheemraadschap&#13;
door mr. H.J. Suyver, advocaat te Alphen&#13;
aan den Rijn. Beide partijen hebben daarbij&#13;
pleitnotities in het geding gebracht.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
De rechtbank heeft in haar vonnis van 1 december 2006&#13;
onder 2.1 onder a. tot en met e. een aantal feiten vastgesteld.&#13;
Aangezien daartegen geen grieven zijn aangevoerd of&#13;
bezwaren zijn geuit, zal het hof in hoger beroep ook van die&#13;
feiten uitgaan.&#13;
4. De motivering van de beslissing in hoger beroep&#13;
4.1. Op 1 september 2007 is titel 7.5 in werking getreden&#13;
en is de Pachtwet komen te vervallen. Tussen beide&#13;
wettelijke regelingen bestaat geen voor het onderhavige&#13;
geval van belang zijnd verschil. De vraag welk&#13;
recht volgens het overgangsrecht van toepassing is, behoeft&#13;
daarom geen beantwoording.&#13;
4.2. Het Hoogheemraadschap vordert in deze procedure&#13;
ontbinding van de pachtovereenkomst tussen partijen&#13;
met betrekking tot een gedeelte van het verpachte&#13;
perceel grond in de gemeente Moordrecht, hierna aan&#13;
te duiden als de gedeelten B en F. Doornenbal heeft&#13;
daartegen als verweer aangevoerd dat tussen partijen&#13;
een ontbindingsovereenkomst is tot stand gekomen,&#13;
waarbij niet alleen is overeengekomen ontbinding&#13;
met betrekking tot de gedeelten B en F, maar tevens&#13;
met betrekking tot de overige door hem van het&#13;
Hoogheemraadschap gepachte percelen (aangeduid&#13;
als A, C, D en E). Hij vordert in reconventie nakoming&#13;
van de ontbindingsovereenkomst en aldus een&#13;
schadeloosstelling van € 62.699,40, subsidiair dooronderhandeling&#13;
en meer subsidiair betaling van schadevergoeding&#13;
van € 60.290,00, althans een in goede&#13;
justitie te bepalen bedrag. De pachtkamer heeft bij&#13;
vonnis van 1 december 2006 de pachtovereenkomst&#13;
ontbonden wat betreft de gedeelten B en F. Bij vonnis&#13;
van 3 augustus 2007 heeft de pachtkamer de vordering&#13;
in reconventie afgewezen en in conventie partijen&#13;
Nr. 10 - oktober 2008 Tijdschrift voor AGRARISCH RECHT 439&#13;
Rechtspraak 5465&#13;
in de gelegenheid gesteld zich uit te laten over benoeming&#13;
van een deskundige teneinde de schadeloosstelling&#13;
als gevolg van de ontbonden pachtovereenkomst&#13;
vast te stellen.&#13;
4.3. Met grief I keert Doornenbal zich tegen het oordeel&#13;
van de pachtkamer dat tussen partijen geen overeenkomst&#13;
is tot stand gekomen.&#13;
4.4. Tussen partijen staat vast dat de onderhandelingen&#13;
over de pachtbeëindiging zijn gevoerd tussen de vader&#13;
van pachter, F. Doornenbal en F. Merkens van Overwater&#13;
Rentmeesterskantoor B.V. Deze laatste (hierna&#13;
aan te duiden als Merkens) heeft vier brieven aan F.&#13;
Doornenbal geschreven waarin verslag wordt gedaan&#13;
van de gevoerde gesprekken en de bereikte resultaten.&#13;
4.5. Doornenbal stelt zich op het standpunt dat uit het gespreksverslag&#13;
van die datum blijkt dat Merkens reeds&#13;
op 3 december 2003 aan F. Doornenbal een finaal&#13;
aanbod heeft gedaan, dat behelsde dat het Hoogheemraadschap&#13;
tegenover een algehele afstand van&#13;
pachtrechten een vergoeding zou betalen van&#13;
€ 20.000,00 per hectare. Er waren volgens Doornenbal&#13;
twee voorbehouden, namelijk (a) voortzetting van&#13;
de huur van het parkeerterrein door De Bruin en (b)&#13;
geen mogelijkheid van ruil met grond van de gemeente&#13;
Moordrecht. Als daaraan was voldaan hadden&#13;
partijen volgens Doornenbal een akkoord.&#13;
4.6. Het hof verwerpt dit standpunt. In het gespreksverslag&#13;
valt te lezen dat het door Doornenbal bedoelde&#13;
finale aanbod is gedaan ‘onder voorbehoud van goedkeuring&#13;
van het Hoogheemraadschap van Schieland’.&#13;
Bovendien is in de aanhef van de brief (naast het&#13;
woord ‘aanwezig’) vermeld dat Merkens optreedt namens&#13;
Overwater Rentmeesterskantoor B.V. Een en&#13;
ander brengt mee dat noch Doornenbal noch diens&#13;
vader ervan heeft mogen uitgaan dat het door Merkens&#13;
gedane aanbod namens het Hoogheemraadschap&#13;
werd gedaan. De – niet door verwijzing naar enig feit&#13;
gesteunde – opmerking van Doornenbal (memorie&#13;
van grieven punt 17) dat vast staat dat Merkens bevoegd&#13;
was om namens het Hoogheemraadschap een&#13;
finaal aanbod te doen is in het licht van de hiervoor&#13;
genoemde feiten dan ook onvoldoende gemotiveerd.&#13;
Bij het voorgaande komt nog dat het Hoogheemraadschap&#13;
heeft gesteld (conclusie van repliek, punt 23)&#13;
dat Doornenbal kort tevoren al zijn eigen gronden in&#13;
hetzelfde bestemmingsplan aan het bedrijvenschap&#13;
had verkocht en bij die koop ook eerst ambtelijk overeenstemming&#13;
was bereikt onder voorwaarde van instemming&#13;
van het bestuur van het bedrijvenschap en&#13;
Doornenbal dit onweersproken heeft gelaten. Dat betekent,&#13;
anders dan Doornenbal bij memorie van grieven&#13;
onder 10 heeft doen stellen, dat Doornenbal, in&#13;
elk geval zijn vertegenwoordiger vader Doornenbal,&#13;
bekend was met de wijze van totstandkomen van&#13;
overeenkomsten met rechtspersonen als het bedrijvenschap&#13;
en dus ook het Hoogheemraadschap en in het&#13;
bijzonder met de omstandigheid dat het bestuur van&#13;
een dergelijke rechtspersoon als enige bevoegd is overeenkomsten&#13;
als de onderhavige aan te gaan. Hij&#13;
mocht dus niet aannemen dat Merkens bevoegd was&#13;
om namens het Hoogheemraadschap aanbiedingen te&#13;
doen en overeenkomsten te sluiten.&#13;
4.7. Doornenbal betoogt verder dat partijen op 3 december&#13;
2003 in elk geval overeenstemming op hoofdlijnen&#13;
hebben bereikt, doordat Doornenbal het finale&#13;
aanbod heeft aanvaard onder voorwaarden die kort&#13;
daarop in vervulling zijn gegaan (memorie van grieven&#13;
onder 17).&#13;
4.8. Het hof is van oordeel dat ook dat betoog faalt. Niet&#13;
alleen gaat Doornenbal voorbij aan het door Merkens&#13;
gemaakte voorbehoud, zoals hiervoor onder 4.6 is&#13;
overwogen, maar bovendien blijkt uit het gespreksverslag&#13;
dat Doornenbal het aanbod niet aanvaardde,&#13;
maar in overleg wilde treden met het bedrijvenschap&#13;
en de gemeente Moordrecht over verkoop en verpachting&#13;
van andere percelen, waarop Merkens nog heeft&#13;
aangegeven dat beide zaken los van elkaar staan. Het&#13;
gespreksverslag noopt dus niet tot de conclusie dat&#13;
partijen het op hoofdlijnen met elkaar eens zijn geworden.&#13;
4.9. Ook de brieven van 9 maart 2004 en 17 mei 2004&#13;
bevatten een voorbehoud. In de brief van 9 maart&#13;
2004, die Merkens ondertekent namens Overwater&#13;
Rentmeesterskantoor BV, schrijft deze dat hij, zoals&#13;
besproken, het aanbod van Doornenbal zal voorleggen&#13;
aan mevrouw Dhondt van het Hoogheemraadschap.&#13;
In de brief van 17 mei 2004 herhaalt Merkens,&#13;
nadat hij heeft aangegeven dat F. Doornenbal en Merkens&#13;
na onderhandeling en bedrag van € 62.699,40&#13;
zijn overeengekomen als schadevergoeding voor de&#13;
pachtrechten, dat hij dit ter beoordeling zou voorleggen&#13;
aan mevrouw Dhondt en dat mevrouw Dhondt&#13;
afziet van dit voorstel en een nieuw voorstel doet. Nu&#13;
ook in deze brieven steeds sprake is van een voorbehoud&#13;
van toestemming van (mevrouw d’Hondt van)&#13;
het Hoogheemraadschap, en – zoals hiervoor is overwogen&#13;
– het besluitvormingsproces van een rechtspersoon&#13;
als het Hoogheemraadschap bij (de vertegenwoordiger&#13;
van) Doornenbal bekend was, althans behoorde&#13;
te zijn, kan Doornenbal niet gerechtvaardigd&#13;
hebben vertrouwd dat Merkens bevoegd was namens&#13;
het Hoogheemraadschap een overeenkomst met hem&#13;
te sluiten. Bij gebreke van instemming van het Hoogheemraadschap&#13;
is dan ook geen overeenkomst tot&#13;
stand gekomen.&#13;
4.10. Doornenbal heeft gesteld dat het Hoogheemraadschap&#13;
aansluitend aan het gesprek van 3 december&#13;
2003 een huurovereenkomst heeft gesloten met De&#13;
Bruin, aan wie Doornenbal een gedeelte van het door&#13;
hem gepachte perceel had verhuurd als parkeerterrein&#13;
ten behoeve van diens restaurant. Het Hoogheemraadschap&#13;
heeft daartegenover aangevoerd dat een&#13;
concept was opgesteld als blijk van zijn bereidheid om&#13;
tot verhuur over te gaan en dat dit concept ten gevolge&#13;
van een interne fout reeds was ondertekend,&#13;
maar dat het origineel bij Merkens is gebleven en aan&#13;
De Bruin op diens verzoek alleen een kopie is verstrekt&#13;
(conclusie van repliek onder 22).&#13;
4.11. Het hof is van oordeel dat (de vertegenwoordiger van)&#13;
Doornenbal, onder de door het Hoogheemraadschap&#13;
Nr. 10 - oktober 2008 Tijdschrift voor AGRARISCH RECHT 440&#13;
5465 Rechtspraak&#13;
geschetste omstandigheden die op zichzelf niet door&#13;
hem zijn weersproken, niet gerechtvaardigd heeft&#13;
mogen vertrouwen dat tussen hem en het Hoogheemraadschap&#13;
een overeenkomst was tot stand gekomen.&#13;
Niet alleen is geen sprake van een verklaring of gedraging&#13;
jegens Doornenbal, maar van een ter informatie&#13;
aan een derde verschaffen van een kopie van een overeenkomst,&#13;
maar bovendien blijft de omstandigheid&#13;
bestaan dat Merkens in de onderhandelingen met&#13;
Doornenbal ook na het verstrekken van de kopie van&#13;
de huurovereenkomst het voorbehoud is blijven ma -&#13;
ken dat het Hoogheemraadschap dient in te stemmen.&#13;
4.12. Doornenbal heeft bij memorie van grieven nog gesteld&#13;
dat de brieven met enige reserve moeten worden&#13;
gelezen (punt 9) en dat het hof alle omstandigheden&#13;
van het geval in het oordeel moet betrekken (punt&#13;
10). Hij heeft echter, los van de maatschappelijke&#13;
kennis van Doornenbal, waarover het hof in r.o. 4.6&#13;
heeft geoordeeld, niet – voldoende duidelijk – aangegeven&#13;
welke omstandigheden het hof zou moeten&#13;
meewegen en tot welke – andere – uitleg van de desbetreffende&#13;
passage van het gespreksverslag dat zou&#13;
moeten leiden. Bovendien gaat Doornenbal, gelet op&#13;
de weergave van de inhoud van de brief van 3 december&#13;
2003 in punt 12 van de memorie van grieven,&#13;
ook uit van een letterlijke uitleg van het gespreksverslag.&#13;
Op deze gronden wordt zijn stelling wordt als&#13;
onvoldoende gemotiveerd gepasseerd.&#13;
4.13. Het voorgaande brengt mee dat grief I wordt verworpen.&#13;
4.14. Met grief II keert Doornenbal zich tegen het oordeel&#13;
van de rechtbank dat er geen sprake is geweest van&#13;
vertrouwen zijdens Doornenbal in de totstandkoming&#13;
van de overeenkomst met het Hoogheemraadschap,&#13;
zodat de vordering om verder te onderhandelen niet&#13;
kan worden toegewezen.&#13;
4.15. Het hof stelt voorop dat als maatstaf voor de beoordeling&#13;
geldt dat ieder van de onderhandelende partijen&#13;
vrij is de onderhandelingen af te breken, tenzij dit op&#13;
grond van het gerechtvaardigd vertrouwen van de wederpartij&#13;
in het totstandkomen van de overeenkomst&#13;
of in verband met de andere omstandigheden van het&#13;
geval onaanvaardbaar zou zijn; deze laatste maatstaf is&#13;
een strenge die tot terughoudendheid noopt (HR 12&#13;
augustus 2005, NJ2005, 467).&#13;
4.16. Hiervoor is reeds overwogen dat (de vertegenwoordiger&#13;
van) Doornenbal moest beseffen dat niet Merkens&#13;
maar het Hoogheemraadschap bevoegd was om overeenkomsten&#13;
te sluiten en dat in de gespreksverslagen&#13;
in verband juist daarmee steeds een voorbehoud is gemaakt.&#13;
Doornenbal heeft geen omstandigheden gesteld&#13;
die de conclusie zouden rechtvaardigen dat hij er&#13;
gerechtvaardigd op vertrouwde dat het Hoogheemraadschap&#13;
die goedkeuring zou verlenen. De omstandigheid&#13;
dat aan De Bruin een afschrift van een conceptovereenkomst&#13;
was ter hand gesteld, was zoals&#13;
hiervoor onder 4.11 reeds is overwogen onvoldoende&#13;
om het vertrouwen te rechtvaardigen dat het Hoogheemraadschap&#13;
de overeenkomst met Doornenbal te&#13;
sluiten; in elk geval is deze omstandigheid niet van&#13;
dien aard dat het onaanvaardbaar is dat het Hoogheemraadschap&#13;
de onderhandelingen (over alle gepachte&#13;
gronden) afbreekt. Andere omstandigheden&#13;
zijn, zoals hiervoor onder 4.12 reeds is overwogen,&#13;
onvoldoende gesteld. Ook grief II faalt derhalve.&#13;
4.17. Grief III is gericht tegen de verwerping door de rechtbank&#13;
van de meer subsidiaire vordering van Doornenbal.&#13;
Daarbij vordert Doornenbal dat de beide pachtovereenkomsten&#13;
geheel worden ontbonden tegen betaling&#13;
van de overeengekomen vergoeding van € 2,00&#13;
per vierkante meter. Aan deze vordering legt Doornenbal&#13;
blijkens punt 29 van de memorie van grieven&#13;
ten grondslag dat er in elk geval overeenstemming is&#13;
over de afwikkeling van de kwestie door betaling van&#13;
€ 60.290,00.&#13;
4.18. De grief faalt. Uit het hiervoor in r.o. 4.8 tot en met&#13;
4.13 overwogene blijkt dat naar het oordeel van het&#13;
hof tussen Doornenbal en het Hoogheemraadschap&#13;
geen overeenstemming is bereikt, omdat juist door&#13;
Merkens een voorbehoud is gemaakt van goedkeuring&#13;
door het Hoogheemraadschap en die goedkeuring er&#13;
niet is gekomen. Daarom kan geen sprake zijn van&#13;
overeenstemming tot betaling van € 60.290,00.&#13;
4.19. De slotsom van het voorgaande is dat de grieven I, II&#13;
en III falen. Daarmee faalt ook grief IV, die zelfstandige&#13;
betekenis mist. Het vonnis waarvan beroep zal&#13;
dan ook worden bekrachtigd en de zaak zal voor verdere&#13;
behandeling en beslissing worden teruggewezen.&#13;
Doornenbal zal als de in het ongelijk gestelde partij&#13;
worden veroordeeld in de kosten van het hoger beroep.&#13;
De beslissing&#13;
Het hof, recht doende in hoger beroep:&#13;
bekrachtigt het tussen partijen gewezen vonnis van de&#13;
pachtkamer van de rechtbank ’s-Gravenhage, sector kanton,&#13;
locatie Gouda van 3 augustus 2007 voor zover aan het&#13;
hoger beroep onderworpen;&#13;
wijst de zaak terug naar die rechter ter verdere behandeling&#13;
en beslissing.&#13;
5466&#13;
Pachtkamer Hof Arnhem, sector civiel recht, 23 september&#13;
2008, zaaknummer 200.012.501&#13;
(Hervormde gemeente Avenhorn/Stet)&#13;
(mrs. W.L. Valk, H.L. van der Beek en J.K.B. van Daalen en&#13;
de raden mr. ing. J.A.J. Jansens van Gellicum en ir. H.&#13;
Duenk)&#13;
Beschikking op verzoek tot verlenging pachtovereenkomst.&#13;
Hoger beroep. Beroepschrift of dagvaarding?&#13;
[Pachtwet, art. 36, 132, 151 en 152; Overgangswet nieuw&#13;
Burgerlijk Wetboek, art. 74; Wetboek van Burgerlijke&#13;
Rechtsvordering, art. 69]&#13;
Hoger beroep van een beschikking van de pachtkamer op&#13;
een verzoek tot verlenging van de pachtovereenkomst ex&#13;
Nr. 10 - oktober 2008 Tijdschrift voor AGRARISCH RECHT 441&#13;
Rechtspraak 5466</content><legacyfootnotes/><footnotes><footnote/></footnotes><auteurs>mrs. W.L. Valk, A. Smeeïng-van Hees en M.M. Olthof en de&#13;
raden mr. F.J.A. baron Van Verschuer en ir. H.K.C. Roelofsen</auteurs><published>2008-10-01 00:00:00</published><modified>2008-10-01 00:00:00</modified><editiondate>2008-10-01</editiondate><htmlpath>https://denhollander.info/artikel/7577</htmlpath></article>
</articles></edition>
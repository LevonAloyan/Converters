<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2018</searchword><id>15109</id><udhid>UDH:TvAR/15109</udhid><titel>Pacht - Pachtkamer Hof Arnhem-Leeuwarden, 5 september 2017, ECLI:NL:GHARL:2017:7746   (De Hoop/De Hoop) (TvAR 2018/5937)</titel><searchwords><searchword>TvAR 7/8/2018</searchword><searchword>TvAR 2018/5937</searchword><searchword>UDH:TvAR/15109</searchword></searchwords><attachments><attachment><name>19936.pdf</name><extention>pdf</extention><url>https://denhollander.info/download/19936/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber en H.L. Wattel en de deskundige leden mr. ing. H.J. Vinke en &lt;br /&gt;ir. H.K.C. Roelofsen)&lt;/p&gt;&#13;
&lt;p class="annotator"&gt;Met noot B. Nijman&lt;/p&gt;&#13;
&lt;h2&gt;Pachtovereenkomst&lt;/h2&gt;&#13;
&lt;p&gt;[Burgerlijk Wetboek, art. 7:322, art. 7:325 lid 3, 7:396]&lt;/p&gt;&#13;
&lt;p&gt;Na afloop van de duur van een 70fPachtwet overeenkomst, biedt verpachter het land voor een jaar te huur aan. Hof kwalificeert de rechtsverhouding tussen partijen als een reguliere pachtovereenkomst voor de duur van &amp;eacute;&amp;eacute;n jaar en legt dat vast. Beroep van verpachter op artikel 6:248 lid 2 BW slaagt niet.&lt;/p&gt;&#13;
&lt;p&gt;arrest van de pachtkamer&lt;/p&gt;&#13;
&lt;p&gt;inzake&lt;/p&gt;&#13;
&lt;p&gt;Emke de Hoop,&lt;/p&gt;&#13;
&lt;p&gt;wonende te Wommels, gemeente Littenseradeel,&lt;/p&gt;&#13;
&lt;p&gt;appellant in het principaal beroep, ge&amp;iuml;ntimeerde in het incidenteel beroep,&lt;/p&gt;&#13;
&lt;p&gt;hierna: Emke,&lt;/p&gt;&#13;
&lt;p&gt;advocaat: mr. J. Bolt,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;Dani&amp;euml;l de Hoop,&lt;/p&gt;&#13;
&lt;p&gt;wonende te Wommels, gemeente Littenseradeel,&lt;/p&gt;&#13;
&lt;p&gt;ge&amp;iuml;ntimeerde in het principaal beroep, appellant in het incidenteel beroep,&lt;/p&gt;&#13;
&lt;p&gt;hierna: Dani&amp;euml;l,&lt;/p&gt;&#13;
&lt;p&gt;advocaat: mr. P. Sipma.&lt;/p&gt;&#13;
&lt;h3&gt;1 Het verdere verloop van het geding in hoger beroep&lt;/h3&gt;&#13;
&lt;p&gt;1.1 Het hof neemt de inhoud van het tussenarrest van 26 april 2016 hier over. Bij dat arrest is een comparitie van partijen bepaald, die heeft plaatsgevonden op 19 januari 2017. Aan het slot van de comparitie heeft het hof de zaak verwezen voor beraad partijen. Op roldatum 21 februari 2017 hebben partijen arrest gevraagd en vervolgens aanvullend de stukken overgelegd. Daarna heeft het hof arrest bepaald.&lt;/p&gt;&#13;
&lt;p&gt;1.2 Emke vordert in het principaal hoger beroep - kort samengevat - het bestreden vonnis te vernietigen en zijn vorderingen alsnog toe te wijzen met veroordeling van Dani&amp;euml;l in de kosten.&lt;/p&gt;&#13;
&lt;p&gt;1.3 Dani&amp;euml;l vordert in het incidenteel hoger beroep - kort samengevat - het bestreden vonnis te vernietigen en de vorderingen van Emke af te wijzen met veroordeling van Emke in de kosten.&lt;/p&gt;&#13;
&lt;h3&gt;2 De vaststaande feiten&lt;/h3&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 In 2000 heeft Emke als pachter met zijn vader Dani&amp;euml;l als verpachter een overeenkomst in de zin van artikel 70f Pachtwet gesloten voor het weiland gelegen in de S&amp;uacute;dhoeke te Wommels, kadastraal bekend gemeente Wommels sectie K, nummer 42, groot 3.31.80 ha voor de duur van 12 jaren, ingaande op 1 februari 2000 en eindigend op 1 februari 2012. Deze overeenkomst is door de Grondkamer Noord goedgekeurd op 4 december 2000.&lt;/p&gt;&#13;
&lt;p&gt;2.2 Bij brief van 23 januari 2012 hebben zijn ouders aan Emke een in de Friese taal opgestelde brief gestuurd. Daarin staat, in Nederlands vertaald: &lt;span class="italic"&gt;&amp;rdquo;Vader en moeder zijn niet van plan om ons land (grasland) nr. K000 42G weer te verhuren, dit in verband met onze leeftijd. Het land is en blijft te koop. Jij kunt het voor &amp;eacute;&amp;eacute;n jaar gebruiken onder de volgende voorwaarden: de nog te betalen huur en kosten moeten uiterlijk 1 februari 2012 op onze rekening staan (&amp;hellip;). Het te gebruiken land moet zoals we gewend zijn &amp;ldquo;netjes&amp;rdquo; gebruikt worden. (&amp;hellip;) Op 1 februari 2013 moet het land leeg zijn. De andere voorwaarden zijn, op 1 april 2012,1 juli 2012 en 1 oktober 2012 moet per keer &amp;euro; 1000 op onze rekening staan.&amp;rdquo; &lt;/span&gt;&lt;/p&gt;&#13;
&lt;p&gt;2.3 Emke heeft het land in gebruik gehouden en &amp;euro; 3.000 betaald wegens de pacht voor het jaar 2012.&lt;/p&gt;&#13;
&lt;p&gt;2.4 Bij brief van 2 mei 2013 heeft Emke meegedeeld de grond tegen verpachte waarde te willen aankopen.&lt;/p&gt;&#13;
&lt;p&gt;2.5 Bij Nederlandstalige brief van 17 juni 2013 hebben zijn ouders Emke laten weten: &lt;span class="italic"&gt;&amp;ldquo;Buiten ons medeweten en zonder onze toestemming heb jij ons perceel grasland (K42) gemaaid en geoogst. Ons inziens ben jij onrechtmatig bezig en ben je schadeplichtig.&amp;rdquo; &lt;/span&gt;&lt;/p&gt;&#13;
&lt;p&gt;2.6 Nadien heeft (de gemachtigde van) Dani&amp;euml;l Emke gesommeerd het perceel te ontruimen.&lt;/p&gt;&#13;
&lt;h3&gt;3 Het geschil en de beslissing in eerste aanleg&lt;/h3&gt;&#13;
&lt;p&gt;3.1 Emke heeft in eerste aanleg gevorderd de schriftelijke vastlegging van een reguliere pachtovereenkomst op basis van de wettelijke termijn van zes jaar.&lt;/p&gt;&#13;
&lt;p&gt;3.2 De pachtkamer heeft bij vonnis van 4 juli 2014 geoordeeld dat de rechtsverhouding per 1 februari 2012 moet worden aangemerkt als een reguliere pachtverhouding waarbij Emke de beperkte gebruiksduur tot een jaar heeft aanvaard. Om de in het vonnis genoemde redenen heeft de pachtkamer geoordeeld dat het beroep van Emke op het bestaan van een pachtovereenkomst naar maatstaven van redelijkheid en billijkheid onaanvaardbaar is en de vordering afgewezen.&lt;/p&gt;&#13;
&lt;h3&gt;4 De beoordeling van het hoger beroep&lt;/h3&gt;&#13;
&lt;p&gt;4.1 In hoger beroep ligt wederom de vraag voor hoe de rechtsverhouding tussen partijen na 1 februari 2012 moet worden gekwalificeerd. Het hof oordeelt, net als de pachtkamer in eerste aanleg, dat Emke uit de brief van 23 januari 2012 redelijkerwijs heeft begrijpen dat zijn vader een pachtcontract voor de duur van &amp;eacute;&amp;eacute;n jaar wilde aangaan, tot 1 februari 2013, tegen een pachtprijs van &amp;euro; 3.000. Uit het feit dat Emke de grond in gebruik heeft gehouden en de verzochte pachtprijs heeft voldaan, heeft Dani&amp;euml;l redelijkerwijs mogen begrijpen dat Emke daarmee heeft ingestemd.&lt;/p&gt;&#13;
&lt;p&gt;4.2 Een aanbod tot voortzetting van de pachtverhouding of een aanbod voor een nieuw contract na 1 februari 2013 ontbreekt. De betalingen door Emke van een bedrag van &amp;euro; 3.000 vanaf 2 april 2013 en elk jaar daarna, doen geen pachtovereenkomst ontstaan, temeer nu Dani&amp;euml;l die bedragen steeds heeft teruggestort. Voor zover zou moeten worden aangenomen dat Emke in februari 2013 van Dani&amp;euml;l toestemming zou hebben gekregen de grond te bemesten, is dat - zonder bijkomende feiten en omstandigheden die gesteld noch gebleken zijn - onvoldoende om aan te kunnen nemen dat tussen partijen na 1 februari 2013 een nieuwe pachtovereenkomst is gesloten. De stelling van Emke in hoger beroep dat partijen feitelijk hebben beoogd een langere duur af te spreken (totdat het land werd verkocht), ontbeert onderbouwing. Dat had wel verwacht mogen worden, temeer omdat partijen in die tijd geen contact met elkaar hadden.&lt;/p&gt;&#13;
&lt;p&gt;4.3 Ten aanzien van de aard van de pachtverhouding overweegt het hof het navolgende. In de brief van 23 januari 2012 en in de feiten en omstandigheden van het geval vindt het hof onvoldoende aanknopingspunten om de pachtverhouding te kwalificeren als een geliberaliseerde. In de brief zijn geen verwijzingen naar een geliberaliseerde overeenkomst opgenomen en uit de brief is niet op te maken dat beoogd is om de voormalige pachtverhouding voort te zetten voor een jaar. De eerder gesloten eenmalige pachtovereenkomst had voorts een andere pachtprijs (totaal &amp;euro; 1.265). De bedingen die zijn genoemd in de brief, refereren tot slot niet aan de bedingen als bedoeld in artikel 7:396 BW.&lt;/p&gt;&#13;
&lt;p&gt;4.4 Het komt er op grond van het bovenstaande en met inachtneming van de Haviltexmaatstaf dan op neer dat tussen partijen een reguliere pachtovereenkomst is gesloten voor de duur van &amp;eacute;&amp;eacute;n jaar, ingaande op 1 februari 2012 en eindigende op 1 februari 2013 (artikel 7:325 lid 3 BW). Deze overeenkomst zal het hof vastleggen.&lt;/p&gt;&#13;
&lt;p&gt;4.5 Dani&amp;euml;l heeft een beroep gedaan op de beperkende werking van redelijkheid en billijkheid. Hij voert daartoe aan dat niet sprake is van een commerci&amp;euml;le relatie maar een vader-zoonrelatie waarbij de pachtverhouding is ontstaan na ontbinding van de maatschap tussen partijen en de voortzetting van het bedrijf door Emke, waarbij Emke om niet het melkquotum heeft gekregen.&lt;/p&gt;&#13;
&lt;p&gt;4.6 Het hof oordeelt dat de door Dani&amp;euml;l aangevoerde redenen onvoldoende klemmend zijn. Een opvolging van de vader door de zoon is zeker niet ongebruikelijk in de landbouw en het is evenmin ongebruikelijk dat aan die transactie (soms) onzakelijke elementen kleven. Een en ander is in elk geval onvoldoende om de pachtersbescherming die Emke geniet, opzij te zetten. Het was verder ook Dani&amp;euml;l bekend dat een pachtovereenkomst op schrift dient te worden gesteld en ter goedkeuring ingezonden, onder meer om de sanctie van artikel 7:322 lid 1 BW te ontgaan. In het verleden heeft Dani&amp;euml;l de pachtverhouding met zijn zoon ook geregeld. Niet is gebleken dat Dani&amp;euml;l in 2012 niet (meer) in staat was om zijn eigen belangen te dienen.&lt;/p&gt;&#13;
&lt;p&gt;4.7 De overige stellingen en verweren behoeven geen beoordeling meer omdat deze, indien beoordeeld, niet tot een andere conclusie kunnen leiden.&lt;/p&gt;&#13;
&lt;h3&gt;Slotsom&lt;/h3&gt;&#13;
&lt;p&gt;4.8 Uit het voorgaande volgt dat het incidenteel hoger beroep faalt en het principaal hoger beroep gedeeltelijk slaagt. Het hof zal het bestreden vonnis vernietigen en alsnog tot vastlegging van de tussen partijen gesloten pachtovereenkomst overgaan. In de afloop van de procedure en de verhouding tussen partijen ziet het hof aanleiding de kosten te compenseren in beide instanties, wat het hoger beroep betreft voor de beide hoger beroepen.&lt;/p&gt;&#13;
&lt;h3&gt;5 De beslissing&lt;/h3&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;vernietigt het vonnis van de pachtkamer te Leeuwarden (rechtbank Noord Nederland) van 4 juli 2014 en doet opnieuw recht:&lt;/p&gt;&#13;
&lt;p&gt;legt vast een reguliere pachtovereenkomst voor de duur van &amp;eacute;&amp;eacute;n jaar tussen Emke als pachter en Dani&amp;euml;l als verpachter voor het weiland gelegen in de S&amp;uacute;dhoeke te Wommels, kadastraal bekend gemeente Wommels sectie K, nummer 42, groot 3.31.80 ha, ingaande op 1 februari 2012 en eindigend op 1 februari 2013, tegen een pachtsom van &amp;euro; 3.000;&lt;/p&gt;&#13;
&lt;p&gt;bepaalt dat iedere partij haar eigen kosten van beide instanties draagt;&lt;/p&gt;&#13;
&lt;p&gt;wijst het meer of anders gevorderde af.&lt;/p&gt;&#13;
&lt;h3&gt;Noot&lt;/h3&gt;&#13;
&lt;p&gt;Een pachtovereenkomst komt, zoals iedere overeenkomst, tot stand door een aanbod, gevolgd door aanvaarding. Nadat de eenmalige pachtovereenkomst was ge&amp;euml;indigd, deed vader Dani&amp;euml;l aan zijn zoon Emke het aanbod het land nog voor een jaar te pachten. Emke bleef het land gebruiken en betaalde aan zijn vader, de in het aanbod voorgestelde pachtprijs. Het pachthof ziet die handelwijze als een aanvaarding van het gedane aanbod. Vader Dani&amp;euml;l mocht dat als zodanig opvatten (zie r.o. 4.1). Daarmee was een pachtovereenkomst voor een jaar tot stand gekomen. Nadat die overeenkomst was ge&amp;euml;indigd ontstond een nieuwe situatie, waarin een geschil ontstaat over de vraag of ook voor de periode na de eerste overeenkomst een pachtovereenkomst is aangegaan. Het hof plaatst de kwestie opnieuw in het licht van aanbod en aanvaarding (onderdeel 4.2). Zoon Emke heeft het land gebruikt en jaarlijks een vergoeding betaald. Dat alleen is onvoldoende. Het aanbod om een overeenkomst aan te gaan ontbreekt immers. &amp;ldquo;Temeer&amp;rdquo;, aldus het hof, nu Dani&amp;euml;l die bedragen steeds terug betaald heeft. Ook indien vader Dani&amp;euml;l de betalingen had behouden, zou dat dus niet tot het ontstaan van een overeenkomst hebben geleid. Ook het feit dat Emke toestemming heeft gekregen om mest op het land uit te rijden, leidt niet tot het ontstaan van een pachtovereenkomst. Een pachter gebruikt het land voor zijn bedrijf, niet slechts om daar mest uit te rijden. Het mogen uitrijden van mest kan een op zichzelf staande afspraak zijn, bijvoorbeeld om aan de veehouder ruimte te bieden of om de vruchtbaarheid van het land op peil te houden. Daarmee is nog geen sprake van een aanbod om de grond voor de landbouw in gebruik te verstrekken, conform de definitie van artikel 7:311 BW. Daarvoor is volgens het hof meer nodig, in de vorm van feiten en omstandigheden. Die ontbreken.&lt;/p&gt;&#13;
&lt;p&gt;De andere vraag betreft de aard van de pachtovereenkomst. Dani&amp;euml;l stelde dat de overeenkomst die voor een jaar was aangegaan als een geliberaliseerde overeenkomst diende te gelden, zoals het geval was bij de eenmalige pachtovereenkomst die in de periode van twaalf jaar daarvoor gold. Gelet op twee redelijk recente arresten van het pachthof, in de zaak Meijerink/gemeente Ommen (&lt;span class="italic"&gt;TvAR&lt;/span&gt; 2017/5891) en in de zaak Jongsma/gemeente De Friese Meren (&lt;span class="italic"&gt;TvAR&lt;/span&gt; 2017/5906), was het niet ondenkbaar dat die redenering zou opgaan. In de beide genoemde zaken werd mondeling verpacht, maar nam het hof wel het bestaan van een geliberaliseerde pachtovereenkomst aan. In deze zaak luidt het oordeel echter dat dit niet het geval is, omdat er a) bij het aanbod geen verwijzing naar een geliberaliseerde pachtovereenkomst is opgenomen, dat b) uit de brief niet valt op te maken dat beoogd is om de eerdere pachtverhouding nog voor een jaar voort te zetten en dat c) de bedingen van art. 7:396 BW niet genoemd zijn (onderdeel 4.3).&lt;/p&gt;&#13;
&lt;p&gt;Waar het gaat om punt a) geldt dat in het aanbod, de brief van Dani&amp;euml;l, wordt gezegd dat het land nog voor &amp;eacute;&amp;eacute;n jaar kan worden gebruikt voor een pachtprijs van (omgerekend) &amp;euro; 903 per hectare per jaar. De regionorm lag in die periode op &amp;euro; 604 per hectare per jaar. Enige aanwijzing, gezien duur en prijs, dat geen reguliere verpachting werd bedoeld in het aanbod, kan daarin toch wel gelezen worden.&lt;/p&gt;&#13;
&lt;p&gt;Wat punt b) betreft vermeldt de brief van 23 januari 2012 volgens het arrest: &amp;ldquo;&lt;span class="italic"&gt;Jij kunt het voor &amp;eacute;&amp;eacute;n jaar gebruiken (...)&lt;/span&gt;&amp;rdquo;.&lt;/p&gt;&#13;
&lt;p&gt;Voor punt c) geldt dat in de zaken Meijerink/gemeente Ommen en Jongsma/gemeente De Friese Meren de bedingen van artikel 7:396 BW ook niet genoemd zijn.&lt;/p&gt;&#13;
&lt;p&gt;Er lijkt dan ook weinig verschil te zijn tussen deze zaak en de beide zaken waarbij de gemeenten betrokken waren. Wellicht zit het verschil in het ruimere kader waarvan de overeenkomsten met de beide gemeenten deel uitmaakten. In die beide gevallen, werd afgesproken de gronden in kwestie nog enige tijd eenmalig of geliberaliseerd te verpachten. De pachtovereenkomsten vormden daar de uitwerking van een ruimer kader. Een dergelijk kader lijkt ook in deze zaak aanwezig te zijn. Uit hetgeen Dani&amp;euml;l blijkens de onderdelen 4.5 en 4.6 nog heeft aangevoerd, blijkt dat het gaat om afspraken die werden gemaakt bij de afwikkeling van een vader-zoon maatschap. Emke mocht het melkquotum om niet behouden en mocht kennelijk ook de grond waar het in deze zaak om gaat nog twaalf jaar op basis van een eenmalige/geliberaliseerde overeenkomst gebruiken. Daarna moest hij die ontruimen, zodat Dani&amp;euml;l deze zou kunnen verkopen. Uit het arrest blijkt niet dat de afspraken over de afwikkeling van de maatschap waren vastgelegd en dat daarin de geliberaliseerde pacht genoemd was. Misschien zit daar het verschil met de beide genoemde zaken.&lt;/p&gt;&#13;
&lt;p&gt;Afgaande op de beoordeling in de beide arresten uit 2017, zou het oordeel dat voor het laatste jaar een geliberaliseerde overeenkomst bedoeld was aan te gaan, niet verbaasd hebben. Kennelijk waren er in deze zaak voor het hof omstandigheden, die niet in het arrest tot uitdrukking komen, maar die wel tot een ander oordeel leidden.&lt;/p&gt;&#13;
&lt;p&gt;De pachtverhouding wordt schriftelijk vastgelegd als een reguliere pachtovereenkomst voor een jaar. De kortere dan de wettelijke duur dient te worden goedgekeurd door de grondkamer. Die zal moeten beoordelen of er voldoende argumenten zijn om te kunnen spreken van bijzondere omstandigheden, die een kortere dan de wettelijke duur rechtvaardigen. Bovendien zal vader Dani&amp;euml;l worden geconfronteerd met de sanctie van art. 7:322 BW. Zo kent deze zaak geen winnaar.&lt;/p&gt;&#13;
&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2018-08-16 15:18:45</published><modified>2018-08-17 11:23:54</modified><editiondate>2018-08-16</editiondate><htmlpath>https://denhollander.info/artikel/15109</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7240</id><udhid>UDH:TvAR/7240</udhid><titel>'J.H.M. K. / ruilverkaveling 'Oude Graaf'' (TvAR 1989/4230)</titel><searchwords><searchword>TvAR 4/1989</searchword><searchword>TvAR 1989/4230</searchword><searchword>UDH:TvAR/7240</searchword></searchwords><attachments><attachment><name>1989_nr 4_Rechtspraak_4230.pdf</name><extention>pdf</extention><url>https://denhollander.info/download/6823/ci</url></attachment></attachments><inleiding>Landinrichtingswet, art. 148&#13;
Bezwaar tegen het toedelen van een recht&#13;
met betrekking tot onroerend goed van gelijke&#13;
hoedanigheid en gebruiksbestemming.&#13;
De rechtbank wijst het bezwaar af.&#13;
Bij de vergelijking van inbreng en toedeling&#13;
geldt de peildatum als uitgangspunt.&#13;
Niet is gebleken dat er op die datum aan de&#13;
bouwplannen van reclamant enige concrete&#13;
vorm is gegeven.&#13;
Een kostenverschil van de aanleg van&#13;
nutsvoorzieningen en belemmering in het&#13;
gebruik door een bomenrij kunnen eventueel&#13;
bij de lijst der geldelijke regelingen&#13;
aan de orde worden gesteld.&#13;
Het verlies van de mogelijkheid tot het&#13;
uitrijden van drijf mest is op zichzelf onvoldoende&#13;
reden om het plan van toedeling te&#13;
wijzigen.&#13;
Aan het bezwaar tegen uitruil gezien de&#13;
verwachtingswaarde van de inbreng wordt&#13;
voorbijgegaan, omdat die verwachting niet&#13;
op concreet vastgestelde gegevens is gebaseerd.</inleiding><content>Rechtbank Roermond, 14 juli 1988&#13;
J.H.M. K., reclamant tegen het plan van&#13;
toedeling in de ruilverkaveling 'Oude Graaf';&#13;
De bezwaren van reclamant&#13;
Deze kunnen als volgt worden samengevat:&#13;
Het standpunt van reclamant wordt toegelicht&#13;
door mr. G.W. Croughs aan de&#13;
hand van een pleitnota, die zich bij de stukken&#13;
bevindt.&#13;
Aan reclamant is ten onrechte en zonder&#13;
dat het belang van de landinrichting zich&#13;
daartegen zou verzetten niet een recht toegedeeld&#13;
met betrekking tot onroerend goed&#13;
van gelijke hoedanigheid en gebruiksbestemming&#13;
als te zijnen aanzien in het blok&#13;
is opgenomen, hetgeen in strijd is met art.&#13;
148 van de Landinrichtingswet.&#13;
Reclamant werkt dit als volgt uit:&#13;
Reclamant heeft een groot veebedrijf&#13;
bestaande uit fokzeugen en mestvee.&#13;
Hij heeft behoefte aan percelen, waarop&#13;
hij een bedrijfswoning en nieuwe bedrijfsgebouwen&#13;
kan stichten met name voor&#13;
mestvee.&#13;
Op zijn huisperceel, dat net buiten het&#13;
ruilverkavelingsgebied is gelegen, bestaat geen enkele uitbreidingsmogelijkheid meer,&#13;
terwijl zijn inbreng met name die aan de&#13;
Booldersdijk die mogelijkheid wel bood.&#13;
Alle door reclamant ingebrachte percelen&#13;
zijn goed ontsloten en gelegen aan met&#13;
asfalt verharde wegen.&#13;
De ontsluiting van de toegedeelde kavel&#13;
is echter slecht. De toegang is slechts mogelijk&#13;
op een plaats aan de niet met asfalt verharde&#13;
Heugterbroekdijk.&#13;
Reclamant brengt aan de Booldersdijk,&#13;
die voorzien is van alle openbare nutsvoorzieningen,&#13;
een 2 tal percelen in, te weten&#13;
B2669, groot 3.42.90 ha en B2666, groot&#13;
2.07.05 ha, tezamen groot 5.49.95 ha.&#13;
Bij bouw van bedrij f sopstallen op perceel&#13;
B2669 zijn de aansluitkosten aan de&#13;
aanwezige nutsvoorzieningen gering.&#13;
Zo blijkt uit de brief van de PLEM van&#13;
5 april 1988, welke wordt overgelegd.&#13;
De Heugterbroekdijk is echter ter plaatse&#13;
van de toegedeelde kavels verstoken van alle&#13;
openbare nutsvoorzieningen.&#13;
Blijkens de brief van de gemeente Weert,&#13;
dienst gemeentewerken en -bedrijven, van&#13;
22 maart 1988, welke.eveneens wordt overgelegd,&#13;
kost alleen al het daarheen brengen&#13;
van leidingen voor gas, water en elektriciteit&#13;
meer dan ƒ 100 000,- exclusief BTW.&#13;
Dwars door de toegedeelde kavels loopt&#13;
een 400 meter lange rij 15 meter hoge eikebomen,&#13;
die gehandhaafd moet blijven.&#13;
Daardoor wordt de toedeling in Oost-West&#13;
richting in tweeën gesplitst. Dit maakt een&#13;
goede perceelsindeling ten behoeve van akkerbouw&#13;
en het plaatsen van bedrijfsgebouwen,&#13;
onmogelijk.&#13;
Reclamant heeft ten slotte bezwaar tegen&#13;
het niet meer toedelen van grond ter plaatse&#13;
van zijn ingebrachte kavel A3302 gelegen&#13;
aan de Molenweg.&#13;
Deze biedt gezien de hoge ligging een&#13;
goede mogelijkheid tot het uitrijden van&#13;
drijf mest in het najaar, winter en voorjaar&#13;
als het daarvoor elders nog te nat is.&#13;
Bovendien blijkt het gebied waar kavel&#13;
A3302 in ligt een aantrekkelijke locatie te&#13;
worden voor industrie, hotels en dergelijke,&#13;
zulks in verband met de ligging bij het&#13;
kruispunt Slingertracé en Ringbaan Weert-&#13;
Nederweert.&#13;
Waar dit gebied mogelijk binnen afzienbare&#13;
tijd een andere dan agrarische bestemming&#13;
zal krijgen en daardoor een hoge verwachtingswaarde&#13;
heeft, is reclamant met&#13;
verwijzing naar de randvoorwaarden van&#13;
de Toedeling 2.-2.1. niet bereid tot uitruil&#13;
van dit perceel.&#13;
Reclamant verzoekt zijn bezwaren gegrond&#13;
te verklaren en het plan van toedeling&#13;
zodanig te wijzigen, dat aan zijn bezwaren&#13;
wordt tegemoet gekomen, met veroordeling&#13;
van de gezamenlijke rechthebbenden&#13;
in de kosten van dit geding.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie.&#13;
Dit kan als volgt worden samengevat:&#13;
- Drie ingebrachte percelen lagen aan&#13;
een verharde weg. De toegedeelde kavel&#13;
komt (met inbegrip van de na de peildatum&#13;
aangekochte kavel) over de volle breedte&#13;
aan een aan te leggen met stol te verharden&#13;
parallelweg langs de op/afrit van het via&#13;
duct van de Heugterbroekdijk over de in&#13;
aanleg zijnde Rijksweg.&#13;
Van daadwerkelijke initiatieven om tot&#13;
nieuwbouw over te gaan is de commissie&#13;
tot op heden niets gebleken.&#13;
Overigens wordt een plan van toedeling&#13;
opgemaakt op basis van landbouwkundige&#13;
argumenten en is het plan van toedeling er&#13;
niet op gericht bouwkavels te verstrekken.&#13;
- Verder zij opgemerkt dat op de ingebrachte&#13;
percelen aan de Booldersdijk slechts&#13;
agrarische bebouwing is toegestaan, dus&#13;
zonder woning.&#13;
Op de toegedeelde kavel zijn zowel de&#13;
bouw van bedrijfsgebouwen als van een&#13;
bijbehorende woning toegestaan.&#13;
In feite heeft reclamant op de toegedeelde&#13;
kavel betere bouwmogelijkheden als op&#13;
de inbrengpercelen.&#13;
- Ten aanzien van de nutsvoorzieningen&#13;
kan het volgende opgemerkt worden:&#13;
Indien reclamant daadwerkelijk tot bouwen&#13;
overgaat kan het ontbreken van nutsvoorzieningen&#13;
ter sprake komen bij de lijst&#13;
der geldelijke regelingen.&#13;
Afgewogen zal dan dienen te worden in&#13;
hoeverre naar redelijkheid en billijkheid de&#13;
meerkosten van nutsvoorzieningen voor&#13;
verrekening in aanmerking komen.&#13;
Nu het verwijderen van de eikebomen vanwege het ontbreken van een kapvergunning&#13;
niet mogelijk is, vindt verrekening van&#13;
opstanden in beginsel plaats bij de lijst van&#13;
geldelijke regelingen.&#13;
De rij eikebomen loopt evenwijdig met&#13;
de zij grenzen van de toegedeelde kavel en&#13;
vormt voor de bewerking van de kavel nauwelijks&#13;
problemen.&#13;
Samenvattend is de commissie van mening&#13;
dat de toegedeelde kavel voor reclamant&#13;
een verbetering inhoudt ten opzichte&#13;
van de ingebrachte percelen. Zij verzoekt&#13;
uw rechtbank het bezwaar van reclamant&#13;
af te wijzen.&#13;
Het oordeel van de rechtbank&#13;
Naar aanleiding van het bezwaar betreffende&#13;
de ontsluiting van de toegedeelde kavels&#13;
is na informatie door de commissie gebleken&#13;
dat er langs de Heugterbroekdijk een&#13;
met stol verharede parallelweg zal worden&#13;
aangelegd via welke de toegedeelde kavels&#13;
ontsloten worden.&#13;
Reclamant heeft dit onweersproken gelaten,&#13;
zodat ervan uitgegaan kan worden dat&#13;
aan dit bezwaar - op zichzelf - voldoende&#13;
is tegemoetgekomen.&#13;
Reclamant heeft ter zitting zijn bezwaar&#13;
tegen de afwezigheid van nutsvoorzieningen&#13;
beperkt tot de voorzieningen voor elektra&#13;
en water.&#13;
Vooropgesteld moet worden dat bij een&#13;
vergelijking van inbreng en toedeling de&#13;
peildatum als uitgangspunt geldt. Er is niet&#13;
gebleken, dat er op die datum - en overigens&#13;
ook thans nog niet — aan de bouwplannen&#13;
van reclamant enige concrete vorm&#13;
is gegeven. Voor het overige onderschrijft&#13;
en neemt de rechtbank over het standpunt&#13;
van de commissie dat indien reclamant met&#13;
betrekking tot zijn toedeling meer voor de&#13;
nutsvoorzieningen moet betalen dan hij op&#13;
zijn inbreng betaald zou hebben, dit bij de&#13;
lijst der geldelijke regelingen aan de orde&#13;
gesteld kan worden.&#13;
Hetzelfde geldt voor de aanwezigheid&#13;
van de rij eikebomen, waarvoor een vergoeding&#13;
mogelijk is voor zover deze bomen&#13;
een werkelijke belemmering vormen voor&#13;
het gebruik dat reclamant van de kavel&#13;
wenst te maken.&#13;
Voor wat betreft het niet toedelen ter&#13;
plaatse van kavel A33O2 overweegt de&#13;
rechtbank dat het verlies van de mogelijkheid&#13;
tot het uitrijden van drijf mest - daar&#13;
gelaten of dit juist is - op zichzelf onvoldoende&#13;
reden vormt om het plan van toedeling&#13;
te wijzigen.&#13;
Daar komt nog bij dat door de deskundigen&#13;
ter zitting onweersproken is opgemerkt&#13;
dat kavel A3302 gezien de oppervlakte&#13;
slechts beperkte mogelijkheden tot uitrijden&#13;
van mest biedt.&#13;
Aan het bezwaar tegen uitruil van kavel&#13;
A33O2 gezien de verwachtingswaarde wordt&#13;
voorbij gegaan, omdat die verwachting niet&#13;
op concreet vastgestelde gegevens is gebaseerd.&#13;
Op grond van het bovenstaande is de&#13;
rechtbank van oordeel dat het plan van toedeling&#13;
niet te kort doet aan de rechten van&#13;
reclamant als omschreven in art. 148 van&#13;
de Landinrichtingswet, zodat dit gehandhaafd&#13;
moet worden.&#13;
De kosten van het geding&#13;
In de omstandigheden van het geding vindt&#13;
de rechtbank termen om de kosten geheel&#13;
te compenseren zo dat iedere partij de hare&#13;
draagt.&#13;
Beslissing:&#13;
De rechtbank: Wijst het bezwaar af.</content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7240</htmlpath></article>
</articles></edition>
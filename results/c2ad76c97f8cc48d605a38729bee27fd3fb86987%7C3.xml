<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1997</searchword><id>4908</id><udhid>UDH:TvAR/4908</udhid><titel>Van der Meer / De Klerk Wolters (TvAR 1997/4892)</titel><searchwords><searchword>TvAR 9/1997</searchword><searchword>TvAR 1997/4892</searchword><searchword>UDH:TvAR/4908</searchword></searchwords><attachments><attachment><name>1997_nr 9_Rechtspraak_4892.pdf</name><extention>pdf</extention><url>https://denhollander.info/download/4850/ci</url></attachment></attachments><inleiding>Pachtwet art. 1, 13, 25; Rv art. 177, 192&#13;
&#13;
Beëindiging van pachtovereenkomst betreffende een tuinbouwbedrijf bestaande uit glasopstanden ca. De bewijslast van contante pachtbetalingen rust op degene die stelt de betalingen te hebben verricht (de pachter). Partijen kwamen in verband met de beëindiging van de pachtovereenkomst overeen dat verpachter aan pachter de waarde van twee kappen irissen zou vergoeden. In die kappen kunnen 54000 bollen worden aangeplant. Aangenomen moet worden dat pachter het gehele areaal van de kappen heeft benut. Het is onredelijk van hem te verlangen dat hij zijn standpunt dat hij 54000 bollen heeft aangeplant, bewijst nu verpachter die bollen buiten medeweten van pachter heeft verwijderd. Verpachter zou moeten kunnen en behoren op te geven hoeveel bollen hij heeft verwijderd, hetgeen hij heeft nagelaten. Het ging partijen om vergoeding van de bloemen, niet van de bollen. Bij de berekening daarvan is terecht acht geslagen op een statistisch jaaroverzicht snijbloemen. Het bewijsaanbod van verpachter dat partijen de vergoeding 'onder vier ogen' hebben afgemaakt op een bepaald bedrag wordt als te vaag gepasseerd, gelet op de bewoordingen waarmee dat bewijsaanbod is gedaan.</inleiding><content>Arrest in de zaak van:&#13;
Jacobus Johannes van der Meer, wonende te Pijnacker, appellant, incidenteel geïntimeerde,&#13;
tegen&#13;
Robertus de Klerk Wolters, wonende te Delft, geïntimeerde, incidenteel appellant.&#13;
1. Het geding in eerste aanleg&#13;
De pachtkamer van het kantongerecht te Delft heeft op 7 maart 1995 en 4 juli 1995 tus-sen appellant als gedaagde in conventie, eiser in reconventie, en geïntimeerde als eiser in conventie, gedaagde in reconventie, vonnissen gewezen, die in fotocopie aan dit arrest zijn gehecht en naar de inhoud waarvan wordt verwezen.&#13;
2. Het geding in hoger beroep&#13;
2.1. Appellant - hierna ook te noemen: Van der Meer - is bij exploit van 1 augustus 1995 met gelijktijdige dagvaarding van geïntimeer- de - hierna ook te noemen: De Klerk Wolters - voor dit hof, in hoger beroep gekomen van voornoemde vonnissen.&#13;
2.2. Bij memorie van grieven heeft Van der Meer in het principaal appel vijf grieven tegen de vonnissen waarvan beroep aangevoerd, met conclusie dat het hof die vonnissen zal vernie- tigen en, opnieuw rechtdoende, in conventie De Klerk Wolters in zijn vordering niet-ont- vankelijk zal verklaren althans hem deze zal ontzeggen, althans die vordering zal toewij- zen tot een bedrag van maximaal ƒ 5.000,- met verrekening van het in reconventie toe te wijzen bedrag, en voorts in reconventie De Klerk Wolters zal veroordelen tot betaling van ƒ 16.800,- vermeerderd met de wettelijke rente vanaf 5 november 1993 tot aan de dag der algehele voldoening, zulks met verreke- ning van het in conventie toe te wijzen bedrag, een en ander in conventie en reconventie met veroordeling van De Klerk Wolters in de kos- ten van beide instanties.&#13;
2.3. De Klerk Wolters heeft bij memorie van antwoord tevens houdende incidenteel appel de in het principaal appel aangevoerde grieven bestreden en in het incidenteel appel twee grieven tegen het vonnis van 4 juli 1995 aan gevoerd met conclusie dat het hof dat vonnis voorzover in conventie gewezen, zal vernieti- gen en, opnieuw rechtdoende, alsnog integraal zal toewijzen het in prima in conventie gevor- derde met veroordeling van Van der Meer in de kosten van het principaal en incidenteel appel.&#13;
2.4. Van der Meer heeft bij memorie van ant- woord in het incidenteel appel de incidentele grieven bestreden met conclusie dat het hof De Klerk Wolters in zijn incidenteel beroep&#13;
niet-ontvankelijk zal verklaren althans dat beroep zal verwerpen met veroordeling van De Klerk Wolters in de kosten van het inci-denteel beroep.&#13;
2.5. Tenslotte hebben partijen de stukken doen overleggen voor het wijzen van arrest.&#13;
3. De grieven&#13;
Van der Meer heeft in het principaal appel de&#13;
navolgende grieven aangevoerd:&#13;
I. Ten onrechte overweegt de pachtkamer in het vonnis van 7 maart 1995, dat een vergoeding terzake van twee kappen irissen een hoeveel heid betreft van 54.000 bollen.&#13;
II. Ten onrechte oordeelt de pachtkamer van het kantongerecht in het vonnis van 7 maart 1995, dat met betrekking tot betaling van de pachtprijs de bewijslast aldus wordt verdeeld, dat niet de pachter het bewijs van betaling dient te leveren en de verpachter het bewijs van niet-betaling.&#13;
III. Ten onrechte overweegt de pachtkamer van het kantongerecht in de vonnissen van 7 maart 1995 en 4 juli 1995 dat de waarde moet worden vergoed van 54.000 irissen naar het prijspeil van december 1989 en ten on- rechte kent de pachtkamer van het kanton gerecht aan De Klerk Wolters een bedrag toe van ƒ 10.800,-.&#13;
IV. Ten onrechte heeft de pachtkamer van het kantongerecht in het vonnis van 4 juli 1995 de vordering - na vermindering van eis - van ƒ 16.800,- wegens niet-betaalde pachtpennin- gen afgewezen.&#13;
V. Ten onrechte heeft de pachtkamer van het kantongerecht in het vonnis van 4 juli 1995 de proceskosten in conventie gecompenseerd en die in reconventie ten laste van Van der Meer aan De Klerk Wolters toegewezen.&#13;
De grieven van De Klerk Wolters in het inci-denteel appel luiden als volgt: A. Ten onrechte overweegt de pachtkamer van het kantongerecht in het vonnis van 4 juli 1995:&#13;
"3.2 De stelling van pachter dat bij de afspraak over vergoeding is afgesproken dat verpachter zowel de prijs van de bloem als de bol zou vergoeden, wordt verworpen nu duidelijk is geworden dat partijen destijds slechts hebben gesproken over irissen en nimmer uitdrukke-&#13;
lijk hebben gesproken over bol en bloem. In redelijkheid kan niet worden geoordeeld dat verpachter, die geen bollenkweker is, had moeten begrijpen dat pachter het oog had op de prijs van zowel bloem als bol. Mitsdien moet bij de bepaling van de waarde van de bollen worden uitgegaan van het na te mel-den, door pachter overgelegde overzicht". B. Ten onrechte worden in het vonnis van 4 juli 1995 de kosten in conventie gecompenseerd.&#13;
4. De vaststaande feiten&#13;
Ook in hoger beroep kan worden uitgegaan van de door de pachtkamer van het kantonge-recht in het vonnis van 7 maart 1995, in con-ventie en in reconventie, rechtsoverweging 1, vastgestelde feiten, nu tegen die rechtsoverwe-ging geen grieven zijn gericht. Het gaat hier om de volgende feiten: Bij vonnis van de pachtkamer van het kantongerecht te Delft van 1 oktober 1991, hetwelk in zoverre is bekrachtigd door de pachtkamer van het gerechtshof te Arnhem bij arrest van 14 juni 1993, is tussen partijen enerzijds schriftelijk vastgelegd de tussen partijen gesloten pachtovereenkomst, betreffende het tuinbouwbedrijf gelegen aan de Katwijkerlaan 58a te Pijnacker, bestaande uit ca. 5.200 m2 glasopstanden met sorteerloods/ketelhuis, voor de prijs van ƒ 9,- per m2 en voor de duur van zes jaren, ingaande 1 december 1988, en ander-zijds schriftelijk vastgelegd de tussen partijen gesloten beëindigingsovereenkomst van voor-melde pachtovereenkomst per 1 december 1989. Tijdens de procedure(s) die aan voormelde beslissingen zijn voorafgegaan, zijn partijen overeengekomen dat in verband met de beëin-diging van de pachtovereenkomst per 1 decem-ber 1989, Van der Meer als verpachter aan De Klerk Wolters als pachter zou vergoeden de waarde van twee kappen irissen. Van der Meer heeft hiervoor echter geen enkel bedrag aan De Klerk Wolters voldaan. Ten tijde van de pachtovereenkomst heeft De Klerk Wolters in ieder geval aan Van der Meer voldaan een bedrag ad ƒ 16.000,- ten titel van pacht.&#13;
Aan het bovenstaande moet nog worden toe-gevoegd het feit dat de grondkamer voor Zuid-Holland de voormelde pachtovereen-komst op 5 november 1993 heeft goedgekeurd.&#13;
De beoordeling van de grieven&#13;
In het principaal appel&#13;
5.1. Vaststaat dat de pachtprijs, zoals goedge- keurd door de grondkamer, voor de duur van de pachtovereenkomst vanaf 1 december 1988 tot 1 december 1989 5.200 x ƒ 9,- = ƒ 46.800- heeft bedragen. Volgens Van der Meer heeft De Klerk Wolters hem daarvan in 1989 ƒ 30.000- betaald.&#13;
Blijkens het door Van der Meer zelf bij con-clusie van antwoord in conventie tevens eis in reconventie overgelegde bankafschrift heeft De Klerk Wolters bovendien op 21 december 1988 ƒ 4.000,- aan Van der Meer betaald. Vol-gens Van der Meer betrof het hier eveneens een pachttermijn (punt 11 van die conclusie). Dit betekent dat, zoals De Klerk Wolters bij memorie van antwoord terecht heeft aange-voerd, volgens de door Van der Meer zelf ver-schafte gegevens in ieder geval ƒ 34.000,- aan door De Klerk Wolters verschuldigde pacht-penningen is voldaan.&#13;
Bij memorie van antwoord heeft De Klerk Wolters aangevoerd dat hij de pacht tot en met augustus 1989 heeft betaald, derhalve in totaal ƒ 36.000,-. De bewijslast van de contan-te betalingen, voorzover die het bedrag ad ƒ 34.000,- overschrijden en van de contante pachtbetalingen in het algemeen, rust op De Klerk Wolters die stelt de betalingen te heb-ben verricht. Het algemeen bewijsaanbod dien-aangaande van De Klerk Wolters word als te vaag gepasseerd.&#13;
De grief II, gericht tegen het vonnis van 7 maart 1995, is in zoverre gegrond.&#13;
5.2. Hieruit vloeit voort dat in de reconventie ervan moet worden uitgegaan dat De Klerk Wolters aan Van der Meer terzake van verschul- digde pachtpenningen ƒ 34.000,- heeft betaald en dat (ƒ 46.800,- - ƒ 34.000,- =) ƒ 12.800,- onbetaald is gebleven. De wettelijke rente loopt over de periode vanaf de eis in recon- ventie: 1 november 1994, zijnde van een eerde re sommatie door Van der Meer niet gebleken. De grief IV is ten dele gegrond.&#13;
5.3. Naar het oordeel van het hof heeft de pachtkamer van het kantongerecht in rechts overweging 4.2 van het vonnis van 7 maart 1995 terecht overwogen dat voor de bereke- ning van de hoogte van de vergoeding voor&#13;
twee kappen irissen, die Van der Meer aan De Klerk Wolters blijkens de vaststaande feiten moet betalen, uitgegaan moet worden van 54.000 in de kas aangeplante bollen. Aangeno-men moet worden dat De Klerk Wolters het gehele areaal van die kappen, 240 m2, heeft benut. Van der Meer heeft niet bestreden dat op een oppervlakte van 240 m2 54.000 bollen kunnen worden aangeplant. Het is onredelijk van De Klerk Wolters te verlangen dat hij zijn standpunt dat hij 54.000 bollen heeft aange-plant, bewijst, nu Van der Meer die bollen buiten medeweten van De Klerk Wolters heeft verwijderd. Laatstgenoemde zou moe-ten kunnen en behoren op te geven hoeveel bollen hij heeft verwijderd, hetgeen hij heeft nagelaten.&#13;
5.&#13;
De grief is ongegrond.&#13;
5.4. De grief III berust op een onjuiste lezing van het vonnis van de pachtkamer van het kantongerecht van 4 juli 1995. Anders dan in de toelichting op die grief wordt betoogd, heeft de pachtkamer van het kantongerecht de vergoeding voor het voor De Klerk Wolters verloren gegane gewas bepaald op basis van de waarde daarvan. Onmiskenbaar moet de laatste zin van de rechtsoverweging 3.2 van dat vonnis voor "de waarde van de bollen" worden gelezen "de waarde van de bloemen". Het ging de pachtkamer van het kantonge-recht immers blijkens die rechtsoverweging om vergoeding van de bloemen omdat partij-en indertijd slechts hadden gesproken over "irissen" en nimmer over bol en bloem. Blijkens de rechtsoverweging 3.3 heeft de pachtkamer van het kantongerecht dan ook achtgeslagen op een statistisch jaaroverzicht snijbloemen en de vergoeding berekend op een gemiddeld bedrag ad ƒ 0,20 "per iris" in verband met het feit dat De Klerk Wolters bepaalde kosten niet heeft behoeven te maken omdat Van der Meer het gewas had verwijderd. De wijze van berekening door de pachtkamer van het kantongerecht van de vergoeding is in hoger beroep niet bestreden zodat hiervan in de conventie kan worden uitgegaan. Van der Meer heeft nog wel aangevoerd dat partijen deze vergoeding "onder vier ogen" hebben afgemaakt op ƒ 5.000,-, hetgeen De Klerk Wolters heeft betwist. Dit standpunt heeft Van der Meer niet aannemelijk gemaakt. In de&#13;
toelichting op de grief III heeft Van der Meer nog het volgende verklaard: "Omdat dat onder vier ogen is afgesproken, is Van der Meer niet in staat dat te bewijzen anders dan door een eigen verklaring, die hij desgewenst bereid is onder ede af te leggen". Dit bewijs-aanbod onder die bewoordingen wordt door het hof als te vaag gepasseerd. De grief III is ongegrond.&#13;
In het principaal en incidenteel hoger beroep&#13;
5.5. In conventie kan De Klerk Wolters aan spraak maken op ƒ 10.800,-. Terzake was gevorderd ƒ21.800,-, vermeerderd met een bedrag ad ƒ 10.000,- wegens onverschuldigde betaling uit andere hoofde. In reconventie komt Van der Meer ƒ 12.800,- toe. Gevorderd was ƒ 30.800,-. Een compensatie van de kos ten in eerste aanleg en in het principaal appel ligt daarom voor de hand. De grief B in het incidenteel appel is ongegrond.&#13;
De grief A in het incidenteel hoger beroep behoeft in verband met het omtrent de princi-pale grief III overwogene geen bespreking. De grief V in het principaal appel is ten dele gegrond namelijk voorzover Van der Meer in reconventie in de kosten van de eerste aanleg werd veroordeeld.&#13;
In het incidenteel appel&#13;
5.6. Dat De Klerk Wolters boven de door de grondkamer voor Zuid-Holland goedgekeur- de pachtprijs in de pachtperiode nog een extra - "zwarte" - vergoeding voor het gebruik van de kas aan Van der Meer heeft betaald, heeft De Klerk Wolters in hoger beroep niet meer aan de hand van incidentele grieven aan de orde gesteld nadat hem in eerste aanleg in conventie niets wegens onverschuldigde be- taling was toegewezen alhoewel hij uit dien hoofde ƒ 10.000,- in conventie had gevorderd.&#13;
Slotsom&#13;
6.&#13;
In het principaal en incidenteel hoger beroep Het vonnis van 7 maart 1995, waarvan beroep, moet worden bekrachtigd. Het vonnis van 4 juli 1995 behoort te worden bekrachtigd voor wat betreft de conventie en moet wor-den vernietigd in reconventie. Beslist moet worden als volgt. De kosten van het princi-&#13;
paal appel zullen worden gecompenseerd nu partijen hierin over en weer in het ongelijk zijn gesteld. De Klerk Wolters dient de kosten van het incidenteel hoger beroep te dragen als de daarin in het ongelijk gestelde partij.&#13;
7. Beslissing&#13;
Het hof, rechtdoende in hoger beroep, bekrachtigt het vonnis van de pachtkamer van het kantongerecht te Delft d.d. 7 maart 1995, waarvan beroep;&#13;
bekrachtigt het vonnis van die pachtkamer d.d. 4 juli 1995 voorzover in conventie gewe-zen en vernietigt dat vonnis in de reconventie en, in zoverre opnieuw rechtdoende, veroordeelt De Klerk Wolters om aan Van der Meer te betalen ƒ 12.800,- (zegge: twaalfdui-zend en achthonderd gulden), vermeerderd met de wettelijke rente daarover vanaf 1 november 1994 tot aan de dag der algehele voldoening;&#13;
ontzegt het meer of anders door Van der Meer in reconventie gevorderde; compenseert de kosten van de reconventie in eerste aanleg tussen partijen aldus dat ieder van partijen de hare zal dragen;&#13;
in conventie en in reconventie&#13;
bepaalt dat verrekening zal plaatsvinden van hetgeen partijen over en weer terzake van hoofdsommen - resp. ƒ 10.800,- in conventie en ƒ 12.800,— in reconventie - met de wette-lijke rente - resp. vanaf 1 augustus 1994 en 1 november 1994 - aan elkaar verschuldigd zijn; compenseert de kosten van het principaal appel aldus dat ieder van partijen de hare zal dragen;&#13;
veroordeelt De Klerk Wolters in de kosten van het incidenteel hoger beroep, aan de zijde van Van der Meer tot op heden begroot op ƒ 700,-.&#13;
</content><legacyfootnotes/><footnotes><footnote/></footnotes><auteurs/><published>1997-09-01 00:00:00</published><modified>1996-10-01 00:00:00</modified><editiondate>1997-09-01</editiondate><htmlpath>https://denhollander.info/artikel/4908</htmlpath></article>
</articles></edition>
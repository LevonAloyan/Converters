<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1985</searchword><id>6393</id><udhid>UDH:TvAR/6393</udhid><titel>Promotie in Poitiers</titel><searchwords><searchword>TvAR 7/1985</searchword><searchword>UDH:TvAR/6393</searchword></searchwords><attachments><attachment><name>1985_nr 7_Artikel_Sandkuyl.pdf</name><extention>pdf</extention><url>https://denhollander.info/download/6175/ci</url></attachment></attachments><inleiding>Op 22 februari j.1. promoveerde Mlle Véronique Le Meur aan de universiteit van&#13;
Poitiers tot doctor in de rechtswetenschap (3 ième cycle) met de verdediging van een&#13;
proefschrift getiteld 'Aspects juridiques de l'organisation économique de l'agricul-ture&#13;
aux Pays-Bas'.&#13;
Ik had de eer deel te mogen uitmaken van de jury, die onder voorzitterschap stond van&#13;
professor Jacques David, verbonden aan de rechtsfaculteit te Poitiers. Gedurende twee&#13;
en een half uur werd de uit Bretagne afkomstige doctoranda aan de tand gevoeld over&#13;
de inhoud van haar these, die uit twee onderdelen bestaat. Het eerste deel behandelt de&#13;
algemene organisatie van de Nederlandse landbouw: het Landbouwschap.&#13;
Het tweede deel behandelt de organisatie van de verticale verbindingen tussen produktie,&#13;
be- en verwerking en afzet van landbouwprodukten. Het eerste deel is onderverdeeld&#13;
in twee hoofdstukken, getiteld: I. Het Landbouwschap, een samenwerkingsorgaan,&#13;
en II. De samenwerking in de praktijk. Het tweede deel behandelt&#13;
achtereenvolgens de positie van de produktschappen in de relatie tussen produktie en&#13;
commercialisatie, de commerciële functie van de landbouwcoöperaties en ten slotte de&#13;
contractproduktie in de Nederlandse landbouw. Mlle Le Meur heeft zich, onder meer&#13;
gedurende een halfjaar verblijf in Nederland, een diepgaand inzicht verworven in deze&#13;
complexe materie en haar bevindingen en conclusies neergelegd in het lijvige&#13;
proefschrift.</inleiding><content>Als een rode draad loopt door het proefschrift de toch wel wat geïdealiseerde&#13;
Nederlandse situatie met betrekking tot overleg en samenwerking van de voet van het&#13;
agrarisch bedrijfsleven tot aan de top, tegenover het Franse centralisme en individualisme.&#13;
Wel besteedt de jonge doctor veel aandacht aan de bezwaren van werknemerskant&#13;
tegen het functioneren van de produktschappen en aan het dood spoor&#13;
waarop de voorstellen van de Voedingsbonden tot uitbreiding van de bevoegdheden van&#13;
deze lichamen zijn terecht gekomen.&#13;
Voor de Franse leden van de jury blijft steeds het schier onbegrijpelijke fenomeen van&#13;
een organisatie die wel publiekrechtelijk van aard is, maar geen directe banden met de&#13;
Staat heeft. De centrale overheid in Frankrijk heeft geen enkele behoefte aan (verticale)&#13;
instituten van het agrarisch bedrijfsleven, laat staan om aan deze enige wetgevende&#13;
bevoegdheid toe te kennen. Zo nodig pleegt het ministerie overleg met privaatrechtelijke&#13;
overkoepelende organisaties van het bedrijfsleven. De produktschappen - waarom men&#13;
Nederland in het buitenland soms benijdt - lijken reuzen op lemen voeten te zijn, maar&#13;
dan is het ook niet gewenst in deze richting in Frankrijk te gaan experimenteren, aldus&#13;
deze juryleden.&#13;
De algemene contractsvoorwaarden, zoals deze in groot aantal door het Landbouwschap&#13;
in overleg met vele andere organisaties zijn vastgesteld, krijgen veel waarderende aandacht in het proefschrift. Toch acht Mlle Le Meur als sluitstuk een&#13;
publiekrechtelijke regeling in de vorm van wet of verordening onmisbaar. Mlle le&#13;
Meur doet aan het slot een dringend beroep op de Franse landbouw en voedingsindustrie&#13;
om tot meer (verticale) samenwerking te komen.&#13;
Afgezien van het hier en daar plaatsen van enkele kritische noten had de jury veel&#13;
lof voor de breed opgezettte verhandeling, gebaseerd op een zeer grondige studie.&#13;
Dit bleek met name uit het judicium 'tres bien' - in Frankrijk de hoogste kwalificatie&#13;
- waarmede Mlle Le Meur de doctorsgraad werd verleend. Het is goed dat de&#13;
Fransen nu in hun eigen taal eens kennis kunnen nemen van de taak en de werkwijze&#13;
van met name het landbouwschap en de Nederlandse toeleverings- en afzetcoöperaties&#13;
in het agrarisch bedrijfsleven. Het proefschrift zal echter maar in zeer beperkte&#13;
oplage worden gedrukt. Ook is het jammer dat een Nederlandse vertaling of samenvatting&#13;
ontbreekt, want dit gedegen studiewerk dat originele conclusies bevat, verdient&#13;
ook in Nederland aandacht.</content><legacyfootnotes/><footnotes><footnote/></footnotes><auteurs>MrF.A. Sandkuyl</auteurs><published>1985-07-01 00:00:00</published><modified>1985-07-01 00:00:00</modified><editiondate>1985-07-01</editiondate><htmlpath>https://denhollander.info/artikel/6393</htmlpath></article>
</articles></edition>
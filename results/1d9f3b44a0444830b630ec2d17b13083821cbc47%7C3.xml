<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2017</searchword><id>14165</id><udhid>UDH:TvAR/14165</udhid><titel>Ruimtelijke Ordening - Hoge Raad, 16 december 2016, ECLI:NL:HR:2016:2884 - (Agrarische bestemming) (TvAR 2017/5875)</titel><searchwords><searchword>TvAR 3/2017</searchword><searchword>TvAR 2017/5875</searchword><searchword>UDH:TvAR/14165</searchword></searchwords><attachments><attachment><name>19067.pdf</name><extention>pdf</extention><url>https://denhollander.info/download/19067/ci</url></attachment></attachments><inleiding/><content>&lt;p&gt;(mrs. F.B. Bakels, C.A. Streefkerk, T.H. Tanja-van den Broek, C.E. du Perron en M.J. Kroeze)&lt;/p&gt;&#13;
&lt;p&gt;Met noot W.J.E. Van der Werf&lt;/p&gt;&#13;
&lt;h3 class="jurisprudentieinzake"&gt;Agrarische bestemming.&lt;/h3&gt;&#13;
&lt;p&gt;[Burgerlijk Wetboek, art. 6:101, art. 6:228, art. 7:15, art. 7:17, art. 7:23]&lt;/p&gt;&#13;
&lt;p&gt;Contractenrecht. Koopovereenkomst woning met agrarische bestemming. Uitleg gedingstukken; beroep op dwaling? Verhouding mededelingsplicht en onderzoeksplicht; eigen schuld.&lt;/p&gt;&#13;
&lt;h2&gt;Arrest&lt;/h2&gt;&#13;
&lt;p&gt;in de zaak van:&lt;/p&gt;&#13;
&lt;p&gt;[eiser] ,&lt;/p&gt;&#13;
&lt;p&gt;wonende te [woonplaats] , Duitsland,&lt;/p&gt;&#13;
&lt;p&gt;EISER tot cassatie,&lt;/p&gt;&#13;
&lt;p&gt;advocaat: mr. S. Kousedghi,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;1. [verweerder 1] ,&lt;/p&gt;&#13;
&lt;p&gt;wonende te [woonplaats] ,&lt;/p&gt;&#13;
&lt;p&gt;2. [verweerster 2] ,&lt;/p&gt;&#13;
&lt;p&gt;wonende te [woonplaats] ,&lt;/p&gt;&#13;
&lt;p&gt;VERWEERDERS in cassatie,&lt;/p&gt;&#13;
&lt;p&gt;niet verschenen.&lt;/p&gt;&#13;
&lt;p&gt;Partijen zullen hierna ook worden aangeduid als [eiser] en [verweerder] c.s.&lt;/p&gt;&#13;
&lt;h2&gt;1 Het geding in feitelijke instantie&lt;/h2&gt;&#13;
&lt;p&gt;Voor het verloop van het geding in feitelijke instanties verwijst de Hoge Raad naar de navolgende stukken:&lt;/p&gt;&#13;
&lt;p&gt;a. de vonnissen in de zaak 103853/HA ZA 10-727 van de rechtbank te Roermond van 2 maart 2011, 6 juli 2011 en 12 september 2012;&lt;/p&gt;&#13;
&lt;p&gt;b. de arresten in de zaak 200.117.720/01 van het gerechtshof 's-Hertogenbosch van 17 december 2013, 13 mei 2014, verbeterd bij arrest van 24 juni 2014, en 16 juni 2015.&lt;/p&gt;&#13;
&lt;p&gt;De arresten van het hof zijn aan dit arrest gehecht.&lt;/p&gt;&#13;
&lt;h2&gt;2 Het geding in cassatie&lt;/h2&gt;&#13;
&lt;p&gt;Tegen de arresten van het hof van 17 december 2013 en 16 juni 2015 heeft [eiser] beroep in cassatie ingesteld. De cassatiedagvaarding is aan dit arrest gehecht en maakt daarvan deel uit.&lt;/p&gt;&#13;
&lt;p&gt;Tegen [verweerder] c.s. is verstek verleend.&lt;/p&gt;&#13;
&lt;p&gt;De conclusie van de Advocaat-Generaal W.L. Valk strekt tot vernietiging en verwijzing.&lt;/p&gt;&#13;
&lt;p&gt;De advocaat van [eiser] heeft bij brief van 21 oktober 2016 op die conclusie gereageerd.&lt;/p&gt;&#13;
&lt;h2&gt;3 Beoordeling van het middel&lt;/h2&gt;&#13;
&lt;p&gt;3.1&lt;/p&gt;&#13;
&lt;p&gt;In cassatie kan van het volgende worden uitgegaan.&lt;/p&gt;&#13;
&lt;p&gt;i) In 1995 hebben [eiser] en zijn toenmalige echtgenote [betrokkene] de eigendom verworven van een voormalige boerderij met bijgebouwen en gronden, gelegen te [plaats] (hierna: de woning).&lt;/p&gt;&#13;
&lt;p&gt;ii) De woning is gelegen in een gebied met een agrarische bestemming. In dit gebied waren grootschalige planologische ontwikkelingen voorzien of gaande, leidende tot de komst van megastallen.&lt;/p&gt;&#13;
&lt;p&gt;iii) [eiser] en [betrokkene] zijn in de woning gaan wonen en [eiser] heeft in de bijgebouwen een tandtechnisch laboratorium gehad. Vooraf had [eiser] aan de gemeente om toestemming voor het voorgenomen gebruik gevraagd. In juni 1995 heeft de gemeente aan [eiser] geschreven:&lt;/p&gt;&#13;
&lt;blockquote&gt;&amp;lsquo;In antwoord op uw bovenvermelde brief berichten wij u, dat wij in onze vergadering van 27 juni 1995 hebben besloten, om aan u toestemming te verlenen voor het gebruik van het pand (&amp;hellip;) te [plaats] als hieronder beschreven.&lt;/blockquote&gt;&#13;
&lt;blockquote&gt;Het is u toegestaan het pand te gebruiken voor bewoning.&lt;/blockquote&gt;&#13;
&lt;blockquote&gt;Het is u tevens toegestaan om in het pand een ruimte in te richten voor het uitoefenen van uw tandtechnisch beroep. (&amp;hellip;)&amp;rsquo;&lt;/blockquote&gt;&#13;
&lt;p&gt;iv) In februari 2007 zijn [eiser] en [betrokkene] van echt gescheiden. Feitelijk was [eiser] reeds in oktober 2005 uit de woning vertrokken.&lt;/p&gt;&#13;
&lt;p&gt;v) Bij schriftelijke koopovereenkomst van 1 oktober 2007 hebben [eiser] en [betrokkene] de woning verkocht aan [verweerder] c.s. voor &amp;euro; 435.000,- (hierna: de koopovereenkomst). Voorafgaand aan de koopovereenkomst hebben [verweerder] c.s. uitsluitend contact gehad met [betrokkene] . Levering heeft plaatsgevonden op 1 februari 2008.&lt;/p&gt;&#13;
&lt;p&gt;3.2.1&lt;/p&gt;&#13;
&lt;p&gt;[verweerder] c.s. hebben in deze procedure, voor zover in cassatie van belang, aangevoerd dat zij bij het sluiten van de koopovereenkomst hebben gedwaald.&lt;/p&gt;&#13;
&lt;p&gt;Zij hebben in eerste aanleg vermindering gevorderd van de kooprijs ter opheffing van het door hen geleden nadeel met een bedrag van &amp;euro; 166.770,-. Subsidiair hebben zij aan deze vordering ten grondslag gelegd dat op de woning een bijzondere last of beperking rust in de zin van art. 7:15 BW. Zij hebben tevens aanspraak op vergoeding van kosten gemaakt.&lt;/p&gt;&#13;
&lt;p&gt;3.2.2&lt;/p&gt;&#13;
&lt;p&gt;De rechtbank heeft de vorderingen afgewezen.&lt;/p&gt;&#13;
&lt;p&gt;Het hof heeft het vonnis vernietigd. Het heeft [eiser] en [betrokkene] hoofdelijk veroordeeld tot betaling aan [verweerder] c.s. van &amp;euro; 70.000,-, met wettelijke rente. Het hof heeft verstaan dat de kosten van de deskundige voor de helft door elk van partijen moeten worden gedragen.&lt;/p&gt;&#13;
&lt;p&gt;3.2.3&lt;/p&gt;&#13;
&lt;p&gt;Aan zijn oordelen heeft het hof &amp;ndash; voor zover in cassatie van belang &amp;ndash; in zijn tussenarrest van 17 december 2013 het volgende ten grondslag gelegd.&lt;/p&gt;&#13;
&lt;p&gt;[verweerder] c.s. hebben zich in hoger beroep mede beroepen op non-conformiteit (art. 7:17 BW). Die grondslag moet op processuele gronden buiten beschouwing worden gelaten voor het beroep op de planologische ontwikkelingen, maar kan wel worden behandeld voor het verwijt dat [betrokkene] [verweerder] c.s. had moeten wijzen op de agrarische bestemming (rov. 5.4.5-6).&lt;/p&gt;&#13;
&lt;p&gt;Ten aanzien van de planologische ontwikkelingen kan niet worden gezegd dat [betrokkene] haar mededelingsplicht heeft verzaakt (rov. 5.9.3-5).&lt;/p&gt;&#13;
&lt;p&gt;Wat betreft de agrarische bestemming geldt dat [betrokkene] wist dat de woning formeel een agrarische bestemming had. [betrokkene] behoorde dit op grond van art. 7:15 BW aan [verweerder] c.s. te melden. De aan [eiser] door de gemeente verleende toestemming (zie hiervoor in 3.1 onder (iii)) gold hem en niet automatisch zijn rechtsverkrijgers. Art. 7:17 BW mist toepassing nu een situatie als bedoeld in art. 7:15 BW aan de orde is en geen sprake is van materi&amp;euml;le gebreken aan de woning. De feitelijke situatie is weliswaar al lange tijd door de gemeente getolereerd, maar [verweerder] c.s. zullen de agrarische bestemming aan aspirant-kopers moeten melden, hetgeen een waardedrukkende invloed op de woning kan hebben. (rov. 5.10.4-8)&lt;/p&gt;&#13;
&lt;p&gt;3.2.4&lt;/p&gt;&#13;
&lt;p&gt;Na deskundigenbericht heeft het hof in zijn eindarrest &amp;ndash; deels terugkomend van zijn hiervoor weergegeven tussenarrest &amp;ndash; overwogen dat de schade van [verweerder] c.s. bestaat uit het verschil tussen de waarde van de woning op de vrije markt indien de woning een woonbestemming had, en de waarde van de woning met een agrarische bestemming (rov. 12.13). Dit verschil bedraagt &amp;euro; 70.000,- (rov. 12.20-12.30). Vervolgens heeft het hof overwogen:&lt;/p&gt;&#13;
&lt;blockquote&gt;&amp;lsquo;12.42. Het hof verwijst naar r.o. 5.10.7 en 5.10.8 uit het tussenarrest van 17 december 2013, waarin besloten ligt dat naar het oordeel van het hof in verband met schending van de mededelingsplicht in verband met de woonbestemming enkel sprake is van schending van art. 7:15 BW en niet van art. 7:17 BW. Om die redenen is art. 7:23 BW niet van toepassing. Het hof heeft aldaar niet bedoeld te overwegen dat daarnaast, in verband met de schending van de mededelingsplicht, niet tevens sprake zou kunnen zijn van dwaling. De rechtbank heeft overwogen dat de vordering (enkel) was gebaseerd op dwaling en niet op art. 7:17 BW; met dat laatste is het hof het eens. Naar &amp;rsquo;s hofs oordeel kan de vordering zowel op dwaling als op art. 7:15 BW worden gebaseerd. [verweerder] heeft blijkens randnummers 62 en 64 van de memorie van grieven ook uitdrukkelijk zijn vordering zowel gebaseerd op dwaling als op art. 7:15 BW. (&amp;hellip;)&lt;/blockquote&gt;&#13;
&lt;blockquote&gt;(&amp;hellip;)&lt;/blockquote&gt;&#13;
&lt;blockquote&gt;12.46.&lt;/blockquote&gt;&#13;
&lt;blockquote&gt;[eiser] en [betrokkene] hebben nog aangevoerd dat [verweerder] zelf had kunnen ontdekken dat de woning geen woonbestemming had. Dat moet volgens hen leiden tot de slotsom dat sprake is van eigen schuld ex artikel 6:101 BW en/of tot de constatering dat het naar maatstaven van redelijkheid en billijkheid onaanvaardbaar is het waardeverschil aan [verweerder] toe te wijzen. Het hof verwerpt die stelling en daarmee beide verweren. Zoals reeds in het tussenarrest van 17 december 2013 is overwogen, rustte op [betrokkene] een mededelingsplicht. Het hof is van oordeel dat die mededelingsplicht in dit geval gaat voor een onderzoeksplicht van [verweerder] en dat honoreren van het verweer van [eiser] en/of [betrokkene] ertoe zou leiden dat aan het uitgangspunt dat de mededelingsplicht v&amp;oacute;&amp;oacute;r de onderzoeksplicht dient te gaan afbreuk zou worden gedaan, althans dat dan aan de onderzoeksplicht een te grote betekenis zou worden toegekend.&lt;/blockquote&gt;&#13;
&lt;blockquote&gt;12.47.&lt;/blockquote&gt;&#13;
&lt;blockquote&gt;Het vorenstaande betekent dat de vordering van [verweerder] toewijsbaar is tot een bedrag, groot &amp;euro; 70.000,-.&lt;/blockquote&gt;&#13;
&lt;blockquote&gt;(&amp;hellip;)&amp;rsquo;&lt;/blockquote&gt;&#13;
&lt;p&gt;3.2.5&lt;/p&gt;&#13;
&lt;p&gt;Tegen de tussenarresten en het eindarrest hebben [eiser] en [betrokkene] afzonderlijk beroep in cassatie ingesteld. Dit arrest betreft het cassatieberoep van [eiser] . De Hoge Raad heeft heden ook arrest gewezen op het cassatieberoep van [betrokkene]&lt;/p&gt;&#13;
&lt;p&gt;(nr. 15/04731).&lt;/p&gt;&#13;
&lt;p&gt;3.3&lt;/p&gt;&#13;
&lt;p&gt;Onderdeel I klaagt onder I.1 en I.3-I.6 dat het hof de agrarische bestemming van de woning ten onrechte heeft aangemerkt als een bijzondere last of beperking in de zin van art. 7:15 BW. Deze klacht is gegrond. De agrarische bestemming van de woning volgt uit het ter plaatse geldende bestemmingsplan. Van een &amp;lsquo;bijzondere&amp;rsquo; publiekrechtelijke last of beperking in de zin van art. 7:15 BW is echter alleen sprake indien deze haar grondslag vindt in een specifiek (mede) tot (een rechtsvoorganger van) de rechthebbende van de desbetreffende zaak gericht besluit (zie HR 30 januari 2015, ECLI:NL:HR:2015:159, NJ 2016/76, waarin de Hoge Raad gedeeltelijk is teruggekomen van HR 27 februari 2004, ECLI:NL:HR:2004:AN9072, NJ 2004/635). Het hof was in zijn einduitspraak niet gebonden aan de onjuiste toepassing van art. 7:15 BW in zijn &amp;ndash; v&amp;oacute;&amp;oacute;r het genoemde arrest van de Hoge Raad van 30 januari 2015 gewezen &amp;ndash; tussenarrest van 2013, en diende, nadat partijen de gelegenheid hadden gekregen zich dienaangaande uit te laten, de daarop betrekking hebbende eindbeslissing te heroverwegen om te voorkomen dat zijn einduitspraak aan vernietiging in cassatie zou blootstaan vanwege de ondeugdelijke juridische grondslag daarvan (zie HR 25 april 2008, ECLI:NL:HR:2008:BC2800, NJ 2008/553).&lt;/p&gt;&#13;
&lt;p&gt;3.4.1&lt;/p&gt;&#13;
&lt;p&gt;Onderdeel IV voert aan dat onbegrijpelijk is dat het hof in rov. 12.42 van zijn eindarrest (zie hiervoor in 3.2.4) heeft overwogen dat [verweerder] c.s. aan hun vorderingen ter zake van de bestemming van de woning mede een beroep op dwaling ten grondslag hebben gelegd.&lt;/p&gt;&#13;
&lt;p&gt;3.4.2&lt;/p&gt;&#13;
&lt;p&gt;Deze klacht is gegrond. De rechtbank heeft het beroep van [verweerder] c.s. op dwaling slechts in verband gebracht met de planologische ontwikkelingen in het gebied, en niet met de op de woning rustende bestemming (vonnis van 12 september 2012, rov. 4.1 en 5.8 e.v.).&lt;/p&gt;&#13;
&lt;p&gt;c.s. hebben in hun memorie van grieven in het kader van het beroep op dwaling aangevoerd dat [eiser] en [betrokkene] een mededelingsplicht hadden ten aanzien van de planologische ontwikkelingen (nrs. 61-63). Over de agrarische bestemming van de woning hebben [verweerder] c.s. vervolgens uitsluitend geklaagd in verband met art. 7:15 BW (nr. 64 e.v.). [eiser] en [betrokkene] hebben in hun memories van antwoord het dwalingsberoep klaarblijkelijk niet zo gelezen dat het mede betrekking had op de agrarische bestemming. In het licht hiervan is onbegrijpelijk dat het hof, onder verwijzing naar het vonnis van de rechtbank en naar de nrs. 62 en 64 van de memorie van grieven, heeft overwogen dat [verweerder] c.s. hun vordering ter zake van de bestemming van de woning mede op dwaling hebben gebaseerd. De klacht kan echter niet tot cassatie leiden omdat het hof zijn oordeel dat de vordering van [verweerder] c.s. tot een bedrag van &amp;euro; 70.000,- toewijsbaar is, blijkens de op rov. 12.42 van het eindarrest volgende overwegingen kennelijk niet mede op de grondslag dwaling heeft gebaseerd.&lt;/p&gt;&#13;
&lt;p&gt;3.5.1&lt;/p&gt;&#13;
&lt;p&gt;Nu de onderdelen I.1, I.3-I.6 en IV gegrond zijn, resteert als grondslag voor de vorderingen van [verweerder] c.s. jegens [eiser] in verband met de agrarische bestemming van de woning nog hun beroep op art. 7:17 BW (non-conformiteit). Deze in de loop van het geding in hoger beroep aangevoerde grondslag heeft het hof toelaatbaar geoordeeld (rov. 5.4.6 en 5.10.1 van het tussenarrest van 17 december 2013), maar buiten behandeling gelaten &amp;ndash; evenals het tegen die grondslag gerichte beroep van [eiser] op verjaring ingevolge art. 7:23 BW &amp;ndash; omdat het van oordeel was dat het beroep op art. 7:15 BW slaagde (rov. 5.10.7 en 5.10.8 van dat tussenarrest). In verband daarmee heeft [eiser] belang bij de klachten van de onderdelen I.2 en V. Dienaangaande wordt het volgende overwogen.&lt;/p&gt;&#13;
&lt;p&gt;3.5.2&lt;/p&gt;&#13;
&lt;p&gt;Onderdeel I.2 is onder meer gericht tegen het oordeel van het hof (in rov. 5.10.4 en 5.10.5) dat [betrokkene] wetenschap had van de formele agrarische bestemming van de onroerende zaak.&lt;/p&gt;&#13;
&lt;p&gt;De klachten van het onderdeel kunnen in zoverre niet tot cassatie leiden. Dit behoeft, gezien art. 81 lid 1 RO, geen nadere motivering nu die klachten niet nopen tot beantwoording van rechtsvragen in het belang van de rechtseenheid of rechtsontwikkeling.&lt;/p&gt;&#13;
&lt;p&gt;Voor zover onderdeel I.2 is gericht tegen het oordeel van het hof (in de tweede alinea van rov. 5.10.4) dat [betrokkene] , gelet op haar wetenschap van de agrarische bestemming, aan [verweerder] c.s. behoorde te melden dat de woning een bestemming heeft die afbreuk kan doen aan het voorgenomen gebruik daarvan door [verweerder] c.s., slaagt het echter. Dat oordeel bouwt in zoverre immers voort op het onjuiste oordeel dat art. 7:15 BW van toepassing is. Na verwijzing zal dan ook zo nodig opnieuw, maar dan in het kader van art. 7:17 BW, moeten worden beoordeeld of op [betrokkene] ter zake van de agrarische bestemming een mededelingsplicht rustte. Voor die beoordeling kan &amp;ndash; anders dan bij toepassing van art. 7:15 BW (welke bepaling immers een uitdrukkelijke aanvaarding van de bijzondere lasten en beperkingen door de koper vereist om aansprakelijkheid van de verkoper te voorkomen) &amp;ndash; mede van belang zijn of [betrokkene] redelijkerwijs ervan uit mocht gaan dat [verweerder] c.s. ter zake zelf onderzoek zouden verrichten.&lt;/p&gt;&#13;
&lt;p&gt;3.6.1&lt;/p&gt;&#13;
&lt;p&gt;Onderdeel V is gericht tegen de verwerping in rov. 12.46 (zie hiervoor in 3.2.4) van het verweer van [eiser] en [betrokkene] dat sprake is van eigen schuld aan de zijde van [verweerder] c.s.&lt;/p&gt;&#13;
&lt;p&gt;3.6.2&lt;/p&gt;&#13;
&lt;p&gt;Bij de beoordeling van dit onderdeel wordt het volgende vooropgesteld. Indien de verkoper v&amp;oacute;&amp;oacute;r de totstandkoming van de overeenkomst aan de koper bepaalde inlichtingen had behoren te geven teneinde te voorkomen dat de koper zich omtrent het desbetreffende punt een onjuiste voorstelling zou maken, verzetten redelijkheid en billijkheid zich in het algemeen ertegen dat de verkoper ter afwering van een beroep op dwaling of non-conformiteit aanvoert dat de koper het ontstaan van de onjuiste voorstelling mede aan zichzelf heeft te wijten (vgl. voor dwaling HR 30 november 1973, ECLI:NL:HR:1973:AC5383, NJ 1974/97 (Van der Beek/Van Dartel), en voor non-conformiteit HR 14 november 2008, ECLI:NL:HR:2008:BF0407, NJ 2008/588 ( [.../...] )). Dat neemt echter niet weg dat een eventueel uit schending van de mededelingsplicht voortvloeiende verplichting van de verkoper tot schadevergoeding, op de voet van art. 6:101 lid 1 BW kan worden verminderd indien de onjuiste voorstelling van zaken mede is te wijten aan de koper, bijvoorbeeld door gebrek aan onderzoek aan zijn zijde.&lt;/p&gt;&#13;
&lt;p&gt;3.6.3&lt;/p&gt;&#13;
&lt;p&gt;Het oordeel van het hof in rov. 12.46 berust in het licht van het voorgaande op een onjuiste rechtsopvatting. Onderdeel V slaagt derhalve.&lt;/p&gt;&#13;
&lt;p&gt;3.7&lt;/p&gt;&#13;
&lt;p&gt;De onderdelen II en III zijn voorgesteld onder de voorwaarde dat onderdeel I faalt. Zij behoeven daarom geen behandeling.&lt;/p&gt;&#13;
&lt;h2&gt;4 Beslissing&lt;/h2&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;vernietigt de arresten van het gerechtshof &amp;rsquo;s-Hertogenbosch van 17 december 2013, 13 mei 2014 en 16 juni 2015, voor zover gewezen tussen [verweerder] c.s. en [eiser];&lt;/p&gt;&#13;
&lt;p&gt;verwijst het geding naar het gerechtshof Arnhem-Leeuwarden ter verdere behandeling en beslissing;&lt;/p&gt;&#13;
&lt;p&gt;veroordeelt [verweerder] c.s. in de kosten van het geding in cassatie, tot op deze uitspraak aan de zijde van [eiser] begroot op &amp;euro; 933,62 aan verschotten en &amp;euro; 2.600,- voor salaris.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;In dit arrest (gewezen gelijktijdig met twee arresten over dezelfde kwestie, ECLI:NL:HR:2016:2885 en ECLI:NL:HR:2016:2877) beantwoordt de Hoge Raad de vraag of een publiekrechtelijke bestemming kwalificeert als een bijzondere last of beperking in de zin van art. 7:15 BW. Voorts gaat de Hoge Raad in op de relatie met art. 7:17 BW (non-conformiteit). Het ging in alle drie arresten om dezelfde verkoop van een voormalige boerderij, die als &amp;lsquo;burgerwoning&amp;rsquo; werd verkocht terwijl op grond van het bestemmingsplan nog steeds een agrarische bestemming van kracht was. De verkopers hadden de voormalige boerderij in 1995 gekocht met de bedoeling om daarin te gaan wonen en een tandtechnisch laboratorium te vestigen. Voorafgaand aan de ingebruikneming had de gemeente voor het beoogde gebruik, dat in strijd was met de vigerende agrarische bestemming, toestemming verleend. Omdat de verkopers begin 2007 gingen scheiden, werd de boerderij te koop gezet. Op 1 oktober 2007 werd de boerderij verkocht tegen een koopsom van EUR 435.000,-. Na levering op 1 februari 2008 kwamen kopers er achter dat nog altijd een agrarische bestemming van kracht was en dat in de nabije omgeving megastallen zouden worden gerealiseerd. De kopers vorderden schadevergoeding van een van de verkopers ten bedrage van EUR 166.770,-. Zij stelden dat verkoper en diens toenmalige echtgenoot wel wisten maar niet hadden meegedeeld dat aan de woning op grond van het bestemmingsplan een agrarische bestemming (en dus geen woonbestemming) was toegekend. Nadat de rechtbank de vordering had afgewezen, veroordeelde het hof verkoper tot betaling van een schadevergoeding van EUR 70.000,-, vermeerderd met de wettelijke rente. Die schadevergoeding stond gelijk aan het verschil tussen de agrarische waarde en de waarde bij een reguliere woonbestemming. Het hof oordeelde dat de verkoper ingevolge art. 7:15 BW verplicht is de verkochte zaak in eigendom over te dragen vrij van alle bijzondere lasten en beperkingen. Volgens het hof behoorden verkopers daarom te melden dat sprake was van een agrarische bestemming. De toestemming van de gemeente ging namelijk niet van rechtswege over bij rechtsovergang. Aan een beoordeling van het beroep van kopers op art. 7:17 BW werd daarom niet toegekomen. Hetzelfde gold voor het beroep van de verkopers op de verjaringsbepaling van art. 7:23 BW. Het beroep van verkopers op eigen schuld (art. 6:101 BW) aan de zijde van kopers, die volgens verkopers zelf ook hadden kunnen ontdekken dat de woning geen woonbestemming had, werd eveneens door het hof verworpen. Het honoreren van dat beroep zou volgens het hof te zeer afbreuk doen aan het uitgangspunt dat de mededelingsplicht v&amp;oacute;&amp;oacute;r de onderzoeksplicht dient te gaan, althans dat aan de onderzoeksplicht een te grote betekenis zou worden toegekend.&lt;/p&gt;&#13;
&lt;p&gt;De Hoge Raad komt tot een andere conclusie. Het hof heeft de agrarische bestemming ten onrechte aangemerkt als een bijzondere last of beperking in de zin van art. 7:15 BW. Deze bestemming volgt namelijk uit het ter plaatse geldende bestemmingsplan, of, zo men wil, deze bestemming is geen &amp;lsquo;bijzondere&amp;rsquo; maar een algemene last of beperking. Onder verwijzing naar een eerder arrest van 30 januari 2015 (ECLI:NL:HR:2015:159, NJ 2016/76), waarbij de Hoge Raad op bestaande rechtspraak was teruggekomen, overweegt de Hoge Raad dat van een &amp;lsquo;bijzondere&amp;rsquo; publiekrechtelijke last of beperking in de zin van art. 7:15 BW alleen sprake is indien deze haar grondslag vindt in een specifiek (mede) tot (een rechtsvoorganger van) de rechthebbende van de desbetreffende zaak gericht besluit. Daarvan was hier geen sprake. Omdat laatstgenoemd arrest uit 2015 was gewezen na het in onderhavige zaak gewezen tussenarrest van het hof uit 2013, haalt de Hoge Raad de in het arrest van 25 april 2008 (ECLI:NL:HR:2008:BC2800, NJ 2008/553) neergelegde regel aan dat het hof bij zijn einduitspraak niet was gebonden aan de onjuiste toepassing van art. 7:15 BW in het tussenarrest uit 2013. Het hof had partijen daarom in de gelegenheid moeten stellen om zich hierover nader uit te laten en had zijn eindbeslissing moeten heroverwegen om te voorkomen dat de einduitspraak vanwege een ondeugdelijke juridische grondslag zou blootstaan aan cassatie.&lt;/p&gt;&#13;
&lt;p&gt;Omdat het hof ten onrechte art. 7:15 BW had toegepast, moet volgens de Hoge Raad na verwijzing het door het hof niet besproken beroep op de non-conformiteitsbepaling van art. 7:17 BW opnieuw worden beoordeeld. Daarbij zal moeten worden nagegaan of op de verkoper ter zake de agrarische bestemming een mededelingsplicht rustte. Anders dan bij art. 7:15 BW, waarbij het gaat om uitdrukkelijk door de koper aanvaarde lasten en beperkingen, kan bij de beoordeling van de eventuele non-conformiteit mede van belang zijn of de verkopers er redelijkerwijs van uit mochten gaan dat kopers zelf onderzoek zouden verrichten. Dat moet nader worden onderzocht.&lt;/p&gt;&#13;
&lt;p&gt;Tot slot vindt ook het oordeel van het hof inzake de eigen schuld (art. 6:101 BW) bij de Hoge Raad geen genade. Indien de verkoper v&amp;oacute;&amp;oacute;r de totstandkoming van de overeenkomst aan de koper bepaalde inlichtingen had behoren te geven teneinde te voorkomen dat de koper zich omtrent het desbetreffende punt een onjuiste voorstelling zou maken, verzetten redelijkheid en billijkheid zich volgens de Hoge Raad in het algemeen ertegen dat de verkoper &amp;ndash; ter afwering van een beroep op dwaling of non-conformiteit &amp;ndash; aanvoert dat de koper het ontstaan van de onjuiste voorstelling mede aan zichzelf heeft te wijten. Daarbij verwijst de Hoge Raad voor dwaling naar een oud arrest van 30 november 1973, ECLI:NL:HR:1973:AC5383, NJ 1974/97 (Van der Beek/Van Dartel), en voor non-conformiteit naar een arrest van 14 november 2008, ECLI:NL:HR:2008:BF0407, NJ 2008/58).&lt;/p&gt;&#13;
&lt;p&gt;Toch neemt dit volgens de Hoge Raad niet weg dat een op de verkoper rustende schadevergoedingsplicht die voortvloeit uit schending van de mededelingsplicht op de voet van art. 6:101 lid 1 BW kan worden verminderd. Daarvan is sprake indien de onjuiste voorstelling van zaken mede is te wijten aan de koper, bijvoorbeeld door gebrek aan onderzoek aan zijn zijde. Het valt nog te bezien in hoeverre deze laatste nuancering de positie van de verkopers in deze zaak na verwijzing nog zal versterken respectievelijk die van de kopers zal verzwakken. Uiteraard hadden kopers bij raadpleging van het bestemmingsplan zelf eenvoudig via de gemeente kunnen achterhalen dat sprake was van een (lang bestaande) agrarische bestemming. Niettemin staat &amp;oacute;&amp;oacute;k vast dat de verkopers in het kader van het voorgenomen gebruik als burgerwoning en tandtechnische praktijk in 1995 gemeentelijke toestemming (c.q. een gedoogbesluit) voor handelen in strijd met het bestemmingsplan hadden gevraagd en gekregen, terwijl zij daarover kennelijk met geen woord richting kopers hadden gerept en de woning gewoon als &amp;lsquo;burgerwoning&amp;rsquo; te koop hadden gezet. Onder die omstandigheden zou men geneigd zijn te denken dat de redelijkheid en billijkheid zich er sneller tegen verzetten dat de koper de onjuiste voorstelling aan zichzelf heeft te wijten.&lt;/p&gt;&#13;
&lt;p&gt;De conclusie van A-G Valk leert echter dat het leerstuk van de eigen schuld prudent moet worden benaderd. Hij legt uit dat art. 6:101 BW geen &amp;lsquo;digitale&amp;rsquo; alles-of-niets regel is, maar een &amp;lsquo;analoge&amp;rsquo; regel die gaat over kwesties van m&amp;eacute;&amp;eacute;r of minder. Daarbij moet de vraag worden beantwoord hoe de schade moet worden verdeeld over de benadeelde en de vergoedingsplichtige in evenredigheid met de mate waarin de aan ieder toe te rekenen omstandigheden tot de schade hebben bijgedragen (eventueel te corrigeren op grond van de billijkheid).&amp;nbsp;Als de verkoper de mededelingsplicht heeft geschonden, betekent dat dus niet &amp;ndash; zoals het hof oordeelde &amp;ndash; dat een beroep op eigen schuld niet meer opgaat. De billijkheid kan meebrengen dat een deel van de schade voor rekening van de verkoper moet blijven. Deze in de literatuur reeds langer verdedigde opvatting wordt nu door de Hoge Raad omarmd.&lt;/p&gt;&#13;
&lt;p&gt;&lt;br /&gt;De twee andere arresten die de Hoge Raad op dezelfde dag heeft gewezen, gaan over dezelfde casus. De zaak ECLI:NL:HR:2016:2885 betrof het cassatieberoep van de andere koper (de echtgenote). In de zaak ECLI:NL:HR:2016:2877 betrof het cassatieberoep van de verkoper in de vrijwaringsprocedure tegen zijn voormalige echtgenote. De verkoper (de man) verweet zijn voormalige echtgenote dat zij door de wijze waarop zij de verkoop had afgewikkeld jegens hem onrechtmatig had gehandeld, althans tekort was geschoten in de nakoming van haar verplichtingen uit het echtscheidingsconvenant. Het hof oordeelde dat de schade niet het gevolg was van het handelen van de echtgenote. Bovendien gold dat de beide voormalige echtelieden hun informatieplicht jegens de kopers hadden verzaakt. Aangezien het arrest van het hof in de vrijwaringsprocedure volgens de Hoge Raad in het lot van de hoofdzaak moet delen, ligt deze kwestie na verwijzing straks ook weer open.&lt;/p&gt;&#13;
&lt;p&gt;W.J.E. van der Werf&lt;/p&gt;</content><legacyfootnotes/><footnotes><footnote/></footnotes><auteurs>W.J.E. Van der Werf</auteurs><published>2017-04-11 16:32:11</published><modified>2017-04-12 12:08:36</modified><editiondate>2017-04-11</editiondate><htmlpath>https://denhollander.info/artikel/14165</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6819</id><udhid>UDH:TvAR/6819</udhid><titel>'A.C.M. Jansen / Burgemeester en Wethouders van Oost-, West- en Middelbeers' (TvAR 1991/4463)</titel><searchwords><searchword>TvAR 3/1991</searchword><searchword>TvAR 1991/4463</searchword><searchword>UDH:TvAR/6819</searchword></searchwords><attachments><attachment><name>1991_nr 3_Rechtspraak_4463.pdf</name><extention>pdf</extention><url>https://denhollander.info/download/6538/ci</url></attachment></attachments><inleiding>Hinderwet, art. 2, Wet op de&#13;
Raad van State, art. 107&#13;
Omwisseling diersoorten in beginsel mogelijk&#13;
bij gelijkblijvend aantal mestvarkeneenheden&#13;
en zonder toename van de ammoniak-&#13;
emissie; in casu echter een onjuiste&#13;
berekening toegepast; schorsing van de beschikking&#13;
op grond van het zorgvuldigheidsbeginsel.</inleiding><content>Vz. Afd. geschillen van bestuur, 27 februari&#13;
1990&#13;
(Dr. Veringa)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van art. 107 van de Wet op de Raad van State&#13;
in het geschil tussen: A.C.M. Jansen te&#13;
Oostelbeers (verzoeker)&#13;
en&#13;
Burgemeester en Wethouders van Oost-,&#13;
West- en Middelbeers (verweerders).&#13;
Verweerders hebben bij beschikking van&#13;
14 augustus 1989 aan J.C.M. Claassen te&#13;
Oostelbeers een vergunning onder voorschriften&#13;
ingevolge de Hinderwet verleend in&#13;
verband met het veranderen van de gebezigde&#13;
werkwijze van zijn varkensfokkerij en&#13;
mestbedrijf aan de Groenewoudsedijk 3 te&#13;
Oostelbeers. De beschikking van verweerders&#13;
is aan deze uitspraak gehecht.&#13;
Tegen deze beschikking heeft verzoeker&#13;
bij schrijven van 14 september 1989 beroep&#13;
ingesteld. Het beroepschrift is aan deze uitspraak&#13;
gehecht.&#13;
Daarnaast heeft hij bij schrijven van gelijke&#13;
datum verzocht de beschikking van verweerders&#13;
van 14 augustus 1989 te schorsen.&#13;
Het verzoekschrift is aan deze uitspraak gehecht.&#13;
Ter zitting van 16 november 1989 hebben&#13;
verzoeker, bij monde van mr. C.M. van der&#13;
Corput, en verweerders, vertegenwoordigd&#13;
door M.T.C.A. Smets en G.A.A.M. Aarts,&#13;
hun onderscheidene standpunten toegelicht.&#13;
Namens vergunninghouder heeft mr. J.G.M,&#13;
van Mierlo het woord gevoerd.&#13;
In rechte:&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoeker een onevenredig&#13;
nadeel met zich zou brengen in verhouding&#13;
tot het door een onmiddellijke uitvoering van&#13;
bedoeld besluit te dienen belang.&#13;
Voor zover deze toetsing meebrengt dat het&#13;
geschil in de bodemprocedure wordt beoordeeld,&#13;
heeft Ons oordeel daaromtrent een&#13;
voorlopig karakter en is dat niet bindend in&#13;
die procedure.&#13;
Bij hun bestreden beschikking hebben verweerders&#13;
aan J.C.M. Claassen een vergunning&#13;
onder voorschriften ingevolge de Hinderwet&#13;
verleend in verband met het&#13;
veranderen van de gebezigde werkwijze in&#13;
zijn veehouderij aan de Groenewoudsedijk 3&#13;
te Oostelbeers.&#13;
De wijziging heeft betrekking op de wisseling&#13;
van aantallen mestvarkens en fokzeugen.&#13;
Verzoeker is van mening dat de vergunning&#13;
ten onrechte is verleend, daar de vergunde&#13;
bedrijfsopzet zal leiden tot een verslechtering&#13;
van de milieuhygiënische&#13;
situatie, in die zin dat een toename van stankhinder&#13;
en ammoniakuitstoot plaatsvindt.&#13;
Blijkens de overwegingen van de bestreden&#13;
beschikking hebben verweerders de aanvraag,&#13;
voor wat betreft de te duchten nadelige gevolgen voor de omgeving, getoetst aan de&#13;
Brochure Veehouderij en Hinderwet en de&#13;
richtlijn Ammoniak en Veehouderij.&#13;
Verweerders komen op basis van wisselende&#13;
berekeningen tot de conclusie dat het&#13;
houden van de gewijzigde aantallen mestvarkens&#13;
en opfokzeugen tot een geringere&#13;
ammoniakuitstoot zal leiden dan voorheen&#13;
het geval was. Ook concluderen zij dat er&#13;
geen toename van het aantal mestvarkeneenheden&#13;
zal plaatsvinden. Verweerders baseren&#13;
zich daarbij op de aantallen mestvarkens&#13;
en opfokzeugen die zij op 9 juli 1986&#13;
middels acceptatie van een melding door de&#13;
vergunninghouder als bedoeld in artikel la,&#13;
eerste lid, van het Hinderwetbesluit hebben&#13;
gelegaliseerd.&#13;
Verzoeker stelt daar tegenover dat in 1986&#13;
niet alleen een wijziging doch ook een uitbreiding&#13;
van de inrichting heeft plaatsgevonden,&#13;
doordat een kraamhok werd bijgebouwd.&#13;
In dat geval had naar de mening van&#13;
de verzoeker niet met een melding kunnen&#13;
worden volstaan, doch diende een uitbreidingsvergunning&#13;
te worden aangevraagd.&#13;
Vergeleken met de oprichtingsvergunning&#13;
van 7 februari 1979 vindt volgens hem een&#13;
aanmerkelijke toename van het aantal mestvarkeneenheden&#13;
in de inrichting plaats.&#13;
Wij overwegen als volgt.&#13;
De beantwoording van de vraag, of de melding&#13;
als bedoeld in art. la, eerste lid, van het&#13;
Hinderbesluit en de acceptatie daarvan door&#13;
verweerders destijds terecht is geschied en&#13;
welke betekenis daaraan in het onderhavige&#13;
geschil moet worden toegekend, vergt nader&#13;
onderzoek en is van zo principiële aard, dat&#13;
deze het kader van de onderhavige procedure&#13;
te buiten gaat. Deze vraag zal derhalve eerst&#13;
bij de behandeling van het beroep ten gronde&#13;
worden beantwoord.&#13;
Blijkens het ter zake uitgebrachte advies&#13;
van de Adviseur Beroepen Milieubeheer, dat&#13;
Wij op dit punt volgen, hebben verweerders&#13;
bij de beoordeling van de eventuele toename&#13;
van het aantal mestvarkeneenheden in de&#13;
inrichting in de gewijzigde bedrijfsopzet een&#13;
verkeerde berekeningswijze gehanteerd,&#13;
waardoor zij bij het nemen van de bestreden&#13;
beschikking van een gunstigere stankproduktie&#13;
zijn uitgegaan dan in werkelijkheid&#13;
het geval was. Aldus zijn bij de beoordeling&#13;
ten onrechte 97 mestvarkeneenheden&#13;
buiten beschouwing gelaten en vindt ten gevolge&#13;
van de gevraagde wijziging een overschrijding&#13;
van de afstandsnonnen van de&#13;
Brochure Veehouderij en Hinderwet plaats.&#13;
Een en ander heeft tot gevolg dat de berekening&#13;
van de ammoniakproduktie, welke&#13;
verweerders aan hun beslissing ten grondslag&#13;
hebben gelegd, eveneens onjuistheden&#13;
bevat. Mitsdien is in ieder geval sprake van&#13;
een onzorgvuldige voorbereiding van de beschikking&#13;
en is de conclusie dat de vergunning&#13;
kan worden verleend niet naar behoren&#13;
onderbouwd.&#13;
In verband hiermede achten Wij het niet&#13;
uitgesloten dat de beschikking bij de beslissing&#13;
op het beroep niet in stand zal blijven.&#13;
Ter voorkoming van onevenredig nadeel&#13;
als bedoeld in art. 107 van de Wet op de Raad&#13;
van State zien Wij mitsdien aanleiding het&#13;
verzoek om toepassing van voornoemd wetsartikel&#13;
in te willigen en de beschikking te&#13;
schorsen.&#13;
Tevens zullen Wij, met het oog op de betrokken&#13;
belangen, zoals ter zitting gebleken, de&#13;
behandeling van het beroep ten gronde&#13;
trachten te bespoedigen.</content><legacyfootnotes/><footnotes><footnote/></footnotes><auteurs>Dr. Veringa</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6819</htmlpath></article>
</articles></edition>
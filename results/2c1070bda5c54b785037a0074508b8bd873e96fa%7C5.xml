<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2018</searchword><id>14827</id><udhid>UDH:TvAR/14827</udhid><titel>Wetgeving en literatuur</titel><searchwords><searchword>TvAR 4/2018</searchword><searchword>UDH:TvAR/14827</searchword></searchwords><attachments><attachment><name>19673.pdf</name><extention>pdf</extention><url>https://denhollander.info/download/19673/ci</url></attachment></attachments><inleiding/><content>&lt;h2&gt;Beheer landelijk gebied&lt;/h2&gt;&lt;h4&gt;Natuurbeschermingswet&lt;/h4&gt;&lt;p&gt;De ABRvS heeft in het algemeen de opvatting dat, nu prejudiciële vragen zijn gesteld aan et Europese Hof, dit niet betekent dat verzoeken om schorsing van vergunningen automatisch worden gehonoreerd. In enkele zaken is dat wel gebeurd. Zie ABRvS 09-03-2018, &lt;span class="unknown"&gt;ECLI:NL:RVS:2018:795&lt;/span&gt;&lt;/p&gt;&lt;p&gt;De regering reageert op deze schorsing met het oog op de programmatische aanpak: ‘De uitspraak heeft geen negatieve gevolgen voor de verbetering van het milieu. In ieder geval kunnen vergunningen die zorgen voor een afname van de stikstofdepositie, bijvoorbeeld vanwege het gebruik van een schonere stal, gewoon door gaan omdat daar geen ontwikkelingsruimte voor nodig is. Verder gaat de uitvoering van de bron- en herstelmaatregelen die in het kader van het PAS worden genomen onverminderd door.’ &lt;span class="italic"&gt;Kamerstukken II&lt;/span&gt;&lt;span class="unknown"&gt; 2017/18, 32670, nr. 132&lt;/span&gt;.&lt;/p&gt;&lt;h4&gt;Fauna&lt;/h4&gt;&lt;p&gt;De rechtbank is niet bevoegd om kennis te nemen van het beroep tegen de beslissing tot goedkeuring van het ‘Faunabeheerplan jacht en vrijstelling 2017-2023’. Het is geen ‘besluit’. Rechtbank Gelderland 15-03-2018, &lt;span class="unknown"&gt;ECLI:NL:RBGEL:2018:1163&lt;/span&gt;&lt;/p&gt;&lt;h4&gt;NB-vergunning&lt;/h4&gt;&lt;p&gt;Anders dan [appellant] stelt is de gecombineerde bedrijfsvoering van glastuinbouw en het houden van vee het eerder vergunde project en is het bedrijfsonderdeel dat ziet op glastuinbouw derhalve geen afzonderlijk project in de zin van de Habitatrichtlijn en art. 19d, eerste lid, van de Nbw 1998. Bij de beoordeling van de effecten van de aangevraagde vergunning komt betekenis toe aan de bedrijfssituatie die was vergund vóór de referentiedatum. In dit geval was de in 1992 verleende Hinderwetvergunning van kracht ten tijde van de relevante referentiedatums - te weten 10 juni 1994 en 7 december 2004 - voor de betrokken Vogel- en Habitatrichtlijngebieden. Het college heeft deze Hinderwetvergunning dan ook terecht als uitgangspunt genomen bij de beoordeling of de aangevraagde bedrijfssituatie leidt tot een toename van de stikstofdepositie op de betrokken Natura 2000-gebieden. ABRvS 16-03-2018, &lt;span class="unknown"&gt;ECLI:NL:RVS:2018:901&lt;/span&gt;&lt;/p&gt;&lt;h4&gt;Beheerplan&lt;/h4&gt;&lt;p&gt;Een indeling van projecten of andere handelingen in de beige categorie stat niet aan voortzetting van die activiteiten in de weg. Verweerders hebben uiteengezet hiervoor te hebben gekozen om grondgebruikers niet onnodig te belemmeren bij die activiteiten waarover nog een bepaalde mate van onzekerheid bestaat. Volgens het beheerplan en volgens de toelichting van verweerders ter zitting kan het in de toekomst echter zo zijn dat deze activiteiten ‘van kleur verschieten’ naar ‘rode’ activiteiten, die niet zijn vrijgesteld van de vergunningplicht. Ook zou op dat moment - volgens verweerders - gebruik kunnen worden gemaakt van de zogenoemde aanschrijvingsbevoegdheid. De Afdeling acht deze regeling voor grondgebruikers rechtsonzeker, nu zij hierdoor gedurende de looptijd van het beheerplan kunnen worden geconfronteerd met een veranderende regeling voor activiteiten die zij op hun gronden uitvoeren of willen uitvoeren. Hiermee wordt de grondgebruikers, waaronder appellanten, niet de met het beheerplan beoogde duidelijkheid geboden. Naar het oordeel van de Afdeling verhoudt een tussenvorm tussen vergunningvrij en vergunningplichtig als de beige categorie zich niet goed tot de regeling uit de Nbw 1998, die inhoudt dat activiteiten in een beheerplan wel of niet van de vergunningplicht kunnen worden ontheven. Dat op grond van art. 19c van de Nbw 1998 het bevoegd gezag de verplichting kan opleggen gebruik binnen een te stellen termijn te staken of te beperken (de hiervoor genoemde aanschrijvingsbevoegdheid) doet niet af aan het duidelijkheid die het beheerplan dient te bieden over de vergunningplicht van activiteiten die hierin worden genoemd. Het betoog slaagt. ABRvS 16-03-2018, &lt;span class="unknown"&gt;ECLI:NL:RVS:2018:891&lt;/span&gt;&lt;/p&gt;&lt;h2&gt;Marktordening&lt;/h2&gt;&lt;h4&gt;Bermen&lt;/h4&gt;&lt;p&gt;Het College ziet gelet op wat appellante heeft aangevoerd, geen redenen dat art. 2.10, tweede lid, aanhef en onder c, van de Uitvoeringsregeling – voor zover het betreft bermen tot een breedte van drie meter van de weg – in strijd is met een hogere – algemeen verbindende – regeling, dan wel dat de nationale regelgever niet in redelijkheid tot de vaststelling daarvan heeft kunnen komen en om die reden onverbindend moet worden verklaard. Meer in het bijzonder overweegt het College hiertoe als volgt. Het begrip berm is niet in de Uitvoeringsregeling gedefinieerd. Volgens verweerder moet onder berm worden verstaan: een strook grond langs een verharde weg, toegangsweg of parkeerterrein dat meestal met gras is beplant. Verweerder heeft in dit verband gewezen op de ‘Handleiding percelen, landbouwgrond of niet volgens het GLB’. Het College acht deze uitleg van het begrip berm niet onjuist. Het College is voorts van oordeel dat voldoende aannemelijk is dat bij bermen tot een breedte van drie meter van de weg over het algemeen sprake is van niet-landbouwactiviteiten die voortvloeien uit de verkeerskundige en infrastructurele functie van bermen en dat, indien daarop ook landbouwactiviteiten plaatsvinden, aldus sprake is van gemengd gebruik. Verweerder heeft toegelicht dat de reden van de categorale uitsluiting van bermen tot een breedte van drie meter van de weg erin is gelegen is dat een landbouwer bij de uitoefening van landbouwactiviteiten in het algemeen hinder ondervindt van die verkeerskundige en infrastructurele functie van bermen. Volgens verweerder is bij een berm juist de eerste drie meter voor het verkeer van belang, onder meer om te kunnen uitwijken en in geval van pech te kunnen wachten op hulpdiensten. Daaraan heeft verweerder toegevoegd dat voor het maaien, schudden en persen over het algemeen een minimumbreedte van drie meter aan vrije werkbreedte zonder bomen, struiken, straatmeubilair en dergelijke nodig is en dat aldus met die benodigde breedte bij de totstandkoming van deze categorale uitzondering rekening is gehouden. Gezien deze toelichting en in aanmerking genomen de duur en aard van de niet-landbouwactiviteiten die voortvloeien uit de verkeerskundige en infrastructurele functie van bermen, bestaat geen aanleiding voor het oordeel dat de nationale regelgever niet in redelijkheid tot het oordeel heeft kunnen komen dat bermen tot een breedte van drie meter van de weg overwegend voor nietlandbouwactiviteiten worden gebruikt en hij deze aldus op grond van art. 2.10, tweede lid, aanhef en onder c, van de Uitvoeringsregeling categoraal mocht uitsluiten. Er hoeft dus geen concrete beoordeling plaats te vinden of de percelen die hier in geschil zijn wel overwegend voor landbouwactiviteiten worden gebruikt. CBB 12-03-2018, &lt;span class="unknown"&gt;ECLI:NL:CBB:2018:65&lt;/span&gt;&lt;/p&gt;&lt;h4&gt;Betalingsrechten&lt;/h4&gt;&lt;p&gt;Afwijzing GLB-steunaanvraag. Hoorplicht. Rechtsgevolgen in stand gelaten. Verhindering bedrijfscontrole. Geen belang meer bij randvoorwaardenkorting. CBB 21-02-2018, &lt;span class="unknown"&gt;ECLI:NL:CBB:2018:66&lt;/span&gt;&lt;/p&gt;&lt;p&gt;Toewijzing en uitbetaling betalingsrechten. Oppervlakte percelen. Onverhard pad. Teeltgrens. 2% marge. GPS-meting. Uiterste datum wijziging aanvraag verstreken. CBB 14-02-2018, &lt;span class="unknown"&gt;ECLI:NL:CBB:2018:61&lt;/span&gt;&lt;/p&gt;&lt;p&gt;Toewijzing betalingsrechten. Subsidiabele oppervlakte. Verruiging. Intekening op de bedrijfskaart. GPS-meting. 2% marge. Verandering in het veld. Uitbetaling basis- en vergroeningsbetaling. CBB 08-02-2018, &lt;span class="unknown"&gt;ECLI:NL:CBB:2018:52&lt;/span&gt; &lt;/p&gt;&lt;p&gt;Dat appellante materieel gezien aan de voorwaarden voor toewijzing van betalingsrechten voldoet, is ontoereikend om de acceptatie te rechtvaardigen van aanvragen om toewijzing van betalingsrechten die na de uiterste datum zijn ingediend. CBB 08-02-2018, &lt;span class="unknown"&gt;ECLI:NL:CBB:2018:74&lt;/span&gt;&lt;/p&gt;&lt;p&gt;Het College overweegt dat de gezondheidsklachten waarop appellant zich beroept en die in de weg zouden hebben gestaan aan het doen van voldoende investeringen in zijn bedrijf, zich volgens de overgelegde medische overzichten gedurende een lange periode voorafgaande aan 2013 hebben voorgedaan. Daarbij wijst het College erop dat, naar niet in geschil is, in 2006 nog toeslagrechten met een waarde van € 664,- zijn vastgesteld en de toeslagrechten in 2012 geheel zijn vervallen omdat de waarde lager was dan de drempelwaarde van € 500,-. &lt;/p&gt;&lt;p&gt;Naar het oordeel van het College is niet aannemelijk gemaakt dat het voor appellant op geen enkel moment in genoemde periode mogelijk is geweest om, eventueel met hulp van derden, de nodige inspanningen te verrichten om de bedrijfsvoering op peil te houden en daarmee de gevolgen van de situatie zoveel mogelijk te voorkomen of te beperken. Het beroep op overmacht kan dan ook niet slagen. CBB 08-02-2018, &lt;span class="unknown"&gt;ECLI:NL:CBB:2018:73&lt;/span&gt;&lt;/p&gt;&lt;p&gt;In 2013 geen rechtstreekse betaling ontvangen van minimaal € 500,-. Beschikking over gehuurde toeslagrechten in 2012. CBB 08-02-2018, &lt;span class="unknown"&gt;ECLI:NL:CBB:2018:76&lt;/span&gt;&lt;/p&gt;&lt;p&gt;Geen aanvraag gedaan om toewijzing betalingsrechten in Gecombineerde Opgave 2015 en te late aanvraag in de gewijzigde Gecombineerde Opgave. Geen kennelijke fout. CBB 08-02-2018, &lt;span class="unknown"&gt;ECLI:NL:CBB:2018:77&lt;/span&gt;&lt;/p&gt;&lt;h4&gt;GLB-inkomenssteun&lt;/h4&gt;&lt;p&gt;De Uitvoeringsregeling rechtstreekse betalingen GLB is op enkele onderdelen gewijzigd. Zo is de minimale periode voor vanggewassen verkort. Met de komst van Gedelegeerde Verordening (EU) 2017/11551 van de Commissie van 15 februari 2017 is Gedelegeerde Verordening (EU) nr. 639/2014 op onderdelen gewijzigd. Eén van de wijzigingen betreft de vaststelling van een Europese minimumperiode waarin de arealen met vanggewassen, die worden ingezet in het kader van de vergroening van het Gemeenschappelijk Landbouwbeleid, aanwezig moeten zijn. Die periode mag, ingevolge art. 45, negende lid, van Verordening (EU) 639/2014, niet korter zijn dan acht weken. In Nederland bedraagt de minimale teeltperiode voor vanggewassen 10 weken. Deze eis is vastgelegd in ‘de voorwaarden voor het telen van gewassen’ in bijlage 2 bij de uitvoeringsregeling. De Tweede Kamer heeft de regering verzocht (motie Lodders, &lt;span class="italic"&gt;kamerstuk &lt;/span&gt;21 501-32, nr. 1075) zo spoedig mogelijk, binnen de kaders van het Gemeenschappelijk Landbouwbeleid, deze eis te vervangen door de Europese minimum aanhoudperiode van acht weken. Dat is dus nu gebeurd. (&lt;span class="italic"&gt;Stcrt.&lt;/span&gt;&lt;span class="unknown"&gt; 2018 nr. 16840&lt;/span&gt;)&lt;/p&gt;&lt;h4&gt;Percelen&lt;/h4&gt;&lt;p&gt;Zoals het College eerder onder verwijzing naar het arrest van het Hof van Justitie van de Europese Unie (Hof) van 10 april 2014, inzake Maatschap [naam 5], C-485/12, (ECLI:EU:C:2014:250) heeft overwogen (uitspraak van 9 februari 2015, ECLI:NL:CBB:2015:30) heeft het Hof overwogen dat art. 24, tweede lid, van Verordening 796/2004 (thans art. 29, tweede lid, van Uitvoeringsverordening 809/2014) bepaalt dat de constatering van onjuistheden in de aangifte van de landbouwer aanleiding geeft tot een vervolgactie in de vorm van enige passende administratieve procedure en zo nodig een controle ter plaatse. Dit geldt - ingevolge de doelstelling van art. 23, eerste lid, van Verordening 796/2004 - ook als die onregelmatigheden aan het licht zijn gekomen door een vergelijking tussen opgegeven percelen landbouwgrond en recente luchtbeelden die worden gebruikt voor actualisering van het systeem voor identificatie van de landbouwpercelen. Wordt een onregelmatigheid geconstateerd dan is het aan de bevoegde autoriteit om te beoordelen welke maatregelen dienen te worden genomen. Uit het voorgaande volgt dat de bevoegde autoriteit die geen enkele twijfel koestert over de meetgegevens die zij heeft ontleend aan de luchtbeelden waarover zij beschikt, in elk geval niet verplicht is om de betrokken percelen ter plaatse op te meten. Zou de bevoegde autoriteit in het geval zij een onregelmatigheid constateert altijd de percelen ter plaatse moeten meten, dan zou de beoordelingsruimte betekenisloos zijn, aldus het Hof. De door appellante overgelegde foto’s leiden niet tot het oordeel dat er sprake is van duidelijke aanwijzingen dat de vaststelling van de referentiepercelen op basis van nauwkeurige luchtfoto’s uit 2015 tot onjuiste of onbetrouwbare resultaten heeft geleid en dat een controle ter plaatse het geëigende middel zou zijn om tot een (nog) meer gedegen oppervlaktevaststelling te komen. Deze foto’s geven immers niet de situatie van de percelen in het jaar 2015 weer. Het College heeft het systeem voor de identificatie van landbouwpercelen waarbij gebruik wordt gemaakt van een luchtfoto met een schaal van 1:2.500 bij uitspraak van 29 mei 2017, ECLI:NL:CBB:2017:197, onder 5.3, akkoord bevonden. Verweerder heeft de subsidiabele oppervlakte van de percelen daarom kunnen vaststellen aan de hand van de luchtfoto’s van 2015. Wat betreft de percelen (…) overweegt het College dat op de zomerluchtfoto’s van elk van deze percelen duidelijk kleurverschillen te zien zijn over de gehele oppervlakte hiervan. De oppervlakte van deze afgewezen percelen is duidelijk anders van kleur en structuur dan de naastgelegen oppervlakten die als blijvend grasland zijn goedgekeurd. Dit wordt bevestigd door de winterluchtfoto’s. De door verweerder afgewezen percelen zijn geen blijvend grasland omdat het hier overwegend ruigte en bosjes betreft. Bovendien blijkt uit de luchtfoto’s dat er op deze percelen schouwpaden zijn langs [naam 4] . Het College is van oordeel dat verweerder zich terecht op het standpunt heeft gesteld dat bij de percelen 33, 36 en 41 uit de luchtfoto’s niet blijkt dat er sprake is van blijvend grasland. Deze percelen heeft verweerder daarom terecht niet als subsidiabel landbouwareaal aangemerkt. CBb 05-03-2018, &lt;span class="unknown"&gt;ECLI:NL:CBB:2018:89&lt;/span&gt;&lt;/p&gt;&lt;p&gt;Regeling LNV, tweedimensionale meting dijkpercelen, GPS-meting niet nauwkeuriger dan luchtfoto, geen verplichting tot verrichten veldmeting, geen vergoeding overschrijding redelijke termijn wegens zeer gering financieel belang. CBB 05-03-2018, &lt;span class="unknown"&gt;ECLI:NL:CBB:2018:90&lt;/span&gt;&lt;/p&gt;&lt;p&gt;Zie ook CBb 05-03-2018, &lt;span class="unknown"&gt;ECLI:NL:CBB:2018:91&lt;/span&gt;&lt;/p&gt;&lt;h4&gt;Jonge boeren&lt;/h4&gt;&lt;p&gt;Betaling jonge landbouwers. Jonge landbouwer al eerder landbouwbedrijf opgericht. 6:22 Awb. Geen hobbymatige activiteiten. CBb 02-03-2018, &lt;span class="unknown"&gt;ECLI:NL:CBB:2018:84&lt;/span&gt;&lt;/p&gt;&lt;p&gt;In dit geval is de schriftelijke maatschapsovereenkomst niet aangegaan voor het einde van het kalenderjaar van 2015. Verweerder heeft daarom de schriftelijke maatschapsovereenkomst van 27 januari 2016 terecht niet betrokken bij de beoordeling of de jonge landbouwer voorafgaand aan de indiening van de aanvraag blokkerende zeggenschap had. Voor zover het betoog van appellante er nog toe zou strekken dat verweerder in dit geval het coulancebeleid ruimhartiger had moeten voeren, volgt het College appellante hierin evenmin niet. Van bijzondere omstandigheden die voor appellante leiden tot onevenredige gevolgen, is het College namelijk niet gebleken. CBb 02-03-2018, &lt;span class="unknown"&gt;ECLI:NL:CBB:2018:83&lt;/span&gt;&lt;/p&gt;&lt;p&gt;Appellant al eerder onderneming opgericht, maar geen landbouwbedrijf. Activiteiten hobbymatig. Beroep gegrond. CBb 02-03-2018, &lt;span class="unknown"&gt;ECLI:NL:CBB:2018:86&lt;/span&gt;&lt;/p&gt;&lt;h2&gt;Dieren&lt;/h2&gt;&lt;h4&gt;Paard&lt;/h4&gt;&lt;p&gt;Duplicaat paspoort paard. Toestemming terecht afgewezen. Geen sprake van 'zoekgeraakt' in de zin van art. 29 Uitvoeringsverordening (EU) 2015/262. De voormalige houder is nog in het bezit is van het paspoort. CBb 07-03-2018, ECLI:NL:CBB:2018:88&lt;/p&gt;&lt;h4&gt;Kalveren&lt;/h4&gt;&lt;p&gt;De beroepsgrond van appellante dat geen sprake is van een illegale behandeling in de zin van Richtlijn 96/23/EG, waaraan zij de gevolgtrekking verbindt dat verweerder niet bevoegd was tot het nemen van de bestreden maatregel, faalt. Daartoe verwijst het College naar zijn uitspraak van 24 april 2015 (ECLI:NL:CBB:2015:143) en naar zijn uitspraak van 19 januari 2017 (ECLI:NL:CBB:2017:4), waarin is geoordeeld dat uit de definitie van art. 2, onder b, van Richtlijn 96/23/EG blijkt dat gesproken wordt van een ‘illegale behandeling’ indien sprake is van het gebruik van niet-toegestane stoffen of producten, ongeacht hoe de stof precies in het dier terecht is gekomen. Daarvoor is niet relevant of sprake is van een actieve en bewuste handeling om de verboden stof toe te dienen waarbij de toediener weet om welke stof het gaat en wat daar de gevolgen van zijn. Voor het stellen van prejudiciële vragen over deze kwestie ziet het College evenmin aanleiding, nu de betrokken bepaling niet voor tweeërlei uitleg vatbaar is. Het is de verantwoordelijkheid van de veehouder ervoor te zorgen dat de dieren een niet-toegestane stof niet binnenkrijgen. Zoals volgt uit de genoemde uitspraak van 17 januari 2017 geldt dit evenzeer als de kalveren besmet zijn geraakt door met de verboden stof verontreinigd veevoer, zoals mogelijk ook in dit geval is gebeurd. Beroep ongegrond. Wel gegrond is het beroep voor zover het gaat om het kostenverhaal. Verweerder heeft € 303.629,52 op appellante verhaald. Het College kan evenwel niet verifiëren in hoeverre de facturen die aan dit bedrag ten grondslag liggen alle betrekking hebben op de controles, monsternames, analyses en verwijdering en vernietiging van kalveren bij en van het bedrijf van appellante. Dit klemt temeer nu vaststaat dat ook kosten op appellante zijn verhaald van monsternames bij twee veevoederbedrijven (Trouw en Klaremelk) die niet met de vennootschap van appellante verbonden zijn. De hoogte van het kostenverhaal is derhalve onvoldoende gemotiveerd. Hieruit volgt dat ook het door verweerder gehandhaafde opschortingsbesluit, dat uitgaat van een betalingsverplichting voor appellante met betrekking tot alle bij haar in rekening gebrachte kosten, een deugdelijke motivering ontbeert. In zoverre is het beroep gegrond en dient bestreden besluit 2 te worden vernietigd wegens strijd met art. 7:12, eerste lid, van de Awb. CBB 26-02-2018, &lt;span class="unknown"&gt;ECLI:NL:CBB:2018:78&lt;/span&gt;&lt;/p&gt;&lt;p&gt;Zie voorts over een kostenbesluit: CBB 14-02-2018, &lt;span class="unknown"&gt;ECLI:NL:CBB:2018:70&lt;/span&gt;&lt;/p&gt;&lt;h2&gt;Planten&lt;/h2&gt;&lt;h4&gt;Regeling aanwijzing schadelijke organismen 1998&lt;/h4&gt;&lt;p&gt;Deze regeling is aangepast aan de Europese Fytorichtlijn en betreft de meldingsplichten. &lt;span class="italic"&gt;Stcrt&lt;/span&gt;&lt;span class="unknown"&gt;. 2018, nr. 16613&lt;/span&gt;.&lt;/p&gt;&lt;h2&gt;Milieurecht&lt;/h2&gt;&lt;h4&gt;I&amp;R&lt;/h4&gt;&lt;p&gt;De Tweede Kamer wordt op de hoogte gehouden van de ontwikkelingen rondom de onregelmatigheden in I&amp;R. Een stand van zaken is weergegeven in &lt;span class="italic"&gt;Kamerstukken II&lt;/span&gt;&lt;span class="unknown"&gt; 2017/18, 33037, nr. 274&lt;/span&gt;. Het beeld van de omvang van de onregelmatigheden en de financiële voordelen die daarmee zijn behaald, is onveranderd. Er is ook een lijst van vragen en antwoorden: &lt;span class="unknown"&gt;nr. 275&lt;/span&gt;.&lt;/p&gt;&lt;h4&gt;Percelen&lt;/h4&gt;&lt;p&gt;Boete meststofwet wegens overschrijding van de fosfaatgebruiksnorm. In geschil is of het betreffende perceel bij bedrijf van eiseres in gebruik was en of het perceel om die reden bij de berekening van de voor eiseres geldende fosfaatgebruiksnorm dient te worden betrokken. Conclusie: geen feitelijke beschikkingsmacht, Rechtbank Noord-Nederland 21-03-2018, &lt;span class="unknown"&gt;ECLI:NL:RBNNE:2018:988&lt;/span&gt;&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Inkomstenbelasting&lt;/h4&gt;&lt;p&gt;In het kader van de Regeling Ruimte voor Ruimte hebben belanghebbende en de mede-eigenaren een perceel landbouwgrond voor € 4,50 per m2 verkocht aan Ruimte voor Ruimte Limburg C.V. (hierna: de CV). Hierna is het perceel als bouwgrond teruggekocht voor € 175 per m2 en vervolgens voor een hoger bedrag (gedeeltelijk) doorverkocht aan derden. Naar het oordeel van de rechtbank is de met de verkoop behaalde winst niet belast als resultaat uit overige werkzaamheden. De rechtbank acht niet aannemelijk dat met name de werkzaamheden van belanghebbende(n) hebben bijgedragen aan het realiseren van het voordeel. Het ligt veeleer in de rede dat de dominante oorzaak van het voordeel is gelegen in de ligging en aard van het perceel in combinatie met het bestaan van de ruimte-voor-ruimteregeling. Daarmee bestond de relatief eenvoudige mogelijkheid tot realisatie van de bestemmingsplanwijziging door de CV. De enkele sloop van de aanwezige kippenstal maakt dit oordeel niet anders. Er is daarom geen sprake van werkzaamheden die het normaal actief vermogensbeheer te boven gaan. Rechtbank Zeeland-West-Brabant 16-02-2018, &lt;span class="unknown"&gt;ECLI:NL:RBZWB:2018:1106&lt;/span&gt;&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De uitkomsten van de Landbouwraad van februari 2018 zijn te vinden in &lt;span class="italic"&gt;Kamerstukken II&lt;/span&gt;&lt;span class="unknown"&gt; 2017/18, 21501-32, nr. 1093&lt;/span&gt;. Belangrijkste onderwerp was de herziening van het GLB. In dezelfde brief staat ook een bericht over het gebruik van gemeentelijke gronden door boeren in Berkelland. In het overleg met de gemeente Berkelland is afgesproken dat RVO.nl bij wijze van proef de gemeente Berkelland hierin zal ondersteunen door er voor te zorgen dat de gronden van de gemeente niet meer ten onrechte door boeren als landbouwgrond kunnen worden opgegeven bij de aanvraag voor subsidie in het kader van het Gemeenschappelijk Landbouwbeleid, of kunnen worden meegeteld voor de plaatsing van mest. Hiervoor zal de gemeente Berkelland gegevens aanleveren aan RVO.nl, waarmee de gronden van de gemeente kunnen worden ingetekend. Daar waar sprake is van overlap met de opgave van boeren, zal die opgave worden gecorrigeerd. Op deze wijze wordt de gemeente Berkelland aan de voorkant ondersteund in haar handhaving.&lt;/p&gt;</content><legacyfootnotes/><footnotes><footnote/></footnotes><auteurs/><published>2018-04-05 17:24:29</published><modified>2018-04-06 10:33:54</modified><editiondate>2018-04-05</editiondate><htmlpath>https://denhollander.info/artikel/14827</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5260</id><udhid>UDH:TvAR/5260</udhid><titel>X / de Minister van Landbouw, Natuur en Voedselkwaliteit (TvAR 2007/5411,5412,5413,5414,5415,5416)</titel><searchwords><searchword>TvAR 11/2007</searchword><searchword>TvAR 2007/5411</searchword><searchword>TvAR 2007/5412</searchword><searchword>TvAR 2007/5413</searchword><searchword>TvAR 2007/5414</searchword><searchword>TvAR 2007/5415</searchword><searchword>TvAR 2007/5416</searchword><searchword>UDH:TvAR/5260</searchword></searchwords><attachments><attachment><name>TAR_2007_11-Rechtspraak ST.pdf</name><extention>pdf</extention><url>https://denhollander.info/download/5259/ci</url></attachment></attachments><inleiding>Toeslagrechten. Overmacht.&#13;
Ziekte bestond al voor de referentieperiode. Geen overmacht.</inleiding><content>Uitspraak in de zaak van:&#13;
A en B, te C, appellanten,&#13;
gemachtigde: ir. S. Boonstra, werkzaam bij LTO Noord&#13;
Advies te Drachten,&#13;
tegen&#13;
de Minister van Landbouw, Natuur en Voedselkwaliteit,&#13;
verweerder,&#13;
gemachtigde: mr. C.E.B. Haazen, werkzaam bij verweerders&#13;
Dienst Regelingen.&#13;
1. De procedure&#13;
Appellanten hebben bij brief van 28 december 2006, bij het&#13;
College binnengekomen op 29 december 2006, beroep ingesteld&#13;
tegen een besluit van verweerder van 21 november&#13;
2006.&#13;
Bij dit besluit heeft verweerder beslist op het bezwaar van&#13;
appellanten tegen een besluit van 22 augustus 2006, waarbij&#13;
verweerder de aan appellanten in het kader van de&#13;
Regeling GLB-inkomenssteun ( hierna: de Regeling)&#13;
toekomende toeslagrechten heeft vastgesteld.&#13;
Bij brief van 29 januari 2007 hebben appellanten de gronden&#13;
van hun beroep aangevuld.&#13;
Op 27 maart 2007 heeft verweerder een verweerschrift&#13;
ingediend en de op de zaak betrekking hebbende stukken&#13;
overgelegd. Op 22 augustus 2007 heeft het onderzoek ter zitting plaatsgehad,&#13;
waarbij partijen hun standpunt bij monde van hun&#13;
gemachtigden hebben toegelicht.&#13;
2. De grondslag van het geschil&#13;
2.1. Verordening (EG) nr. 1782/2003 van de Raad van&#13;
29 september 2003 tot vaststelling van gemeenschappelijke&#13;
voorschriften voor regelingen inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van&#13;
bepaalde steunregelingen voor landbouwers luidt voorzover&#13;
hier van belang:&#13;
‘Artikel 33&#13;
1. De landbouwers kunnen gebruik maken van de&#13;
bedrijfstoeslagregeling indien:&#13;
a) zij op grond van ten minste één van de in bijlage VI&#13;
bedoelde steunregelingen een betaling hebben ontvangen&#13;
in de in artikel 38 vastgestelde referentieperiode,&#13;
of, (…)&#13;
b) (…)&#13;
Artikel 37&#13;
1. Het referentiebedrag is het gemiddelde over drie jaar&#13;
van het totaalbedrag aan toeslagen dat aan een landbouwer&#13;
voor elk kalenderjaar van de in artikel 38 vastgestelde&#13;
referentieperiode is verleend op grond van de&#13;
in bijlage VI genoemde steunregelingen, berekend en&#13;
aangepast overeenkomstig bijlage VII. (…)&#13;
2. In afwijking van lid 1 wordt het gemiddelde voor&#13;
een landbouwer die tijdens de referentieperiode een&#13;
landbouwactiviteit begint, gebaseerd op de betalingen&#13;
die hij heeft ontvangen tijdens het kalenderjaar/de&#13;
kalenderjaren waarin hij de landbouwactiviteit heeft&#13;
uitgeoefend.&#13;
Artikel 38&#13;
De referentieperiode omvat de kalenderjaren 2000,&#13;
2001 en 2002.&#13;
Artikel 40&#13;
1. In afwijking van artikel 37 heeft een landbouwer&#13;
wiens productie gedurende de referentieperiode nadelig&#13;
werd beïnvloed door een geval van overmacht of uitzonderlijke&#13;
omstandigheden dat/die zich vóór of gedurende&#13;
die referentieperiode heeft/hebben voorgedaan,&#13;
het recht te verzoeken dat het referentiebedrag wordt&#13;
berekend op basis van het kalenderjaar of de kalenderjaren&#13;
in de referentieperiode dat/die niet is/zijn beïnvloed&#13;
door het geval van overmacht of de uitzonderlijke&#13;
omstandigheden.&#13;
2. Indien de gehele referentieperiode door het geval van&#13;
overmacht of uitzonderlijke omstandigheden werd&#13;
beïnvloed, berekent de lidstaat het referentiebedrag op&#13;
basis van de periode van 1997 tot en met 1999. In dit&#13;
geval is lid 1 van overeenkomstige toepassing.&#13;
3. (…)’&#13;
2.2. Op grond van de stukken en het onderzoek ter zitting&#13;
zijn in deze zaak de volgende feiten en omstandigheden&#13;
voor het College komen vast te staan.&#13;
- Appellanten hebben op het formulier ‘Inventarisatie&#13;
bedrijfsgegevens toeslagrechten’ aangegeven dat naar&#13;
hun mening de bij verweerder bekende voorlopige referentiegegevens&#13;
niet juist zijn. Tevens hebben zij&#13;
aangegeven dat zij in verband met langdurige arbeidsongeschiktheid&#13;
van het bedrijfshoofd een beroep&#13;
wensen te doen op overmacht.&#13;
- Bij besluit van 22 augustus 2006 heeft verweerder de&#13;
toeslagrechten van appellanten vastgesteld op 2.09 met&#13;
een waarde per toeslagrecht van € 21,81.&#13;
- Tegen dit besluit hebben appellanten bij brief van 18&#13;
september 2006 bezwaar gemaakt.&#13;
- Vervolgens heeft verweerder, na een op 5 oktober&#13;
2006 telefonisch gehouden hoorzitting, het bestreden&#13;
besluit genomen.&#13;
3. Het bestreden besluit&#13;
Bij het bestreden besluit heeft verweerder de bezwaren van&#13;
appellanten ongegrond verklaard. Daartoe heeft hij,&#13;
samengevat, het volgende overwogen.&#13;
De toeslagrechten zijn berekend op basis van de referentiejaren&#13;
2000, 2001 en 2002. Het feit dat de in 2003&#13;
overleden vader van appellanten ( hierna: wijlen Klaassen&#13;
sr.) in 2000 zodanig ziek was dat hij de grond van zijn&#13;
bedrijf niet meer zelf kon bewerken, tengevolge waarvan hij&#13;
de grond heeft verhuurd, kan niet worden erkend als overmacht.&#13;
Daarom zijn de toeslagrechten niet, zoals appellanten&#13;
wensen, berekend aan de hand van de referentiegegevens&#13;
uit de jaren 1997t/m 1999. Voor een geslaagd&#13;
beroep op overmacht stelt artikel 40 van Verordening (EG)&#13;
nr. 1782/2003 de eis dat de overmacht (dat is hier de&#13;
slechte gezondheid van het bedrijfshoofd) een direct nadelig&#13;
gevolg heeft gehad voor de productie.&#13;
Op het bedrijf van wijlen Klaassen sr. werden in de jaren&#13;
1997 t/m 1999 percelen benut voor de productie van maïs.&#13;
In de referentiearen 2000 tot en met 2002 was er geen productie&#13;
omdat de betrokken percelen werden verhuurd, vanwege&#13;
de slechte gezondheid van wijlen Klaassen sr. Daarmee&#13;
is echter niet aangetoond dat diens gezondheidstoestand zodanig&#13;
was dat er geen mogelijkheden aanwezig waren om&#13;
de productie van het bedrijf op peil te houden.&#13;
In het verweer heeft verweerder hieraan toegevoegd dat ook&#13;
reeds in de jaren 1997 tot en met 1999 sprake was van&#13;
slechte gezondheid van wijlen Klaassen sr. Desniettemin&#13;
was er toen wel sprake van productie. Bovendien blijkt uit&#13;
een door appellanten overgelegde verklaring van 30 december&#13;
2005 dat appellanten in de referentiejaren bij de bedrijfsvoering&#13;
van het bedrijf betrokken waren. Dat desniettemin&#13;
tot verhuur van de maïspercelen werd besloten wijst&#13;
dus op een ondernemersbeslissing. Daarenboven is er ook&#13;
op het door appellanten, na het overlijden van hun vader in&#13;
2003, voortgezette bedrijf geen steunwaardige productie&#13;
van maïs geweest. Derhalve heeft de productiedaling zich&#13;
niet uitsluitend in de referentiejaren voorgedaan. Het uitblijven&#13;
van maïsproductie is daarom als een representatieve&#13;
bedrijfsvoering te beschouwen die niet is terug te voeren op&#13;
de gestelde overmachtssituatie.&#13;
4. Het standpunt van appellanten&#13;
Appellanten menen dat het beroep op overmacht ten onrechte&#13;
niet is gehonoreerd. Uit de overgelegde doktersverklaringen&#13;
blijkt duidelijk dat er sprake was van een steeds&#13;
slechter wordende gezondheid van wijlen Klaassen sr. Dit,&#13;
in combinatie met suikerziekte en diens snel slechter wordende&#13;
gezichtsvermogen, maakte het hem uiteindelijk in&#13;
2000 onmogelijk zelf het land te bewerken. Daarom is&#13;
besloten tot verhuur van de maïspercelen in de referentiejaren.&#13;
Appellanten menen dat, nu hun vader in de jaren 1997 tot&#13;
en met 1999 wel maïs heeft geproduceerd, een beroep op&#13;
het bepaalde in artikel 40, tweede lid, van Verordening&#13;
(EG) nr. 1782/2003 gerechtvaardigd is.&#13;
Ter zitting is namens appellanten ontkend dat zij in het&#13;
bedrijf van hun vader actief betrokken zijn geweest bij de&#13;
bedrijfsvoering.&#13;
5. De beoordeling van het geschil&#13;
5.1. Appellanten hebben betoogd dat de slechte gezondheidstoestand&#13;
van hun vader de productie van diens&#13;
bedrijf over de gehele referentieperiode nadelig heeft&#13;
beïnvloed. Daarom hebben zij met een beroep op artikel&#13;
40, tweede lid, van Verordening (EG) nr. 1782/&#13;
2003 verzocht de toeslagrechten wegens overmacht te&#13;
berekenen op basis van de gegevens uit de alternatieve&#13;
referentieperiode 1997 tot en met 1999. In die periode&#13;
heeft de vader van appellanten immers, ondanks zijn&#13;
slechte gezondheidstoestand wel maïs geproduceerd.&#13;
5.2.Het begrip overmacht dient inzake Europese landbouwverordeningen&#13;
volgens vaste jurisprudentie van&#13;
het Hof van Justitie van de Europese Gemeenschappen&#13;
(zie bijvoorbeeld het arrest van 11 juli 2002. nr. C-&#13;
210/00, Käserei Champignon Hofmeister) aldus te&#13;
worden uitgelegd dat het inhoudt dat zich abnormale&#13;
en onvoorzienbare omstandigheden hebben voorgedaan,&#13;
die vreemd zijn aan degene die zich erop beroept&#13;
en waarvan de gevolgen in weerwil van alle mogelijke&#13;
voorzorgen niet hadden kunnen worden vermeden.&#13;
5.3.Wijlen Klaassen sr., die in 2003 op de leeftijd van 79&#13;
jaar is overleden, heeft volgens een verklaring van zijn&#13;
huisarts in 1984 een voorwandinfarct gehad. Daarna&#13;
kreeg hij ook nog suikerziekte het geen leidde tot een&#13;
steeds slechter wordend gezichtsvermogen.&#13;
Gelet op het gegeven dat Klaassen sr. reeds sinds 1984&#13;
over een minder goede gezondheid beschikte en zijn&#13;
gevorderde leeftijd in aanmerking nemende, zijn appellanten&#13;
er niet in geslaagd aannemelijk te maken dat de&#13;
slechte gezondheidstoestand van hun vader per 2000&#13;
onverwacht en onvoorzienbaar zo slecht werd dat hij&#13;
niet meer in staat was het land te bewerken. Reeds&#13;
hierom is door appellanten onvoldoende aangetoond&#13;
dat er gedurende de jaren 2000 tot en met 2002 sprake&#13;
was van een permanente situatie van overmacht zoals&#13;
vereist ingevolge het arrest Käserei Champignon Hofmeister.&#13;
Bovendien is door appellanten niets aangevoerd dat er&#13;
op wijst dat vanaf het jaar 2000 binnen het bedrijf is&#13;
gezocht naar mogelijkheden om langs andere weg de&#13;
productie van maïs te blijven voortzetten. Daarmee is&#13;
evenmin voldaan aan de eis dat de aanvrager van toeslagrechten&#13;
moet trachten de gevolgen van de gestelde&#13;
overmacht zo veel mogelijk te vermijden. Appellanten&#13;
hebben niet aannemelijk gemaakt dat verhuur van de&#13;
maïs percelen vanaf het jaar 2000 het enig mogelijke&#13;
antwoord was op de slechter wordende gezondheidstoestand&#13;
van hun vader.&#13;
In dit verband merkt het College terzijde nog op dat&#13;
appellanten in hun verklaring van 30 december 2005&#13;
hebben aangegeven dat zij met 2 zonen thuis woonden&#13;
en het werk deden. Deze verklaring correspondeert niet&#13;
op voorhand met de verklaring van de gemachtigde ter&#13;
zitting dat onder werk hier uitsluitend dient te worden&#13;
verstaan de verzorging van hun zieke vader.&#13;
5.4. Gelet op de uitleg die in de jurisprudentie wordt&#13;
gegeven aan het begrip overmacht kunnen appellanten&#13;
zich dus niet met succes op overmacht beroepen. Verweerder&#13;
heeft daarom conform de artikelen 37 en 38&#13;
van Verordening (EG) nr. 1782/2003 als uitgangspunt&#13;
voor berekening van het referentiebedrag het aantal&#13;
geconstateerde hectaren maïs in de jaren 2000 tot en&#13;
met 2001 gehanteerd. Niet in geschil is dat er in die&#13;
jaren op het bedrijf van de vader van appellanten geen&#13;
productie van maïs was.&#13;
5.5. Slotsom is dat het beroep ongegrond dient te worden&#13;
verklaard.&#13;
Het College acht geen termen aanwezig voor een proceskostenveroordeling.&#13;
6. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5260</htmlpath></article>
</articles></edition>
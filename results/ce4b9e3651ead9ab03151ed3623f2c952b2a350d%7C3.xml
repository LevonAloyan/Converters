<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3941</id><udhid>UDH:TvAR/3941</udhid><titel>Landinrichting in de WILG en het overgangsrecht bij projecten</titel><searchwords><searchword>TvAR 7/8/2007</searchword><searchword>UDH:TvAR/3941</searchword></searchwords><attachments><attachment><name>TvAR_2007_7 8-3.pdf</name><extention>pdf</extention><url>https://denhollander.info/download/3915/ci</url></attachment></attachments><inleiding>1. Inleiding&#13;
Op 1 januari 2007 is de Wet inrichting landelijk gebied&#13;
(WILG) in werking getreden.1 Deze wet bevat regels voor&#13;
de realisering van het kabinetsbeleid gericht op de inrichting&#13;
en het beheer van het landelijk gebied. Dit betreft regels&#13;
over de programmering, financiering en uitvoering van&#13;
het gebiedsgerichte beleid. Daarnaast wordt er een nieuwe&#13;
landinrichtingsprocedure ingevoerd. Deze landinrichtingsprocedure&#13;
vervangt de landinrichtingsprocedures van de&#13;
met de WILG ingetrokken Landinrichtingswet (art. 95,&#13;
eerste lid, van de WILG).2 In verband hiermee zijn verscheidene&#13;
overgangsrechtelijke voorzieningen getroffen. In&#13;
dit artikel worden deze voorzieningen in samenhang met de&#13;
nieuwe landinrichtingsprocedure van de WILG behandeld.&#13;
Eerst zal worden ingegaan op de aanleiding voor de invoering&#13;
van de nieuwe landinrichtingsprocedure (paragraaf 2).&#13;
Vervolgens worden de voornaamste wijzigingen in de land -&#13;
inrichtingsprocedure en in het bijzonder de procedure voor&#13;
wettelijke herverkaveling behandeld (paragraaf 3). Daarbij&#13;
zal met name worden ingegaan op enkele wijzigingen ten&#13;
opzichte van de procedure in de Landinrichtingswet die van&#13;
belang zijn voor de op grond van de Reconstructiewet concentratiegebieden&#13;
en de WILG getroffen overgangsrechtelijke&#13;
voorzieningen. Voorts wordt ingegaan op de uitvoeringsregelgeving&#13;
van de WILG (paragraaf 4). In paragraaf 5&#13;
wordt het overgangsrecht in de WILG en de op deze wet&#13;
gebaseerde regelgeving behandeld en wordt kort ingegaan&#13;
op het overgangsrecht in de Reconstructiewet concentratiegebieden.&#13;
Het artikel wordt afgesloten met een samenvatting&#13;
(paragraaf 6).&#13;
In eerdere artikelen in dit tijdschrift is reeds ten algemene&#13;
ingegaan op (het wetsvoorstel voor) de WILG en op de regeling&#13;
daarin van de ruilverkaveling bij overeenkomst.3 Op&#13;
de ruilverkaveling bij overeenkomst zal in onderhavig artikel&#13;
niet worden ingegaan. In dit artikel zal evenmin worden&#13;
ingegaan op de Herinrichtingswet Oost-Groningen en de&#13;
Gronings-Drentse Veenkoloniën4 en de Reconstructiewet&#13;
Midden-Delfland.5 De WILG is wel van toepassing in de&#13;
gebieden waar beide genoemde wetten van toepassing zijn,&#13;
maar heeft geen betrekking op de herinrichting respectievelijk&#13;
reconstructie die daar op grond van genoemde wetten&#13;
plaatsvindt.</inleiding><content>2. Aanleiding voor de nieuwe landinrichtings -&#13;
procedure&#13;
In 1998 bracht de toenmalige minister van Landbouw, Natuurbeheer&#13;
en Visserij het Rapport Herijking landinrichting&#13;
tweede fase uit.6 Doelstelling van de herijking van de landinrichting&#13;
was tweeledig. Allereerst werd gestreefd naar een&#13;
verbreding van de inzet van landinrichting, zodat het instrument&#13;
beter geschikt zou zijn voor het realiseren van beleid&#13;
op terreinen als milieu, water, infrastructuur en de gebiedsgerichte&#13;
aanpak. Ten tweede werd een vereenvoudiging,&#13;
versnelling en flexibilisering van het instrumentarium&#13;
nagestreefd. Daartoe werd een aantal wijzigingen van de&#13;
Landinrichtingswet aangekondigd.7 Deze wijzigingen kregen&#13;
voor het eerst hun beslag in de Reconstructiewet concentratiegebieden&#13;
(hierna: Reconstructiewet). Met de Wet&#13;
inrichting landelijk gebied is de landinrichtingsprocedure&#13;
van de Reconstructiewet in het gehele land van toepassing&#13;
geworden.8 Titel 6 over wettelijke herverkaveling van&#13;
hoofdstuk 3 van de Reconstructiewet is met de inwerkingtreding&#13;
van de WILG komen te vervallen (art. 109, onderdeel&#13;
J, WILG). Er is overigens wel sprake van enige verschillen&#13;
tussen beide procedures. Hierop wordt in paragraaf&#13;
3.2 nader ingegaan.&#13;
Voor invoering van de nieuwe landinrichtingsprocedure&#13;
in de WILG waren er twee redenen. Ten eerste sloot de besluitvormingsprocedure&#13;
in de Landinrichtingswet niet aan&#13;
bij de in de WILG voorziene programmering en uitvoering&#13;
van het gebiedsgerichte beleid, waarbij de provincies de&#13;
regie hebben bij de realisatie van dit beleid. Dit betrof met&#13;
name de betrokkenheid van de minister van Landbouw,&#13;
Natuur en Voedselkwaliteit (LNV) bij de voorbereiding en&#13;
uitvoering van landinrichtingsprojecten in de vorm van&#13;
onder meer het structuurschema landinrichting en het&#13;
voorbereidingsschema alsmede de betrokkenheid van de&#13;
minister bij de vaststelling van landinrichtingsplannen met&#13;
het oog op de financiering. Ten tweede werd op grond van&#13;
het Rapport Herijking tweede fase een vereenvoudiging van&#13;
de landinrichtingsprocedure nagestreefd. De procedures die&#13;
de Landinrichtingswet voorschreef, waren te lang en te rigide&#13;
om een slagvaardige uitvoering van het gebiedsgerichte&#13;
beleid te kunnen waarborgen.9&#13;
3. Enkele wijzigingen in de inrichtingsprocedure in&#13;
kort bestek&#13;
Voor een goed begrip van paragraaf 5 over de overgangsrechtelijke&#13;
voorzieningen in de WILG worden in deze paragraaf&#13;
enkele wijzigingen in de inrichtingsprocedure kort behandeld.&#13;
De inrichtingsprocedure is geregeld in de hoofdstukken&#13;
4 tot en met 8 en 10 van de WILG. Ook wordt&#13;
kort ingegaan op enkele verschillen tussen de inrichtingsprocedure&#13;
in de WILG en de Reconstructiewet concentratiegebieden.&#13;
3.1. Wijzigingen in de inrichtingsprocedure ten opzichte&#13;
van de Landinrichtingswet&#13;
De WILG bevat het wettelijk kader voor de programmering,&#13;
financiering en uitvoering van het gebiedsgericht beleid.&#13;
Dit nieuwe kader heeft eveneens gevolgen voor de landinrichtingsprocedure.&#13;
Gedeputeerde Staten hebben op&#13;
grond van het nieuwe wettelijke kader de regie bij de realisatie&#13;
van het gebiedsgerichte beleid. De WILG verschaft de&#13;
provincies hiervoor de instrumenten en middelen. Zij krijgen&#13;
daartoe per provincie afzonderlijk de beschikking over&#13;
middelen, afkomstig van de rijksbegroting, het zogenoemde&#13;
Investeringsbudget landelijk gebied (ILG). Er zal in beginsel&#13;
geen sprake meer zijn van bemoeienis van het Rijk met&#13;
individuele maatregelen, activiteiten en projecten die zijn&#13;
gericht op de realisatie van het gebiedsgericht beleid.10&#13;
Eén van de instrumenten waarmee het gebiedsgerichte beleid&#13;
kan worden gerealiseerd is landinrichting. In lijn met&#13;
de algemene sturingsfilosofie die in de WILG is neergelegd&#13;
voor de programmering, uitvoering en financiering van het&#13;
gebiedsgericht beleid, is ook de bevoegdheid om te besluiten&#13;
tot landinrichting in een bepaald gebied bij Gedeputeerde&#13;
Staten neergelegd. Daarmee is een einde gekomen&#13;
aan de tussenkomst van de minister van LNV in de planvorming&#13;
bij landinrichting. Deze tussenkomst kreeg in de&#13;
Landinrichtingswet (Liw) vorm in het structuurschema&#13;
landinrichting (art. 6 Liw), het door de minister vast te stellen&#13;
voorbereidingsschema landinrichting (art. 18 Liw), de&#13;
zienswijze van de minister op een verzoek om landinrichting&#13;
in voorbereiding te nemen (art. 26 Liw) en de betrokkenheid&#13;
van de minister bij de financiële paragraaf in het&#13;
landinrichtingsplan (art. 81 Liw).11 Met deze vereenvoudiging&#13;
zal de voorbereiding van een inrichtingsproject met&#13;
twee tot drie jaar worden bekort, terwijl bij de uitvoering&#13;
met een tijdswinst van vier tot vijf jaar wordt gerekend.12&#13;
Voorts is met de WILG het onderscheid verdwenen tussen&#13;
enkele vormen van landinrichting. Naast de ruilverkaveling&#13;
bij overeenkomst (ook wel vrijwillige kavelruil genoemd)&#13;
maakte de Landinrichtingswet een onderscheid tussen&#13;
drie vormen van landinrichting: de herinrichting, ruilverkaveling&#13;
en aanpassingsinrichting. Alleen de ruilverkaveling&#13;
bij overeenkomst is naast de wettelijke herverkaveling&#13;
als afzonderlijke vorm van landinrichting blijven bestaan.&#13;
Voor de drie andere vormen van landinrichting golden op&#13;
grond van de Landinrichtingswet verschillende besluitvormingsprocedures.&#13;
Het onderscheid tussen herinrichting en&#13;
ruilverkaveling betrof de aard van het gebied waarin deze&#13;
vorm van landinrichting werd toegepast. Waar herinrichting&#13;
de landinrichtingsvorm was voor gebieden die naast&#13;
agrarische functies in belangrijke mate een niet-agrarische&#13;
functie zoals natuur of recreatie vervulden of moesten gaan&#13;
vervullen, betrof ruilverkaveling de vorm van landinrichting&#13;
die voor gebieden met een overwegend agrarische functie&#13;
was bestemd (respectievelijk de art. 14 en 15 van de Landinrichtingswet).&#13;
De aanpassingsinrichting was steeds gekoppeld&#13;
aan de realisatie van een infrastructurele voorziening&#13;
van nationaal of regionaal belang en de inpassing van die&#13;
voorziening in het in te richten gebied (art. 16 Liw). Achtergrond&#13;
van het vervallen van het onderscheid tussen genoemde&#13;
landinrichtingsvormen vormt het vervagende onderscheid&#13;
tussen landelijke gebieden met een zuiver agrarische&#13;
productiefunctie en landelijke gebieden met een meer&#13;
multifunctioneel karakter. Voorts verschilt de inrichtingsproblematiek&#13;
bij aanpassingsinrichting niet wezenlijk van&#13;
de problematiek bij herinrichting en ruilverkaveling, waardoor&#13;
deze afzonderlijke landinrichtingsvorm niet langer is&#13;
gehandhaafd.13 De voorziening in art. 26 WILG met betrekking&#13;
tot de realisatie van een infrastructureel werk – als&#13;
onderdeel van de wettelijke herverkaveling – van nationaal&#13;
of regionaal belang is de opvolger van de aanpassingsinrichting.&#13;
Kenmerkend voor de landinrichtingsvorm ruilverkaveling&#13;
op grond van hoofdstuk III, titel 5, van de Landinrichtingswet&#13;
was de stemming onder de rechthebbenden van de&#13;
gronden waarop de ruilverkaveling betrekking had. Met de&#13;
WILG is deze stemming komen te vervallen. Achtergrond&#13;
hiervan is dat landinrichting in de eerste plaats een bestuurlijke&#13;
aangelegenheid is waarmee publieke doelstellingen&#13;
worden gerealiseerd. Het is de verantwoordelijkheid van het&#13;
desbetreffende bestuursorgaan om het besluit tot landinrichting&#13;
zodanig voor te bereiden dat dit op een behoorlijke&#13;
mate van draagvlak mag rekenen. Daarmee werd niet verenigbaar&#13;
geacht dat slechts een deel van de belanghebbenden&#13;
zich over het voornemen tot landinrichting mag uitspreken&#13;
door middel van een stemming.14Wel kunnen belanghebbenden&#13;
op grond van art. 19 van de WILG tegen&#13;
onderdelen van het inrichtingsplan beroep instellen bij de&#13;
Afdeling bestuursrechtspraak van de Raad van State.&#13;
Daarnaast is de procedure voor tijdelijke ingebruikgeving&#13;
van gronden vereenvoudigd. Voorzag de Landinrichtingswet&#13;
in een plan van tijdelijk gebruik (art. 189 Liw), de&#13;
WILG voorziet in een procedure waarbij een eenvoudig besluit&#13;
van Gedeputeerde Staten om bepaalde gronden tijdelijk&#13;
in gebruik te geven volstaat (art. 45 WILG). Dit besluit&#13;
wordt voorbereid volgens de uniforme openbare voorbereidingsprocedure&#13;
zoals vastgelegd in afdeling 3.4 van de Algemene&#13;
wet bestuursrecht. De Landinrichtingswet voorzag in&#13;
een aparte procedure voor de voorbereiding van het plan&#13;
van tijdelijk gebruik en een aparte rechtsgang. De regeling&#13;
in de Landinrichtingswet was naar de huidige inzichten nodeloos&#13;
ingewikkeld. Een planmatige aanpak voor het tijdelijk&#13;
in gebruik geven lag, aangezien dit steeds geschiedt binnen&#13;
het planmatige kader van het inrichtingsplan, niet langer&#13;
voor de hand.&#13;
Voorts is het begrenzingenplan afgeschaft. Op grond&#13;
van art. 131 van de Landinrichtingwet werd een begrenzingenplan&#13;
vastgesteld, als een landinrichtingsplan voorzag in&#13;
toewijzing van eigendom of regeling van beheer en onderhoud&#13;
van openbare voorzieningen. Op de kaarten van het&#13;
begrenzingenplan werd het stelsel van wegen, waterlopen,&#13;
dijken en kaden met de daartoe behorende kunstwerken&#13;
aangegeven. Voorts werden de gebieden van belang uit een&#13;
oogpunt van natuur- en landschapsbehoud en elementen&#13;
van landschappelijke, recreatieve, cultuurhistorische of natuurwetenschappelijke&#13;
waarden aangewezen alsmede de onroerende&#13;
zaken waarop andere werken van openbaar nut&#13;
worden uitgevoerd (art. 131 Liw). Met de WILG is het begrenzingenplan&#13;
geïntegreerd in het inrichtingsplan. De afzonderlijke&#13;
tussenstap van het begrenzingenplan bleek&#13;
onder de Landinrichtingswet een belangrijke vertragende&#13;
factor in de uitvoering van het landinrichtingsplan. Aangezien&#13;
tussen het landinrichtingsplan en het begrenzingenplan&#13;
een één-op-één-relatie bestond, was er geen aanleiding om&#13;
het begrenzingenplan als aparte procedurestap te handhaven.&#13;
15&#13;
Ook zijn in de herverkavelingsprocedure onderdelen samengenomen.&#13;
Onder de Landinrichtingswet werden in de&#13;
lijst van rechthebbenden allereerst de rechthebbenden op de&#13;
onroerende zaken in het blok (geheel van in een herverkaveling&#13;
begrepen onroerende zaken) geïnventariseerd, gevolgd&#13;
door de eigenlijke herverkaveling via het plan van toedeling&#13;
en de laatste fase in de vorm van de geldelijke verrekening&#13;
door middel van de lijst der geldelijke regelingen. In de&#13;
nieuwe procedure worden de lijst van rechthebbenden en&#13;
het plan van toedeling geïntegreerd in het ruilplan. Het&#13;
plan van toedeling bevat onder meer de kavelindeling en de&#13;
toedeling van rechten als gevolg van de herverkaveling. Genoemd&#13;
ruilplan wordt als eenheid voorbereid en vastgesteld&#13;
(art. 47 en 48 WILG).&#13;
Tot slot is de eerste schatting afgeschaft. Net als in de&#13;
Landinrichtingswet behoudt een ieder aanspraak op het&#13;
verkrijgen van een recht van dezelfde aard als hij voor de&#13;
herverkaveling had (art. 52, eerste lid, WILG). Tegelijk is&#13;
het zo dat, voorzover het belang van de landinrichting zich&#13;
hiertegen niet verzet, aan iedere eigenaar een recht wordt&#13;
toegedeeld met betrekking tot onroerende zaken van gelijke&#13;
hoedanigheid en gebruiksbestemming als door hem is ingebracht&#13;
(art. 52, derde lid, WILG). Anders dan in de Landinrichtingswet&#13;
wordt in de WILG als basis voor de uitruil&#13;
van gronden de oppervlakte in grond genomen (art. 56,&#13;
tweede lid, WILG). De aanspraak op toedeling van grond is&#13;
daarmee dus weliswaar niet meer in strikte zin gerelateerd&#13;
aan de ruilwaarde op basis van het voortbrengend vermogen&#13;
van gronden, maar uitgangspunt is dat aan iedere eigenaar&#13;
wel een recht wordt toegedeeld met betrekking tot onroerende&#13;
zaken van gelijke hoedanigheid en gebruiksbestemming&#13;
als door hem is ingebracht. Het voortbrengend vermogen&#13;
wordt daarbij beschouwd als een hoedanigheid en&#13;
gebruiksbestemming. Het in paragraaf 4 nog nader te behandelen&#13;
Besluit herverkaveling bevat nadere regels voor&#13;
het plan van toedeling en de uitruilbaarheid van gronden.&#13;
De uitruilbaarheid heeft betrekking op de mate waarin&#13;
grond aan een andere eigenaar kan worden toegedeeld. De&#13;
gronden die tot dezelfde klasse van uitruilbaarheid behoren&#13;
hebben een vergelijkbare bodemgeschiktheid die is vastgesteld&#13;
aan de hand van de opbouw, samenstelling en fysische&#13;
eigenschappen van de bodem en de grondwaterkarakteristiek.&#13;
De huidige landinrichtingspraktijk wordt daarmee,&#13;
evenwel op vereenvoudigde wijze, voortgezet.&#13;
Daarmee konden de eerste schatting en het stelsel van&#13;
classificatie komen te vervallen. De eerste schatting kwam&#13;
erop neer dat van alle gronden in het blok de aard en kenmerken,&#13;
het gebruik en de gesteldheid werden geïnventariseerd&#13;
en in een stelsel van classificatie van ruilwaarden werden&#13;
ingedeeld. Dit stelsel diende vervolgens als grondslag&#13;
voor de bepaling van de aanspraken van de onderscheiden&#13;
eigenaren op de toedeling van gronden. In de praktijk geschiedde&#13;
de eerste schatting voor een deel van de in een&#13;
blok gelegen gronden ten overvloede. Ook de gronden die&#13;
uiteindelijk niet werden uitgeruild, werden namelijk in de&#13;
schatting betrokken.16&#13;
In art. 52, tweede lid, van de WILG is overigens een bijzondere&#13;
voorziening getroffen bij aanspraak op toedeling ingeval&#13;
de gronden van een rechthebbende zijn betrokken bij&#13;
een inrichting in het kader van een infrastructureel werk&#13;
van nationaal of regionaal belang (art. 26 WILG). De eigenaar&#13;
in kwestie kan ingeval van onteigening aangeven in&#13;
plaats van geld aanspraak te willen maken op toedeling van&#13;
grond.&#13;
Met de inwerkingtreding van de WILG zijn tevens de&#13;
landinrichtingscommissies opgeheven. Op de overgang van&#13;
de verplichtingen die door landinrichtingscommissies zijn&#13;
aangegaan naar Gedeputeerde Staten van de betrokken provincie,&#13;
wordt bij de behandeling van het overgangsrecht van&#13;
de WILG in paragraaf 5.1 nader ingegaan. Overigens is op&#13;
grond van art. 17, eerste lid, WILG bepaald dat Gedeputeerde&#13;
Staten alvorens zij het inrichtingsplan voor een gebied&#13;
vaststellen, eerst de gebiedscommissie voor dat gebied&#13;
moeten horen. Deze oorspronkelijk door de regering niet&#13;
voorziene verplichting is bij amendement van het lid Snijder-&#13;
Hazelhoff aan het oorspronkelijke wetsvoorstel voor de&#13;
WILG toegevoegd om zeker te stellen dat Gedeputeerde&#13;
Staten gebiedspartijen voldoende bij het inrichtingsplan betrekken.&#13;
17&#13;
3.2. Afwijkingen procedure WILG van de Reconstructiewet&#13;
concentratiegebieden&#13;
De Reconstructiewet concentratiegebieden (hierna: Reconstructiewet)&#13;
beoogt een herinrichting van de zandgebieden&#13;
in Oost- en Zuid-Nederland, de zogeheten concentratiegebieden,&#13;
om met name de milieuproblemen veroorzaakt&#13;
door de intensieve veehouderij te verminderen. In titel 6&#13;
van hoofdstuk 3 van de Reconstructiewet werd de nieuwe&#13;
procedure voor (wettelijke) herverkaveling voor het eerst&#13;
wettelijk vastgelegd op grond van de uitgangspunten van&#13;
het in paragraaf 2 genoemde Rapport Herijking landinrichting&#13;
tweede fase.&#13;
De inrichtingsprocedure van de Reconstructiewet was&#13;
slechts van toepassing in de reconstructiegebieden. Art. 1&#13;
van de Reconstructiewet definieert een reconstructiegebied&#13;
als een bij een reconstructieplan nader begrensd gebied binnen&#13;
een concentratiegebied waar de reconstructie daadwerkelijk&#13;
plaatsvindt. Een concentratiegebied betreft het concentratiegebied&#13;
Zuid of het concentratiegebied Oost als bedoeld&#13;
in bijlage 1 van de Meststoffenwet. Het gaat daarbij&#13;
om zandgebieden met hoge concentraties van intensieve&#13;
veehouderij. Buiten de reconstructiegebieden gold de reguliere&#13;
landinrichtingsprocedure van de Landinrichtingswet.&#13;
De procedures voor landinrichting in de WILG en de Reconstructiewet&#13;
zijn nagenoeg gelijkluidend, maar er is&#13;
sprake van enkele verschillen.&#13;
In de eerste plaats is in de WILG de betrokkenheid van&#13;
het Rijk in de landinrichtingsprocedure verder teruggebracht.&#13;
Zo is bijvoorbeeld in tegenstelling tot de goedkeuring&#13;
die op grond van de Reconstructie is vereist voor reconstructieplannen,&#13;
geen goedkeuring door het Rijk van inrichtingsplannen&#13;
voorzien. Dit is in lijn met de algemene&#13;
sturingsfilosofie van de WILG waarop in paragraaf 3.1 is&#13;
ingegaan.&#13;
In de rechtsbeschermingsprocedure is eveneens sprake&#13;
van een wijziging. In feite is hiermee een omissie uit de Re-&#13;
constructiewet hersteld en wel in art. 69 van de WILG.18&#13;
Ook tegen het besluit om gronden in tijdelijk gebruik te&#13;
geven (art. 45 WILG) staat voortaan beroep bij de civiele&#13;
rechter open. Dit sluit aan bij de procedures voor rechtsbescherming&#13;
zoals voorzien bij het ruilplan en de lijst der geldelijke&#13;
regelingen. De Reconstructiewet concentratiegebieden&#13;
is destijds in deze zin gewijzigd naar aanleiding van de&#13;
motie-Rabbinge c.s., zoals aangenomen door de Eerste&#13;
Kamer.19 Bij deze wijziging werd het mogelijk om beroep in&#13;
te stellen bij de burgerlijke rechter tegen het ruilplan en de&#13;
lijst der geldelijke regelingen. Het besluit om gronden in&#13;
tijdelijk gebruik te geven, het ruilplan en de lijst der geldelijke&#13;
regelingen vertonen inhoudelijk een sterke samenhang.&#13;
Bij genoemd besluit wordt doorgaans vooruitgelopen op de&#13;
toedeling zoals deze plaats zal vinden bij het plan van toedeling&#13;
(als onderdeel van het ruilplan). Hiermee wordt een&#13;
consistenter stelsel van rechtsbescherming in de herverkavelingsprocedure&#13;
beoogd: tegen zowel het besluit om gronden&#13;
tijdelijk in gebruik te geven als het ruilplan en de lijst der&#13;
geldelijke regelingen staat beroep open bij de civiele rechter.&#13;
4. Uitvoeringsregelgeving van de WILG&#13;
Op de WILG zijn één algemene maatregel van bestuur en&#13;
een uitvoeringsregeling gebaseerd, respectievelijk het Besluit&#13;
herverkaveling en de Regeling inrichting landelijk gebied.&#13;
Het Besluit herverkaveling is nagenoeg gelijkluidend aan&#13;
het Besluit herverkaveling reconstructie concentratiegebieden.&#13;
Laatstgenoemd besluit is namelijk ‘omgehangen’,&#13;
waarbij het een grondslag kreeg op grond van de WILG.20&#13;
Tevens werden enkele verwijzingen naar de Reconstructiewet&#13;
vervangen door verwijzingen naar de WILG. Genoemd&#13;
besluit bevat algemene uitgangspunten voor het opstellen&#13;
van het ruilplan en de lijst der geldelijke regelingen. Het&#13;
ruilplan bevat de lijst van rechthebbenden en het plan van&#13;
toedeling. De lijst der geldelijke regelingen betreft de financiële&#13;
afrekening ter afsluiting van de herverkaveling. Bij de&#13;
nadere regels in genoemd besluit is zoveel mogelijk aangesloten&#13;
bij de regels die in de hoofdstukken 3 en 4 van de&#13;
Re geling herverkaveling krachtens de art. 195, eerste lid, en&#13;
210, derde lid, van de Landinrichtingswet zijn opgesteld&#13;
voor het plan van toedeling en de lijst der geldelijke regelingen.&#13;
Deze regels gelden thans nog voor landinrichtingsprojecten&#13;
die op grond van het overgangsrecht nog volgens de&#13;
procedure van de Landinrichtingswet worden afgerond.21&#13;
Het Besluit herverkaveling is gericht tot Gedeputeerde Staten.&#13;
Daarnaast is de Regeling inrichting landelijk gebied&#13;
(hierna: RILG) in werking getreden.22 Op het terrein van&#13;
landinrichting bevat deze regeling in de eerste plaats nadere&#13;
regels voor de procedure voor toedeling van grond na onteigening&#13;
in het kader van realisatie van een infrastructureel&#13;
werk – als onderdeel van de wettelijke herverkaveling –&#13;
van nationaal of regionaal belang (paragraaf 3.1 van de&#13;
RILG). Dit betreft de procedure van art. 52, tweede lid,&#13;
waarop in paragraaf 3.1 van dit artikel is ingegaan.&#13;
Voorts bevat de regeling nadere regels over de gelijke&#13;
hoedanigheid en gebruiksbestemming (paragraaf 3.2&#13;
RILG). Deze regels zijn nagenoeg gelijkluidend (met uitzondering&#13;
van een wijziging in de schaal van kaarten in art.&#13;
17 van de RILG) aan de regels daaromtrent in de Regeling&#13;
gelijke hoedanigheid en gebruiksbestemming onder de Reconstructiewet.&#13;
Deze regeling is met de inwerkingtreding&#13;
van de WILG komen te vervallen. De regels zijn tot Gedeputeerde&#13;
Staten gericht.&#13;
Voordat Gedeputeerde Staten het ruilplan kunnen opstellen,&#13;
is met het oog op een efficiënte herverkaveling een&#13;
aantal voorbereidingshandelingen noodzakelijk. Eén van&#13;
deze handelingen betreft het opstellen van kaarten met betrekking&#13;
tot de gelijke hoedanigheid en gebruiksbestemming&#13;
en de uitruilbaarheid van onroerende zaken. Op deze&#13;
kaarten staan alle uitruilbare gronden aangegeven in categorieën&#13;
van gelijke hoedanigheid en gebruiksbestemming (zogenaamde&#13;
uitruilbaarheidsklassen). De uitruilbaarheid heeft&#13;
betrekking op de mate waarin grond aan een andere eige -&#13;
naar kan worden toegedeeld. Zoals in paragraaf 3.1 gesteld,&#13;
gaat de WILG bij de toedeling uit van oppervlakte en niet&#13;
meer – in strikte zin – van de ruilwaarde gerelateerd aan&#13;
het opbrengend vermogen van gronden, maar worden in&#13;
beginsel wel gronden van gelijke hoedanigheid en gebruiksbestemming&#13;
aan de eigenaar toegedeeld als door hem zijn&#13;
ingebracht.&#13;
Tevens bevat de RILG enige nadere regels omtrent de&#13;
ruilverkaveling bij overeenkomst, ook wel vrijwillige kavelruil&#13;
genoemd, en de ondergrens van te heffen omslagkosten&#13;
bij de financiering van landinrichtingsprojecten (respectievelijk&#13;
de art. 21 en 22 van de RILG). Ten slotte bevat de&#13;
RILG overgangsbepalingen voor de overgang van landinrichtingsprojecten&#13;
van de Landinrichtingswet en, voor zover&#13;
noodzakelijk, de Reconstructiewet concentratiegebieden,&#13;
naar de WILG.&#13;
5. Overgangsrecht&#13;
5.1. Overgangsrecht van de Wet inrichting landelijk gebied&#13;
Het overgangsrecht van de WILG met betrekking tot de&#13;
landinrichtingsprojecten die onder het regime van de Landinrichtingswet&#13;
zijn aangevangen, is neergelegd in art. 95&#13;
van de WILG. Het eerste lid van dit artikel voorziet in intrekking&#13;
van de Landinrichtingswet.&#13;
Het tweede lid van art. 95 WILG bepaalt dat de Landinrichtingswet&#13;
van toepassing blijft op landinrichtingsprojecten&#13;
die reeds in voorbereiding of in uitvoering zijn. Het&#13;
derde lid maakt hierop echter een uitzondering. Ingevolge&#13;
art. 95, derde lid, worden landinrichtingsprojecten waarvoor&#13;
nog geen wenszitting in verband met het plan van toedeling&#13;
heeft plaatsgevonden, na inwerkingtreding van de&#13;
WILG afgerond volgens de procedure van de WILG. Bij&#13;
wenszittingen op grond van art. 198 van de Landinrichtingswet&#13;
werden eigenaren en gebruikers in de gelegenheid&#13;
gesteld om hun wensen ten aanzien van het plan van toedeling&#13;
kenbaar te maken. Landinrichtingsprojecten waarvoor&#13;
de wenszitting al wel heeft plaatsgevonden, worden in beginsel&#13;
afgerond volgens de procedure van de Landinrichtingswet.&#13;
23&#13;
Het vierde lid van art. 95 van de WILG bepaalt dat bij&#13;
regeling van de minister van LNV ten aanzien van de in het&#13;
derde lid van art. 95 WILG bedoelde landinrichtingsprojecten&#13;
en herverkavelingen wordt bepaald op welke wijze procedure-&#13;
onderdelen en –besluiten op basis van de Landinrichtingswet&#13;
of de Reconstructiewet concentratiegebieden&#13;
worden gelijkgesteld met procedure-onderdelen en –besluiten&#13;
op grond van de WILG. Bij deze regeling kan, in afwijking&#13;
van het derde lid, worden bepaald dat naar gelang de&#13;
voortgang of overige omstandigheden van een landinrichtingsproject&#13;
of herverkaveling als bedoeld in het derde lid&#13;
bepalingen van de WILG ten aanzien van dat landinrichtingsproject&#13;
of die herverkaveling buiten toepassing blijven&#13;
dan wel bepalingen uit de Landinrichtingswet of de Reconstructiewet&#13;
concentratiegebieden daarop van toepassing&#13;
blijven. Aan art. 95, vierde lid, van de WILG is uitvoering&#13;
gegeven bij de Regeling inrichting landelijk gebied.&#13;
Tabel 1. Gelijkstelling procedure-onderdelen en -momenten Regeling inrichting landelijk gebied&#13;
Procedure-onderdeel of -moment op grond van de Landinrichtingswet Procedure-onderdeel of -moment op grond van de WILG&#13;
(Liw) of de Reconstructiewet concentratiegebieden (Rcw)&#13;
Landinrichtingsplan (art. 73 Liw) Inrichtingsplan (art. 17 WILG)&#13;
Uitwerking van het reconstructieplan voorzover daarbij sprake is van Inrichtingsplan (art. 17 WILG)&#13;
herverkaveling als bedoeld in hoofdstuk 3, titel 6, van de Reconstructiewet&#13;
(art. 18 Rcw)&#13;
Plan van tijdelijk gebruik (art. 189, eerste lid, Liw) Besluit, bedoeld in art. 56 WILG, om gronden in tijdelijk gebruik&#13;
te geven&#13;
Begrenzingenplan (art. 131 Liw) Inrichtingsplan (art. 17 WILG)&#13;
Besluit tot toewijzing van beheer en onderhoud van openbare wegen met Onderdeel van het inrichtingsplan, bedoeld in art. 28 WILG, met&#13;
daarbij behorende kunstwerken (art. 133 Liw) betrekking tot de toewijzing en regeling van het beheer en onderhoud&#13;
van wegen, waterlopen, dijken of kaden met de daartoe behorende&#13;
kunstwerken&#13;
Wijziging of uitwerking landinrichtingsplan (art. 84 en 85 Liw) Wijziging inrichtingsplan (art. 18 en 19 WILG)&#13;
Achtergrond van deze constructie is een soepele overgang&#13;
van het stelsel van de Landinrichtingswet naar het stelsel&#13;
van de WILG, zonder dat nog gedurende vele jaren twee&#13;
wettelijke systemen naast elkaar blijven bestaan. Zoals dat&#13;
ook is geschied bij de vervanging van de Ruilverkavelingswet&#13;
1954 door de Landinrichtingswet, zijn landinrichtingsprojecten&#13;
zoveel mogelijk onmiddellijk onder de werking&#13;
van het nieuwe stelsel van de WILG gebracht. Het had&#13;
evenwel geen zin om landinrichtingsprojecten die al zeer ver&#13;
in de uitvoering waren gevorderd, oftewel waarvoor al een&#13;
wenszitting had plaatsgevonden, nog onder de werking van&#13;
de WILG te brengen. Hoe verder een project is gevorderd,&#13;
des te minder geprofiteerd kan worden van de met de&#13;
WILG gerealiseerde vereenvoudigingen in de landinrichtingsprocedure.&#13;
Deze constructie is ook bij de Reconstructiewet&#13;
toegepast.24&#13;
Het overgangsrecht in paragraaf 3.5 van de RILG is dan&#13;
ook analoog aan het overgangsrecht op grond van de Reconstructiewet&#13;
concentratiegebieden zoals neergelegd in de&#13;
art. 1 en 3 van de op de Reconstructiewet gebaseerde Regeling&#13;
overgangsbepalingen Reconstructiewet concentratiegebieden.&#13;
Op laatstgenoemde regeling wordt in paragraaf 5.2&#13;
nog kort ingegaan. In art. 24 RILG is bepaald dat de op het&#13;
tijdstip van de inwerkingtreding van de WILG afgeronde&#13;
procedureonderdelen en -momenten in een landinrichtingsproject&#13;
worden geacht te zijn afgerond overeenkomstig de&#13;
WILG. Voorts vindt gelijkstelling van procedure-onderdelen&#13;
en -momenten plaats in art. 23 van de RILG, zoals uitgewerkt&#13;
in tabel 1.25 Daarbij worden procedure-onderdelen&#13;
en -momenten uit de Landinrichtingswet gelijkgesteld aan&#13;
corresponderende procedure-onderdelen en -momenten uit&#13;
de WILG. Voordeel hiervan is dat deze onderdelen niet opnieuw&#13;
onder vigeur van de WILG hoeven te worden doorlopen,&#13;
waardoor vertraging in de procedure zou ontstaan.&#13;
In het vervolg van de landinrichtingsprocedure op grond&#13;
van de WILG kan worden geprofiteerd van de met de deze&#13;
wet in de landinrichtingsprocedure gerealiseerde vereenvoudigingen.&#13;
De betrokken landinrichtingsprojecten worden&#13;
daarmee onder de werking van de WILG gebracht.&#13;
Dit geldt eveneens voor de constructie van art. 25 van&#13;
de RILG. Genoemd artikel is in verband met de gelijkstelling&#13;
van procedure-onderdelen en -momenten eveneens van&#13;
belang. Op grond daarvan worden de volgende procedureonderdelen&#13;
en -momenten die op het tijdstip van inwerkingtreding&#13;
van de WILG nog niet zijn afgerond, eerst afgerond&#13;
volgens de procedure van de Landinrichtingswet of&#13;
de Reconstructiewet concentratiegebieden:&#13;
– de vaststelling, wijziging en uitwerking van het landinrichtingsplan&#13;
(de art. 73, 84, 85 Liw);&#13;
– de uitwerking van het reconstructieplan voorzover hier&#13;
bij sprake is van herverkaveling (art. 18 Reconstructiewet&#13;
concentratiegebieden);&#13;
– de vaststelling van het plan van tijdelijk gebruik (art.&#13;
190 Liw).&#13;
Nadat genoemde procedure-onderdelen zijn afgerond, worden&#13;
zij op grond van art. 23 gelijkgesteld, zoals hierboven&#13;
uiteengezet (art. 25, tweede lid, RILG). Achtergrond hiervan&#13;
is dat genoemde procedure-onderdelen en -momenten&#13;
eveneens niet opnieuw moeten worden doorlopen. De projecten&#13;
worden met de gelijkstelling onder de werking van&#13;
de WILG gebracht.&#13;
Tevens is de wijziging van art. 27a van de Regeling herverkaveling26&#13;
op grond van art. 30 van de RILG van belang.&#13;
Als gevolg hiervan kunnen voor landinrichtingsprojecten&#13;
waarvoor reeds een wenszitting als bedoeld in art. 198 van&#13;
de Landinrichtingswet heeft plaatsgevonden en die derhalve&#13;
volgens de procedure van de Landinrichtingswet worden afgerond,&#13;
nadere regels voor de tweede schatting worden vastgesteld&#13;
op grond van art. 25 van de Regeling herverkaveling.&#13;
Bij de tweede schatting op grond van de Landinrichtingswet&#13;
worden in de betrokken landinrichtingsprojecten&#13;
de waardeveranderingen van gronden en de overige onroerende&#13;
zaken als gevolg van de landinrichting geschat met&#13;
het oog op de geldelijke verrekening op basis van de lijst der&#13;
geldelijke regelingen. Vanuit het oogpunt van eenduidigheid&#13;
is hierbij gekozen voor zoveel mogelijk uniforme regels&#13;
per blok. De vaststelling van nadere regels geschiedt dan&#13;
ook overeenkomstig bij de Regeling herverkaveling opgenomen&#13;
modellen door toevoeging van bijlagen aan de regeling.&#13;
Deze bijlagen bevatten conform genoemde modellen&#13;
nadere regels over de tweede schatting voor een specifiek&#13;
landinrichtingsproject.&#13;
Ten slotte vindt op grond van de WILG in het kader&#13;
van het Investeringsbudget Landelijk Gebied overdracht&#13;
van verplichtingen plaats van het Rijk aan de provincies.&#13;
Op grond van art. 93 WILG kunnen bij besluit van de minister&#13;
van LNV of andere betrokken ministers bestaande&#13;
rijksverplichtingen jegens subsidieontvangers in medebewind&#13;
worden overgedragen. Bij deze overdracht van verplichtingen&#13;
vindt tevens delegatie van de benodigde bevoegdheden&#13;
plaats. Hierbij kan worden gedacht aan bevoegdheden&#13;
tot het nemen van besluiten over subsidieverlening,&#13;
bevoorschotting en subsidievaststelling. Op de overgedragen&#13;
rijksverplichtingen blijft het recht van toepassing&#13;
zoals dat gold tot het tijdstip van de overdracht aan Gedeputeerde&#13;
Staten (art. 93, zesde lid, WILG).&#13;
Tot deze verplichtingen behoort eveneens de zogeheten&#13;
rijksbijdragetoezegging op grond van art. 31 van de Landinrichtingswet.&#13;
Met de intrekking van de Landinrichtingswet&#13;
zijn de landinrichtingscommissies opgeheven. De verplichtingen&#13;
die de landinrichtingscommissies zijn aangegaan en&#13;
de (deels daarmee samenhangende) bevoegdheden zijn&#13;
overgegaan naar Gedeputeerde Staten van de desbetreffende&#13;
provincie. Dit betreft de verplichtingen die bij de uitvoering&#13;
van landinrichtingsprojecten voortvloeien uit rechtshandelingen&#13;
verricht door de landinrichtingscommissie, bedoeld&#13;
in art. 31, eerste lid, van de Landinrichtingswet. Het&#13;
Rijk stond garant voor de verplichtingen die de landinrich-&#13;
tingscommissie bij het verrichten van bedoelde rechtshandelingen&#13;
aanging (art. 31, tweede lid, van de Landinrichtingswet).&#13;
Op grond van de overgang van deze garantstelling&#13;
zullen Gedeputeerde Staten na opheffing van de landinrichtingscommissie&#13;
op grond van de WILG garant staan&#13;
voor verplichtingen die voorheen zijn aangegaan door de&#13;
landinrichtingscommissie. Gedeputeerde Staten zullen tevens&#13;
beschikken over de bevoegdheden die samenhangen&#13;
met de overdracht van verplichtingen en kosten aan Gedeputeerde&#13;
Staten. Dit betreft zowel bestuursrechtelijke bevoegdheden&#13;
als het recht om nakoming van verplichtingen&#13;
te vorderen van partijen waarmee de landinrichtingscommissie&#13;
verbintenissen is aangegaan. De bevoegdheden van&#13;
de opgeheven landinrichtingscommissies ten aanzien van&#13;
landinrichtingsprojecten die volgens de procedure van de&#13;
Landinrichtingswet worden afgerond, berusten daarmee bij&#13;
Gedeputeerde Staten.&#13;
Daarnaast vallen enkele voor landinrichting relevante&#13;
subsidieregelingen onder de aan de provincies overgedragen&#13;
verplichtingen: de Regeling subsidiëring landinrichting, de&#13;
Subsidieregeling gebiedsgericht beleid en reconstructie concentratiegebieden&#13;
en de Regeling kavelruil (voor vrijwillige&#13;
kavelruil). In art. 4 van de RILG en de bijlage bij deze regeling&#13;
worden de inmiddels overgedragen rijksverplichtingen&#13;
aangeduid. Deze verplichtingen zijn op het tijdstip van inwerkingtreding&#13;
van de WILG overgedragen aan de provincies.&#13;
5.2. Het overgangsrecht van de Reconstructiewet&#13;
Het overgangsrecht van de Reconstructiewet heeft slechts&#13;
betrekking op landinrichtingsprojecten die in reconstructiegebieden&#13;
plaatsvonden. In paragraaf 3.2 is hierop reeds kort&#13;
ingegaan. Bij de Regeling overgangsbepalingen Reconstructiewet&#13;
concentratiegebieden (hierna: Regeling overgangsbepalingen)&#13;
zijn nadere regels gegeven voor de overgang van&#13;
landinrichtingsprojecten van de Landinrichtingswet naar de&#13;
Reconstructiewet concentratiegebieden.27 In de Regeling&#13;
overgangsbepalingen werd reeds op een aantal punten vooruitgelopen&#13;
op het overgangsrecht gebaseerd op de WILG.&#13;
Deze punten zullen daarom kort de revue passeren.&#13;
De Regeling overgangsbepalingen werkt terug tot en&#13;
met 16 juni 2006. Op deze datum traden namelijk titel 6&#13;
van hoofdstuk 3 van de Reconstructiewet en het Besluit&#13;
herverkaveling reconstructie concentratiegebieden in werking.&#13;
28 Daarbij werd voor enkele projecten die na 16 juni&#13;
2006 op grond van art. 97 van de Reconstructiewet werden&#13;
uitgevoerd, voorzien in een grondslag krachtens de Reconstructiewet&#13;
voor gelijkstelling van procedure-onderdelen en&#13;
-momenten. Met deze grondslag hoefden deze procedure -&#13;
stappen niet opnieuw te worden doorlopen en werd een&#13;
soepele overgang van projecten van de Landinrichtingswet&#13;
naar de Reconstructiewet (art. 6 van de Regeling overgangsbepalingen)&#13;
bewerkstelligd. Daarmee trad er geen vacuüm&#13;
in in de periode tussen 16 juni 2006 en de inwerkingtreding&#13;
van de WILG per 1 januari 2007.&#13;
In de Regeling overgangsbepalingen werden enkele&#13;
voorzieningen getroffen die vergelijkbaar zijn met de overgangsrechtelijke&#13;
voorzieningen in de RILG. Voor een nadere&#13;
uitwerking hiervan wordt naar paragraaf 5.1 verwezen.&#13;
Allereerst werd het mogelijk gemaakt om voor landinrichtingsprojecten&#13;
in reconstructiegebieden die volgens de procedure&#13;
van de Landinrichtingswet zullen worden afgerond,&#13;
op grond van art. 25 van de Regeling herverkaveling nadere&#13;
regels voor de tweede schatting vast te stellen (art. 5 Regeling&#13;
overgangsbepalingen).29 Voorts vond gelijkstelling van&#13;
enkele procedure-onderdelen (landinrichtingsplan, begrenzingenplan,&#13;
terinzagelegging van het plan van tijdelijk gebruik&#13;
en het plan van tijdelijk gebruik) plaats voor landinrichtingsprojecten&#13;
die op grond van de Reconstructiewet&#13;
zullen worden afgerond (art. 1 Regeling overgangsbepalingen).&#13;
Deze gelijkstelling had alleen betrekking op die onderdelen&#13;
van bedoelde plannen die voor het vervolg van de&#13;
herverkavelingsprocedure op grond van de Reconstructiewet&#13;
relevant zijn. Dit betekent dat onderdelen van het landinrichtingsplan&#13;
inzake procedure-onderdelen die de Reconstructiewet&#13;
niet kende, niet werden gelijkgesteld aan de uitwerking&#13;
van het reconstructieplan. Zo werd het onderdeel&#13;
van het landinrichtingsplan inzake voorfinanciering niet gelijkgesteld&#13;
aan de uitwerking van het reconstructieplan.&#13;
Ten slotte zijn er voorzieningen getroffen voor de overgang&#13;
van verplichtingen van de Staat naar Gedeputeerde&#13;
Staten (art. 4 Regeling overgangsbepalingen). Dit vloeit&#13;
voort uit de bevoegdhedenverdeling in de Reconstructiewet&#13;
die afweek van de Landinrichtingswet. Op grond van de&#13;
Reconstructiewet gold dat de tussenkomst van het Rijk in&#13;
inrichtingsprojecten beperkter was dan onder de Landinrichtingswet&#13;
(in de WILG is deze zelfs geheel afwezig).&#13;
6. Samenvatting&#13;
Met de inwerkingtreding van de WILG per 1 januari jl. is&#13;
in het gehele land een landinrichtingsprocedure van kracht&#13;
geworden die sterk is vereenvoudigd ten opzichte van de&#13;
landinrichtingsprocedures in de Landinrichtingswet. Het&#13;
overgangsrecht voor wettelijke herverkaveling is vastgelegd&#13;
in art. 95 WILG en paragraaf 3.5 van de Regeling inrichting&#13;
landelijk gebied. Door het vervallen van titel 6 van&#13;
hoofdstuk 3 van de Reconstructiewet concentratiegebieden&#13;
(over wettelijke herverkaveling) is het overgangsrecht van de&#13;
Reconstructiewet naar de achtergrond verschoven. Bij het&#13;
op laatstgenoemde wet gebaseerde overgangsrecht werd&#13;
vooruitgelopen op het overgangsrecht van de WILG. Het&#13;
overgangsrecht voor wettelijke herverkaveling is van toepassing&#13;
op de landinrichtingsprojecten die op grond van art.&#13;
95 van de WILG volgens deze wet worden afgerond. Met&#13;
het gelijkstellen van procedure-onderdelen en -momenten&#13;
uit de Landinrichtingswet aan procedure-onderdelen en&#13;
-momenten in de WILG wordt een soepele overgang van&#13;
landinrichtingsprojecten naar de WILG beoogd.</content><legacyfootnotes>* Mr. drs. H.W. Mojet is werkzaam bij de Directie Juridische Zaken&#13;
van het Ministerie van Landbouw, Natuur en Voedselkwaliteit. Dit&#13;
artikel is op persoonlijke titel geschreven.&#13;
1. Stb. 2006, 666; zie voor het inwerkingtredingsbesluit van 13 december&#13;
2006: Stb. 2006, 677.&#13;
2. Tevens is op grond van art. 96 van de WILG de wet van 22 april&#13;
2004, tot wijziging van de Landinrichtingswet en enige andere inrichtingswetten&#13;
(positie van de Centrale Landinrichtingcommissie) ( Stb.&#13;
2004, 223) ingetrokken. Bij deze wetswijziging werd een voorziening&#13;
getroffen als gevolg van de uitspraak van de rechtbank Groningen in&#13;
het kader van een bezwaarprocedure op grond van de Landinrichtingswet&#13;
inzake het plan van toedeling van de ruilverkaveling Sauwerd.&#13;
Het overgangsrecht uit deze wet, ook wel bekend als de wet-&#13;
Sauwerd, is opgenomen in de art. 97 en 98 van de WILG. Zie Kamerstukken&#13;
II, 2005/06, 30 509, nr. 9, met betrekking tot de tweede&#13;
nota van wijziging. Zie tevens voetnoot 21.&#13;
3. Over de WILG ten algemene betreft dit de artikelen van J.A. Zevenbergen&#13;
en H.E. van Rij, ‘Het onwerp Wet inrichting landelijk gebied&#13;
(Wilg), een eerste verkenning’, in Agr.r.november 2005, en van D.W.&#13;
Bruil over het advies van de Vereniging voor Agrarisch Recht over de&#13;
Wet inrichting landelijk gebied, in Agr.r.september 2006. Over kavelruil&#13;
betreft dit de artikelen van B.F. Preller, ‘Commentaar op het&#13;
wetsvoorstel Wet inrichting landelijk gebied (Wilg) met betrekking&#13;
tot kavelruil’, in Agr.r.september 2006 en van D.W. Bruil, ‘Kavelruil&#13;
geregeld?’, in Agr.r. november 2006.&#13;
4. Stb. 1977, 694.&#13;
5. Stb. 1977, 233.&#13;
6. Kamerstukken II,1997/98, 25 940, nrs. 1-2.&#13;
7. Kamerstukken II,1997/98, 25 940, nrs. 1-2, 27.&#13;
8. Zoals aangegeven in paragraaf 1 heeft de WILG echter geen betrekking&#13;
op de herinrichting op grond van de Herinrichtingswet Oost-&#13;
Groningen en Gronings-Drentse Veenkoloniën en de reconstructie op&#13;
grond van de Reconstructiewet Midden-Delfland.&#13;
9. Kamerstukken II,2005/06, 30 509, nr. 3, 46.&#13;
10. Ibidem, 17-18.&#13;
11. Ibidem, 48-49.&#13;
12. Kamerstukken II,1997/98, 25 940, nrs. 1-2, 4.&#13;
13. Kamerstukken II,2005/06, 30 509, nr. 3, 53-54.&#13;
14. Ibidem, 54-55.&#13;
15. Ibidem, 57-58.&#13;
16. Ibidem, 60-61.&#13;
17. Kamerstukken II,2005/06, 30 509, nr. 12.&#13;
18. Kamerstukken II,2005/06, 30 509 nr. 9.&#13;
19. Kamerstukken I, 2001/02, 26 356, nr. 90c. De wetswijziging heeft&#13;
plaatsgevonden bij wet van 26 mei 2005 tot wijziging van de Reconstructiewet&#13;
concentratiegebieden (opdragen van de rechtsbescherming&#13;
bij de lijst der geldelijke regelingen aan de burgerlijke rechter) ( Stb.&#13;
522) en bij wet van 26 mei 2005 tot wijziging van de wet van 26 mei&#13;
2005, houdende wijziging van de Reconstructiewet concentratiegebieden&#13;
(opdragen van de rechtsbescherming ter zake van het ruilplan&#13;
aan de burgerlijke rechter) ( Stb. 523).&#13;
20. Stb. 2006, 667; zie voor het Besluit herverkaveling reconstructie concentratiegebieden:&#13;
Stb. 2006, 243.&#13;
21. Stcrt. 2004, 118. Deze regeling is opgesteld ter uitvoering van de wet&#13;
van 22 april 2004 tot wijziging van de Landinrichtingswet en enige&#13;
andere inrichtingswetten (positie van de Centrale Landinrichtingscommissie)&#13;
( Stb. 2004, 223). Bij deze wetswijziging werd een voorziening&#13;
getroffen als gevolg van de uitspraak van de rechtbank Groningen&#13;
in het kader van een bezwaarprocedure op grond van de Landinrichtingswet&#13;
inzake het plan van toedeling van de ruilverkaveling Sauwerd.&#13;
De uitspraak had betrekking op het besluit van de Centrale&#13;
Landinrichtingscommissie tot het geven van mandaat aan haar secretaris&#13;
voor het vaststellen van algemeen verbindende voorschriften.&#13;
22. Stcrt. 2006, 249.&#13;
23. In de WILG ligt de cesuur voor overgang van landinrichtingsprojecten&#13;
van de Landinrichtingswet naar de WILG op een ander moment&#13;
dan de cesuur van art. 97 van de Reconstructiewet concentratiegebieden.&#13;
In art. 97 ligt de cesuur bij het moment waarop regels voor het&#13;
plan van toedeling als bedoeld in art. 195 van de Landinrichtingswet&#13;
werden vastgesteld. Het gaat overigens wel om een vergelijkbaar moment.&#13;
Achtergrond van deze wijziging is de reeds eerder genoemde&#13;
wet-Sauwerd (zie de voetnoten 2 en 21). Als gevolg van laatstgenoemde&#13;
wet is het niet meer in alle gevallen noodzakelijk per individueel&#13;
project nadere regels voor het plan van toedeling te stellen, aangezien&#13;
de Regeling herverkaveling in eenduidige regels voor het plan&#13;
van toedeling voorziet. Daardoor is aan art. 195 van de Landinrichtingswet&#13;
niet steeds meer een eenduidig moment in elk landinrichtingsproject&#13;
te koppelen. Met het oog daarop is in de WILG gekozen&#13;
voor de procedurestap die volgt op het opstellen van het plan van toedeling&#13;
en wel het moment van de wenszitting.&#13;
24. Kamerstukken II,2005/06, 30 509, nr. 3, 68-69.&#13;
25. Gelijkstelling van procedure-onderdelen en -momenten vindt daarmee&#13;
op een vergelijkbare wijze plaats als in een verder verleden op&#13;
grond van het overgangsrecht van de Landinrichtingswet. Op grond&#13;
van de Landinrichtingswet is destijds de Regeling gelijkstelling procedure-&#13;
onderdelen en -momenten vastgesteld ( Stcrt.1985, 199) Daarmee&#13;
werden voorzieningen getroffen voor de overgang van ruilverkavelingsprojecten&#13;
van de Ruilverkavelingswet 1954 naar de Landinrichtingswet.&#13;
Zie voorts de Beschikking van de Staatssecretaris van&#13;
Landbouw en Visserij van 8 oktober 1985, nr. J 6397, houdende het&#13;
voorontwerp als bedoeld in art. 34 van de Ruilverkavelingswet ( Stcrt.&#13;
1985, 199) en de Beschikking van de Staatssecretaris van Landbouw&#13;
en Visserij van 8 oktober 1985, Nr. J 6398, houdende de inspraak bij&#13;
het voorontwerp rapport als bedoeld in art. 34 van de Ruilverkavelingswet&#13;
( Stcrt. 1985, 199).&#13;
26. Zie voetnoot 21.&#13;
27. Stcrt. 2006, 249.&#13;
28. Stb. 2006, 268.&#13;
29. Zie voetnoot 21.</legacyfootnotes><footnotes><footnote/></footnotes><auteurs>mr. drs. H.W. Mojet</auteurs><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3941</htmlpath></article>
</articles></edition>
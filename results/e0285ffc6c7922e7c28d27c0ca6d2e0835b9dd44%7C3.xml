<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5717</id><udhid>UDH:TvAR/5717</udhid><titel>Bernheze / Zomers (TvAR 2008/5424)</titel><searchwords><searchword>TvAR 2/2008</searchword><searchword>TvAR 2008/5424</searchword><searchword>UDH:TvAR/5717</searchword></searchwords><attachments><attachment><name>TAR 2008-2 Rechtspraak 4.pdf</name><extention>pdf</extention><url>https://denhollander.info/download/5649/ci</url></attachment></attachments><inleiding>Pachtkamer Hof Arnhem, 7 augustus 2007, rolnummer&#13;
2006/798 P&#13;
(Bernheze / Zomers)&#13;
(mrs. Valk, Wesseling-Lubberink en Van der Beek en de&#13;
raden mr. ing. Jansens van Gellicum en ir. Duenk)&#13;
&#13;
Melkquotum. Beëindigingsregeling. Verjaring.</inleiding><content>[Pachtwet, art. 25]&#13;
Pachter beëindigde melkveetak in 1984 via opkoopregeling.&#13;
Pachter moet instemming van de verpachter met beëindiging&#13;
bewijzen. Als dat slaagt begint de verjaring te lopen op&#13;
het moment van het ontvangen van de vergoeding.&#13;
Arrest&#13;
in de zaak van:&#13;
de Gemeente Bernheze, zetelende te Heesch, appellante in&#13;
het principaal beroep,&#13;
geïntimeerde in het incidenteel beroep,&#13;
procureur: mr. A.A. Voets,&#13;
tegen:&#13;
Gerardus Maria Zomers, wonende te Vorstenbosch (volgens&#13;
de memorie van antwoord: Dinther), gemeente Bernheze,&#13;
geïntimeerde in het principaal beroep,&#13;
appellant in het incidenteel beroep,&#13;
procureur: mr. F.J. Boom.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 18 juli 2006 dat de pachtkamer&#13;
van de rechtbank ’s-Hertogenbosch, sector kanton, locatie&#13;
Boxmeer, tussen appellante in het principaal beroep (hierna&#13;
te noemen: de Gemeente) als eiseres en geïntimeerde in dat&#13;
beroep (hierna te noemen: Zomers) als gedaagde heeft gewezen.&#13;
Van genoemd vonnis is een fotokopie aan dit arrest&#13;
gehecht.&#13;
2. Het geding in hoger beroep&#13;
2.1. De Gemeente heeft bij exploot van 31 juli 2006 aan&#13;
Zomers aangezegd van genoemd vonnis in hoger beroep&#13;
te komen, met diens dagvaarding voor dit hof.&#13;
Bij bedoeld exploot heeft de Gemeente drie grieven&#13;
tegen het bestreden vonnis aangevoerd en toegelicht,&#13;
heeft zij bewijs aangeboden en heeft zij geconcludeerd&#13;
dat het hof het bestreden vonnis zal vernietigen, en&#13;
opnieuw recht doende de vordering van de Gemeente&#13;
alsnog zal toewijzen en derhalve Zomers zal veroordelen&#13;
om aan de Gemeente te betalen, tegen behoorlijk&#13;
bewijs van kwijting, € 8.640,29, met de wettelijke&#13;
rente over dat bedrag vanaf 1 november 2002 (einde&#13;
pachtovereenkomst) tot aan de dag der algehele voldoening,&#13;
met veroordeling van Zomers in alle kosten,&#13;
derhalve de kosten van de eerste aanleg, de kosten van het hoger beroep, de incassokosten en de gebruikelijke&#13;
nakosten.&#13;
2.2. Ter gelegenheid van het aanbrengen van de zaak ter&#13;
rolle van het hof heeft de Gemeente overeenkomstig&#13;
de appèldagvaarding van grieven gediend.&#13;
2.3. Bij memorie van antwoord heeft Zomers de grieven&#13;
bestreden en verweer gevoerd, heeft hij een nieuwe&#13;
productie in het geding gebracht, heeft hij zijnerzijds&#13;
in incidenteel beroep twee grieven tegen het vonnis&#13;
van 18 juli 2006 opgeworpen, heeft hij bewijs aangeboden,&#13;
en heeft hij geconcludeerd dat het hof bij arrest,&#13;
voor zover de wet zulks toelaat uitvoerbaar bij&#13;
voorraad: in het principaal beroep:&#13;
de Gemeente in haar hoger beroep niet-ontvankelijk&#13;
zal verklaren, althans dat hoger beroep zal verwerpen,&#13;
een en ander met veroordeling van de Gemeente in de&#13;
kosten van de onderhavige procedure (in eerste aanleg&#13;
en hoger beroep), vermeerderd met de nakosten, en&#13;
daarbij zal bepalen dat de Gemeente over de proceskosten&#13;
de wettelijke rente verschuldigd zal zijn indien&#13;
zij deze niet binnen veertien dagen na het in deze te&#13;
wijzen arrest aan Zomers zal hebben voldaan;&#13;
in het incidenteel beroep:&#13;
het bestreden vonnis zal vernietigen, en opnieuw&#13;
recht doende de Gemeente niet-ontvankelijk zal verklaren&#13;
in haar vorderingen, althans haar vorderingen&#13;
zal afwijzen, een en ander met veroordeling van de&#13;
Gemeente in de kosten van de procedure en de nakosten,&#13;
en daarbij zal bepalen dat de Gemeente daarover&#13;
de wettelijke rente verschuldigd zal zijn wanneer&#13;
de proceskosten en nakosten niet binnen veertien&#13;
dagen na het te dezen te wijzen arrest zijn voldaan.&#13;
2.4. Vervolgens heeft de Gemeente bij akte het debat in&#13;
het principaal beroep voortgezet en tegelijkertijd bij&#13;
memorie van antwoord in het incidenteel beroep de&#13;
door Zomers opgeworpen grieven bestreden. In het&#13;
incidenteel beroep heeft de Gemeente geconcludeerd&#13;
dat het hof Zomers in zijn vordering in hoger beroep&#13;
niet-ontvankelijk zal verklaren, althans hem deze vordering&#13;
zal ontzeggen, eventueel onder verbetering van&#13;
de gronden, met zijn veroordeling in de kosten van de&#13;
procedure.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Op grond van de in zoverre niet bestreden vaststelling&#13;
van de pachtkamer van de rechtbank en op grond van&#13;
hetgeen verder is gesteld en niet of onvoldoende is&#13;
weersproken dan wel blijkt uit de onbetwiste inhoud&#13;
van de overgelegde bescheiden, staat in hoger beroep&#13;
het navolgende vast.&#13;
3.2. Tussen partijen heeft een pachtovereenkomst bestaan&#13;
met betrekking tot 0.88.00 ha grond waarmee ten&#13;
tijde van de inwerkingtreding van de Beschikking Superheffing,&#13;
op 1 april 1984, melkquotum is gaan samenhangen.&#13;
3.3. De pachtovereenkomst is per 1 november 2002&#13;
geëindigd. 4. Beoordeling van het geschil in hoger beroep&#13;
4.1. Het gaat in deze zaak, kort samengevat, om het volgende.&#13;
In deze procedure maakt de Gemeente aanspraak&#13;
op een vergoeding ter zake van het melkquotum.&#13;
Zomers voert aan dat hij de melkveetak van zijn&#13;
bedrijf reeds in 1984 heeft beëindigd en met instemming&#13;
van de Gemeente gebruik heeft gemaakt van het&#13;
Bestuursbesluit no. 323 van het bestuur van de Stichting&#13;
Ontwikkeling- en Saneringsfonds voor de Landbouw,&#13;
houdende vaststelling van de Regeling opkoop&#13;
heffingsvrije hoeveelheden (hierna: de opkoopregeling).&#13;
Bij die gelegenheid zou de toenmalige wethouder&#13;
Van der Velden hebben gezegd dat de overdracht&#13;
geen financiële gevolgen voor Zomers had.&#13;
4.2. De pachtkamer in eerste aanleg heeft, eveneens kort&#13;
samengevat, geoordeeld dat de gestelde mededeling&#13;
van Van der Velden geen afstand van recht oplevert,&#13;
maar heeft in ‘door Zomers aangevoerde bijzondere&#13;
omstandigheden’ aanleiding gezien om bij de berekening&#13;
van de door Zomers aan de Gemeente verschuldigde&#13;
schadevergoeding uit te gaan van een prijs van&#13;
niet meer dan ƒ 0,65 per kg (zijnde de vergoeding&#13;
volgens de opkoopregeling) en niet van de verkoopwaarde&#13;
ten tijde van het einde van de pachtovereenkomst.&#13;
Met die bijzondere omstandigheden heeft de&#13;
pachtkamer in eerste aanleg klaarblijkelijk het oog&#13;
gehad op het door haar veronderstelde tijdstip waarop&#13;
de verkoop heeft plaatsgevonden, namelijk kort nadat&#13;
het melkquotum was toegekend en voordat in vakpublicaties&#13;
was gewezen op (mogelijke) aanspraken van&#13;
de verpachter.&#13;
4.3. Het hof zal de grieven in het principaal en het incidenteel&#13;
beroep gezamenlijk bespreken.&#13;
4.4. De Gemeente betwist niet dat Zomers het melkquotum&#13;
in het kader van een opkoopregeling aan de Staat&#13;
heeft verkocht, maar wel dat dit reeds in 1984 heeft&#13;
plaatsgevonden en ook dat Zomers niet meer heeft&#13;
ontvangen dan ƒ 0,65 per kg. Ook betwist de Gemeente&#13;
dat zij voor de verkoop toestemming heeft gegeven&#13;
en dat Van der Velden heeft gezegd dat de overdracht&#13;
geen financiële gevolgen voor Zomers had.&#13;
4.5. Het hof zal Zomers toelaten tot het bewijs:&#13;
I. van feiten en omstandigheden waaruit volgt dat de&#13;
Gemeente heeft ingestemd met de verkoop van het&#13;
melkquotum;&#13;
II. van feiten en omstandigheden waaruit volgt dat&#13;
door de toenmalige wethouder Van der Velden is gezegd&#13;
dat de overdracht van het melkquotum geen financiële&#13;
gevolgen voor Zomers had;&#13;
III. (a) van het tijdstip waarop Zomers het met het&#13;
gepachte samenhangende melkquotum aan de Staat&#13;
heeft verkocht, (b) van het tijdstip waarop hij daarvoor&#13;
een vergoeding heeft ontvangen en (c) van het&#13;
bedrag van die vergoeding.&#13;
4.6. Tot het sub I en sub III bedoelde bewijs zal – naast&#13;
ander bewijs – kunnen bijdragen dat Zomers bij het&#13;
Ministerie van LNV afschriften opvraagt van de stukken&#13;
die betrekking hebben op zijn aanvraag in het&#13;
kader van de opkoopregeling. Voor zover uit die stukken&#13;
niet eenduidig blijkt dat de Gemeente voor de verkoop van het melkquotum toestemming heeft gegeven,&#13;
zal Zomers bij genoemd ministerie een schriftelijke&#13;
toelichting kunnen vragen op de vraag of en zo&#13;
ja op welke wijze van overheidswege werd nagegaan&#13;
(a) of sprake was van pacht en (b) of de in artikel 8&#13;
lid 3 van de opkoopregeling bedoelde verklaring van&#13;
de aanvrager omtrent instemming van de verpachter&#13;
op waarheid berustte.&#13;
4.7. In het belang van eventuele schikkingsonderhandelingen&#13;
tussen partijen wijdt het hof aan de zaak voorts&#13;
de navolgende voorlopige beschouwingen. In geval&#13;
van voortzetting van de procedure zullen partijen bij&#13;
memories na getuigenverhoor op die beschouwingen&#13;
kunnen reageren.&#13;
4.8. Zomers heeft zich op verjaring beroepen. De Gemeente&#13;
stelt zich op het standpunt dat van verjaring&#13;
geen sprake kan zijn, omdat de verjaringstermijn eerst&#13;
met ingang van het einde van de pachtovereenkomst&#13;
is gaan lopen, dus per 1 november 2002, zijnde het&#13;
moment dat Zomers het met gepachte samenhangende&#13;
melkquotum aan de verpachter ter beschikking&#13;
had dienen te stellen. Zij verwijst in dit verband naar&#13;
het arrest van het hof van 20 mei 2003 in de zaak&#13;
Veldhuizen/Tenkink ( Agr.r. 2005, 5253). Indien vast&#13;
komt te staan dat de Gemeente aan de verkoop van&#13;
het melkquotum haar toestemming heeft gegeven, is&#13;
het standpunt van de Gemeente onjuist. Een dergelijke&#13;
toestemming impliceert weliswaar niet zonder&#13;
meer dat de Gemeente afstand heeft gedaan van al&#13;
haar aanspraken in verband met het melkquotum,&#13;
maar die toestemming brengt uiteraard wel mee dat&#13;
de Gemeente Zomers niet langer kan houden aan zijn&#13;
verplichting om bij gelegenheid van het einde van de&#13;
pachtovereenkomst het met het gepachte samenhangende&#13;
melkquotum aan de Gemeente ter beschikking&#13;
te stellen. Ter zake van een eventueel resterende aanspraak&#13;
van de Gemeente op de helft van de door Zomers&#13;
ingevolge de opkoopregeling ontvangen vergoeding,&#13;
is de verjaringstermijn gaan lopen op het moment&#13;
van ontvangst van die vergoeding door Zomers.&#13;
4.9. Indien Zomers in het onder 4.5 sub I bedoelde bewijs&#13;
niet slaagt, geldt het volgende. Afhankelijk van de&#13;
omstandigheden is zeer wel denkbaar dat de door Zomers&#13;
gestelde mededeling van wethouder Van der Velden&#13;
tot rechtsverlies aan de zijde van de Gemeente&#13;
heeft geleid. In dit verband is niet alleen te denken&#13;
aan afstand van recht, maar ook aan een vertrouwen&#13;
dat de Gemeente geen aanspraak op een vergoeding&#13;
ter zake van het melkquotum zou maken of zou kunnen&#13;
maken (in de stellingen van Zomers ligt besloten&#13;
dat hij zich mede op een zodanig vertrouwen beroept),&#13;
hetgeen neerkomt op rechtsverwerking.&#13;
4.10. Indien Zomers ook in het onder 4.5 sub II bedoelde&#13;
bewijs niet slaagt, geldt het volgende. Ervan uitgaande&#13;
dat Zomers het quotum heeft verkocht – niet alleen&#13;
voorafgaand aan het arrest van dit hof van 9 mei&#13;
1988 inzake Pasman/Lippinkhof I ( Agr.r. 1988,&#13;
4174), maar – in een zodanig vroeg stadium van de&#13;
rechtsontwikkeling dat hem, uit vakpublicaties of anderszins,&#13;
niet duidelijk behoefde te zijn dat de verpachter&#13;
op het melkquotum mogelijkerwijs aanspraken&#13;
kon doen gelden, kan die omstandigheid overmacht&#13;
opleveren. Indien inderdaad van overmacht&#13;
sprake is, betekent dit niet dat Zomers in het geheel&#13;
geen schadevergoeding verschuldigd is. Zomers geniet&#13;
in verband met zijn tekortkoming immers een voordeel&#13;
dat hij bij behoorlijke nakoming niet zou hebben&#13;
gehad als bedoeld in artikel 6:78 Burgerlijk Wetboek,&#13;
omdat hij van de overheid ter zake van het door hem&#13;
overgedragen melkquotum een vergoeding heeft ontvangen.&#13;
Daaruit volgt dat de Gemeente met toepassing&#13;
van de regels betreffende ongerechtvaardigde verrijking&#13;
recht heeft op vergoeding van haar schade tot&#13;
ten hoogste het bedrag van dit voordeel. Bedoeld&#13;
voordeel is te stellen op de helft van het bedrag van de&#13;
destijds door Zomers ter zake van het met het gepachte&#13;
samenhangende melkquotum ontvangen vergoeding.&#13;
In dit stadium van het geding laat het hof in&#13;
het midden in hoeverre Zomers in dit verband wettelijke&#13;
rente verschuldigd is.&#13;
4.11. De slotsom is dat het hof Zomers tot bewijslevering&#13;
zal toelaten. Iedere verdere beslissing zal worden aangehouden.&#13;
5. Beslissing&#13;
Het hof, recht doende in hoger beroep:&#13;
laat Zomers toe tot het onder 4.5 bedoelde bewijs;&#13;
bepaalt dat, indien Zomers dat bewijs door middel van getuigen&#13;
wenst te leveren, het verhoor van deze getuigen zal&#13;
geschieden ten overstaan van het tot raadsheer-commissaris&#13;
benoemde lid van het hof mr. W.L. Valk en de raad ir. H.&#13;
Duenk, die daartoe zitting zullen houden in het paleis van&#13;
justitie aan de Walburgstraat 2-4 te Arnhem en wel op donderdag&#13;
20 september 2007 te 11.30 uur; bepaalt dat voor&#13;
deze zitting in beginsel één dagdeel (van maximaal 2,5 uur&#13;
per dagdeel) beschikbaar is en dat partijen zich erop moeten&#13;
voorbereiden dat aan het einde van deze zitting een datum&#13;
voor een nieuwe zitting zal worden bepaald voor voortzetting&#13;
(of tegen)getuigenverhoor en/of aansluitende comparitie;&#13;
bepaalt dat de procureur alleen in geval van dringende verhindering&#13;
tot twee weken na heden uitsluitend schriftelijk&#13;
aanhouding kan verzoeken met vermelding van die dringende&#13;
reden van verhindering en onder opgave van verhinderdata&#13;
van beide partijen (en/of getuigen) en dat aanhoudingsverzoeken&#13;
na die datum in beginsel niet worden toegestaan;&#13;
bepaalt dat partijen in persoon dan wel deugdelijk vertegenwoordigd&#13;
bij het getuigenverhoor aanwezig dienen te zijn&#13;
opdat hen naar aanleiding van de getuigenverklaringen vragen&#13;
kunnen worden gesteld;&#13;
bepaalt dat Zomers het aantal, de namen en de woonplaats&#13;
van de voor te brengen getuigen uiterlijk een week voor de&#13;
zitting dient op te geven, ambtshalve peremptoir, onder gelijktijdige&#13;
mededeling daarvan aan de wederpartij;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5717</htmlpath></article>
</articles></edition>
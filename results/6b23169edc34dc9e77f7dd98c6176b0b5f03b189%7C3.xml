<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2016</searchword><id>13129</id><udhid>UDH:TvAR/13129</udhid><titel>Hoge Raad, 15 januari 2016,  ECLI:NL:HR:2016:24  (TvAR 2016/5842)</titel><searchwords><searchword>TvAR 5/2016</searchword><searchword>TvAR 2016/5842</searchword><searchword>UDH:TvAR/13129</searchword></searchwords><attachments><attachment><name>18142.pdf</name><extention>pdf</extention><url>https://denhollander.info/download/18142/ci</url></attachment></attachments><inleiding/><content>&lt;p&gt;(Perkpolder/Zeeland)&lt;/p&gt;&#13;
&lt;p&gt;(mrs. F.B. Bakels als voorzitter en de raadsheren A.H.T. Heisterkamp, G. Snijders, M.V. Polak en T.H. Tanja-van den Broek)&lt;/p&gt;&#13;
&lt;h2&gt;Onteigening. Schadeloosstelling. Eliminatieregel.&lt;/h2&gt;&#13;
&lt;p&gt;[Onteigeningswet, art. 40c]&lt;/p&gt;&#13;
&lt;p&gt;Eliminatie bestemming? Plan voor werk waarvoor wordt onteigend.&lt;/p&gt;&#13;
&lt;p&gt;Met noot J.J. Hoekstra&lt;/p&gt;&#13;
&lt;h2&gt;Arrest&lt;/h2&gt;&#13;
&lt;p&gt;in de zaak van:&lt;/p&gt;&#13;
&lt;p&gt;[eiser] ,&lt;/p&gt;&#13;
&lt;p&gt;wonende te [woonplaats] ,&lt;/p&gt;&#13;
&lt;p&gt;EISER tot cassatie, verweerder in het (voorwaardelijke) incidentele cassatieberoep,&lt;/p&gt;&#13;
&lt;p&gt;advocaat: mr. J.F. de Groot,&lt;/p&gt;&#13;
&lt;p&gt;t e g e n&lt;/p&gt;&#13;
&lt;p&gt;de GEMEENTE GORINCHEM,&lt;/p&gt;&#13;
&lt;p&gt;zetelende te Gorinchem,&lt;/p&gt;&#13;
&lt;p&gt;VERWEERSTER in cassatie, eiseres in het (voorwaardelijke) incidentele cassatieberoep,&lt;/p&gt;&#13;
&lt;p&gt;advocaat: mr. J.A.M.A. Sluysmans.&lt;/p&gt;&#13;
&lt;p&gt;Partijen zullen hierna ook worden aangeduid als [eiser] en de Gemeente.&lt;/p&gt;&#13;
&lt;h2&gt;1 Het geding in feitelijke instantie&lt;/h2&gt;&#13;
&lt;p&gt;Voor het verloop van het geding in feitelijke instantie verwijst de Hoge Raad naar de vonnissen in de zaak C/10/428853/HA ZA 13-730 van de rechtbank Rotterdam van 28 augustus 2013 en 21 mei 2014.&lt;/p&gt;&#13;
&lt;p&gt;De vonnissen van de rechtbank zijn aan dit arrest gehecht.&lt;/p&gt;&#13;
&lt;h2&gt;2 Het geding in cassatie&lt;/h2&gt;&#13;
&lt;p&gt;Tegen het vonnis van de rechtbank van 21 mei 2014 heeft [eiser] beroep in cassatie ingesteld. De Gemeente heeft (voorwaardelijk) incidenteel cassatieberoep ingesteld. De cassatiedagvaarding en de conclusie van antwoord tevens houdende (voorwaardelijk) incidenteel cassatieberoep zijn aan dit arrest gehecht en maken daarvan deel uit.&lt;/p&gt;&#13;
&lt;p&gt;Partijen hebben over en weer geconcludeerd tot verwerping van het beroep en voorts vordert [eiser] in het voorwaardelijke incidentele beroep dat de toe te wijzen proceskostenvergoeding wordt vermeerderd met de wettelijke rent daarover, te rekenen vanaf veertien dagen na de datum van het arrest van de Hoge Raad.&lt;/p&gt;&#13;
&lt;p&gt;De zaak is voor partijen toegelicht door hun advocaten.&lt;/p&gt;&#13;
&lt;p&gt;De conclusie van de waarnemend Advocaat-Generaal J.C. van Oven strekt in het principaal cassatieberoep tot vernietiging en verwijzing en in het incidentele beroep, tot verwerping.&lt;/p&gt;&#13;
&lt;p&gt;De advocaat van de Gemeente en die van [eiser] hebben elk bij brief van 18 september 2015 op die conclusie gereageerd.&lt;/p&gt;&#13;
&lt;h2&gt;3 Beoordeling van het middel in het principale beroep&lt;/h2&gt;&#13;
&lt;p&gt;3.1 In cassatie kan van het volgende worden uitgegaan.&lt;/p&gt;&#13;
&lt;p&gt;i) Bij vonnis van 28 augustus 2013 heeft de rechtbank vervroegd de onteigening uitgesproken ten name van de Gemeente van:&lt;/p&gt;&#13;
&lt;p&gt;een gedeelte van het perceel kadastraal bekend gemeente Gorinchem, sectie [A] nummer 001 , ter grootte van 03.47.57 hectare (grondplannummer 002 );&lt;/p&gt;&#13;
&lt;p&gt;het perceel kadastraal bekend gemeente Gorinchem, sectie [A] nummer 003 , ter grootte van 00.02.55 hectare (grondplannummer 004 ):&lt;/p&gt;&#13;
&lt;p&gt;een gedeelte van het perceel kadastraal bekend gemeente Gorinchem, sectie [A] nummer 005 , ter grootte van 20.22.61 hectare (grondplannummer 006 );&lt;/p&gt;&#13;
&lt;p&gt;Hieraan is met toepassing van art. 38 Ow toegevoegd:&lt;/p&gt;&#13;
&lt;p&gt;een gedeelte ter grootte van 00.07.50 hectare van het perceel kadastraal bekend gemeente Gorinchem, sectie [A] nummer 005 (grondplannummer 3), zijnde de agrarische bedrijfswoning en bijbehorend perceel.&lt;/p&gt;&#13;
&lt;p&gt;Daarbij heeft de rechtbank het voorschot op de schadeloosstelling voor [eiser] bepaald op &lt;br /&gt;&amp;euro; 3.890.000,--.&lt;/p&gt;&#13;
&lt;p&gt;ii) Het vonnis van vervroegde onteigening is op 28 oktober 2013 ingeschreven in de openbare registers.&lt;/p&gt;&#13;
&lt;p&gt;iii) De onteigening is uitgesproken ten behoeve van de uitvoering van het bestemmingsplan &amp;lsquo;Hoog Dalem&amp;rsquo;. Dit plan is inmiddels grotendeels onherroepelijk geworden, met dien verstande dat een gedeelte van het plan is vernietigd door een uitspraak van de Afdeling Bestuursrechtspraak van de Raad van State van 29 februari 2012. Als gevolg van deze uitspraak zijn twee delen van perceel [A] [005] ter grootte van 00.54.96 en 00.60.28 hectare niet in het onteigende begrepen.&lt;/p&gt;&#13;
&lt;p&gt;iv) Het bestemmingsplan &amp;lsquo;Hoog Dalem&amp;rsquo; voorziet in de ontwikkeling van een woongebied ten oosten van de bestaande kern van de Gemeente, waarbij ongeveer 1400 woningen met daarbij behorende voorzieningen worden gerealiseerd. Het woongebied wordt ontwikkeld in drie deelgebieden. Twee daarvan (hierna ook: gebied Noord en gebied Zuid) zijn inmiddels in ontwikkeling. Deze ontwikkeling geschiedt door een publiek-private samenwerking in de vorm van een C.V. (hierna: de C.V.). Het onteigende (hierna ook: gebied Midden) ligt tussen die twee gebieden; de Gemeente is tot onteigening van de onderhavige gronden overgegaan teneinde aldaar het derde deelgebied te (laten) ontwikkelen.&lt;/p&gt;&#13;
&lt;p&gt;v) Aan het bestemmingsplan &amp;lsquo;Hoog Dalem&amp;rsquo; ging vooraf het bestemmingsplan &amp;lsquo;Buitengebied&amp;rsquo;. Op grond van dit plan rustte op het onteigende de bestemming &amp;lsquo;Agrarisch gebied&amp;rsquo;. De gronden waren bestemd voor agrarische productie en voor de oprichting van de daarvoor noodzakelijke agrarische bedrijfsbebouwing en &amp;eacute;&amp;eacute;n agrarische bedrijfswoning. Voor de twee delen van het perceel [A] [005] die door de vernietiging van het bestemmingsplan zijn getroffen, is het bestemmingsplan &amp;lsquo;Buitengebied&amp;rsquo; van toepassing gebleven.&lt;/p&gt;&#13;
&lt;p&gt;vi) Ten tijde van de vaststelling van het bestemmingsplan &amp;lsquo;Hoog Dalem&amp;rsquo; bestond een &amp;lsquo;Stedebouwkundig Plan Hoog Dalem Gorinchem&amp;rsquo;.&lt;/p&gt;&#13;
&lt;p&gt;3.2 De rechtbank heeft de schadeloosstelling vastgesteld op &amp;euro; 5.480.460,--. Zij heeft daarbij het advies van de deskundigen gevolgd om de invloed van het bestemmingsplan &amp;lsquo;Hoog Dalem&amp;rsquo; te elimineren, met als gevolg dat bij de bepaling van de waarde van de onteigende grond moet worden uitgegaan van de agrarische waarde (rov. 4.4-4.8). Hiervan uitgaande heeft de rechtbank de waarde van de onteigende gronden vastgesteld op &amp;euro; 20,-- per m2 (rov. 4.18-4.25). Voorts heeft zij de door deskundigen geadviseerde waarde van de woning met bijbehorende grond (&amp;euro; 400.000,--) overgenomen (rov. 4.26-4.28). De aanspraak van [eiser] op een vergoeding van schade wegens gemist exploitatievoordeel geleden door Megahome.nl Grond N.V. (hierna: Megahome), die in het verleden (onder meer) de thans onteigende grond heeft gekocht, is door de rechtbank van de hand gewezen (rov. 4.54-4.57).&lt;/p&gt;&#13;
&lt;p&gt;3.3.1 Onderdeel 2.2 van het middel is gericht tegen rov. 4.5, meer in het bijzonder tegen de volgende overweging van de rechtbank:&lt;/p&gt;&#13;
&lt;p&gt;&amp;ldquo;Het stedenbouwkundig plan is (&amp;hellip;) niet een &amp;ldquo;plan voor het werk&amp;rdquo; als bedoeld in artikel 40c Ow (&amp;hellip;.). Voor eliminatie van het bestemmingsplan is volgens de recentere rechtspraak van de Hoge Raad echter niet noodzakelijk dat sprake is van een bestaand plan voor het werk waarvoor wordt onteigend (als bedoeld in artikel 40c lid 3 Ow), maar is voldoende dat er een bestaand (concreet) plan is (vgl. Hof &amp;rsquo;s-Gravenhage 31 januari 2012, (onder meer) kenbaar uit HR 14 februari 2014, RvdW 2014, 339).&amp;rdquo;&lt;/p&gt;&#13;
&lt;p&gt;alsmede tegen het gevolg dat de rechtbank daaraan verbindt in rov. 4.6:&lt;/p&gt;&#13;
&lt;p&gt;&amp;ldquo;Het voorgaande brengt mee dat aan eventuele beperkingen die zouden gelden voor het buiten beschouwing laten van het werk waarvoor wordt onteigend en de plannen daarvoor &amp;ndash; namelijk dat het de overheid zelf is die deze plannen uitvoert &amp;ndash; niet wordt toegekomen&amp;rdquo;.&lt;/p&gt;&#13;
&lt;p&gt;Het onderdeel klaagt onder meer dat deze overwegingen van de rechtbank getuigen van een onjuiste rechtsopvatting.&lt;/p&gt;&#13;
&lt;p&gt;3.3.2 Deze klacht is gegrond. Voor het elimineren van de bestemming die volgens het geldende bestemmingsplan op het onteigende rust, is vereist dat die bestemming is bepaald door niets anders dan een ten tijde van de vaststelling van dat bestemmingsplan al bestaand concreet plan voor een werk ter plaatse van onder meer het onteigende. Dit volgt onder meer uit rov. 4.7 van HR 9 juli 2010, ECLI:NL:HR:2010:BL1634, NJ 2010/631 ( [&amp;hellip;] c.s./Provincie Zuid-Holland) en de rov. 3.3 en 3.6 van HR 8 februari 2013, ECLI:NL:HR:2013:BY4119, NJ 2013/318 (Ballast Nedam/Staat). Anders dan de rechtbank heeft geoordeeld, moet dus wel degelijk sprake zijn van een &amp;ndash; aan het bestemmingsplan voorafgaand &amp;ndash; concreet plan voor (onder meer) het werk waarvoor wordt onteigend als bedoeld in art. 40c onder 3&amp;deg; Ow.&lt;/p&gt;&#13;
&lt;p&gt;3.4 Hetgeen hiervoor in 3.3.2 is overwogen brengt mee dat ook onderdeel 2.3 slaagt waar het erover klaagt dat de rechtbank niet (voldoende gemotiveerd) heeft vastgesteld wat het plan is waarvoor onteigend wordt. De rechtbank heeft zodanige vaststelling ten onrechte achterwege gelaten. Zij heeft immers het &amp;lsquo;Stedebouwkundig Plan Hoog Dalem Gorinchem&amp;rsquo; uitdrukkelijk niet aangemerkt als plan waarvoor wordt onteigend.&lt;/p&gt;&#13;
&lt;p&gt;3.5.1 Onderdeel 2.3.4 klaagt voorts in algemene zin dat de rechtbank het door [eiser] in de kern bepleite standpunt niet heeft gehonoreerd. Dit standpunt houdt volgens het onderdeel in dat voor eliminatie van de waardevermeerderende invloed van het bestemmingsplan geen plaats is in gevallen als het onderhavige, waarin wordt onteigend door een gemeente teneinde haar in staat te stellen gronden bouwrijp te doen leveren aan een derde teneinde daarop door en voor rekening en risico van deze derde woningbouw conform het ten tijde van de peildatum voor de onteigening geldende bestemmingsplan te doen realiseren. Naar aanleiding van deze stelling wordt het volgende overwogen.&lt;/p&gt;&#13;
&lt;p&gt;3.5.2 In het arrest van heden met nummer 14/04743, ECLI:NL:HR:2016:25, zijn de juridische kaders voor eliminatie van de invloed van bestemmingsplannen nader uiteengezet. Uit dat arrest volgt onder meer het volgende:&lt;/p&gt;&#13;
&lt;p&gt;a) Art. 40c Ow dient terughoudend te worden toegepast (rov. 3.5).&lt;/p&gt;&#13;
&lt;p&gt;b) De vraag of eliminatie van een door het geldende bestemmingsplan aan het onteigende gegeven bestemming moet plaatsvinden, dient te worden beoordeeld aan de hand van de omstandigheden van het geval. Eliminatie kan niet in abstracto worden voorgeschreven of uitgesloten in bepaalde categorie&amp;euml;n van gevallen. (rov. 3.6.2)&lt;/p&gt;&#13;
&lt;p&gt;c) Voor eliminatie is alleen plaats indien het werk waarvoor wordt onteigend tot stand wordt gebracht voor rekening en risico van rechtspersonen als bedoeld in art. 2:1 lid 1 en 2 BW (&amp;lsquo;overheidswerken&amp;rsquo;) (rov. 3.8.2).&lt;/p&gt;&#13;
&lt;p&gt;d) De omstandigheid dat de overheid voorbereidingswerkzaamheden uitvoert ten behoeve van een werk waarvoor wordt onteigend, brengt nog niet mee dat dit werk als een overheidswerk dient te worden aangemerkt (rov. 3.8.3).&lt;/p&gt;&#13;
&lt;p&gt;Uit dit samenstel van regels volgt dat er geen ruimte is voor eliminatie onder de in het onderdeel geschetste omstandigheden. Niettemin kan het onderdeel niet tot cassatie leiden omdat de rechtbank het bestemmingsplan &amp;lsquo;Hoog Dalem&amp;rsquo; heeft ge&amp;euml;limineerd op een &amp;ndash; hierboven onjuist bevonden &amp;ndash; grond die naar haar oordeel kennelijk meebracht &amp;ldquo;dat aan eventuele beperkingen die zouden gelden voor het buiten beschouwing laten van het werk waarvoor wordt onteigend en de plannen daarvoor &amp;ndash; namelijk dat het de overheid is die onteigent &amp;ndash; niet wordt toegekomen&amp;rdquo; (rov. 4.6). De rechtbank heeft dus (nog) geen oordeel gegeven over de kwesties die het onderdeel aansnijdt. Wel verdient in dit verband opmerking dat de rechtbank in rov. 4.6 ten onrechte (ten overvloede) ervan is uitgegaan dat van eliminatie ook sprake kan zijn indien het werk waarvoor wordt onteigend niet voor rekening en risico van de overheid tot stand wordt gebracht (zie de hiervoor onder (c) vermelde regel).&lt;/p&gt;&#13;
&lt;p&gt;3.6 De onderdelen 3, 4 en 5 van het middel zijn gegrond voor zover zij voortbouwen op de hiervoor gegrond bevonden klachten van de onderdelen 2.2 en 2.3.&lt;/p&gt;&#13;
&lt;p&gt;3.7 De overige klachten van het middel behoeven geen behandeling.&lt;/p&gt;&#13;
&lt;p&gt;3.8 Het incidentele beroep is ingesteld onder de voorwaarde dat de tegen de beslissing tot eliminatie gerichte klachten in het principale beroep worden verworpen. Nu aan deze voorwaarde niet is voldaan, behoeft het incidentele beroep geen behandeling.&lt;/p&gt;&#13;
&lt;h2&gt;4 Beslissing&lt;/h2&gt;&#13;
&lt;p&gt;De Hoge Raad:&lt;/p&gt;&#13;
&lt;p&gt;in het principale beroep:&lt;/p&gt;&#13;
&lt;p&gt;vernietigt het vonnis van de rechtbank Rotterdam van 21 mei 2014;&lt;/p&gt;&#13;
&lt;p&gt;verwijst het geding naar het gerechtshof Den Haag ter verdere behandeling en beslissing;&lt;/p&gt;&#13;
&lt;p&gt;veroordeelt de Gemeente in de kosten van het geding in cassatie, tot op deze uitspraak aan de zijde van [eiser] begroot op &amp;euro; 493,98 aan verschotten en &amp;euro; 2.600,-- voor salaris.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;1. De (onteigenings)praktijk heeft reikhalzend uitgekeken naar de hiervoor opgenomen arresten. Daarin diende &amp;ndash; verkort weergegeven &amp;ndash; de vraag te worden beantwoord, wanneer het bestemmingsplan moet worden ge&amp;euml;limineerd bij de waardering van (onteigende) grond. In twee arresten &amp;ndash; Hoog Dalem, Gorinchem (ECLI:NL:HR:2016:24) en Perkpolder, Zeeland (ECLI:NL:HR:2016:25) &amp;ndash; staat de vraag centraal of bij de waardering van grond met een woningbouwbestemming, rekening moet worden gehouden met het bestemmingsplan dat die woningbouw mogelijk maakt, of dat dit bestemmingsplan zou moeten worden ge&amp;euml;limineerd. De drie andere arresten &amp;ndash; de &lt;span class="italic"&gt;Groenzone-arresten &lt;/span&gt;(ECLI:NL:HR:2016:66, ECLI:NL:HR:2016:67 en ECLI:NL:HR:2016:68) &amp;ndash; hebben betrekking op de vraag hoever de eliminatieregel &amp;ldquo;terugwerkt&amp;rdquo;: dienen ook voorgaande bestemmingsplannen, waarin min of meer wordt voorgesorteerd op het project in kwestie, te worden ge&amp;euml;limineerd? Voor een goed begrip van de eliminatieregel alsmede de daarover gevormde rechtspraak, zullen de onderhavige arresten hieronder eerst in historisch perspectief worden geplaatst.&lt;/p&gt;&#13;
&lt;p&gt;2. De eliminatieregel is opgenomen in artikel 40c van de Onteigeningswet. Uit dit artikel volgt dat bij het bepalen van de onteigeningsschadeloosstelling geen rekening wordt gehouden met voordelen of nadelen (het &amp;ldquo;elimineren&amp;rdquo;), veroorzaakt door: 1) het werk waarvoor onteigend wordt, 2) overheidswerken die in verband staan met het werk waarvoor onteigend wordt, 3) de plannen voor de werken achter 1) en 2) bedoeld. Decennialang gold ten aanzien van de eliminatieregel de zogenoemde Markus-Matserleer, vernoemd naar HR 18 juni 1980, &lt;span class="italic"&gt;NJO&lt;/span&gt; 1980, 7, &lt;span class="italic"&gt;Staat/Markus&lt;/span&gt; en HR 22 november 1978, &lt;span class="italic"&gt;NJO&lt;/span&gt; 1979, 1, &lt;span class="italic"&gt;Staat/Matser&lt;/span&gt;. Het op het onteigende rustende bestemmingsplan werd (conform die &amp;ldquo;leer&amp;rdquo;) in het algemeen niet aangemerkt als &amp;ldquo;plan voor het werk&amp;rdquo;. Met dit bestemmingsplan diende derhalve &amp;ndash; in beginsel &amp;ndash; rekening worden gehouden. De uitzondering op deze vuistregel betrof de situatie waarin &amp;ldquo;&lt;span class="italic"&gt;het vaststellen van het bestemmingsplan niet meer als een eigen en zelfstandige werkzaamheid van de gemeente kon worden beschouwd omdat de gemeente daarbij in feite geen andere keuze had dan zich aan te sluiten bij een reeds door het daartoe bevoegde orgaan van Rijk of provincie ontwikkeld plan waarbij aan het onteigende met het ook op het werk waarvoor onteigend wordt reeds een bepaalde bestemming is toegedacht.&lt;/span&gt;&amp;rdquo; Alsdan werd gesproken van een &amp;ldquo;dwangbestemming&amp;rdquo;, waarmee bij het bepalen van de onteigeningsschadeloosstelling geen rekening werd gehouden.&lt;/p&gt;&#13;
&lt;p&gt;3. De zogenoemde &amp;ldquo;9 juli-arresten&amp;rdquo; van de Hoge Raad uit 2010 brachten de eliminatieregel weer nadrukkelijk onder de aandacht (zie HR 9 juli 2010, &lt;span class="italic"&gt;NJ&lt;/span&gt; 2010, 631, m.nt. PCEvW). In ro. 3.6.1 van arrest &lt;span class="italic"&gt;Perkpolder&lt;/span&gt; overweegt de Hoge Raad dat de &amp;ldquo;9 juli-arresten&amp;rdquo; &amp;ldquo;&lt;span class="italic"&gt;slechts&lt;/span&gt;&amp;rdquo; een verruiming ten opzichte van de Markus-Matserleer behelzen, namelijk dat niet langer is vereist dat de bestemming is &amp;ldquo;opgelegd&amp;rdquo; door het Rijk of de provincie. De Hoge Raad zette daarin namelijk uiteen waar het bij de eliminatieregel om draait: of de in het bestemmingsplan aan het onteigende gegeven bestemming is bepaald door een ten tijde van de vaststelling van dat bestemmingsplan al bestaand concreet plan en het bestemmingsplan in zoverre dan ook slechts is vastgesteld teneinde daarmee de juridisch-planologische onderbouwing en regeling te geven die de beoogde aanleg van het werk waarvoor onteigend wordt mogelijk te maken. De &amp;ldquo;9 juli-arresten&amp;rdquo; betekenden het afscheid van de tot dan toe vertrouwde term &amp;ldquo;dwangbestemming&amp;rdquo;. Immers, de vraag of sprake was van dwang van een hogere overheid stond niet langer meer centraal.&lt;/p&gt;&#13;
&lt;p&gt;4. Hierna werd in het arrest &lt;span class="italic"&gt;Ballast Nedam/Staat&lt;/span&gt; &amp;ndash; waarin het ging om de onteigening van gronden waaraan het vigerende bestemmingsplan de bestemming verkeersdoeleinden en voor een klein gedeelte verkooppunt van motorbrandstoffen gaf &amp;ndash; met toepassing van de &amp;ldquo;9 juli-arresten&amp;rdquo;, deze laatste, waardeverhogende bestemming ge&amp;euml;limineerd (zie HR 8 februari 2013, &lt;span class="italic"&gt;NJ&lt;/span&gt; 2013, 318, m.nt. PCEvW). Daarmee bevestigde de Hoge Raad dat ook waardeverhogende bestemmingen voor eliminatie in aanmerking kunnen komen (waarbij hij wijst op het arrest &lt;span class="italic"&gt;Staatsmijn Emma&lt;/span&gt; uit 1909 (HR 19 maart 1909, W 8843). Stond hiermee nu &amp;ldquo;opeens&amp;rdquo; de deur voor eliminatie van bestemmingsplannen voor woningbouw? Uit het arrest &lt;span class="italic"&gt;Ballast Nedam/Staat&lt;/span&gt; volgde voorts dat een schriftelijk verzoek van Rijkswaterstaat om in een bestemmingsplan rekening te houden met een &amp;ldquo;verzorgingsplaats&amp;rdquo; ter plaatse al een bestaand concreet plan kan zijn. De lat voor &amp;ldquo;concreet&amp;rdquo; werd in dit arrest aldus niet hoog gelegd.&lt;/p&gt;&#13;
&lt;p&gt;5. De voormelde vraag &amp;ndash; kan het criterium van de &amp;ldquo;9 juli-arresten&amp;rdquo; leiden tot eliminatie van bestemmingsplannen die agrarische gronden bestemden voor woningbouw &amp;ndash; lag, zoals hiervoor gememoreerd, voor in de arresten &lt;span class="italic"&gt;Hoog Dalem&lt;/span&gt; en &lt;span class="italic"&gt;Perkpolder&lt;/span&gt;. In beide gevallen betrof het bestemmingsplannen, te realiseren in publiek-private samenwerking. De rechtbanken (Rotterdam en Zeeland West-Brabant) hadden ten aanzien van deze bestemmingsplannen geoordeeld dat ten tijde van de vaststelling daarvan reeds sprake was van een &amp;ldquo;concreet plan&amp;rdquo; voor de ontwikkeling van die woningbouw en dat het bestemmingsplan &amp;ldquo;slechts&amp;rdquo; zou zijn vastgesteld om in een juridisch-planologische grondslag te voorzien. De rechtbanken elimineerden daarom (de waardevermeerderende invloed van) de woningbouwbestemmingen.&lt;/p&gt;&#13;
&lt;p&gt;6. Het arrest Perkpolder heeft de Hoge Raad aangegrepen voor zijn &lt;span class="italic"&gt;landmark decision&lt;/span&gt;. In het arrest &lt;span class="italic"&gt;Hoog Dalem&lt;/span&gt; wordt de belangrijkste uitgangspunten daaruit samengevat. Ten aanzien van de toepassing van de eliminatieregel worden de navolgende vuistregels geformuleerd (de aangehaalde rechtsoverwegingen betreffen het arrest &lt;span class="italic"&gt;Perkpolder&lt;/span&gt;):&lt;/p&gt;&#13;
&lt;ul&gt;&#13;
&lt;li class="streepjes"&gt;Vooropgesteld wordt dat de eliminatieregel terughoudend dient te worden toegepast (ro. 3.5). Volgens de Hoge Raad volgt dit uit het politieke debat uit de periode voorafgaand aan de totstandkoming van artikel 40c Ow, ook wel bekend als de gebruikswaarde / verkeerswaarde discussie. De onenigheid hierover binnen het kabinet heeft zelfs geleid tot de val het van het Kabinet Den Uyl in 1977 (zie, uitgebreid, de conclusie van AG Van Oven onder 3.38 &amp;ndash; 3.40, onder het arrest &lt;span class="italic"&gt;Perkpolder&lt;/span&gt;).&lt;/li&gt;&#13;
&lt;li class="streepjes"&gt;Het ligt &amp;ndash; aldus de Hoge Raad &amp;ndash; niet op de weg van de onteigeningsrechter om hierin een rechtspolitieke keuze te maken. De Hoge Raad benadrukt aldus dat eliminatie de uitzondering is op de hoofdregel, luidende dat rekening moet worden gehouden met het geldende bestemmingsplan. Zou dit anders moeten zijn, dan dient hiertoe door de wetgever het initiatief te worden genomen, zo lijkt de Hoge Raad aan te geven.&lt;/li&gt;&#13;
&lt;li class="streepjes"&gt;De &amp;ldquo;9 juli-arresten&amp;rdquo; vormen (zoals hierboven al gememoreerd) slechts een verruiming ten opzichte van de leer van de &amp;ldquo;dwangbestemming&amp;rdquo;, namelijk in die zin dat niet langer is vereist dat de bestemming is opgelegd door het Rijk of de provincie (ro. 3.6.1). Bij de bepaling van de werkelijke waarde wordt het bestemmingsplan ge&amp;euml;limineerd, voor zover dit niet zijn &amp;ldquo;&lt;span class="italic"&gt;normale rol in de ruimtelijke ordening&lt;/span&gt;&amp;rdquo; heeft vervuld, maar slechts ertoe strekt de juridisch-planologische onderbouwing en regeling te geven die de aanleg mogelijk maakt van het werk waarvoor wordt onteigend. &lt;br /&gt;De vraag hierbij is natuurlijk wel wat de &amp;ldquo;&lt;span class="italic"&gt;normale rol in de ruimtelijke ordening&lt;/span&gt;&amp;rdquo; van het bestemmingsplan is. Op andere plaatsen in het arrest valt de term &amp;ldquo;toelatingsplanologie&amp;rdquo;, waarmee doorgaans wordt bedoeld dat het bestemmingsplan (louter) bepaalt wat qua gebruik en bebouwing is toegelaten. De huidige gebiedsontwikkelingspraktijk kenmerkt zich echter steeds meer door &amp;ldquo;uitnodigingsplanologie&amp;rdquo;.Deze vorm van planologie vormt ook een pijler van de (toekomstige) Omgevingswet (zie bijvoorbeeld &lt;span class="italic"&gt;Kamerstukken II&lt;/span&gt;, 2013-2014, 33 962, nr. 3, onder meer p. 155). Bij uitnodigingsplanologie draait de ruimtelijke ordening in de meeste gevallen om het mogelijk maken van de aanleg van een specifiek project, waarvoor &amp;ndash; doorgaans &amp;ndash; op voorhand een (concreet) plan voor handen is.&lt;/li&gt;&#13;
&lt;li class="streepjes"&gt;Op basis van het voorgaande moet worden beoordeeld of de aan het onteigende gegeven bestemming zo rechtstreeks voortvloeit uit een reeds bestaand, concreet plan voor het werk, waarvoor wordt onteigend, dat die bestemming met het plan waarvoor wordt onteigend moet worden &amp;ldquo;vereenzelvigd&amp;rdquo; (ro. 3.6.2). Deze vraag dient te worden beantwoord aan de hand van de omstandigheden van het geval. Eliminatie kan niet in abstracto worden voorgeschreven of uitgesloten in bepaalde categorie&amp;euml;n van gevallen. Of sprake is van &amp;ldquo;toelatingsplanologie&amp;rdquo; kan dan ook niet bepalend zijn voor het antwoord op de vraag of eliminatie dient plaats te vinden, aldus de Hoge Raad. Evenmin is eliminatie beperkt tot onteigening ten behoeve van infrastructurele werken. Het &amp;ldquo;vereenzelvigingsvereiste&amp;rdquo; en het uitgangspunt dat eliminatie niet beperkt is tot infrastructuur zet(te) de deur open voor de eliminatie van lucratieve (woningbouw)bestemmingen, maar die deur gooit de Hoge Raad in ro. 3.8.2 weer hard dicht.&lt;/li&gt;&#13;
&lt;li class="streepjes"&gt;Voor eliminatie is namelijk alleen plaats indien het werk waarvoor wordt onteigend tot stand wordt gebracht voor rekening en risico van rechtspersonen als bedoeld in artikel 2:1 lid 1 en 2 BW; zogenoemde &amp;ldquo;overheidswerken&amp;rdquo; (zie ro. 3.8.2). Dit was, onder verwijzing naar de parlementaire geschiedenis van artikel 40c Ow, vaker betoogd in de literatuur. Zie bijvoorbeeld E.W.J. de Groot, &lt;span class="italic"&gt;Het elimineren van bestemmingen in het onteigeningsrecht, van uitzondering naar hoofdregel?&lt;/span&gt;, in: Op het grensvlak (red. T.W. Franssen e.a.), p. 49 e.v., de parlementaire geschiedenis betreft onder meer &lt;span class="italic"&gt;Kamerstukken II&lt;/span&gt;, 1980-1981, 15 978, nr. 6, p. 11-12. Ook de Afdeling bestuursrechtspraak van de Raad van State (ABRvS) leek begin 2015 in een exploitatieplanprocedure al de mening toegedaan dat voor toepassing van de eliminatieregel, het dient te gaan om een door de gemeente (of andere overheid) te realiseren werk (zie ABRvS 18 februari 2015, &lt;span class="italic"&gt;BR&lt;/span&gt; 2015, 46, m.nt. E.W.J. de Groot). Hierbij verwees de hoogste bestuursrechter naar het arrest &lt;span class="italic"&gt;Den Haag/Tanke &lt;/span&gt;(zieHR 5 september 2003, &lt;span class="italic"&gt;NJ&lt;/span&gt; 2004, 385, m.nt. PCEvW), waarnaar ook de Hoge Raad in ro. 3.8.2 van het arrest &lt;span class="italic"&gt;Perkpolder&lt;/span&gt; verwijst. Anders dan bijvoorbeeld ten aanzien van de complexbenadering ex artikel 40d Ow (zie ABRvS 25 mei 2011, &lt;span class="italic"&gt;TBR&lt;/span&gt; 2011, 141, m.nt. J.F. de Groot en ABRvS 1 juni 2011, &lt;span class="italic"&gt;BR&lt;/span&gt; 2011, 134, m.nt. W.J. Bosma en J.A.M.A. Sluysmans versus HR 15 april 2011, &lt;span class="italic"&gt;TBR&lt;/span&gt; 211, 140, m.nt. Van der Schans (&lt;span class="italic"&gt;Janssen/Venray&lt;/span&gt;)) zitten ABRvS en Hoge Raad hier dus op &amp;eacute;&amp;eacute;n lijn. De conclusie is derhalve dat een werk dat wordt gerealiseerd voor rekening en risico van een publiek-private samenwerking &amp;ndash; zoals bij de realisatie van woningbouw te doen gemeengoed is en ook bij Hoog Dalem en Perkpolder het geval was &amp;ndash; niet kwalificeert als &amp;ldquo;overheidswerk&amp;rdquo;. Hiermee is een belangrijk element uit de eliminatiediscussie weggenomen. Volledige duidelijkheid geeft de Hoge Raad echter nog niet. &lt;br /&gt;De Hoge Raad omschrijft &amp;ldquo;overheidswerken&amp;rdquo; als werken tot stand gebracht voor rekening en risico van rechtspersonen als bedoeld in artikel 2:1 lid 1 en 2 BW. Rechtspersonen in de zin van voormeld artikel zijn &amp;ndash; naast gekende (en in het artikel expliciet genoemde) onteigenaars als de Staat, de provincie, de gemeente en waterschappen &amp;ndash; bijvoorbeeld publiekrechtelijke rechtspersonen als de openbare lichamen of bedrijfsvoeringsorganisaties ingesteld in het kader van een gemeenschappelijke regeling als bedoeld in de Wet gemeenschappelijke regelingen. De vraag is hoe het dan zit met werken tot stand gebracht voor rekening en risico van onteigenaars die &lt;span class="italic"&gt;niet&lt;/span&gt; onder artikel 2:1 lid 1 en 2 BW vallen, zoals spoorbeheerder ProRail als &amp;ldquo;privaatrechtelijke&amp;rdquo; onteigenaar in de zin van artikel 1 lid 2 Ow, of (de overigens zeer zelden onteigenende) toegelaten instellingen (onteigenaar op de voet van artikel 78 lid 1 Ow). De Hoge Raad laat het antwoord op deze vraag nog in het midden, maar het ligt in de rede door ProRail gerealiseerde werken op &amp;eacute;&amp;eacute;n lijn te stellen met &amp;ldquo;overheidswerken&amp;rdquo;. Waarom zou bij de bepaling van de schadeloosstelling bij de aanleg van een spoorlijn geen plaats zijn voor eliminatie, en bij aanleg van een weg wel? Bovendien is de Nederlandse Staat &amp;ndash; via Railinfratrust B.V. &amp;ndash; de enige aandeelhouder van ProRail B.V. (welk aandeelhouderschap is ondergebracht bij het Ministerie van Infrastructuur en Milieu). De door ProRail te realiseren werken worden derhalve in principe voor het volle pond met overheidsgeld gefinancierd. Voldoende redenen deze werken aan te merken als &amp;ldquo;overheidswerken&amp;rdquo;. Goed denkbaar is dat dit ten aanzien van door toegelaten instellingen gerealiseerde werken anders ligt: een door een toegelaten instelling gerealiseert woningbouwproject kwalificeert op basis van de voorliggende arresten niet als &amp;ldquo;overheidswerk&amp;rdquo;.&lt;/li&gt;&#13;
&lt;li class="streepjes"&gt;De omstandigheid dat de overheid voorbereidingswerkzaamheden uitvoert ten behoeve van een werk waarvoor wordt onteigend &amp;ndash; denk aan het bouwrijp maken van de onteigende grond &amp;ndash; brengt naar het oordeel van de Hoge Raad nog niet mee dat dit werk als een overheidswerk dient te worden aangemerkt (ro. 3.8.3). Anders gezegd: wanneer in een publiek-private samenwerking de gemeente het bouwrijp maken voor zijn rekening neemt, maakt dit het te realiseren werk nog geen &amp;ldquo;overheidswerk&amp;rdquo;. &lt;br /&gt;De overwegingen van de Hoge Raad volgend, lijkt voor de eliminatie van bestemmingsplannen die woningbouw mogelijk maken doorslaggevend te zijn voor wiens rekening en risico de (opstal)exploitatie is: is dit (al dan niet ten dele) voor een marktpartij, dan is geen sprake van een &amp;ldquo;overheidswerk&amp;rdquo;. In het verlengde hiervan is het (theoretisch) denkbaar dat gemeenten voor eigen rekening en risico een woningbouwprogramma tot stand brengen, zodat aan eliminatie van het daarvoor vastgestelde bestemmingsplan zou kunnen worden toegekomen. In de huidige gebiedsontwikkelingspraktijk acteren gemeente echter vaker faciliterend, dan dat zij een actieve, risicodragende rol op zich nemen. Doen zij dit laatste, dan is dit vaak in de vorm van een CV/BV-constructie, waarin de risico&amp;rsquo;s worden gedeeld met &amp;eacute;&amp;eacute;n of meer marktpartijen (en worden er dus geen &amp;ldquo;overheidswerken&amp;rdquo; tot stand gebracht).&lt;/li&gt;&#13;
&lt;/ul&gt;&#13;
&lt;p&gt;7. De &lt;span class="italic"&gt;Groenzone-arresten&lt;/span&gt; hebben &amp;ndash; als gezegd &amp;ndash; betrekking op de vraag hoever de eliminatieregel &amp;ldquo;terugwerkt&amp;rdquo;: dienen ook voorgaande bestemmingsplannen te worden ge&amp;euml;limineerd? Het betrof hier de onteigening van gronden die waren benodigd voor de realisatie van de zogenoemde Groenblauwe Slinger te Berken en Rodenrijs, welke gronden voorheen de bestemming glastuinbouw kende. Bij herzieningen van het bestemmingsplan in 2000 en 2001 waren de glastuinbouwmogelijkheden beperkt respectievelijk vervallen. In 2006 zag het bestemmingsplan &amp;ldquo;Groenzone Berkel-Pijnacker&amp;rdquo; het licht, dat de grondslag vormde voor onteigening door het Bureau Beheer Landbouwgronden te Den Haag ten behoeve van de daarin opgenomen recreatieve bestemming. De rechtbank Rotterdam had, naast het laatstgenoemde bestemmingsplan, ook de eerdere herzieningen uit 2000 en 2001 ge&amp;euml;limineerd, (in essentie) omdat er in de jaren &amp;rsquo;90 reeds sprake zou zijn van een &amp;ldquo;concreet plan&amp;rdquo; dat, naast de inhoud van het bestemmingsplan &amp;ldquo;Groenzone Berkel-Pijnacker&amp;rdquo;, de inhoud van de eerdere herzieningen had bepaald.&lt;/p&gt;&#13;
&lt;p&gt;8. Voor eliminatie is volgens de Hoge Raad in de &lt;span class="italic"&gt;Groenzone-arresten&lt;/span&gt; alleen plaats indien de plannen voor het werk waarvoor wordt onteigend, reeds concreet zijn op het moment waarop juridisch-planologische grondslag wordt bepaald (de Hoge Raad verwijst hier expliciet naar het arrest &lt;span class="italic"&gt;Ballast Nedam&lt;/span&gt;). Voorafgaande plannen met een algemeen karakter, die nadere concretisering behoeven (met daarin een tekst als: &amp;ldquo;&lt;span class="italic"&gt;Om deze doelen te kunnen realiseren streeft de Provincie naar de ontwikkeling van een concreet ontwikkelingsplan voor het gebied van de Grondblauwe Slinger&lt;/span&gt;&amp;rdquo;), kwalificeren niet als &amp;ndash; te elimineren &amp;ndash; &amp;ldquo;bestaande concrete plannen&amp;rdquo;. Subtiel voegt de Hoge Raad daar nog aan toe dat, aangezien de herzieningen van het bestemmingsplan uit 2000 en 2001 voor de onteigende gronden niet voorzagen in de (groen)bestemming waarvoor werd onteigend, (&amp;uuml;berhaupt) geen plaats is voor eliminatie op grond van artikel 40c Ow. Bij die herzieningen behielden de onteigende gronden immers hun agrarische bestemming.&lt;/p&gt;&#13;
&lt;p&gt;9. Waar de Hoge Raad in het arrest &lt;span class="italic"&gt;Ballast Nedam&lt;/span&gt; de lat voor de concreetheid van het plan schijnbaar niet al te hoog lag &amp;ndash; een brief van Rijkswaterstaat volstond &amp;ndash; geeft de Hoge Raad in de &lt;span class="italic"&gt;Groenzone-arresten&lt;/span&gt; duidelijk aan dat plannen met een algemeen karakter onvoldoende zijn. Het lijkt in ieder geval niet zo zeer om de vorm van het &amp;ldquo;concrete plan&amp;rdquo; te gaan &amp;ndash; het kan gaan om een brief, maar ook om een stedenbouwkundig plan &amp;ndash; maar meer om de mate van detail (&amp;ldquo;concreetheid&amp;rdquo;) daarvan (vergelijk ook Rechtbank Midden-Nederland 17 december 2014, ECLI:NL:RBME:2014:6820).&lt;/p&gt;&#13;
&lt;p&gt;10. Resumerend: de Hoge Raad heeft in ieder geval &amp;eacute;&amp;eacute;n belangrijk discussiepunt beslecht: eliminatie is alleen aan de orde wanneer het bestemmingsplan is vastgesteld ten behoeve van &amp;ldquo;overheidswerken&amp;rdquo;. De werken &amp;ndash; te verrichten door publiek-private samenwerkingen &amp;ndash; ten uitvoering van het bestemmingsplan &amp;ldquo;Hoog Dalem&amp;rdquo; te Gorinchem en het bestemmingsplan &amp;ldquo;Perkpolder&amp;rdquo; te Hulst kwalificeerden niet als zodanig. Het arrest Perkpolder, waarin de Hoge Raad zijn oordeel het meest uitgebreid toelicht, gaat hierdoor de boeken in als nieuw standaardarrest. In de Groenzone-arresten heeft de Hoge Raad ge&amp;euml;xpliciteerd dat voor eliminatie slechts plaats is indien de plannen voor het werk waarvoor wordt onteigend, reeds concreet zijn op het moment waarop juridisch-planologische grondslag wordt bepaald. Voorafgaande plannen met een algemeen karakter, die nadere concretisering behoeven, kwalificeren niet als &amp;ndash; te elimineren &amp;ndash; &amp;ldquo;concrete plannen&amp;rdquo;. Zoals uit het voorgaande moge blijken, zijn echter niet alle vragen beantwoord. Zo resteert &amp;ndash; of, beter gezegd, is opgekomen &amp;ndash; de vraag wat de reikwijdte is van het begrip &amp;ldquo;overheidswerken&amp;rdquo;. Gerefereerd kan worden aan de mogelijke discussie omtrent een &amp;ldquo;privaatrechtelijke&amp;rdquo; onteigenaar als ProRail. Verder zal er de komende jaren naar verwachting nog het nodige worden geprocedeerd over het begrip &amp;ldquo;concreet plan&amp;rdquo;.&lt;/p&gt;&#13;
&lt;p&gt;11. De arresten zijn ook besproken door J.F. de Groot (&lt;span class="italic"&gt;TBR&lt;/span&gt; 2016, 28) en H. Zeilmaker en J. Hagelaars (&lt;span class="italic"&gt;BR&lt;/span&gt; 2016, 25). Ten slotte zij gewezen op het digitale magazine &amp;ldquo;Eliminatie bij onteigening&amp;rdquo;, Academie voor de Rechtspraktijk, maart 2016, met bijdragen van J.A.M.A. Sluysmans, J.S. Procee, G.J.M. de Jager, M.K.L. Berkvens, J.P. van den Berg en J.J. Hoekstra (deze annotatie is ten dele gebaseerd op de bijdrage van ondergetekende in voornoemd magazine).&lt;/p&gt;&#13;
&lt;p&gt;J.J. Hoekstra&lt;/p&gt;</content><legacyfootnotes/><footnotes><footnote/></footnotes><auteurs>J.J. Hoekstra</auteurs><published>2016-06-07 15:55:06</published><modified>2016-06-07 15:55:06</modified><editiondate>2016-06-07</editiondate><htmlpath>https://denhollander.info/artikel/13129</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2014</searchword><id>11714</id><udhid>UDH:TvAR/11714</udhid><titel>De totstandkoming van het nieuwe GLB</titel><searchwords><searchword>TvAR 12/2014</searchword><searchword>UDH:TvAR/11714</searchword></searchwords><attachments><attachment><name>17129.pdf</name><extention>pdf</extention><url>https://denhollander.info/download/17129/ci</url></attachment></attachments><inleiding/><content>&lt;p&gt;De totstandkoming van Europees beleid is voor de buitenstaander vaak niet na te volgen. Een gesprek met Roald Lapperre (directeur Europees Landbouwbeleid en Voedselzekerheid van het Ministerie van Economische Zaken) kan meer helderheid verschaffen.[1]&lt;/p&gt;&lt;p&gt;Voor alles moet worden opgemerkt dat het formuleren van het nieuwe GLB veel tijd heeft gekost. Het is een ingewikkeld proces, met vele betrokkenen en belangen. De informele Landbouwraad in Annecy (2008) kan als startpunt worden gezien. De zgn. Health Check – waarbij het GLB halverwege de geldingsperiode werd geëvalueerd - was achter de rug en Nederland zette vervolgens in op vergroening. Er waren publieksonderzoeken geweest, er lag een SER-advies[2] en een advies van de Raad voor het Landelijk Gebied[3] en op basis daarvan formuleerde minister Verburg een houtskoolschets.[4] Over deze houtskoolschets werd uiteraard in de Tweede Kamer gesproken en ook vonden er keukentafelgesprekken plaats.[5] Met de houtskoolschets toog de Nederlandse overheid ook Europa in, de eerste keer te Annecy. Daar keek men eerst wel op van de vergroeningsvoorstellen van Nederland – met name het koppelen van directe betalingen aan maatschappelijke prestaties - maar allengs vonden de ideeën toch weerklank. De start is dus ongeveer te plaatsen, het eindpunt ook: 1 januari 2015. Op het moment van schrijven is de Nederlandse uitvoeringsregeling nog niet beschikbaar en zijn ook nog niet alle Europese gedelegeerde regels klaar.&lt;/p&gt;&lt;p&gt;De Nederlandse voorstellen werden overgenomen door de Europese Commissie, blijkens een mededeling in 2010.[6] In deze mededeling werden de hoofdlijnen van het nieuwe systeem geschetst en de ‘greening’ was daar een onderdeel van. De commissie kwam vervolgens met conceptteksten voor nieuwe verordeningen en in juni 2013 werd een politiek akkoord bereikt met het Europese Parlement, dat voor het eerst, als gevolg van het Verdrag van Lissabon, een medebeslissende stem had. Het Europees Parlement had maar liefst 8.000 amendementen ingediend en die moesten allemaal worden verwerkt. Lapperre spreekt respect uit voor het Ierse voorzitterschap dat dat allemaal voor elkaar heeft gekregen.&lt;/p&gt;&lt;p&gt;Nederland heeft zich natuurlijk overal mee bemoeid, maar bijzonder was ook de inzet op agrarische natuurverenigingen. De invulling van de vergroening zou niet alleen per bedrijf maar ook collectief zijn beslag moeten kunnen krijgen. “Wij hebben leden van de Europese Commissie naar Nederland gehaald om dit te bespreken en te bekijken. Wij hebben hen ervan kunnen overtuigen dat een boerencollectief betere resultaten voor de natuur kan bereiken”. Zo is het uiteindelijk ook in de Verordening terecht gekomen.&lt;/p&gt;&lt;p&gt;Wat betreft de verdeling van de gelden was er natuurlijk wel een discussie. Iedereen wil liefst meer ontvangen dan hij eerst had en op zijn minst hetzelfde. Er moest een bepaalde harmonisatie plaatsvinden: meer geld naar de nieuwe lid-staten en minder naar de oude, zodat de hectaretoeslag wat meer gelijkgetrokken werd. Dat was al langer bekend en eigenlijk maakte het voor de meeste landen niet eens zo heel veel uit en bleken de veranderingen beperkt. Omdat Nederland een veel hogere betaling kent dan het EU-gemiddelde, raakt dit Nederland echter wel.&lt;/p&gt;&lt;p&gt;De betrokkenheid in Nederland was zeer groot tijdens het proces. De Tweede Kamer, met name de Vaste Commissie voor Landbouw, Natuur en Voedselkwaliteit (LNV), Economische Zaken, Landbouw en Innovatie (EL&amp;amp;I) resp. Economische Zaken (EZ), heeft zich in talloze debatten en verslagen uitgebreid met de materie bezig gehouden. Maar ook de betrokkenheid van maatschappelijke organisaties en publiek is groter geweest dan ooit. De website www.toekomstglb.nl trok maar liefst 5.000 bezoekers per maand. En er waren ook andere fora in de lucht. Zoals de Youth Food Movement. Dat leverde allemaal ideeën en voorstellen op, uiteraard van landbouworganisaties en boeren, maar ook van organisaties als Natuurmonumenten en vakbonden. Voor de vergroening bijvoorbeeld zijn daardoor tal van praktische suggesties gedaan, die ook in Europa werden meegenomen. Wat ook bijzonder was: er is een GLB-check-app ontwikkeld, waardoor individuele ondernemers inzicht konden krijgen in wat het onderhandelingsresultaat in Brussel voor hun bedrijf zou betekenen. Dat leverde soms ook verrassingen op voor bijvoorbeeld melkveehouders, die tot de ontdekking kwamen dat als zij mais teelden dat dat dan onder akkerbouw viel en dat vruchtwisseling geboden was. Op allerlei details hebben de resultaten van deze virtuele rondes geleid tot aanpassingen in de verordeningen.&lt;/p&gt;&lt;p&gt;Al met al kan Nederland terugkijken op een heel mooi proces en grosso modo tevreden zijn over het resultaat. Zo zijn er uiteindelijk bij de vergroening ook voldoende keuzemenu’s aangeboden om de zaak, ook voor Nederland, uitvoerbaar te maken.&lt;/p&gt;&lt;p&gt;Op de vraag of er speciale struikelblokken waren, antwoordt Lapperre dat eigenlijk alle onderwerpen potentiële struikelblokken waren, maar dat niet zijn geworden. Speciale aandacht vroegen de financiën, de vergroening en de vraag wat er nog zou overblijven aan marktordening. De marktordeningen zijn verlicht, er zijn geen exportsubsidies meer en de importheffingen worden steeds verder afgebouwd. De focus is verlegd naar noodvoorzieningen: met welke middelen kan worden ingegrepen bij ernstige marktverstoringen, de zgn&lt;span class="Cursief"&gt;. exceptional measures&lt;/span&gt;. Ook het risicobeheer krijgt verder invulling, bijvoorbeeld voor allerlei verzekeringen. De EU steunt deze, daar is ook geld voor uitgetrokken. Verder worden verenigingen van producenten ondersteund, zoals telersverenigingen in groente en fruit. Men gaat er wel eens aan voorbij dat daar in de afgelopen jaren soms wel tot 100 miljoen euro per jaar in is geïnvesteerd, aangevuld door 50% confinanciering door de betreffende telersvereniging zelf. De verdeling waarbij 50% van de gelden uit&lt;/p&gt;&lt;p&gt;Europa komt en 50% uit de lid-staat kenden we al van de tweede pijler – het plattelandsbeleid.&lt;/p&gt;&lt;p&gt;Wat die tweede pijler betreft is er trouwens ook een flinke versoepeling doorgevoerd ten opzichte van de vorige regeling, waarbij met name de strikte verdeling tussen de assen – de beleidsterreinen - is losgelaten. Dat neemt niet weg dat er nog wel voorschriften zijn voor minimumpercentages die aan bijvoorbeeld natuur of LEADER moeten worden besteed .Ons plattelandsontwikkelingsprogramma (POP) voor de komende periode ligt op dit moment in Brussel voor goedkeuring.&lt;/p&gt;&lt;p&gt;Wat betreft de flat-rate – een gelijk premiebedrag per hectare – ook dat was wel een discussie in Europa. De Ieren hebben bijvoorbeeld een uitzondering gekregen. Zij willen kiezen voor een demping van de flat-rate. Nederland heeft gekozen voor een geleidelijke overgang naar flat-rate, die in 2019 voltooid moet zijn. We doen dat, zo is het plan, in vijf gelijke stappen. We realiseren ons dat dat behoorlijke overgangen geeft, van het historische model naar de flat-rate. De verschillen tussen de sectoren zijn bovendien groot - denk aan vlas, kalveren, aardappelzetmeel - waardoor er hier en daar flinke slagen te maken zijn. Daarover is steeds intensief overleg geweest met de landbouwsector in Nederland, en dat is trouwens nog steeds gaande.&lt;/p&gt;&lt;p&gt;Wij zijn nu volop bezig met de implementatie van de verordeningen. De formele goedkeuring van POP3 wordt in maart 2015 verwacht, de discussie met de Commissie over directe betalingen is nog niet afgerond. De eerste aanvragen voor de directe betalingen vinden vanaf 1 april tot 15 mei 2015 plaats, tot die tijd wordt er nog hard gewerkt. Intussen denken we al weer verder. We hebben voortdurend de toekomst van de Nederlandse en Europese landbouw voor ogen, aldus Roald Lapperre.&lt;/p&gt;</content><legacyfootnotes/><footnotes><footnote>1 Het gesprek vond plaats op 7 oktober 2014 te Den Haag.</footnote><footnote>2 SER – Waarden van landbouw (2008).</footnote><footnote>3 RLG - Publieke belangen centraal (2007).</footnote><footnote>4 &lt;span class="Cursief"&gt;Kamerstukken II&lt;/span&gt; 2007/08, 28 625, nr. 60.</footnote><footnote>5 ‘Logisch, maar wel spannend’. Twaalf gesprekken over de Houtskoolschets Europees Landbouwbeleid 2020 (2009).</footnote><footnote>6 COM(2010) 672 final.</footnote></footnotes><auteurs>prof. mr. D.W. Bruil</auteurs><published>2014-12-13 16:59:27</published><modified>2014-12-13 16:59:27</modified><editiondate>2014-12-13</editiondate><htmlpath>https://denhollander.info/artikel/11714</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1995</searchword><id>5007</id><udhid>UDH:TvAR/5007</udhid><titel>Buseman / Coöperatie Suikerunie UA (TvAR 1995/4746)</titel><searchwords><searchword>TvAR 3/1995</searchword><searchword>TvAR 1995/4746</searchword><searchword>UDH:TvAR/5007</searchword></searchwords><attachments><attachment><name>1995_nr 3_Rechtspraak_4746.pdf</name><extention>pdf</extention><url>https://denhollander.info/download/4947/ci</url></attachment></attachments><inleiding>Suikersysteem 1992, art. 17, 20&#13;
&#13;
Pachtovereenkomst van korte duur met het oogmerk suikerbietenquotum te doen overgaan. Weigering overschrijving quotum wegens doel en strekking van het Suikersysteem 1992, nu werd beoogd basisreferentie over te doen schrijven zonder dat sprake was van werkelijke overdracht van grond.</inleiding><content>de Maatschap J.D. en F.H.K. Buseman, te Scheemda; verzoekster; gemachtigde: mr. P. Stehouwer;&#13;
tegen&#13;
de coöperatieve vereniging Coöperatie Sui-kerunie UA, gevestigd te Breda; verweerster;&#13;
Het verloop van de procedure 1. Bij brief d.d. 19 oktober 1992 heeft verzoekster beroep aangetekend tegen een jegens haar door verweerster genomen beslissing d.d. 8 oktober 1992, waarvan kopie was bijgesloten. Vervolgens heeft verzoekster de gronden waarop het beroep berust bij brief d.d. 13 november 1992, met acht produkties, nader aangevuld.&#13;
2. Verweerster heeft schriftelijk verweer gevoerd middels een memorie van antwoord, met acht produkties, d.d. 13 december 1992.&#13;
3. Vervolgens heeft op 4 februari 1993 te Utrecht een mondelinge behandeling van het geschil plaatsgevonden. Aan de zijde van ver zoekster was hierbij aanwezig de heer mr. P. Stehouwer, vergezeld van de heren J.D. en F.H.K. Buseman. Verweerster werd ter zitting vertegenwoordigd door mevrouw mr. M.J.A.M. Corten-van der Sande en de heer T. Schiphouwer. Mr. Stehouwer legde pleitnoti- ties met een drietal produkties over.&#13;
4. De zaak is in staat van wijzen gekomen en het vonnis is bepaald op heden.&#13;
Ten aanzien van de feiten&#13;
5. Als enerzijds gesteld en anderzijds niet -althans niet voldoende gemotiveerd — weer-sproken, alsmede op grond van de in het ge-ding gebrachte en in zoverre niet betwiste stukken, staat ten processe het volgende vast. 5.1. In de oogstjaren 1989 tot en met 1991 heeft ene Weelink zaaiklaar land van verzoek-ster in gebruik gehad teneinde daar suikerbie-ten te telen, met dien verstande dat verzoekster zelf onder meer alle hiertoe vereiste feitelijke werkzaamheden zou verrich-ten, waartegenover Weelink haar een bedrag zou voldoen ter hoogte van de opbrengst van het gewas minus f 20 per ton.&#13;
5.2. Onder bedoelde voorwaarden had Weelink in 1989 een oppervlakte in gebruik gekregen van 7 ha, in 1990 van 6,5 ha en in&#13;
1991 opnieuw van 6,5 ha.&#13;
5.3. Begin 1992 hebben verzoekster en Weelink een afspraak gemaakt ingevolge waarvan basisreferentie van Weelink naar verzoekster zou moeten worden overgeschre- ven.&#13;
5.4. Teneinde deze afspraak te effectueren zijn verzoekster en Weelink enerzijds een pachtovereenkomst aangegaan, waarbij ver zoekster met ingang van 1 november 1991 bouwland met een oppervlakte van 31.58.12 ha aan Weelink heeft verpacht, terwijl zij an- derzijds de beëindiging van deze overeen komst met ingang van 1 maart 1992 zijn overeengekomen, een en ander met heet oog merk om bij het beëindigen van de pacht ba sisreferentie met een omvang van 71 392 kg naar verzoekster over te (doen) schrijven.&#13;
5.5. Bedoelde pachtovereenkomst is door de Grondkamer voor Groningen goedgekeurd op 13 februari 1992; de beëindigingsovereen- komst werd door dezelfde Grondkamer goed gekeurd op 26 maart 1992.&#13;
5.6. Verweerster heeft geweigerd aan de door verzoekster (en Weelink) beoogde over schrijving mede te werken, aangezien een der gelijke overschrijving in haar visie strijdig zou zijn met doel en strekking van het Suiker systeem 1992. In feite beoogden verzoekster en Weelink basisreferentie over te doen schrijven zonder dat er sprake was van over dracht van grond, terwijl het Suikersysteem&#13;
1992 van grond c.q. bedrijfsgebondenheid zou uitgaan.&#13;
5.7. Verzoekster verzoekt de Arbitrage commissie te bepalen dat de door haar beoog de overschrijving alsnog wordt uitgevoerd, met veroordeling van verweerster in de arbitragekosten.&#13;
Ten aanzien van het recht&#13;
6. Naar het oordeel van de Arbitragecommis-sie heeft verweerster terecht geweigerd aan de overschrijving van basisreferentie naar ver-zoekster medewerking te verlenen. Aan dit oordeel liggen de volgende overwegingen ten grondslag.&#13;
6.1. Verweerster heeft zich terecht op het standpunt gesteld dat basisreferentie als be-&#13;
doeld in het Suikersysteem 1992 grondgebon-den is in die zin, dat overschrijving van basis-referentie slechts kan plaatsvinden in geval van overdracht van grond, zulks overeenkom-stig hetgeen ter zake in de art. 17 e.v. van het Suikersysteem 1992 is bepaald.&#13;
6.2. Omtrent het feit dat van grondgebondenheid sprake is kan bij verzoekster - gelet op onder meer hetgeen hieromtrent gedurende de afgelopen jaren in de vakpers is gepubli- ceerd - geen enkel misverstand hebben be- staan. Bij memorie van antwoord heeft verweerster in dit verband verwezen naar en kele door haar in kopie in het geding gebrach- te publikaties uit het Maandblad Suiker Unie, waarmee verzoekster ook naar het oordeel van de Arbitragecommissie geacht mag wor- den bekend te zijn geweest.&#13;
6.3. Overigens moet naar het oordeel van de Arbitragecommissie, gelet op de tussen verzoekster en Weelink tot stand gekomen - hierboven onder 5.4. weergegeven - constructie teneinde de hierboven onder 5.3. bedoelde afspraak te effectueren, worden aangenomen dat verzoekster zich wel degelijk van de aan het Suikersysteem 1992 ten grondslag liggen de grondgebondenheid bewust is geweest.&#13;
6.4. In het onderhavige geval staat aan de beoogde overschrijving in de weg dat ver zoekster en Weelink blijkens hetgeen ver zoekster hieromtrent naar voren heeft gebracht nimmer een werkelijke overdracht van grond als bedoeld in de art. 17 e.v. van het Suikersysteem 1992 voor ogen heeft ge staan.&#13;
6.5. Verweerster heeft zich tegen deze ach tergrond terecht op het standpunt gesteld dat doel en strekking van het Suikersysteem 1992 zich tegen de beoogde overdracht verzetten.&#13;
7. In dit verband heeft verzoekster nog naar voren gebracht dat zij met betrekking tot het Suikersysteem 1992 als 'derde' moet worden beschouwd, omdat het Suikersysteem 1992 als een privaatrechtelijke overeenkomst tussen de suikerindustrie enerzijds en het Landbouwschap anderzijds moet worden aan gemerkt. Haar zou dan ook niet tegengeworpen moeten kunnen worden dat een vaag criterium als 'doel en strekking' van het Suikersysteem 1992 aan de beoogde overschrijving in de weg staat.&#13;
8. De Arbitragecommissie onderschrijft deze visie niet. Verzoekster kan immers niet als 'derde' ten opzichte van het Suikersys- teem 1992 worden beschouwd, nu zij een te lersovereenkomst met verweerster is&#13;
aangegaan, waarop het Suikersysteem 1992 door partijen van toepassing is verklaard.&#13;
9. Anders dan verzoekster is de Arbitrage commissie van oordeel dat voor de interpretatie van het Suikersysteem 1992 geen argumenten - althans niet in de door verzoek ster voorgestane zin - aan de tekst van de Be schikking Superheffing 1988 kunnen worden ontleend, daar beide teksten op geheel ander- soortige produktiebeperkende maatregelen betrekking hebben en een eigen structuur kennen.&#13;
10. Verzoekster heeft tenslotte aan haar verzoek ten grondslag gelegd dat verweerster volstrekt zou zijn voorbijgegaan aan het feit dat transacties die het spiegelbeeld van de onderhavige vormen zonder meer door de suike- rindustrie worden geaccepteerd. Hiermee doelt verzoekster op situaties waarin bij het verpachten van grond basisreferentie wordt overgeschreven, terwijl een dergelijke overschrijving achterwege blijft ingeval de betref- fende overeenkomst vervolgens weer wordt beëindigd.&#13;
11. De Arbitragecommissie volstaat op dit punt met de overweging dat ook in een dergelijke spiegelbeeld-situatie geen overschrijving behoort plaats te vinden indien zou blijken dat partijen bij het aangaan van de betreffende overeenkomst geen werkelijke overdracht van grond in de zin van de art. 17 e.v. van het Suikersysteem 1992 voor ogen heeft gestaan, aangezien in een dergelijk geval niet alleen doel en strekking, doch ook de tekst van het Suikersysteem 1992 (te weten het in art. 20, lid 1, sub a, daarvan bepaalde) zich tegen overschrijving verzet.&#13;
12. Verzoekster dient als de in het ongelijk gestelde partij in de arbitragekosten te worden veroordeeld.&#13;
Beslissing&#13;
De Arbitragecommissie Suikersysteem 1992,&#13;
beslissend als goede mannen naar billijkheid,&#13;
1. Wijst het verzoek af;&#13;
2. Veroordeelt verzoekster in de arbitragekosten, tot en met de deponering van dit vonnis begroot op een bedrag van f 3950.</content><legacyfootnotes/><footnotes><footnote/></footnotes><auteurs/><published>1995-03-01 00:00:00</published><modified>1994-11-29 00:00:00</modified><editiondate>1995-03-01</editiondate><htmlpath>https://denhollander.info/artikel/5007</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1995</searchword><id>5017</id><udhid>UDH:TvAR/5017</udhid><titel>Mulder-Boonstra / Koops (TvAR 1995/4756)</titel><searchwords><searchword>TvAR 7/1995</searchword><searchword>TvAR 1995/4756</searchword><searchword>UDH:TvAR/5017</searchword></searchwords><attachments><attachment><name>1995_nr 7_Rechtspraak_4756.pdf</name><extention>pdf</extention><url>https://denhollander.info/download/4957/ci</url></attachment></attachments><inleiding>Pachtwet, art. 25, Suikersysteem&#13;
&#13;
Pachter exploiteert wel voor eigen rekening en risico, maar heeft niet persoonlijk de dagelijkse leiding. Hij woont in Canada. Strijd met art. 25. Ontbinding van de pachtovereenkomst. Pachter had zijn suikerquotum met eigen grond vervreemd. Het suikerquotum is grondgebonden. Art. 25 zal in het algemeen meebrengen dat het de pachter niet vrij staat bij het einde van de pacht de grond op te leveren zonder de verpachter in de gelegenheid te stellen het daarmee samenhangende suikerquotum te verwerven. Schadevergoeding bepaald op de helft van de waarde van het quotum.</inleiding><content>De Pachtkamer van het Kantongerecht te As-sen,&#13;
rechtdoende in de zaak van: Hiltje Lucina Jantina Mulder-Boonstra, wonende te Haren, Muntinglaan 31, eiseresse bij&#13;
exploot van dagvaarding van de twaalfde au-gustus 1992, voor wie ter terechtzitting als mondeling gemachtigde is verschenen: L.J. van der Scheer, gerechtsdeurwaarder te As-sen.&#13;
tegen&#13;
Jan Willem Koops, laatstelijk gewoond heb-bende te Drouwen, Gasselterstraat 6, bunga-low 49, huidig correspondentie-adres Boslaan 1 te Borger, thans wonende in Canada, RR I Lic 3K2, Bowmanville, Ontario, gedaagde bij gemeld exploot, voor wie als gemachtigde op-treedt: J. Trip te Borger.&#13;
Gezien de processtukken, waaronder het tussenvonnis van 16 februari 1993, waarvan de inhoud als hier ingevoegd wordt be-schouwd;&#13;
overweegt ten aanzien van het recht als volgt: 1. Op 16 maart 1993 is de bij voormeld tus-senvonnis bepaalde comparitie van partijen gehouden, waarvan proces-verbaal is opge-maakt. In het kader daarvan hebben partijen nog stukken in het geding gebracht. Ten ver-volge daarop kan de Pachtkamer thans nader beslissen.&#13;
2. Ten aanzien van het door eiseresse ge-stelde en door gedaagde betwiste handelen in strijd met artikel 3 van de betreffende Alge-mene Bepalingen voor Verpachtingen en arti-kel 25 van de Pachtwet komt de Pachtkamer thans tot het volgende oordeel. Uit met name het door gedaagde ter comparitie medegedeel-de blijkt, dat hij zelf vanuit Canada alles re-gelt betreffende de exploitatie van het onderhavige door hem van eiseresse gepachte land, zij het, dat hij daarvoor wel afhankelijk is van het toezicht van een zekere Katerberg, terwijl de Coöperatieve Werktuigenvereni-ging Borger alle werkzaamheden in loonwerk verricht. Aldus is er geen sprake van het aan anderen onderverpachten of in gebruik af-staan, aangezien de onderhavige pachtgrond voor rekening en risico van gedaagde wordt geëxploiteerd. Ook kan naar de mening van de Pachtkamer nog wel gezegd worden, dat gedaagde ten deze de algemene leiding heeft, doch hij heeft beslist niet persoonlijk de dage-lijkse leiding, hetgeen ook niet mogelijk is, wanneer men zoals gedaagde in Canada woont. Gedaagde is pas in maart 1993 voor het eerst sinds zijn vertrek vorig jaar mei weer in Nederland. Hij is aldus niet in staat zelf enig toezicht te houden op de gang van zaken ten aanzien van onderhavige grond, zoals wanneer bepaalde werkzaamheden moeten gebeuren en hoe die in de vorm van loonwerk worden uitgevoerd. Mitsdien worden de ver-plichtingen uit de onderhavige pachtovereen-komst in ieder geval op een belangrijk onderdeel niet door de pachter persoonlijk vervuld. Aldus handelt gedaagde in strijd met voormeld artikel van de Algemene Bepalingen voor Verpachtingen en in strijd met artikel 25 van de Pachtwet en schiet hij toerekenbaar te-kort in de nakoming van zijn verplichtingen als pachter jegens eiseresse, hetgeen ontbin-ding van de onderhavige pachtovereenkomst rechtvaardigt.&#13;
3. Ten aanzien van eiseresses vorderingen betreffende het suikerquotum dient thans eerst de vraag beantwoord te worden, of de Pacht-kamer bevoegd is van die vorderingen kennis te nemen. Eiseresse stelt daartoe, dat suiker-quotum in pacht verhoudingen op dezelfde manier als melkquotum behandeld moet wor-den. Uit alle thans in het geding zijnde stuk-ken leidt de Pachtkamer af, dat de regeling van het suikerquotum zijn basis vindt in de betreffende E.G.-Marktordening terzake en dat het suikerquotum grondgebonden is. Ge-daagde dreef naar tussen partijen vaststaat tot einde 1991 een landbouwbedrijf bestaande uit 36.74.00 ha. eigen grond en de onderhavige van eiseresse gepachte grond, terwijl zijn ba-sisreferentie suiker 51526 kg. beliep. Gezien met name ook het gestelde in de door eiseresse overgelegde Suikersystemen 1991 en 1992 moet het er voor gehouden worden, dat die basisreferentie suiker op het gehele bedrijf van gedaagde rustte, dus inclusief de van eise-resse gepachte grond, welke grond gedaagde ook gedeeltelijk voor de teelt van suikerbieten gebruikte.&#13;
De redelijkheid en billijkheid verplichten gedaagde als pachter bij het gebruik van het suikerquotum te waken voor het daarmede sa-menhangende belang van eiseresse als ver-pachtster. De in artikel 25 van de Pachtwet neergelegde verplichting van de pachter om als een goed pachter te handelen en bij het einde van de pachtovereenkomst het gepachte in goede staat aan de verpachter op te leveren, zal in het algemeen meebrengen, dat het hem niet vrij staat bij het einde van de pacht of ge-durende de looptijd daarvan de grond aan de verpachter op te leveren zonder deze in de ge-legenheid te stellen het daarmee samenhan-gende suikerquotum te verwerven. De aan-spraken op het met het verpachte samenhan-gende suikerquotum behoren dus tot de rechtsgevolgen van de pachtovereenkomst,&#13;
welke naar de aard van die overeenkomst uit de eisen van redelijkheid en billijkheid voort-vloeien. Op grond van het hiervoor overwo-gene houden de onderhavige vorderingen van eiseresse betreffende het suikerquotum ver-band met een recht, dat zijn grondslag vindt in de pachtovereenkomst. De zaak is er dus één betrekkelijk tot een pachtovereenkomst en mitsdien is de Pachtkamer bevoegd van de onderhavige vorderingen kennis te nemen.&#13;
4. Gedaagde heeft blijkens de in kopie in het geding zijnde transportakte van 29 no- vember 1991 alstoen aan Oosterbroek naast zijn boerderij en grond overgedragen het 'to- taal op gemelde percelen rustende bietenquo- tum'. Eén en ander blijkt ook uit het in kopie in het geding zijnde mutatieformulier. Ge daagde heeft eiseresse hier geheel buitengela- ten en haar niet in de gelegenheid gesteld het met het verpachte samenhangende suikerquo- tum te verwerven. Aldus is gedaagde toere- kenbaar tekort geschoten in de nakoming van zijn verplichtingen als pachter jegens eiseres- se, hetgeen ontbinding van de onderhavige pachtovereenkomst rechtvaardigt.&#13;
5. Vast staat, dat gedaagde niet meer over suikerquotum beschikt. Dat brengt naar het oordeel van de Pachtkamer met zich mee, dat geen plaats is voor toewijzing van eiseresses vordering gedaagde te veroordelen tot over dracht aan haar c.q. overschrijving op haar naam c.q. op haar naamstelling van een basis referentie suiker groot 20 356 kg., althans een in goede justitie door de Pachtkamer te bepa- len hoeveelheid. Hetzelfde geldt voor hetgeen eiseresse ten deze subsidiair, meer subsidiair en meer meer subsidiair vordert.&#13;
6. Wel dient gedaagde de door eiseresse in verband met het voor haar verloren gaan van het onderhavige suikerquotum geleden schade aan haar te vergoeden. Naar het oordeel van de Pachtkamer dient de schade berekend te worden op dezelfde wijze als in een dergelijk geval bij melkquotum gebeurt en dus reke- ning gehouden te worden met de omstandig- heid, dat gedaagde als teler de betreffende basisreferentie suiker heeft opgebouwd. Al dus stelt de Pachtkamer eiseresses schade op de helft van de waarde per kilogram van het suikerquotum ten tijde van de overdracht daarvan door gedaagde aan Oosterbroek in november 1991. Eiseresse vordert terzake f 1,50 per kg., welk bedrag volgens haar mini maal in het financieel-agrarische verkeer aan referentie wordt toegekend. Gedaagde heeft ten deze geen verweer gevoerd, terwijl de Pachtkamer voormeld bedrag redelijk acht. Aan eiseresse komt dus toe f 0,75 per kg. Uit gegaan dient er verder van te worden, dat de aan het verpachte toe te rekenen basisreferen- tie suiker 20 356 kg. beloopt, zulks conform het door eiseresse in punt 5 van de dagvaar ding gestelde. 848.39 kg. x 23.99.40 ha. = 20 356 kg. De door gedaagde aan eiseresse te betalen vergoeding beloopt dan 20 356 kg. x w f 0,75 = f 15 267,- en wel vermeerderd met de&#13;
wettelijke rente over dat bedrag vanaf 12 au-gustus 1992, zijnde de dag van de dagvaar-ding. Daarmede is naar de mening van de Pachtkamer eiseresses schade volledig ver-goed en komt haar ten deze geen verdere ver-goeding toe, ook niet terzake van eventuele waardevermindering van de grond. Voor toe-wijzing van boete op grond van artikel 18 van meergenoemde Algemene Bepalingen is geen plaats.&#13;
7. De Pachtkamer acht termen aanwezig de onderhavige pachtovereenkomst te ontbinden tegen het einde van het lopende pachtseizoen, te stellen op 1 november 1993. Alsdan dient gedaagde tevens het gepachte te ontruimen en wel zulks op straffe van de door eiseresse ten deze gevraagde dwangsom van f 500,- voor iedere dag of gedeelte daarvan, gedurende welke gedaagde in gebreke blijft aan deze veroordeling te voldoen.&#13;
8. Gedaagde dient als de grotendeels in het ongelijk gestelde partij in de kosten van het geding te worden veroordeeld. Daarbij houdt de Pachtkamer geen rekening met verschotten en salaris in verband met een door eiseresse gelegd beslag. Dat is namelijk in deze proce- dure niet aan de orde.&#13;
en neemt tenslotte de volgende beslissing: Ontbindt de tussen partijen bestaande pacht-overeenkomst met betrekking tot los zand in de gemeente Gasselte, kadastraal bekend sec-tie H en I nrs. 155 ged. en 310 ged. groot 23.99.40 ha. en wel met ingang van 1 novem-ber 1993;&#13;
Veroordeelt gedaagde om het gepachte met&#13;
ingang van 1 november 1993 te (doen) ontrui-men en in goede staat aan eiseresse ter be-schikking te (doen) stellen zulks op straffe van een dwangsom ad f 500,- voor iedere dag of gedeelte daarvan, gedurende welke gedaag-de in gebreke blijft aan deze veroordeling te voldoen;&#13;
Veroordeelt gedaagde om aan eiseresse te-gen kwijting te betalen de som van f 15 267,-(VIJFTIENDUIZEND TWEEHONDERDZE-&#13;
VENENZESTIG GULDEN), vermeerderd met de wettelijke rente over dat bedrag vanaf 12 augustus 1992 tot de dag der voldoening;&#13;
Verklaart dit vonnis tot zover uitvoerbaar bij voorraad;&#13;
Ontzegt het meer of anders gevorderde;&#13;
Veroordeelt gedaagde in de kosten van het geding, tot op heden aan de zijde van eiseres-se begroot op f 1618,90 (EENDUIZEND ZESHONDERDACHTTIEN GULDEN EN NEGENTIG CENT), waaronder f 1350,- we-gens salaris van haar gemachtigde.&#13;
De Pachtkamer van het Kantongerecht te As-sen,&#13;
rechtdoende in de zaak van:&#13;
Hiltje Lucina Jantina Mulder-Boonstra, wonende te Haren, Muntinglaan 31, eiseresse bij exploot van dagvaarding van de twaalfde augustus 1992, voor wie ter terechtzitting als mondeling gemachtigde is verschenen:&#13;
L.J. van der Scheer, gerechtsdeurwaarder te Assen.&#13;
tegen&#13;
Jan Willem Koops, laatstelijk gewoond heb-bende te Drouwen, Gasselterstraat 6, bunga-low 49, huidig correspondentie-adres Boslaan 1 te Borger, thans wonende in Canada, RR I Lic 3K2, Bowmanville, Ontario, aldus zonder bekende woon- of verblijfplaats in Nederland, gedaagde bij gemeld exploot, voor wie als ge-machtigde optreedt:&#13;
J. Trip te Borger.&#13;
Gezien de processtukken, waarvan de inhoud als hier ingevoegd wordt beschouwd;&#13;
Overweegt ten aanzien van het recht als volgt:&#13;
1. Tussen partijen staat als enerzijds gesteld en anderzijds niet althans onvoldoende weer-sproken en deels ook blijkende uit de in het geding zijnde stukken het volgende vast. Eise-resse heeft aan gedaagde verpacht, gelijk deze van eiseresse heeft gepacht, los zand in de ge-meente Gasselte kadastraal bekend secties H en I nrs. 156 en 310 ged. groot 23.99.40 ha., zulks tegen een pachtprijs van f 13 077,- per jaar, één en ander als nader is vastgelegd in een door de Grondkamer voor Drenthe op 16 juni 1980 op grond van artikel 26 lid 3 van de Ruilverkavelingswet 1954 opgemaakte akte, zijnde een pachtwijzigingsovereenkomst, die in september 1980 door partijen is getekend. Krachtens pachtwijzigingsovereenkomst van september 1990, goedgekeurd door de Grondkamer voor Drenthe op 25 maart 1991, is de pacht ten aanzien van sectie H no. 156 groot 55 are 70 ca. ontbonden en zijn partijen ver-volgens en in de plaats daarvan een pacht-overeenkomst aangegaan betreffende een ter plaatse afgescheiden gedeelte ter grootte van ongeveer 55 are 70 ca. van het perceel kadas-traal bekend gemeente Gasselte sectie H no. 155. Gedaagde heeft in november 1991 de hem in eigendom toebehorende boerderij met land groot ongeveer 36.74.00 ha. verkocht en overgedragen aan J.A.F. Oosterbroek. Op 12 december 1991 heeft gedaagde wegens emi-gratie zijn landbouwwerktuigen en gereed-schappen ten overstaan van notaris mr. R.E. Vos te Gieten in het openbaar doen verkopen. Vervolgens heeft gedaagde enige tijd in Drou-wen in een bungalow gewoond, waarna hij in mei 1992 naar Canada is vertrokken.&#13;
2. Eiseresse vordert de ontbinding van de onderhavige pachtovereenkomsten en de ver oordeling van gedaagde het gepachte te ont- ruimen en in goede staat aan haar ter beschikking te (doen) stellen op straffe van een dwangsom en boete. Zij stelt daartoe, dat gedaagde tegenover haar ernstige wanpresta- tie pleegde/pleegt c.q. toerekenbaar in de na koming van zijn verplichtingen tegenover haar tekort schoot/schiet.&#13;
3. Ter onderbouwing van haar voormelde vorderingen stelt eiseresse in de eerste plaats, dat gedaagde het van haar gepachte hetzij in onderpacht of ander gebruik heeft uitgegeven dan wel het door derden op een zodanige wijze laat bewerken, dat gedaagde de verplichtingen uit de pachtovereenkomst niet meer persoon lijk vervult, aangezien hij niet meer persoon lijk de algemene en dagelijkse leiding van de werkzaamheden aan het gepachte heeft en bo- vendien niet in zodanige nabijheid van het ge pachte woont, dat hij tot dat persoonlijk gebruik in staat is. Volgens eiseresse handelt gedaagde aldus in strijd met artikel 3 van de in het geding zijnde Algemene Bepalingen voor Verpachtingen, nu het slot van het in ge ding zijnde pachtcontract van 18 oktober 1954 daar naar verwijst, terwijl in de pacht- wijzigingsovereenkomst van 1980 weer naar dat pachtcontract wordt verwezen. Tevens al dus eiseresse handelt gedaagde in strijd met artikel 25 van de Pachtwet, die de pachter ver plicht om te doen, wat een goed pachter be- taamt. Gedaagde bestrijdt het vorenstaande. Hij stelt, dat hij het onderhavige land zelf ex ploiteert en dat hij J. Trip als gemachtigde heeft om de lopende zaken te behartigen. Hij&#13;
regelt aldus gedaagde zelf het bouwplan en de werkzaamheden en er is geen sprake van ex-ploitatie door een ander. Alleen doet een ze-kere Katerberg het werk en zorgt ervoor, dat een loonwerker wordt ingeschakeld.&#13;
4. Ten aanzien van het door eiseresse ge stelde en door gedaagde betwiste handelen in strijd met artikel 3 van genoemde Algemene Bepalingen voor Verpachtingen en artikel 25 van de Pachtwet komt de Pachtkamer tot het volgende oordeel. De stellingen over en weer van partijen zijn ten deze voor haar niet in alle opzichten duidelijk. Mitsdien zal een compa- ritie van partijen worden gelast voor het ge ven van inlichtingen, die vooral aan de zijde van gedaagde dienen te worden verstrekt. De Pachtkamer gaat er mee akkoord, dat gedaag- de niet zelf ter comparitie verschijnt, doch in zijn plaats zijn gemachtigde J. Trip. Hij dient in ieder geval - nadere - inlichtingen te ge ven, hoe nu precies in alle opzichten de ex- ploitatie van het onderhavige land thans gebeurt.&#13;
5. Ter onderbouwing van haar voormelde vorderingen stelt eiseresse in de tweede plaats het volgende. Gedaagde heeft bij de verkoop van zijn boerderij met land zijn totale basisre-ferentie suiker aan genoemde J.A.F. Ooster- broek overgedragen, zulks terwijl op het gepachte eveneens suikerreferentie rustte. De verplichting van de pachter het gepachte bij het einde van de pachtovereenkomst aan de verpachter op te leveren brengt mee, dat het hem niet vrij staat bij het einde van de pacht de grond op te leveren zonder de verpachter in de gelegenheid te stellen de daarmee sa menhangende referentie te verwerven. Door zijn hele referentie aan Oosterbroek voor- noemd over te doen heeft gedaagde zich in de onmogelijkheid gesteld om de op het gepach- te rustende referentie nog aan eiseresse over te dragen. Uitgaande van een totale basisrefe- rentie van 51.526 kg. beloopt de op het ge- pachte rustende hoeveelheid referentie 20.356 kg. De Pachtkamer is bevoegd van de onder havige vorderingen betreffende het suikerquo- tum kennis te nemen. Suikerquotum moet in pachtverhoudingen op dezelfde manier als melkquotum worden behandeld, aangezien het gaat om door derden verstrekte produktie- rechten, die niet formeel maar officieus in de praktijk een economische waarde hebben. Zo als dat ook met het melkquotum het geval is behoren de aanspraken op de met het ver- pachte samenhangende suikerreferentie tot de rechtsgevolgen van de pachtovereenkomst, welke naar de aard van die overeenkomst uit de eisen van redelijkheid en billijkheid voort-vloeien. Aanvullend vordert eiseresse wat be-treft het suikerquotum de veroordeling van gedaagde voormelde basisreferentie suiker groot 20.356 kg. althans een in goede justitie door de Pachtkamer te bepalen hoeveelheid aan eiseresse over te (doen) dragen c.q. over te (doen) schrijven c.q. op naam te (doen) stellen en verder alles te doen wat nuttig en nodig is om tot die overdracht c.q. overschrij-ving c.q. tenaamstelling te geraken zulks op straffe van een dwangsom. Subsidiair vraagt eiseresse haar te machtigen om namens ge-daagde terzake de overdracht c.q. overschrij-ving c.q. tenaamstelling van voormelde hoeveelheid basisreferentie het nodige te doen, meer subsidiair vraagt eiseresse terzake een vertegenwoordiger aan te wijzen, die voor gedaagde de nodige handelingen zal verrich-ten. Nog meer subsidiair vraagt eiseresse te bepalen, dat het te wijzen vonnis dezelfde kracht heeft als een in wettige vorm opge-maakte akte van gedaagde, althans dat het vonnis in de plaats van de akte of een deel daarvan zal treden. Voor het geval al deze vorderingen niet mochten worden geëffectu-eerd vraagt eiseresse tenslotte de veroordeling van gedaagde om aan haar tegen kwijting te betalen f 30 534,- althans een in goede justitie door de Pachtkamer vast te stellen bedrag, zijnde de waarde van het op het gepachte rus-tende suikerquotum. Ook vraagt eiseresse nog de veroordeling van gedaagde om aan haar te vergoeden de overige schade, die zij door ge-daagdes wanprestaties c.q. toerekenbaar te-kortschieten leed, lijdt en zal lijden. In dat verband wijst eiseresse erop, dat zij schade lijdt, omdat het gepachte, dat anders met sui-kerquotum f 3000,- a f 5000,- per hectare meer waard zou zijn, minder waard is gewor-den, c.q. zal worden, indien komt vast te staan dat er geen suikerreferentie meer op rust. Ge-daagde bestrijdt eiseresses vorderingen betref-fende het suikerquotum. Volgens hem dient eiseresse zich ten deze te wenden tot de sui-kerfabriek of de bietenagent. Gedaagde stelt, dat het bietenquotum niet in eigendom is bij de landbouwer en dat, toen hij zijn boerderij met de gronden rond de boerderij verkocht, het recht van bieten leveren ook mee is ge-gaan, dat hij op zijn naam had. Daarna heeft de fabriek het overgeschreven op de naam van Oosterbroek. Voorts aldus gedaagde heeft melkquotum niets met suikerquotum te ma-ken.&#13;
6. Ten aanzien van eiseresses vorderingen betreffende het suikerquotum komt de Pacht-kamer tot het volgende oordeel. Gezien het-geen partijen over en weer hebben gesteld en mede gezien ook de overgelegde stukken en wel met name de stukken betreffende de sui-kersystemen 1991 en 1992 staat voor de Pachtkamer thans bepaald nog niet vast, dat zij bevoegd is kennis te nemen van de onder-havige vorderingen betreffende het suikerquo-tum alsmede, dat dergelijke kwesties op dezelfde wijze dienen te worden afgehandeld als die betreffende melkquotum. Met name vraagt de Pachtkamer zich af, of het suiker-quotum wel op dezelfde wijze als het melkquotum is gebonden aan de voor de teelt van bieten gebruikte grond en op dezelfde wijze aan de telers van bieten wordt toege-kend, waarbij ook van belang is, dat de Be-schikkingen Superheffing publiekrechtelijk van aard zijn. De Pachtkamer behoeft ten deze nadere inlichtingen. Zijdens eiseresse dient ten deze een nadere toelichting aan de Pachtkamer te worden verstrekt. Tevens dient gedaagde (middels zijn gemachtigde J. Trip) de Pachtkamer in te lichten omtrent de precieze gang van zaken betreffende de overdracht van zijn suikerquotum aan J.A.F. Oosterbroek en uiterlijk 10 dagen voor de dag van de com-paritie ter griffie van het Kantongerecht te de-poneren het laatste contract tussen hem en de C.S.M, (zie artikel 1 lid 2 van genoemde sui-kersystemen) en verder alle stukken betreffen-de de overdracht van het suikerquotum aan Oosterbroek, zulks onder gelijktijdige toezen-ding van een kopie van die stukken aan eise-resse. Voormelde toelichting kan ter comparitie worden gegeven. De comparitie zal tevens benut worden om een vereniging van partijen te beproeven.&#13;
En neemt tenslotte de volgende beslissing: Gelast alvorens verder te beslissen partijen en wel eiseresse in persoon en vergezeld van haar raadsman en gedaagde in de persoon van zijn gemachtigde J. Trip op dinsdag 16 maart 1993 des namiddags te 14.15 uur in het Kan-tongerechtsgebouw aan de Brinkstraat 4 te Assen voor de Pachtkamer van het Kantonge-recht te verschijnen teneinde inlichtingen en toelichting te geven en een vereniging van partijen te beproeven;&#13;
Gelast gedaagde ten aanzien van de in rechtsoverweging 6 genoemde stukken te handelen als daar gesteld.&#13;
</content><legacyfootnotes/><footnotes><footnote/></footnotes><auteurs/><published>1995-07-01 00:00:00</published><modified>1993-12-16 00:00:00</modified><editiondate>1995-07-01</editiondate><htmlpath>https://denhollander.info/artikel/5017</htmlpath></article>
</articles></edition>
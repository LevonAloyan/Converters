<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2010</searchword><id>8609</id><udhid>UDH:TvAR/8609</udhid><titel>Wetgeving en literatuur</titel><searchwords><searchword>TvAR 7/8/2010</searchword><searchword>UDH:TvAR/8609</searchword></searchwords><attachments><attachment><name>TvAR2010_07_08_04_Wetgeving.pdf</name><extention>pdf</extention><url>https://denhollander.info/download/7627/ci</url></attachment></attachments><inleiding>Pacht&#13;
Rechtspraak&#13;
H. van Basten bespreekt in de juni-uitgave van het tijdschrift de landeigenaar (nummer 3, p. 24) het arrest van het Pacht­hof Arnhem d.d. 18 augustus 2009 inzake Den Hamer/DeC­loedt (Agr.r. 2009/5547).&#13;
Het arrest HvJEG 21 januari 2010, nr. C-470/08 (Van Dijk/Gemeente Kampen, Agr.r. 2010/5558) is in het Belgische Tijdschrift voor Agrarisch Recht/Revue Droit Rural voorzien van een annotatie door Rudy Gotzen: Tijdschrift voor Agra­risch Recht/Revue Droit Rural, nr. 1- eerste kwartaal 2010, p. 21-31. De annotatie is vooral beschrijvend van aard.&#13;
</inleiding><content>Pachtprijzen&#13;
Op 16 juni 2010 heeft de Minister van LNV de Tweede Ka­mer het rapport ‘De prijs van pacht; nadere bezinning op Evenwicht in pachtnormen’ van de Commissie pachtnormen II toegezonden (Kamerstukken II 2009/10, 27 924, nr. 45). Het is een lijvig rapport geworden (65 pagina´s). De Com­missie doet een aantal aanbevelingen voor vereenvoudiging van de pachtprijzensystematiek en stelt daarnaast voor om een nadere studie te laten uitvoeren naar (a) de mogelijk­heden van invoering van toeslagen en aftrekposten in rela­tie tot de productieomstandigheden en (b) het functioneren van de pachtnormen voor agrarische bedrijfsgebouwen. De minister zegt toe zo spoedig mogelijk met een inhoudelij­ke reactie te komen. De aanbevelingen inzake de pachtprij­zen worden integraal overgenomen door de minister. Dat be­tekent dat:&#13;
––de rekenregels voor de grondbeloning op een aantal punten worden aangepast;&#13;
––het veranderpercentage wordt berekend door de nieuwe regionorm te delen door de oude regionorm (en niet langer te baseren op de werkelijk betaalde pachtprijzen). Dat is eenvoudiger en transparanter;&#13;
––naast de al geldende bovengrens van 110% van de regionorm een ondergrens van 90% wordt inge­voerd voor bestaande overeenkomsten;&#13;
––aanpassing van de pachtprijzen elk jaar plaatsvin­den in plaats van tweejaarlijks.&#13;
Een en ander zal worden doorgevoerd per 1 juli 2011 (Ka­merstukken II 2009/10, 27 924, nr. 46).&#13;
Zakelijke rechten&#13;
Erfpacht&#13;
Het erfpachtbeleid van Staatsbosbeheer is in de Tweede Ka­mer besproken. Het gaat dan vooral over de herziening van de canon. Enkele punten: er komt een overgangstermijn voor de verhoogde erfpachtcanon; voor evidente knelge­vallen komt een oplossing; bij de berekening van de nieu­we canon op basis van de residuele grondwaarde blijven de investeringen van de erfpachter buiten beschouwing (Ka­merstukken II2009/10,29 659, nr. 60).&#13;
Ruimtelijke Ordening&#13;
Wet algemene bepalingen omgevingsrecht: uit­stel inwerkingtreding&#13;
De beoogde invoering van de Wabo blijkt ook per 1 juli 2010 niet haalbaar. De kwaliteit van de ICT- tool is onvol­doende om de Wabo op die datum in werking te laten tre­den. In overleg met IPO, VNG en UvW heeft de Minister van VROM daarom besloten de definitieve invoeringsdatum van de Wabo te bepalen op 1 oktober 2010. Zo is te lezen in een brief van de Minister van VROM aan de Tweede Kamer d.d. 16 juni 2010 (Kamerstukken II 2009/10, 31 953, nr. 36). Voor daadwerkelijke inwerkingtreding per 1 oktober 2010 is alleen nog een inwerkingtredings-KB nodig.&#13;
Wet algemene bepalingen omgevingsrecht: Invoeringsregeling Wabo&#13;
In Stcrt. 2010, 7184 is gepubliceerd de Invoeringsrege­ling Wabo. Deze regeling voorziet in de aanpassing van een groot aantal wijzigingen dat verband houdt met de invoering van de Wabo en het daarop gebaseerde Besluit omgevings­recht (Bor), de Invoeringswet Wabo en het Invoeringsbesluit Wabo. De aanpassingen zijn vooral van technische aard. Het gaat onder andere om het vervangen van verwijzingen naar AMvB´s die inmiddels zijn vervallen en het vervangen van verwijzingen naar vergunningen (bijvoorbeeld bouwvergun­ningen, aanlegvergunningen, etc.) door verwijzingen naar daarmee overeenkomende omgevingsvergunningen. Inwer­kingtreding: gelijktijdig met de inwerkingtreding van art. 2.1 Wabo.&#13;
Rechtspraak&#13;
Op het gebied van ruimtelijke ordening is in de mei-uitga­ve van het tijdschrift Jurisprudentie Milieurecht de volgende - voor de agrarische rechtspraktijk relevante – uitspraak ge­publiceerd en geannoteerd: Vz ABRS 18 februari 2010, nr. 200907470/2/R3, LJN BL5334, (JM 2010/59, m. nt. Boke­laar). Het betreft een geslaagd beroep door een melkgeiten­houderij/akkerbouwbedrijf tegen de vaststelling van een be­stemmingsplan dat voorziet in de bouw van 500 woningen binnen 500 meter van het bedrijf. De voorzitter schorst het bestemmingsplan met het oog op het risico van verspreiding van Q-koorts. (Zie over deze uitspraak tevens: P.P.A. Bod­den, ‘De plattelandswoning in de Wet milieubeheer. Van de regen in de drup’, Agr.r. 2010, p. 195, noot 25).&#13;
In veel bestemmingsplannen is de agrarische bestemming gekoppeld aan het ‘volwaardig bedrijf’. Veelal gaat het dan om de vraag of een volwaardige arbeidskracht er duurzaam een inkomen mee kan verdienen. Bij een paardenbedrijf die­nen alleen de activiteiten die als ‘agrarisch’ kunnen wor­den aangemerkt meegenomen te worden. Dus: het opfokken van veulens en de opfok van jonge paarden met de daaraan verbonden basistraining tot een leeftijd van twee a drie jaar. En niet: de verkoop van (doorgetrainde) sportpaarden. De bouwvergunning was terecht geweigerd, aldus ABRS 14 juli 2010, LJN BN1112).&#13;
Beheer landelijk gebied&#13;
Natura 2000&#13;
De minister heeft een Voorlopig Programma Stikstof aange­boden aan de Tweede Kamer (Kamerstukken II 2009/10, nr. 83, 1 juli 2010). Eind 2010 moet er een echt PAS zijn. Het instrument PAS, via de Crisis- en herstelwet in de Natuur­beschermingswet opgenomen (art. 19kg e.v.), is vooral be­doeld om de stikstofbelasting van andere bedrijfstakken dan de veehouderij in beeld te brengen en – op basis van een in­schatting van de stikstofreductie per 2030 – ruimte te bieden aan ontwikkelingen bij bedrijven. Het Voorlopige Program­ma (VPAS) leidt uitdrukkelijk niet tot een oplossing voor de verlening van vergunningen.&#13;
Rechtspraak: Natuurbeschermingswet 1998&#13;
De uitspraak van de Afdeling Bestuursrechtspraak van de Raad van State d.d. 31 maart 2010, nr. 200903784/1/R2, Agr.r. 2010/5572 inzake vergunningverlening aan een vlees­varkenshouderij ex. art. 19d Natuurbeschermingswet 1998, is geannoteerd door Zijlmans in: JM 2010/63. Zie hierna on­der ‘Milieurecht’.&#13;
Rechtspraak: natuurbeheerplan&#13;
Een belanghebbende kan beroep instellen tegen een Natuur­beheerplan. Dat is een plan dat provincies opstellen op basis van de provinciale Subsidieverordening Natuur- en Land­schapsbeheer. Het Natuurbeheerplan van Overijssel is door de rechter deels vernietigd, omdat de percelen van belang­hebbenden daarin blanco waren ingetekend en dat in strijd met de rechtszekerheid was (Rechtbank Zwolle, 6 juli 2010, LJN BN0654). Ook tegen de voorloper van het natuurbe­heerplan – het natuurgebiedsplan – stond beroep open; zie: ABRS 14 juli 2010, LJN BN1144.&#13;
Rechtspraak: jachtakte&#13;
Een aanvraag voor een jachtakte kan ingevolge art. 39, eer­ste lid, aanhef en onder j, Flora- en faunawet worden gewei­gerd indien de aanvrager in de twee jaar voorafgaand aan de aanvraag is veroordeeld voor een overtreding van deze wet. Voor de wetswijziging van 1 februari 2008 kon dat ook als de overtreder een transactie met het openbaar ministerie was overeengekomen. In ABRS 14 juli 2010, LJN BN1078 werd de afwijzing van de aanvraag door de korpschef, op grond van het overgangsrecht, terecht geacht.&#13;
Rechtspraak: wateroverlast&#13;
Een waterschap dat bij extreme, niet voorziene neerslag ade­quaat reageert met maatregelen, handelt niet onrechtmatig jegens een boer die schade ondervindt door wateroverlast. Het waterschap is niet verplicht vooruitlopend op weers­verwachtingen maatregelen (voorbemalen) te nemen. Geen schadevergoeding. (Rechtbank Dordrecht 14 juli 2010, LJN BN1455).&#13;
Structuurbeleid&#13;
Megastallen&#13;
Over de besluitvorming van GS met betrekking tot me­gastallen in Noord-Brabant gaat: L.P.J. Mertens, ‘Geen me­gastallen in Noord-Brabant’, LTB 2010/5, p. 12-15.&#13;
Marktordening&#13;
LNV-subsidies&#13;
De Regeling LNV-subsidies en het Openstellingsbesluit LNV-subsidies 2010 zijn gewijzigd: Stcrt. 2010, 7577.&#13;
De belangrijkste wijziging in de Regeling LNV-subsidies is de toevoeging van een derde paragraaf aan Hoofdstuk 2, ti­tel 11, waarin een nieuwe subsidiemodule is opgenomen, getiteld: ‘Tegemoetkoming ondernemingen in moeilijkhe­den als gevolg van maatregelen ter bestrijding van dierziek­ten en schadelijke organismen bij planten’. Volgens deze nieuwe subsidiemodule kan de Minister van LNV een tege­moetkoming verstrekken aan ondernemers die in continuï­teitsproblemen zijn geraakt door maatregelen ter bestrijding van schadelijke organismen bij planten en van dierziek­ten. De subsidie wordt verstrekt in de vorm van zogenoem­de reddingssteun (Hoofdstuk 2, titel 11, par. 3.2 Regeling LNV-subsidies) of herstructureringssteun (Hoofdstuk 2, ti­tel 11, par. 3.3 Regeling LNV-subsidies). Reddingssteun is een subsidie die eenmalig wordt verstrekt in de vorm van een lening of een leninggarantie die afloopt binnen zes maanden na de uitkering van het eerste bedrag. Herstructu­reringssteun is een subsidie die eenmalig wordt verstrekt in de vorm van een gekapitaliseerde rentesubsidie voor een le­ning bij de bank. Uitgangspunt voor deze subsidiemodule zijn de Communautaire richtsnoeren voor reddings- en her­structureringssteun aan ondernemingen in moeilijkheden (hierna: communautaire richtsnoeren). Het gaat om een een­malige verstrekking van minimaal € 5.000, - en maximaal € 100.000, - per onderneming. Om effectief te kunnen zijn, moet deze specifieke voorziening nog wel worden open­gesteld door de minister in het Openstellingsbesluit 2010. Dat is per 1 juni 2010 gebeurd voor continuïteitsproblemen als gevolg van bestrijdingsmaatregelen tegen Q-koorts (zie hierna). Naast de toevoeging van de nieuwe subsidiemodu­le, bevat de regeling nog enkele technische en inhoudelijke aanpassingen in bestaande subsidiemodules (o.a. ten behoe­ve van bedrijfsadviesdiensten, praktijknetwerken en jonge landbouwers). De wijziging van het Openstellingsbesluit be­treft onder andere de openstelling van de subsidiemodules (a) Groene plus lectoraten, (b) Draagvlak natuur, (c) Inves­teringen in verwerking en afzet, (d) Kwaliteit, rendement en nieuwe markten (e) Praktijknetwerken en (f) Samenwerking bij innovaties.&#13;
LNV-subsidies / Q-koorts&#13;
Het Openstellingsbesluit LNV-subsidies 2010 is per 1 juni 2010 gewijzigd: Stcrt. 2010, 8079. Daarmee is de hiervoor genoemde nieuwe subsidiemodule als bedoeld in Hoofdstuk 2, titel 11, paragraaf 3 van de Regeling LNV-subsidies, per 1 juni 2010 opengesteld voor bedrijven die in continuïteits­problemen zijn gekomen als gevolg van bestrijdingsmaatre­gelen tegen Q-koorts. De module wordt alleen opengesteld voor de verstrekking van herstructureringssteun, niet voor de verstrekking van reddingssteun. De aanvragen kunnen worden ingediend van 1 juni tot en met 30 november 2010.&#13;
Melk&#13;
Op de Landbouwraad van juli wordt gesproken over de aan­bevelingen van de High Level Group Zuivel, inzake de mo­gelijkheden tot stabilisatie van de zuivelmarkt voor de middellange en lange termijn. Voor eind 2010 moeten er wetsvoorstellen liggen. De aanbevelingen die nog iets voor­stellen, kunnen de goedkeuring van Nederland niet wegdra­gen. (Kamerstukken II 2009/10,21 501-32, nr. 405, 2 juli 2010).&#13;
Bedrijfstoeslagen&#13;
Er komen nog steeds uitspraken van het CBb over kennelij­ke fouten bij het invullen van de formulieren voor de aan­vragen van bedrijfstoeslagen. Van een kennelijke fout is sprake als reeds bij summier onderzoek kan worden vast­gesteld dat de aanvraag waarschijnlijk geen goede weer­gave is van hetgeen de aanvrager beoogde aan te vragen. Een kennelijke fout werd aangenomen in CBb 2 juli 2010, LJN BN0919 (slechts voor 73% van de subsidiabele hecta­ren toeslagen gevraagd), in CBb 2 juli 2010, LJN BN0915 (slechts voor 69% van de rechten aangevraagd) en in CBb 2 juli 2010, LJN BN0914 (slechts voor 50% van de rechten aangevraagd). Een groot verschil tussen de aanvraag en het­geen aangevraagd had kunnen worden moet direct opval­len en in deze en dergelijke gevallen moet de aanvrager in de gelegenheid worden gesteld zijn aanvraag te wijzigen. Ie­mand die voor 78% van zijn rechten had aangevraagd kreeg geen gelijk. Dat was niet een verschil dat zo groot is dat het meteen opvalt, aldus CBb 2 juli 2010, LJN BN0918. Gokje: de grens ligt bij 75%.&#13;
Dieren&#13;
Q-koorts: regeling dierziekten&#13;
De Regeling tijdelijke maatregelen dierziekten in verband met Q-koorts is gewijzigd: Stcrt. 2010, 8060 (28 mei 2010). Het gaat ondermeer om:&#13;
––uitbreiding van de vaccinatieplicht tot schapen en geiten die worden gehouden met het oogmerk deze te dekken of te laten dekken op een bedrijf waar meer dan 50 schapen en –geiten met dat oogmerk worden gehouden;&#13;
––uitbreiding van de vaccinatieplicht tot alle schapen en geiten die worden gehouden op locaties met een publieksfunctie (voor zorgboerderijen, kinderboer­derijen, dierentuinen en locaties waar lammetjesaai­dagen worden gehouden, gold de vaccinatieplicht al);&#13;
––uitbreiding van de verplichte maatregelen zoals neergelegd in par. 5.1.4 tot alle houderijen met een publieksfunctie (ondermeer de verplichting tot het gescheiden aflammeren van schapen en geiten). Deze verplichte maatregelen golden alleen voor zorgboerderijen, kinderboerderijen, dierentuinen en locaties waar lammetjesdagen worden gehouden;&#13;
––de invoering van een verplichte hervaccinatie vóór 1 juni 2010 van voor de melkproductie gehouden schapen en geiten die vóór 16 december 2009 tegen Q-koorts zijn gevaccineerd;&#13;
––een verduidelijking van het reeds geldende verbod voor verdachte en besmette bedrijven om de stal gedurende een bepaalde periode uit te mesten (art. 5.1.8). Er bestond onduidelijkheid over het mo­ment waarop deze periode voor besmette bedrijven aanvangt. In de regeling is nu opgenomen dat het verbod geldt vanaf het moment dat het bedrijf besmet is verklaard tot 30 dagen na ruiming van het laatste drachtige dier.&#13;
Inwerkingtreding: 29 mei 2010.&#13;
Q-koorts: schapen en geiten&#13;
De bestrijding van de Q-koorts is succesvol: er komen wei­nig nieuwe meldingen. Dat betekent dat enkele maatregelen kunnen worden versoepeld, zodra melkgeiten en melkscha­pen op professionele bedrijven volledig gevaccineerd zijn:&#13;
––het aanvoer- en fokverbod wordt voor Q-koortsvrije bedrijven per 15 juli 2010 opgeheven;&#13;
––voor besmette bedrijven blijft het aanvoer- en fok­verbod van kracht tot 15 augustus 2010.&#13;
Het fokverbod blijft wel van toepassing op de achtergeble­ven niet-drachtige dieren op de bedrijven die sinds decem­ber 2009 besmet zijn verklaard. Voor de waardevermin­dering tengevolge van dit levenslange fokverbod wil de minister een tegemoetkoming in de schade uitkeren. Ook de jaarlijkse vaccinatie blijft verplicht en het uitbreidings- en nieuwvestigingsverbod blijft voorlopig van kracht tot 1 juni 2011 (Kamerstukken II 2009/10, 28 286, nr. 421, 29 juni 2010).&#13;
Konijnen&#13;
Ook konijnen hebben behoefte aan welzijn. Op basis van de Verordening welzijnsnormen konijnen (PPE) moeten in 2016 allerlei maatregelen zijn doorgevoerd. Vooruitlo­pend daarop heeft de sector nu een plan van aanpak voor­gesteld. De minister is daar tevreden over (Kamerstukken II 2009/10,28 286, nr. 422, 7 juni 2010).&#13;
Legkippen&#13;
Voor de zgn. verrijkte kooi is een ruimere overgangstermijn vastgesteld. In plaats van 1 januari 2017 moeten ze pas op 1 januari 2021 verdwenen zijn. Daarmee wordt, volgens de minister, aangesloten bij de wens van de Tweede Kamer om de verrijkte kooi zo snel mogelijk te verbieden, maar ook re­kening te houden met afschrijvingstermijnen. (Stb. 2010, 284).&#13;
Rechtspraak: paarden&#13;
Een paard overlijdt na een medische behandeling. Niet is aangetoond dat ‘de zorgvuldigheid die een redelijk be­kwaam en redelijk handelend dierenarts in gelijke omstan­digheden in acht behoort te nemen’ in het gedrang is geko­men (Hof Den Haag, 6 juli 2010, LJN BM9366).&#13;
Planten&#13;
Plantenveredeling: kwekers- en octrooirecht&#13;
De Ministers van LNV en EZ hebben op 19 april 2010 aan de Tweede Kamer het rapport ‘Veredelde zaken’ toegezon­den, vergezeld van een brief met toelichting (Kamerstukken II 2009/10, 27 428, nr. 162). Het rapport gaat over de plan­&#13;
tenveredeling in het licht van de ontwikkelingen in het oc­trooirecht en het kwekersrecht. Zij concluderen onder ande­re dat de wijze waarop octrooirechten nu worden verleend en uitgeoefend, leidt tot verdere afscherming van genetisch materiaal, verdere vermindering in diversiteit aan verede­lingsbedrijven en blokkering van innovatie in de planten­veredeling. Hierdoor lijkt de balans sterk uit te slaan in het voordeel van multinationale agro-chemische bedrijven, die gebruik maken van octrooirecht, ten koste van traditione­le bedrijven die zich met name toeleggen op veredeling en overwegend gebruik maken van kwekersrecht. De verhou­ding tussen het kwekersrecht en het octrooirecht lijkt daar­mee uit balans. Het rapport doet onder andere aanbevelingen op het gebied van: (a) wet- en regelgeving, (b) de kwali­teit van octrooien en (c) de wijze van omgaan met intellec­tueel eigendom. De ministers onderschrijven het beeld dat de verhouding tussen het kwekersrecht en het octrooirecht uit balans lijkt en dat deze balans zowel nationaal als inter­nationaal kritisch tegen het licht moet worden gehouden. Zij tekenen daarbij aan dat de aard van de problematiek om een internationale oplossing vraagt. Tegelijkertijd geven de mi­nisters aan welke maatregelen zij willen treffen om de dis­cussie zowel in nationaal als internationaal verband voort te zetten, waaronder:&#13;
1. de voorbereiding van een wetsvoorstel om een beperkte kwekersvrijstelling op te nemen in de Rijksoctrooiwet 1995;&#13;
2. het initiëren van een evaluatie op Europees niveau van de Europese kwekersrechtverordening en de bio-octrooirichtlijn;&#13;
3. de verbetering van de kwaliteit van octrooiverle­ning;&#13;
4. de bevordering van voorlichting over het octrooi­recht;&#13;
5. de verbetering van kenbaarheid van rassen die val­len onder de reikwijdte van een octrooi;&#13;
6. de ontwikkeling van gedragscodes binnen de sector.&#13;
Boktor&#13;
De gevaarlijke Anoplophora chinensis moet worden te­gengehouden. Omdat deze boktor uit China komt is de im­port van gevoelige planten uit dat land verboden (coniferen) dan wel bemoeilijkt (Regeling invoer, uitvoer en verkeer van planten, Stcrt. 2010, 11118). Een besmette zone en een bufferzone zijn aangewezen in de Haarlemmermeer (Stcrt. 2010, 11325)&#13;
Producten&#13;
Diervoeders&#13;
De op de Kaderwet diervoeders gebaseerde Regeling dier­voeders is met ingang van 11 juni 2010 gewijzigd: Stcrt. 2010, 8768. Het gaat om de aanwijzing van analysemetho­den voor monsters van diervoeders en diervoedergrond­stoffen zoals bedoeld in art. 24 Kaderwet diervoeders. De analysemethoden zijn vastgelegd in twee bijlagen. Deze ver­vangen de oude bijlage bij art. 99a van de Regeling diervoe­ders.&#13;
Toezicht diertransport en slachterijen&#13;
Het toezicht door de VWA is de afgelopen jaren sterk ver­beterd, aldus de minister in een brief aan de Tweede Kamer (Kamerstukken II 2009/10,26 991,nr. 279, 30 juni 2010). Het is verantwoord om enkele versoepelingen in het plan­ningskader door te voeren per 1 juli 2010.&#13;
Landbouwkwaliteitsregeling 2007&#13;
De regeling is gewijzigd als gevolg van EU-richtlijn 1047/2009. Ook zijn enkele bepalingen voor de biologische productiemethode aangepast. Stcrt. 2010, 11057.&#13;
Milieurecht&#13;
Meststoffenwet&#13;
Het kabinet heeft besloten de in 2008 afgeschafte comparti­mentering van dierrechten (art. 26 Meststoffenwet) opnieuw in te voeren. Reden: de afschaffing heeft geleid tot een netto toename van met name varkens in de concentratiegebieden, waardoor de milieuproblematiek in die gebieden is vergroot. Op korte termijn wordt een voorstel van wet aanhangig ge­maakt bij de Tweede Kamer, overeenkomstig de regeling van compartimentering zoals deze ingevolge art. 26 Mest­stoffenwet gold. Zo is te lezen in een brief van de minister aan de Tweede Kamer van 22 april 2010 (Kamerstukken II 2009/10, 28 385, nr. 180).&#13;
In Staatsblad 2010, 264 is verschenen de aanpassing van de Meststoffenwet in verband met de hoogte van de bestuurlij­ke boetes. Deze aanpassing was noodzakelijk vanwege de inwerkingtreding van de Vierde Tranche van de Algemene wet bestuursrecht inzake de bestuurlijke boetes.&#13;
Rechtspraak in tijdschriften&#13;
De mei-uitgave van het tijdschrift Regelingen Omgevings­recht bevat een verkorte weergave van de volgende milieur­echtelijke uitspraken van de Afdeling Bestuursrechtspraak van de Raad van State (ABRS), die relevant zijn voor de agrarische rechtspraktijk (TRO 2010/335-339):&#13;
––ABRS 3 maart 2010, nr. 200902736/1/M2, LJN BL6195: Geurbelasting nertsenhouderij (Wet mili­eubeheer, art. 8.4; Wet geurhinder en veehouderij, art. 4 lid 1; Bijlage 2 van de Regeling geurhinder en veehouderij). Aan te houden afstand tussen een geurgevoelig object en nertsenhouderij op grond van art. 4 lid 1 Wet geurhinder en veehouderij (Wgv) en bijlage 2 van Regeling geurhinder en veehouderij (Rgv). Bepalend is het aantal te houden fokteven. In casu geen sprake van fokteven maar van nertsenpups. Het bepaalde in bijlage 2 van de Rgv moet ook maatgevend worden geacht voor het bepalen van de aan te houden afstand tussen een geurgevoelig object en een veehouderij waar geen fokteven, maar nertsenpups worden gehouden. Met het oog daarop dient wel te worden vastgesteld in hoeverre de geurbelasting van fokteven verschilt van de geurbelasting van nertsenpups.&#13;
––ABRS 3 maart 2010, nr. 200903456/1/M2, LJN BL6219: Stankhinder veehouderij. (Wet milieube­heer, art. 8.10, 8.11; Wet stankemissie veehoude­rijen in landbouwontwikkelings- en verwevingsge­bieden (Wsv), art. 1). Calamiteitenruimte is geen dierenverblijf in de zin van art. 1 lid 1 Wsv. &#13;
––ABRS 17 maart 2010, nr. 200904722/M2, LJN BL7800. (Wet milieubeheer, art 8.11 lid 3). Het niet opvolgen van aanbevelingen tot beperking van geurhinder vanwege het houden van vleesvarkens levert in casu geen strijd op met art. 8.11 lid 3 Wet milieubeheer (Wm). De aanbevelingen komen erop neer dat een ander stalsysteem wordt voorgeschre­ven; hierdoor wordt de grondslag van de aanvraag verlaten. Reeds daarom heeft het college van B&amp;W terecht besloten geen ander stalsysteem voor te schrijven.&#13;
––ABRS 17 maart 2010, nr. 20090444/1/M2, LJN 7826 (Wet milieubeheer, art. 8.10, 8.11; Besluit ammoniakemissie huisvesting veehouderij, art. 2). Vraag of ten aanzien van een stal de in art. 2 lid 2 Besluit huisvesting ammoniakemissie veehouderij (Besluit huisvesting) moet worden toegepast of dat de stal afzonderlijk aan de maximale emissiewaarde moet voldoen. Gelet op de laatste volzin van art. 2 lid 2 Besluit huisvesting is voor de beantwoording daarvan slechts bepalend of de stal op 1 januari 2007 als zodanig in de inrichting feitelijk aanwezig was.&#13;
––ABRS 3 maart 2010, nr. 200903587/1/M1, LJN BL6169: Boomteelt. Afval. (Wet milieubeheer, art. 1.1, 10.2, 10.63; Besluit stortplaatsen en stortverbo­den afvalstoffen, art. 1; Besluit landbouw milieu­beheer, art. 1). Vraag of percelen voor boomteelt in het onderhavige geval deel uitmaken van de inrichting, zoals bedoeld in art. 1 Besluit stortplaat­sen en stortverboden afvalstoffen (Bssa) dan wel daarbuiten vallen, in welk geval de artikelen 10.2 lid 1 en 10.63 Wet milieubeheer (Wm) van toepas­sing zijn. De Afdeling oordeelt dat de percelen voor boomteelt in het onderhavige geval geen onderdeel uitmaken van de inrichting zoals bedoeld in art. 1 Bssa, waardoor de art. 10.2 lid 1 en 10.63 Wm van toepassing zijn. Percelen waarop de teelt van akker­bouw- en tuinbouwproducten plaatsvindt, maken in het algemeen deel uit van de inrichting. In begin­sel is dat voor het open land waar bomen worden geteeld niet anders. Dit laat onverlet dat zich in een concreet geval omstandigheden kunnen voordoen die nopen tot de conclusie dat de gronden in dat geval wel deel uitmaken van de inrichting, bijvoor­beeld in het geval aard van het gebruik zodanig is dat geen sprake is van extensief gebruik.&#13;
In de mei-uitgave van het tijdschrift Jurisprudentie Mili­eurecht zijn de volgende uitspraken van de Afdeling Be­stuursrechtspraak van de Raad van State geannoteerd die betrekking hebben op vergunningverlening aan agrarische ondernemingen op grond van art. 8.1 en 8.4 Wet milieube­heer respectievelijk art. 19d Natuurbeschermingswet 1998:&#13;
––ABRS 31 maart 2010, nr. 200906025/1/M2, LJN BL9611, m. nt. Bokelaar (JM 2010/60). Falend beroep tegen ex art. 8.1 Wet milieubeheer verleende vergunning voor het oprichten en in werking heb­ben van een melkgeitenhouderij. Het college van B&amp;W heeft zich in redelijkheid op het standpunt kunnen stellen dat de opslag van geitenmest niet een zodanig gevaar voor verspreiding van Q-koorts oplevert, dat dit moet leiden tot het weigeren van de vergunning.&#13;
––ABRS 17 maart 2010, nr. 200904456/1/M2, LJN BL7779, (JM 2010/62, m. nt. Van Velsen). Vernie­tiging besluit tot verlening van een revisievergun­ning als bedoeld in art. 8.4 lid 1 Wet milieubeheer aan een vleesvarkenshouderij/ opfokzeugenbedrijf. Besluit in strijd met art. 3:46 Awb nu het college onvoldoende heeft gemotiveerd waarom in casu geen plicht is aangenomen tot het opstellen van een milieueffectrapportage.&#13;
––ABRS 31 maart 2010, nr. 200903784/1/R2, LJN BL9656 (JM 2010/63, m. nt. Zijlmans). De uit­spraak is tevens gepubliceerd in: Agr.r. 2010/5572. Vernietiging besluit tot verlening van een vergun­ning ingevolge art. 19d Natuurbeschermingswet 1998 aan een vleesvarkenshouderij voor het ongewijzigd voortzetten van de bedrijfsvoering. De vleesvarkenshouderij beschikte al over een verleen­de vergunning uit hoofde van de Wet milieubeheer. De vraag of daarnaast ook nog een vergunning ex art. 19d Natuurbeschermingswet 1998 vereist is, beantwoordt de Afdeling ontkennend. Volgens de Afdeling is in dit geval sprake van een uitzondering van de vergunningplicht voor bestaand gebruik, zoals opgenomen in art. 19d lid 3 Natuurbescher­mingswet 1998. Deze uitzondering op de vergun­ningplicht acht de Afdeling in dit geval ook niet in strijd met de Habitatrichtlijn.&#13;
Rechtspraak overig&#13;
Inrichting&#13;
De eigendomssituatie is niet van belang bij de beoordeling van de aanvraag van een milieuvergunning. Een woning die eigendom is van een ander kan wel deel uitmaken van de in­richting. Uitgegaan dient te worden van de aanvraag, niet van de feitelijke situatie. De Wet geurhinder en veehoude­rij biedt geen bescherming voor woningen die onderdeel uit­maken van een inrichting waarvoor de vergunning is ver­leend (ABRS 7 juli 2010, LJN BN0485). Zie ook ABRS 14 juli 2010, LJN BN1134. Of sprake is van een inrichting bij twee (of meer) stallen hangt af van technische, organisato­rische of functionele bindingen. Bij een onderlinge afstand van 309 meter (hemelsbreed) c.q. 455 meter (over de weg), tussenliggende percelen van anderen, gescheiden financië­le administratie, is geen sprake van één inrichting (ABRS 14 juli 2010, LJN BN1104).&#13;
Geluidhinder&#13;
De te verwachten geluidhinder van een inrichting is een in­tegraal onderdeel van de belangenafweging op grond van de Wet milieubeheer. Bij de vergunningverlening voor een pluimveehouderij (ABRS 14 juli 2010, LJN BN1123) was verzuimd te onderzoeken of er een toeslag van 5 dB(A) voor tonaal geluid van ventilatoren moest worden toegepast. Ook ontbraken controlevoorschriften.&#13;
Bestemmingsplan&#13;
Een milieuvergunning kan ook geweigerd worden als er strijd zou ontstaan met een bestemmingsplan (art. 8.10, der­de lid, Wm). De Gemeente Hof van Twente had daarover een beleidsregel opgesteld en weigerde de vergunning we­gens het ontbreken van een bouwblok. De ABRS 14 juli 2010, LJN BN1128, was het daarmee eens, ook al betoogde de vleesvarkenshouder dat de gemeente planologische me­dewerking had moeten verlenen omdat de inrichting in een landbouwontwikkelingsgebied (aangewezen in het recon­structieplan) zou gevestigd worden.&#13;
Fiscaal recht&#13;
Inkomstenbelasting: landbouwvrijstelling&#13;
De belastingdienst heeft een uitwerking gegeven van een aantal casusposities op het gebied van firmaproblematiek en landbouwvrijstelling. Over deze uitwerking gaat: A.W. de Beer, ‘Grondige herwaardering’, LTB 2010/5, p. 5-12. Daar­bij komt ook de firmaproblematiek aan bod zoals die in de rechtspraak in de jaren vijftig en zestig is uitgekristalliseerd.&#13;
Inkomstenbelasting: verplaatsen of staken van de onderneming&#13;
Op 19 maart 2010 heeft de Hoge Raad twee arresten gewe­zen met betrekking tot de vraag of sprake is van een sta­king dan wel van een verplaatsing van een onderneming in de zin van de Wet inkomstenbelasting 2001 (HR 19 maart 2010, LJN BK4523 en BK4551). De beantwoording van die vraag is fiscaal relevant en speelt bij verschillende heffingen een rol, ondermeer in het kader van de Wet inkomstenbelas­ting 2001. Over deze arresten gaat: A. Schouten, ‘Arresten Hoge Raad van 19 maart 2010; staken of verplaatsen?’, LTB 2010/5, p. 15-18.&#13;
Schenk- en erfbelasting&#13;
De Minister van Financiën heeft een Besluit inzake de schenk- en erfbelasting gepubliceerd (Stcrt. 2010, 10783). Daarin wordt behandeld het beleid inzake de aanstaande of ex-echtgenoot, de aanstaande of voormalige ongehuw­de partner, de van tafel en bed gescheiden echtgenoot en de echtgenoot bij wijziging van het huwelijksgoederenregime.&#13;
Europees agrarisch recht&#13;
Literatuur&#13;
Het Belgische Tijdschrift voor Agrarisch Recht/Revue de Droit Rural heeft verslag uitgebracht van het door de Euro­pese Vereniging voor Agrarisch Recht (Comité Européen de Droit Rural-CEDR) georganiseerde CEDR-congres d.d. 23-26 september 2009 te Cambridge: Rudy Gotzen en Roland Norer, ‘XXV European Congress and Colloquium of Agri­cultural Law Cambridge-23 to 26 September 2009. General Report Commission III’, Tijdschrift voor Agrarisch Recht/Revue de DroitRural, nr. 1, eerste kwartaal 2010. (Zie ook: D.W. Bruil, ‘Het CEDR-congres te Cambridge’, Agr.r. 2010, p. 16-18).&#13;
Landbouw- en Visserijraad&#13;
De minister heeft de Tweede Kamer geïnformeerd over de uitkomsten van de Landbouwraad d.d. 17 mei 2010: Kamer­stukken II 2009/10, 21501-32, nr. 400. Gesproken is over: internationale concurrentiekracht van het Europees agri-food model, gender-gelijkheid in plattelandsgebieden, bos­bescherming en klimaatverandering, de conferentie van di­recteuren van EU-betaalorganen d.d. 28-30 april 2010 en de EU-handelsonderhandelingen met de landen van de Merco­sur.&#13;
Tussen kamer en minister heeft een uitgebreid schriftelijk overleg plaatsgevonden (vragen en antwoorden) over het Europese landbouwbeleid (Kamerstukken II 2009/10, 21 501-32, nr. 406, 9 juli 2010). Onderwerpen o.a. het rapport van de High Level Group Zuivel over de toekomst van de zuivelmarkt.&#13;
Diversen&#13;
Buitenlands personeel in de tuinbouw&#13;
Over de risico´s en aandachtspunten bij het (al dan niet via een uitzendbureau) tewerkstellen van buitenlands per­soneel gaat: P.P. van Rijn, ‘Buitenlanders werkzaam in de tuinbouw’, LTB 2010/5, p. 1-4. Daarin worden ook kort de risico´s aangestipt die in alle gevallen inherent zijn aan het inlenen van personeel via een uitzendbureau (dus ook in­dien het gaat om inlenen van niet uit het buitenland afkom­stig personeel). De auteur noemt in dat kader onder andere de hoofdelijke aansprakelijkheid van de inlener voor correc­te betaling door het uitzendbureau van (a) het minimumloon en de vakantiebijslag aan de uitzendkracht en (b) de loon­belasting, omzetbelasting en sociale premies. De auteur be­schrijft ook op welke manieren deze risico´s kunnen worden ingeperkt.&#13;
Literatuur: onteigening&#13;
J.F. de Groot en A. de Snoo, ‘Onteigening in crisis. De voor­stellen tot versnelling van onteigening (II)’, BR 2010, p. 490-499.&#13;
Rechtspraak: Verordening Productschap Tuinbouw onverbindend&#13;
Een voorbeeld van een zaak waarin kwekers/handelaren van bloembollen met succes ageren tegen een aan hen door een publiekrechtelijk bedrijfslichaam opgelegde heffing we­gens onverbindendheid van de daaraan ten grondslag lig­gende verordening is: College van Beroep voor het bedrijfs­leven 7 mei 2010, nr. AWB 06/827, 07/251 en 07/252, LJN BM5026. In dit geval ging het om een door het Product­schap Tuinbouw aan kwekers/handelaren van bloembollen opgelegde vakheffing bloembollen op grond van de Verorde­ning Productschap Tuinbouw vakheffing bloembollen lever­baar oogstjaar 2004/2005. Het CBb oordeelt dat de Verorde­ning onverbindend is en aldus geen basis kan vormen voor de op te leggen heffingen. Het CBb legt hieraan het volgen­de ten grondslag:&#13;
‘(..) In het voorgaande vindt het College grond voor het oordeel dat de Verordening met het daarbij behorende besluit 2004/1 PT de heffingsplichtigen onvoldoende houvast biedt bij het bepalen van de aard en omvang van de aan hen ter zake van de vakheffing bloembollen leverbaar over het oogstjaar 2004/2005 &#13;
toegekende rechten en plichten. De Verordening is inconsistent en de daaruit voortvloeiende rechten en plichten zijn niet exact omschreven of herleidbaar. De Verordening is vastgesteld in strijd met het legaliteits­beginsel.’&#13;
Deze uitspraak zal integraal worden gepubliceerd in de ko­mende uitgave van dit tijdschrift. &#13;
&#13;
&#13;
&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil en mr. C.S.C. Monsma&#13;
</auteurs><published>2010-07-01 00:00:00</published><modified>2010-07-01 00:00:00</modified><editiondate>2010-07-01</editiondate><htmlpath>https://denhollander.info/artikel/8609</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4872</id><udhid>UDH:TvAR/4872</udhid><titel>Jansen / Van Engelen (TvAR 1997/4848)</titel><searchwords><searchword>TvAR 1/1997</searchword><searchword>TvAR 1997/4848</searchword><searchword>UDH:TvAR/4872</searchword></searchwords><attachments><attachment><name>1997_nr 1_Rechtspraak_4848.pdf</name><extention>pdf</extention><url>https://denhollander.info/download/4814/ci</url></attachment></attachments><inleiding>Pachtwet art. 38, 41 en 45&#13;
&#13;
Het volledig door een loonwerker laten exploiteren van de grond, waarbij de persoonlijke betrokkenheid van verpachtster beperkt zal zijn tot de keuze van de gewassen, het genieten van de (naar verwachting: zeer beperkte) opbrengst en het naar haar - op 140 kilometer van het verpachte gelegen - geitenhouderij vervoeren van het stro in de jaren dat er graan zal worden verbouwd, zonder dat sprake is van dagelijks toezicht, daadwerkelijke nauwe betrokkenheid bij de exploitatie of een genoegzame opleiding en ervaring, is niet aan te merken als een persoonlijk gebruik als bedoeld in artikel 41, lid 1, van de Pachtwet. Beslissing naar billijkheid. Belang pachter weegt vooralsnog het zwaarst, maar aan de zijde van beide partijen staat nog onvoldoende vast voor een genoegzame definitieve beoordeling van hun belangen bij verlenging respectievelijk niet-verlenging van de pachtovereenkomst. Derhalve bijzondere omstandigheden die moeten leiden tot verlenging met een kortere duur dan zes jaar.</inleiding><content>Beschikking in de zaak van:&#13;
Esther Wilhelmina Jansen, wonende te Wageningen, appellante, incidenteel geïntimeerde, procureur: mr. D.M.H.M. van Dijk,&#13;
tegen&#13;
Willemjacob van Engelen, wonende te Oud Vossemeer, gemeente Tholen, geïntimeerde, incidenteel appellant, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Zierikzee heeft op 15 december 1995 tussen partijen een beschikking gegeven, waarvan op 20 december 1995 een afschrift naar partijen is verzonden en waarbij de tussen E.W. Jansen als verpachtster en W.J. van Engelen als pach-ter bestaande en behoudens verlenging op 30 november 1996 eindigende pachtovereen-komst met betrekking tot een perceel bouw-land, kadastraal bekend gemeente Oud Vosse-meer, sectie G, nr. 197 ged., groot 5.74.17 ha, is verlengd met een periode van zes jaar, eindi-gend 30 november 2002.&#13;
Voormelde beschikking is gegeven uit over-weging in hoofdzaak dat enerzijds Van Enge-len door verlies van het gepachte niet ernstig in de grondslag van zijn maatschappelijk be-staan zou worden aangetast en anderzijds het persoonlijk gebruik van de grond in geschil voor Jansen niet van overwegende betekenis is, alsmede dat op het verlengingsverzoek naar billijkheid moet worden beslist en dat naar die maatstaf het belang van Van Engelen de door-slag geeft.&#13;
Het geding in hoger beroep Verpachtster is bij op 17 januari 1996 ter grif-fie van het hof ingekomen beroepschrift in hoger beroep gekomen van voormelde be-schikking, met verzoek die beschikking te ver-nietigen en, opnieuw beschikkende, het door Van Engelen ingediende verlengingsverzoek af te wijzen, met veroordeling van Van Engelen in de proceskosten van beide instanties. Pachter heeft bij op 5 februari 1996 ter griffie van het hof ingekomen verweerschrift ver-weer gevoerd en tevens incidenteel hoger beroep ingesteld tegen voormelde beschik-king, een en ander met verzoek om, voor zoveel nodig met wijziging en/of aanvulling van gronden, de beschikking, waarvan beroep, te bevestigen, met veroordeling van Jansen in de proceskosten van beide instanties. Bij op 4 maart 1996 ter griffie van het hof ingekomen verweerschrift in het incidenteel appèl heeft Jansen verweer gevoerd in het incidenteel hoger beroep met conclusie conform haar beroepschrift.&#13;
Op 22 april heeft in raadkamer van het hof een mondelinge behandeling van het hoger&#13;
beroep plaatsgehad, waarbij aanwezig waren verpachtster in persoon, vergezeld van haar partner J.M. van de Pol en bijgestaan door haar procureur, alsmede pachter in persoon, bijgestaan door zijn procureur. Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, wat de raadsman van pachter betreft mede aan de hand van pleitnotities.&#13;
De grieven De grieven luiden:&#13;
In het principaal hoger beroep&#13;
I. Ten onrechte heeft de pachtkamer van het kantongerecht beslist naar billijkheid, terwijl zij vaststelt dat de pachter bij verlies van het gepachte niet ernstig wordt aangetast in de grondslag van het maatschappelijk bestaan en het voorgenomen eigen gebruik door de ver pachtster vaststaat.&#13;
II. subsidiair: Ten onrechte is de pachtkamer van het kantongerecht van oordeel, dat het voorgenomen eigen gebruik van het verpachte door Jansen niet van overwegende betekenis is.&#13;
III. subsidiair: Ten onrechte heeft de pacht kamer van het kantongerecht, beslissende naar billijkheid, de pachtovereenkomst met zes jaren verlengd.&#13;
IV. Ten onrechte heeft de pachtkamer van het kantongerecht geen proceskostenveroordeling uitgesproken.&#13;
In het incidenteel hoger beroep&#13;
A. Ten onrechte is de pachtkamer van het kantongerecht er bij haar beslissing (stilzwij- gend) van uitgegaan dat het voorgenomen eigen gebruik door verpachtster van de onder- werpelijke grond zou vaststaan.&#13;
B. Ten onrechte is de pachtkamer van het kan tongerecht tot het oordeel gekomen dat pachter door het verlies van het gepachte niet ernstig in de grondslag van zijn maatschappelijk be- staan zal worden aangetast.&#13;
C. Ten onrechte heeft de pachtkamer van het kantongerecht verzuimd om verpachtster te veroordelen in de proceskosten.&#13;
De mondelinge behandeling&#13;
Ter zitting van het hof is - niet of onvoldoende&#13;
weersproken - verklaard (zakelijk weerge-geven):&#13;
Door en namens verpachtster:&#13;
dat zij en Van de Pol niet gehuwd zijn maar wel duurzaam samenwonen en twee kinderen hebben van 7 respectievelijk 2 jaar; dat zij sinds 1991 (vanaf 1 januari 1994 in maatschap) in Randwijk samen een bedrijf exploiteren met thans 412 melkgeiten en 243 lammeren; dat zij de van de geiten afkomstige melk leve-ren aan de Coöperatie Midden-Nederland, die deze melk onder meer aanwendt voor de pro-ductie van kaas; dat zij in Randwijk beschik-ken over een oppervlakte grond ter grootte van ongeveer 0.30 ha, welke oppervlakte gro-tendeels bestaat uit de ondergrond van de daarop staande bedrijfsgebouwen; dat ten aan-zien van de geitenhouderij nog veel niet bekend is en in verband met de ziektegevoe-ligheid van de dieren sprake is van een risico-vol bedrijf; dat de geiten hoofdzakelijk (voor ongeveer 80%) worden gevoederd met door hen zelf samengesteld krachtvoer; dat de die-ren in een potstal zijn ondergebracht en op stro staan, dat zij voor een klein gedeelte op-eten; dat ongeveer 300 kilogram stro per dag nodig is; dat zij in 1991 een naast de grond in geschil gelegen oppervlakte van ongeveer 50 ha grond hebben verkocht; dat het eerst hun bedoeling was de pachter van die grond uit te kopen, maar dat deze daaraan niet wilde meewerken en toen de betreffende grond via de pachter aan het B.B.L. is verkocht; dat een daar gelegen zeedijk ter grootte van ongeveer 4.50 ha buiten die verkoop is gehouden; dat zij sinds 1994 deze dijk zelf exploiteren in dier voege dat het grasgewas van de dijk op stam wordt verkocht aan een fouragehandelaar van wie zij dan stro ten behoeve van hun geiten terugkopen; dat zij de grond in geschil als bouwland willen gaan exploiteren waarbij zij alle daarvoor noodzakelijke werkzaamheden door een loonwerker zullen laten doen, gezien het feit dat zij zelf niet beschikken over de benodigde inspan alsmede gelet op de omstandigheid dat deze grond op ongeveer 140 km van hun bedrijf is gelegen; dat zij afwisselend één jaar aardappelen en twee jaar graan willen telen; dat zij de aardappelen en het graan zullen verkopen en het van het graan&#13;
afkomstige stro zullen aanwenden ten behoeve van hun geitenhouderij; dat zij de opbrengst van dat stro schatten op ongeveer 4 ton per ha; dat zij beschikken over een mestquotum van 2.013 kilogram fosfaat hetgeen niet vol-doende is voor het op dit moment in hun bedrijf aanwezige aantal dieren, aangezien de norm voor melkgeiten 4,7 kilogram fosfaat per dier is en voor lammeren 2,5 kilogram; dat zij daarom naast hun huidige bedrijf een tweede bedrijf, te weten een lammerenopfok-bedrijf, willen stichten en in dat bedrijf de grond in geschil willen gaan exploiteren omdat alleen op die manier het zelf gaan gebruiken van bedoelde grond voor hen een extra mestquotum (van 125 kilogram fosfaat per ha) oplevert; dat de bokken zullen worden verkocht aan derden en de vrouwelijke dieren na opfok tot melkgeit aan hun melkgeiten-bedrijf zullen worden terugverkocht; dat de lammeren niet op Tholen maar in Randwijk zullen worden ondergebracht, zulks in een nog te bouwen stal; dat voor die bouw inmid-dels een vergunning is aangevraagd maar nog niet is verkregen; dat zij op dit moment een bedrag van ƒ 675,- per jaar aan overschot-heffing betalen; dat Van de Pol eerst het Athe-neum heeft bezocht en daarna een HBO-opleiding (industriële vormgeving) heeft ge-volgd; dat hij na zijn studie allerlei activiteiten heeft ondernomen, waaronder de exploitatie van een winkel; dat verpachtster eerst de MULO heeft bezocht en vervolgens een opleiding aan de Kunstacademie heeft gevolgd (welke opleiding zij niet heeft voltooid), waarna zij een winkel in kleding ca. heeft gehad; dat Van de Pol zelf nog ongeveer 20 ha grond in de uiterwaard nabij Wageningen in eigendom heeft; dat hij deze grond na het overlijden van zijn moeder in 1991 van de familie heeft overgenomen en deze gebruikt voor het daarop weiden van jong vee; dat hij deze grond noch de exploitatie daarvan in de maatschap met verpachtster heeft ingebracht.&#13;
Door pachter:&#13;
dat hij 42 jaar is, gehuwd is en twee dochters heeft van 16 respectievelijk 11 jaar; dat hij een landbouwbedrijf exploiteert in maatschap met zijn vader die 69 jaar is maar nog wel in dat bedrijf meewerkt; dat het boekhoudoverzicht&#13;
1994/1995 inmiddels gereed is en hij dat nog aan het hof zal toesturen; dat het resultaat in dat jaar beter is geweest dan in het jaar 1993/1994, maar in het jaar 1995/1996 sprake is geweest van een lager bedrijfsresultaat; dat ongeveer 1 ha met de daarop staande woning en bedrijfsgebouwen zijn eigendom is; dat hij ongeveer 18 ha in erfpacht heeft en naast de grond in geschil nog ongeveer 68 ha grond (waaronder een dijk van 1.74 ha) van derden pacht, alsmede op jaarbasis nog een wisselen-de oppervlakte, variërende van 4 tot 8 ha, van BBL in pacht heeft, dat zijn erfpachtsrecht op 31 mei 1998 afloopt en hij van de rentmeester van de eigenaresse heeft vernomen dat de betreffende grond waarschijnlijk verkocht zal worden; dat hij knolselderij, plantuien, sui-kerbieten, aardappelen, graszaad en teunis-bloemen verbouwt; dat de grond in geschil een afslibbaarheid heeft van ongeveer 15 a 20%, terwijl ten aanzien van de rest van zijn grond sprake is van een afslibbaarheid van ongeveer 40 tot 60%; dat hij in het kader van de ruilverkaveling 'Sint Annaland' de wens heeft geuit om, als hij de grond in geschil mocht kwijtraken, daarvoor in de plaats andere grond, gelegen aan de Westzijde van zijn overige land, toegedeeld te krijgen; dat die grond een afslibbaarheid heeft van onge-veer 30%; dat hij beschikt over een eigen inspan, waaronder vier trekkers en een maai-dorser; dat hij een vaste medewerker in loon-dienst heeft; dat hij in 1994 in een al bestaande ruimte een koelcel heeft gebouwd waarvan de kosten ongeveer ƒ 15.000,- hebben bedragen; dat bij de exploitatie van de grond in geschil een frequent toezicht ter plaatse noodzakelijk is ter voorkoming van wildschade; dat zonder toezicht het gewas helemaal wordt opgevreten.&#13;
Beoordeling van het hoger beroep&#13;
In het incidenteel hoger beroep&#13;
1. Uit het ter zitting van het hof aangevoerde is gebleken dat verpachtster voornemens is de grond in geschil volledig door een loonwerker te laten exploiteren. Haar persoonlijke be-trokkenheid bij die exploitatie zal beperkt zijn tot de keuze van de te telen gewassen, het genieten van de uiteindelijke (naar verwach-ting: zeer beperkte) netto-opbrengst en het&#13;
naar Randwijk laten vervoeren van het stro in de jaren dat er graan zal worden verbouwd. Met name zal, mede door de grote afstand van ongeveer 140 kilometer die verpachtster van de grond in geschil af woont, geen sprake zijn van dagelijks toezicht (hetgeen te meer klemt nu, naar onweersproken door pachter is aan-gevoerd, bij gebreke aan frequent toezicht grote risico's bestaan op substantiële wildscha-de), noch van een daadwerkelijke nauwe betrok-kenheid bij de exploitatie van een genoegzame opleiding en ervaring om zich op vakkundige wijze met de voorgenomen exploitatie te bemoeien, is ten processe niet gebleken.&#13;
2. Het vorenstaande impliceert dat de door verpachtster voorgenomen exploitatie van de grond in geschil niet kan worden aangemerkt als een persoonlijk in gebruik nemen als bedoeld in artikel 41, lid 1, van de Pachtwet. Grief A van het incidenteel hoger beroep is mitsdien gegrond.&#13;
In het principaal hoger beroep&#13;
3. Uit het hiervoor overwogene volgt dat op het verlengingsverzoek van pachter naar bil- lijkheid moet worden beslist. Grief I van het principaal hoger beroep kan daarom geen doel treffen. In de toelichting op deze grief voert verpachtster overigens terecht aan dat, indien enerzijds moet worden uitgegaan van een per- soonlijk in gebruik nemen van het verpachte door de verpachter en anderzijds van een door het verlies van het gepachte niet ernstig aange- tast worden van het maatschappelijk bestaan van de pachter, geen plaats meer is voor een belangenafweging naar billijkheid en het ver- lengingsverzoek direct al moet worden afge- wezen. In casu doet, naar reeds is overwogen, dit geval zich echter niet voor.&#13;
In het principaal en in het incidenteel hoger beroep&#13;
4. Nu geen sprake is van een door verpacht ster persoonlijk in gebruik nemen van de grond in geschil als bedoeld in artikel 41, lid 1, van de Pachtwet, behoeven grief II van het principaal hoger beroep en grief B van het incidenteel hoger beroep geen bespreking.&#13;
5. Verpachtster heeft als haar belang bij afwij- zing van het onderhavige pachtverlengings- verzoek aangevoerd:&#13;
a) het in de jaren, waarin de grond in geschil zal worden aangewend voor de teelt van graan, ten behoeve van haar geitenbedrijf kunnen beschikken over het van die teelt afkomstige stro;&#13;
b) het verkrijgen van een grotere mestreferen- tie, als de grond in geschil wordt geëxploi- teerd in een afzonderlijk te stichten lammeren- opfokbedrijf, zodat in totaal meer geiten gehouden kunnen worden dan thans in ver band met de beschikbare mestreferentie is toegestaan.&#13;
6. Naar het oordeel van het hof legt het eerste argument geen enkel gewicht in de schaal. Er nog van afgezien dat in verband met de nood zakelijke vruchtwisseling regelmatig een andere teelt dan die van graan zal moeten worden toegepast en dan dus in het geheel geen stro beschikbaar komt, is het economisch niet ren- dabel het voor het geitenbedrijf benodigde stro op deze manier te verwerven. Mede gezien de - hoge - vervoerskosten voor transport van Tholen naar Randwijk mag in dit opzicht van de voorgenomen exploitatie geen voor deel van betekenis worden verwacht in verge- lijking met de aankoop van stro van derden.&#13;
7. Het hof acht voorts nog onvoldoende vast staand dat het voornemen van verpachtster tot het stichten van een afzonderlijk lammeren- opfokbedrijf uitvoerbaar is en met name dat daardoor over een grotere mestreferentie zal kunnen worden beschikt dan thans het geval is.&#13;
8. Niet vast staat nog dat verpachtster voor het oprichten van een nieuwe stal voor de lammeren de noodzakelijke vergunningen zal kunnen verkrijgen en evenmin is genoegzaam gebleken van andere mogelijkheden tot het realiseren van de geschetste plannen in geval die vergunningen geheel of gedeeltelijk niet worden verleend.&#13;
9. Voorts volgt uit het ten processe aangevoer- de dat er een nauwe band zal bestaan tussen het al bestaande melkgeitenbedrijf en het nog te stichten lammerenopfokbedrijf, zulks met name bestaande uit verkoop/overdracht van dieren over en weer. De vraag rijst of daad werkelijk zal worden voldaan aan het gestelde in de - door verpachtster in het geding ge- brachte - brief van het Bureau Heffingen van het ministerie van Landbouw, Natuurbeheer en Visserij d.d. 28 maart 1996, te weten de&#13;
vereisten van exploitatie als een zelfstandige eenheid en van het niet plaatsvinden van uit-wisseling van dieren tussen de beide bedrijven.&#13;
10. Alvorens het hiervoor in rechtsoverwe- ging 5 onder b bedoelde argument in een belangenafweging tussen partijen kan meetel len, dient verpachtster te hebben aangetoond dat de voor de uitvoering van haar plannen benodigde vergunningen zijn, althans zullen worden verleend, alsmede dat als vaststaand mag worden aangenomen dat de voorgeno- men wijze van exploitatie van de grond in geschil zal leiden tot het verkrijgen van een extra mestreferentie als door verpachtster aan gevoerd. Ter verkrijging van zekerheid ter zake kan het uitgewerkte plan van de voorge- nomen exploitatie aan het Bureau Heffingen worden voorgelegd met verzoek om mede te delen of dit daadwerkelijk tot verkrijging van die extra mestreferentie zal leiden.&#13;
11. Ook aan de zijde van pachter staat onvol doende vast voor een genoegzame definitieve beoordeling van zijn belangen bij verlenging van de onderhavige pachtovereenkomst.&#13;
In de eerste plaats geldt dit met betrekking tot het al dan niet na 1 mei 1998 kunnen blijven gebruiken van de ongeveer 18 ha land die betrokkene thans nog in erfpacht heeft. Daar-naast bestaat onvoldoende duidelijkheid wat met betrekking tot de grond in geschil de con-sequenties zullen zijn van de thans ter plaatse in uitvoering zijnde ruilverkaveling "Sint Annaland". Ten aanzien van met name het eerste en wellicht ook het tweede kan over twee jaar meer bekend zijn dan nu het geval is.&#13;
12. In aanmerking nemende hetgeen op dit moment met betrekking tot de wederzijdse belangen van partijen bekend is, komt het hof tot de conclusie dat het belang van pachter vooralsnog het zwaarst weegt. Onweersproken staat vast dat de kwaliteit van de grond in geschil beter is dan die van de rest van de grond die pachter in gebruik heeft; verlies ervan zal leiden tot een relevante inko- mensdaling. Voorts is aannemelijk dat pachter over enkele jaren geen grond van het B.B.L. zal kunnen bijpachten, terwijl het voortgezet gebruik van de 18 ha erfpachtgrond onzeker is. Het tegenover een en ander staande belang van verpachtster is beperkt tot het wellicht kunnen verkrijgen van extra mestreferentie,&#13;
doch dat is - de importantie ervan voorlopig in het midden gelaten - nog onvoldoende zeker om te kunnen opwegen tegen voren-gemelde belangen van pachter.&#13;
13. Uit het vorenoverwogene volgt dat het verlengingsverzoek van pachter moet worden toegewezen, doch dat sprake is van bijzondere omstandigheden die moeten leiden tot een verlenging met een kortere duur dan zes jaar. Het hof zal, gelet op de daarvoor van belang zijnde feiten en omstandigheden zoals daar van ten processe is gebleken, die kortere duur bepalen op twee jaar.&#13;
Grief III van het principaal hoger beroep treft derhalve in zoverre doel.&#13;
14. Met betrekking tot grief IV van het princi- paal hoger beroep en grief C van het inciden- teel hoger beroep overweegt het hof dat, voor zover uit de stukken van het geding blijkt, in eerste aanleg alleen door pachter is verzocht om een veroordeling van de wederpartij in de kosten van het geding. Het hoger beroep strekt echter ook tot herstel van in eerste aan leg gemaakte fouten of verzuimen.&#13;
Nu in hoger beroep beide partijen gedeeltelijk in het gelijk worden gesteld, acht het hof ter-men aanwezig de in beide instanties gevallen proceskosten tussen hen te compenseren des dat iedere partij de eigen kosten draagt. Bedoelde grieven zijn daarom in zoverre gegrond.&#13;
Slotsom&#13;
De beschikking, waarvan beroep, moet wor-den vernietigd en beslist moet worden als na te melden.&#13;
Beslissing&#13;
Het hof, beschikkende in hoger beroep:&#13;
In het principaal en in het incidenteel hoger beroep:&#13;
Vernietigt de door de pachtkamer van het kantongerecht te Zierikzee tussen partijen gegeven beschikking van 15 december 1995, waarvan beroep, en opnieuw beschikkende: Verlengt de tussen E.W. Jansen als verpacht-ster en W.J. van Engelen als pachter bestaande pachtovereenkomst met betrekking tot het perceel bouwland kadastraal bekend gemeente&#13;
Oud Vossemeer, sectie G, nr. 197 ged., groot 5.74.17 ha, met een periode van twee jaar, ein-digende 30 november 1998. Bepaalt dat de pachter desgewenst bij de bevoegde pachtkamer van het kantongerecht opnieuw om verlenging van deze pachtovereenkomst kan verzoeken, vóór 1 december 1997.&#13;
Wijst af het meer of anders verzochte. Compenseert de in beide instanties tussen partijen gevallen proceskosten des dat iedere partij haar eigen kosten draagt.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4872</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>4756</id><udhid>UDH:TvAR/4756</udhid><titel>Boersma-Bandringa / Boersma (TvAR 2000/5013)</titel><searchwords><searchword>TvAR 4/2000</searchword><searchword>TvAR 2000/5013</searchword><searchword>UDH:TvAR/4756</searchword></searchwords><attachments><attachment><name>2000_nr 4_Rechtspraak_5013.pdf</name><extention>pdf</extention><url>https://denhollander.info/download/4698/ci</url></attachment></attachments><inleiding>[Pachtwet art. 11, 20, 22; Landinrichtingswet&#13;
art. 129, 189]&#13;
&#13;
Pachtobject verlaten in verband met toedeling&#13;
aan een ander in het kader van plan&#13;
van tijdelijk gebruik. Pachtovereenkomst ter&#13;
zake terecht vastgelegd; pachter was op&#13;
grond van de artikelen 189 jo. 129 Landinrichtingswet&#13;
verplicht gebruik door die&#13;
ander te gedogen. Geen pachtrechten – en&#13;
dus geen vastlegging – ten aanzien van het&#13;
aan verpachtster in kader van plan van&#13;
tijdelijk gebruik in vrij gebruik toegewezen&#13;
vervangend perceel. Indien eerste perceel&#13;
definitief aan een ander dan de verpachtster&#13;
zou worden toegedeeld, gaat daardoor de&#13;
pachtovereenkomst niet teniet, maar kan de&#13;
verpachtster het pachtobject niet aan de&#13;
pachter ter beschikking stellen.</inleiding><content>ARREST IN DE ZAAK VAN:&#13;
Harmina Egberta Tjaardina Boersma-Bandringa&#13;
te Kootstertille,&#13;
appellante,&#13;
procureur: mr P.C. Plochg,&#13;
tegen:&#13;
Sjoerd Boersma te Twijzel,&#13;
geïntimeerde,&#13;
procureur: mr J.E. Brands.&#13;
1. Het geding in eerste aanleg&#13;
De pachtkamer van het kantongerecht te&#13;
Leeuwarden heeft op 19 november 1996 en&#13;
1 april 1997 tussen partijen vonnissen gewezen.&#13;
Het als laatste genoemde vonnis, waarin&#13;
onder meer tussen partijen een pachtovereenkomst&#13;
is vastgelegd, is in fotocopie aan dit&#13;
arrest gehecht. Voor de rechtsgang, overwegingen&#13;
en beslissingen in eerste aanleg wordt&#13;
daarnaar verwezen.&#13;
2. Het geding in hoger beroep&#13;
2.1 Bij exploot van 29 april 1997 is appellante&#13;
– verder ook te noemen: Bandringa – in hoger&#13;
beroep gekomen van het vonnis van 1 april&#13;
1997 met dagvaarding van geïntimeerde – verder&#13;
ook te noemen: Boersma – voor dit hof.&#13;
2.2 Bij memorie van grieven heeft Bandringa&#13;
tegen dit vonnis vier grieven aangevoerd en&#13;
toegelicht, een productie overgelegd en geconcludeerd&#13;
dat het hof het vonnis zal vernietigen&#13;
en, opnieuw rechtdoende, zich alsnog&#13;
onbevoegd zal verklaren kennis te nemen van&#13;
de door Boersma ingestelde vorderingen, al-&#13;
thans Boersma alsnog niet-ontvankelijk zal&#13;
verklaren in deze vorderingen dan wel hem de&#13;
vorderingen alsnog zal ontzeggen, steeds met&#13;
veroordeling van Boersma in de kosten van&#13;
beide instanties.&#13;
2.3 Boersma heeft bij memorie van antwoord&#13;
verweer gevoerd met conclusie dat het hof bij&#13;
arrest, voor zover mogelijk uitvoerbaar bij&#13;
voorraad, het vonnis zal bevestigen, met veroordeling&#13;
van Bandringa in de kosten van het&#13;
hoger beroep.&#13;
2.4 Bandringa heeft nog een akte genomen,&#13;
waarna partijen de stukken aan het hof hebben&#13;
overgelegd voor het wijzen van arrest.&#13;
3. De grieven&#13;
Deze luiden, zakelijk weergegeven:&#13;
I. Ten onrechte heeft de pachtkamer van het&#13;
kantongerecht de pachtovereenkomst tussen&#13;
partijen schriftelijk vastgelegd, nu deze reeds&#13;
was geëindigd.&#13;
II. Ten onrechte laat de pachtkamer van het&#13;
kantongerecht de pachtovereenkomst zich&#13;
mede uitstrekken tot perceel D 683 dan wel&#13;
laat zij het gebruik van dat perceel in de plaats&#13;
komen van perceel D 465.&#13;
III. Ten onrechte heeft de pachtkamer van het&#13;
kantongerecht in het dictum opgenomen:&#13;
“Verstaat dat in het kader van het plan van tijdelijk&#13;
gebruik in de ruilverkaveling Twijzel-&#13;
Buitenpost voor voormeld perceel in de plaats&#13;
is gekomen het perceel, kadastraal bekend&#13;
gemeente Kooten, sectie D. nummer 683,&#13;
groot 2.95.70 ha.&#13;
IV. Ten onrechte heeft de pachtkamer van het&#13;
kantongerecht de vordering van Boersma toegewezen&#13;
en “verstaan” dat Boersma gebruiksrecht&#13;
verkregen had op het perceel D 683.&#13;
4. De vaststaande feiten&#13;
4.1 Op grond van hetgeen enerzijds is gesteld&#13;
en anderzijds is erkend dan wel niet (voldoende)&#13;
betwist en mede op grond van de in&#13;
zoverre niet betwiste inhoud van de overgelegde&#13;
producties, staat in hoger beroep het&#13;
volgende vast.&#13;
4.2 Sedert in ieder geval 1980 heeft Boersma&#13;
van Bandringa voor landbouwkundige doeleinden&#13;
in gebruik gehad een perceel weiland&#13;
groot 2.35.00 ha, kadastraal bekend gemeente&#13;
Kooten, sectie D, nr. 465. De tegenprestatie&#13;
bedroeg (na een op verzoek van Bandringa&#13;
verrichte taxatie) vanaf 1994 ƒ 1.551,– per jaar,&#13;
vermeerderd met de helft van de waterschapslasten.&#13;
Het perceel was voor 1980 (sedert&#13;
1950) in gebruik bij de vader van Boersma,&#13;
later in maatschapsverband met Boersma.&#13;
4.3 Het onder 4.2 genoemde perceel is gelegen&#13;
in het gebied van de in uitvoering zijnde ruilverkaveling&#13;
Twijzel-Buitenpost. Boersma is&#13;
voorzitter van de desbetreffende landinrichtingscommissie.&#13;
Boersma heeft zich noch bij&#13;
de pachtersregistratie, noch bij de pachtregistratie&#13;
als pachter van het perceel gemeld.&#13;
4.4 In het plan van tijdelijk gebruik van&#13;
bedoelde ruilverkaveling is aan Bandringa in&#13;
vrij gebruik toegewezen het perceel gemeente&#13;
Kooten, sectie D, nr. 683, groot 2.95.70 ha.&#13;
Boersma heeft zijn gebruik van perceel D 465&#13;
in 1996 beëindigd en heeft perceel D 683 in&#13;
gebruik genomen, maar heeft dit gebruik&#13;
gestaakt na daartoe door Bandringa te zijn&#13;
gesommeerd. Bandringa heeft dit perceel aan&#13;
een derde, ene Hiemstra, in gebruik gegeven.&#13;
Zij heeft de door Boersma voor 1996 betaalde&#13;
pacht behouden.&#13;
5. Beoordeling van het geschil in&#13;
hoger beroep&#13;
5.1 Het hof onderschrijft hetgeen de pachtkamer&#13;
van het kantongerecht in het vonnis&#13;
waarvan beroep onder 3 heeft overwogen. De&#13;
rechtsverhouding tussen partijen ten aanzien&#13;
van perceel D 465 moet als een pachtverhouding&#13;
worden geduid. De verweren van Bandringa&#13;
te dier zake zijn door de pachtkamer&#13;
van het kantongerecht terecht en op goede&#13;
gronden verworpen. Voor de vraag, of Boersma&#13;
belang heeft bij zijn vordering tot vastlegging&#13;
ten aanzien van dit perceel wordt verwezen&#13;
naar hetgeen hierna zal worden overwogen.&#13;
5.2 Hoewel Boersma het perceel D 465 heeft&#13;
verlaten ten behoeve van de nieuwe – in het&#13;
kader van het plan van tijdelijk gebruik aangewezen&#13;
– gebruiker, staat alleen hierdoor nog&#13;
niet vast dat Boersma afstand heeft gedaan&#13;
van zijn rechten uit de pachtovereenkomst.&#13;
Krachtens de artikelen 189 jo. 129 van de&#13;
Landinrichtingswet was Boersma immers verplicht&#13;
het tijdelijk gebruik door een ander te&#13;
gedogen. In dit licht bezien kan het door hem&#13;
laten liggen van perceel D 465 niet worden&#13;
beschouwd als het prijsgeven van zijn gebruiksrechten.&#13;
Nu niet is gebleken dat wilsovereenstemming&#13;
tussen Bandringa en Boersma over&#13;
het beëindigen van de pachtverhouding heeft&#13;
bestaan en evenmin is gebleken dat perceel&#13;
D 465 bij akte van toedeling een definitieve&#13;
bestemming heeft gekregen, moet het ervoor&#13;
worden gehouden dat de pachtverhouding&#13;
terzake van perceel D 465 tussen Bandringa&#13;
en Boersma is blijven bestaan. Dat Boersma in&#13;
verband met het plan van tijdelijk gebruik&#13;
geen gebruik kan maken van dit perceel – en&#13;
dat Bandringa hem dit perceel in ieder geval&#13;
vooralsnog niet ter beschikking kan stellen –&#13;
doet hieraan niet af.&#13;
Met het zojuist overwogene is tevens een&#13;
belang van Boersma bij zijn vordering ter&#13;
zake van perceel D 465 gegeven, zodat grief I&#13;
faalt.&#13;
5.3 Bandringa stelt in de toelichting op haar&#13;
tweede grief dat de pachtkamer niet bevoegd&#13;
is te oordelen over geschillen betreffende een&#13;
tijdelijk gebruiksrecht. Boersma heeft echter&#13;
vastlegging van een pachtovereenkomst (mede)&#13;
ter zake van perceel D 683 gevorderd. Aldus&#13;
heeft hij zijn vordering een grondslag gegeven&#13;
welke behoort tot de bevoegdheid van de&#13;
pachtrechter. In zoverre faalt de grief.&#13;
5.4 Bandringa heeft op zichzelf bezien gelijk&#13;
waar zij stelt dat de pachtrechter geen bindend&#13;
oordeel kan geven over de vraag, in&#13;
welke vorm c.q. onder welke beperkingen het&#13;
tijdelijke gebruiksrecht van perceel D 683 aan&#13;
haar is verschaft. Nu de vordering tot vastlegging&#13;
echter op meerdere – onderling verweven&#13;
– feitelijke stellingen is gegrond, zal het&#13;
hof ook op dit onderdeel zijn oordeel moeten&#13;
geven.&#13;
5.5 Niet is gebleken dat de landinrichtingscommissie&#13;
het perceel D 683 aan Bandringa&#13;
onder bezwaar van mondelinge pacht van&#13;
Boersma in gebruik heeft gegeven. In de bij&#13;
akte van 11 februari 1997 overgelegde brief&#13;
van de landinrichtingscommissie van 2 november&#13;
1995 – mede door Boersma ondertekend –&#13;
wordt onder andere vermeld: “(..) heeft de&#13;
Landinrichtingscommissie u voorgesteld andere&#13;
gronden in gebruik te nemen, waarbij rekening&#13;
werd gehouden met het feitelijke gebruik&#13;
door de heer Sj. Boersma uit Twijzel. Door u&#13;
is aangegeven dat dit voorstel niet acceptabel&#13;
is. Voor het oogstjaar 1996 stelt de Landinrichtingscommissie&#13;
u thans de volgende gebruiksruil&#13;
voor. U krijgt in gebruik: Het perceel&#13;
kadastraal bekend gemeente Kooten, sectie&#13;
D, nummer 683 ter grootte van 2.95.70 ha&#13;
(enz.)”. Hieruit kon Bandringa in redelijkheid&#13;
afleiden dat zij ter zake van perceel D 683&#13;
geen “rekening” behoefde te houden met&#13;
gebruik door Boersma. Ook is niet gesteld of&#13;
gebleken dat Boersma vanwege de landinrichtingscommissie&#13;
is medegedeeld, dat hij enig&#13;
recht ter zake van dit perceel kon doen gelden.&#13;
Het dient er in deze procedure tot vastlegging&#13;
van een pachtovereenkomst dan ook&#13;
voor te worden gehouden, dat Bandringa het&#13;
vrije gebruik van perceel D 683 heeft gekregen.&#13;
Boersma lijkt dit overigens zelf ook te&#13;
erkennen (memorie van antwoord, nr. 4 slot).&#13;
5.6 Boersma heeft gesteld, in 1996 perceel&#13;
D 683 in gebruik te hebben genomen. Niet is&#13;
gebleken van enige wilsovereenstemming&#13;
daaromtrent. Uit het onder 5.5 overwogene&#13;
vloeit voort, dat Bandringa mocht uitgaan van&#13;
een gebruik ongehinderd door pachtrechten&#13;
van Boersma en uit de door Bandringa overgelegde&#13;
sommatie (productie bij akte van&#13;
11 februari 1997) blijkt duidelijk, dat van haar&#13;
zijde geen genoegen werd genomen met het&#13;
alsnog in gebruik nemen van het perceel door&#13;
Boersma. Boersma heeft dit gebruik vervolgens&#13;
ook gestaakt. Dat Bandringa een door&#13;
Boersma wegens pacht overgemaakt bedrag&#13;
heeft behouden kon door laatstgenoemde in&#13;
het licht van het vorenoverwogene dan ook&#13;
niet aldus worden opgevat, dat zij met een&#13;
pachtovereenkomst ter zake van perceel D&#13;
683 instemde. Andere feiten of omstandigheden&#13;
waaruit een instemming van Bandringa&#13;
met gebruik van perceel D 683 door Boersma&#13;
zou kunnen blijken, zijn door Boersma niet&#13;
gesteld en te minder te bewijzen aangeboden.&#13;
Een nieuwe overeenkomst met betrekking tot&#13;
perceel D 683 is dan ook niet tot stand gekomen.&#13;
5.7 Het zojuist overwogene betekent dat grief&#13;
II voor het overige gegrond is, evenals grief&#13;
III.&#13;
5.8 Uit het oordeel over de overige grieven&#13;
vloeit voort, dat grief IV deels ongegrond en&#13;
deels gegrond is.&#13;
5.9 In aansluiting op hetgeen onder 5.2 is&#13;
overwogen wijst het hof partijen nog op het&#13;
volgende. Indien perceel D 465 door inschrijving&#13;
van de akte van toedeling definitief aan&#13;
een ander dan Bandringa zou worden toegedeeld,&#13;
brengt ook dít nog niet mee dat de tussen&#13;
partijen bestaande pachtovereenkomst&#13;
teniet gaat. Bandringa zal dan echter niet in&#13;
staat zijn het verpachte object aan Boersma&#13;
ter beschikking te stellen. De gevolgen van&#13;
een en ander worden beheerst door – onder&#13;
meer – de artikelen 20 en 22 van de Pachtwet.&#13;
6. Slotsom&#13;
Het vonnis waarvan beroep zal – met een&#13;
kleine aanvulling – worden bekrachtigd voor&#13;
zover daarin een pachtovereenkomst ter zake&#13;
van perceel D 465 is vastgelegd (de eerste alinea&#13;
van het dictum) en voor het overige worden&#13;
vernietigd. Hetgeen door Boersma méér&#13;
is gevorderd zal worden afgewezen. Naar het&#13;
oordeel van het hof geeft de uiteindelijke uitkomst&#13;
van deze procedure aanleiding tot&#13;
compensatie van de proceskosten in beide&#13;
instanties.&#13;
7. Beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te Leeuwarden voor zover&#13;
daarin schriftelijk is vastgelegd een pachtovereenkomst&#13;
tussen partijen, bestaande vanaf&#13;
1 mei 1980, betrekking hebbende op het perceel&#13;
kadastraal bekend gemeente Kooten, sectie&#13;
D nummer 465, groot 2.35.00 ha, zulks&#13;
tegen een pachtprijs van ƒ 1.551,– per jaar,&#13;
vermeerderd met de helft van de waterschapslasten&#13;
(met dien verstande dat de vastgelegde&#13;
pachtprijs “laatstelijk” – vanaf het jaar 1994 –&#13;
heeft gegolden);&#13;
vernietigt het vonnis voor het overige en, in&#13;
zoverre opnieuw rechtdoende:&#13;
wijst af hetgeen meer of anders is gevorderd;&#13;
compenseert de proceskosten in beide instanties&#13;
aldus, dat iedere partij haar eigen kosten&#13;
draagt.</content><legacyfootnotes/><footnotes><footnote/></footnotes><auteurs/><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/4756</htmlpath></article>
</articles></edition>
<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3870</id><udhid>UDH:TvAR/3870</udhid><titel>De IPPC-richtlijn in de landbouw</titel><searchwords><searchword>TvAR 3/2007</searchword><searchword>UDH:TvAR/3870</searchword></searchwords><attachments><attachment><name>TvAR_2007_3-2.pdf</name><extention>pdf</extention><url>https://denhollander.info/download/3859/ci</url></attachment></attachments><inleiding>1. Inleiding1&#13;
Er is voldoende aanleiding om de IPPC-richtlijn aan het&#13;
begin van 2007 nadrukkelijk op de agenda te zetten. De afgelopen&#13;
jaren is er het nodige om deze richtlijn te doen geweest.&#13;
Dit jaar zal het toepassingsbereik van de richtlijn nog&#13;
belangrijk uitgebreid gaan worden aangezien per oktober&#13;
2007 ook de bestaande installaties aan de eisen daarvan zullen&#13;
moeten voldoen. IPPC staat voor ‘integrated pollution&#13;
prevention and control’. De afkorting is in Nederland intussen&#13;
behoorlijk ingeburgerd.2 Dat heeft de wetgever er&#13;
niet van weerhouden om in de Wet milieubeheer een eigen&#13;
afkorting te introduceren namelijk: gbpv. Een gpbv-installatie&#13;
is: installatie als bedoeld in bijlage 1 van de IPPC-richtlijn,&#13;
aldus artikel 1 van de Wet milieubeheer. Dit is wel een&#13;
enigszins wonderlijke stap nu men er bijvoorbeeld in de&#13;
nieuwe Wet geurhinder niet voor terugschrikt om een Engelse&#13;
term onvertaald op te nemen, en ook nog eens na te&#13;
laten daar überhaupt een definitie van te geven. Ik heb het&#13;
over de Odour Unit.3 In het vervolg zal ik de gewone aanduiding&#13;
gebruiken (IPPC).&#13;
In dit artikel wordt aandacht besteed aan enkele belangrijke&#13;
vragen die spelen bij de implementatie van de richtlijn op&#13;
bestaande bedrijven, namelijk:&#13;
– Is toepassing van de beste beschikbare technieken voldoende?&#13;
(par. 5 en 6)&#13;
– Laat de IPPC-richtlijn de zogenoemde interne saldering&#13;
toe? (par. 7)&#13;
– Is het mogelijk om uitstel te verlenen van de datum van&#13;
30 oktober 2007? (par. 8)&#13;
Daaraan vooraf gaat een meer algemeen overzicht van de&#13;
stand van zaken met betrekking tot de richtlijn. Daarbij&#13;
komen aan de orde de invoering (par. 2), doelstellingen en&#13;
instrumenten (par. 3) en het beleid (par. 4). In par. 9 wordt&#13;
nog ingegaan op de situatie per oktober 2007 en afgesloten&#13;
wordt met een korte conclusie (par. 10).&#13;
In deze inleidende paragraaf wil ik eerst enkele misverstanden&#13;
bespreken. Het is niet zo dat de IPPC-richtlijn vorig&#13;
jaar ineens uit de lucht is komen vallen, hoewel men die indruk&#13;
gemakkelijk zou kunnen krijgen als men de eigenlijk&#13;
nu pas in landbouwkringen gestarte discussie volgt. Deze en&#13;
dergelijke discussies ontstaan vaak vele jaren nadat een Europese&#13;
richtlijn bekend is gemaakt, namelijk op het moment&#13;
dat er werkelijk spijkers met koppen moeten worden&#13;
geslagen in de uitvoering en toepassing van een richtlijn.&#13;
Dat moment nadert nu, wat de IPPC-richtlijn betreft, voor&#13;
bestaande bedrijven. Nieuwe bedrijven maakten al eerder&#13;
kennis met de richtlijn, hetzij via de gedeeltelijke implementatie&#13;
ervan in de Wet ammoniak en veehouderij (Wav),&#13;
hetzij via de rechtstreekse werking van de richtlijn, zoals die&#13;
door de rechter is aangenomen. De richtlijn is in zijn definitieve&#13;
vorm bekendgemaakt in 1996.4 Begin jaren negentig&#13;
circuleerden er al voorontwerpen.5 In Agrarisch rechtis&#13;
er vanaf het nieuwe millennium aandacht besteed aan de&#13;
richtlijn.6&#13;
Het is ook niet zo dat de IPPC-richtlijn alleen de landbouw&#13;
aangaat. Ook die indruk zou kunnen ontstaan, als men de&#13;
hoeveelheid rechtspraak en literatuur in aanmerking neemt.&#13;
Wel is het zo dat – in ieder geval in Nederland – de meeste&#13;
IPPC-installaties in de landbouw voorkomen. Blijkens een&#13;
verslag van de Nederlandse regering over de implementatie&#13;
van de richtlijn zijn er in Nederland in totaal ruim 3.400&#13;
IPPC-installaties; bijna 2.200 daarvan hebben betrekking&#13;
op de veehouderij.7&#13;
Vaak wordt ook gedacht dat Nederland voorop loopt bij de&#13;
implementatie van Europese richtlijnen.8 Bij de IPPC-richtlijn&#13;
is dat in elk geval niet zo. Nederland doet het beter dan&#13;
bijvoorbeeld Italië en Spanje, is zelfs wel eens ten voorbeeld&#13;
gesteld9, maar loopt qua vergunningverlening – als ik het&#13;
goed zie - nu toch achter bij bijvoorbeeld Denemarken,&#13;
Duitsland en België.10</inleiding><content>2. Invoeringstermijnen&#13;
De IPPC-richtlijn bevat enkele belangrijke data. De richtlijn&#13;
is bekendgemaakt op 10 oktober 1996 en trad twintig&#13;
dagen later in werking (art. 22). De lidstaten hadden drie&#13;
jaar de tijd om de richtlijn om te zetten in nationale wetgeving&#13;
en bestuursinstrumenten, dus tot 30 oktober 1999&#13;
(art. 4 jo. art. 21 en 22). Op dat moment zouden de bepalingen&#13;
van de richtlijn dus moeten gaan gelden via de nationale&#13;
wetgeving. Dat is niet gelukt, en vandaar dat de rechter&#13;
al snel besliste – de eerste uitspraken dateren van 2002 –&#13;
dat de Nederlandse wetgeving ofwel richtlijnconform moest&#13;
worden geïnterpreteerd of, als dat niet kon, de richtlijn&#13;
rechtstreekse werking toekwam.11 Vanaf 1999 gold de richtlijn&#13;
dus voor nieuwe installaties en significante wijzigingen&#13;
in bestaande installaties.&#13;
Nederland heeft het implementatietraject niet geheel binnen&#13;
de tijd kunnen afleggen. Al snel was duidelijk dat de&#13;
Interimwet ammoniak en veehouderij niet in overeenstemming&#13;
was met de richtlijn.12 De Wet ammoniak en veehouderij&#13;
kwam er pas in 2002. Daarin werd overigens – naar&#13;
achteraf bleek onnodig – iets te zwaar ingezet. De artikelen&#13;
4 en 6 van die wet bevatten een expliciete weigeringsgrond&#13;
voor het geval een inrichting een ‘belangrijke verontreiniging’&#13;
zou veroorzaken. Omdat de Nederlandse regering&#13;
aanvankelijk dacht dat de Wet milieubeheer in overeenstemming&#13;
was met de richtlijn, heeft ook de – naderhand&#13;
toch wel noodzakelijk geachte – aanpassing van de Wet milieubeheer&#13;
pas eind 2005 zijn beslag gekregen.13 In 2007 zal&#13;
ook de aangepaste Wet ammoniak en veehouderij in werking&#13;
treden.14 Het begrip ‘belangrijke verontreiniging’ zal&#13;
dan niet meer als weigeringsgrond zijn opgenomen. De gebiedsbescherming&#13;
van de Wet ammoniak en veehouderij&#13;
wordt (wederom) verder ingeperkt, zodanig dat de wet mij&#13;
intussen tamelijk obscuur voorkomt en zonder groot bezwaar&#13;
zou kunnen worden afgeschaft.15&#13;
Bestaande installaties moeten acht jaar na de implementatietermijn&#13;
zijn aangepast aan de bepalingen van de richtlijn.&#13;
Dat is dus op 30 oktober 2007 (art. 5 jo. 21 en 22 van de&#13;
richtlijn). Deze datum is hard en intussen ook overgenomen&#13;
uit de richtlijn in de Wet milieubeheer. Ik kom op dit&#13;
punt hierna nog terug.&#13;
3. Doelstellingen en instrumenten&#13;
De doelstelling van de IPPC-richtlijn staat in artikel 1 van&#13;
de richtlijn:&#13;
Deze richtlijn heeft de geïntegreerde preventie en beperking&#13;
van verontreiniging door de in bijlage I genoemde activiteiten&#13;
ten doel. Zij bevat maatregelen ter voorkoming en,&#13;
wanneer dat niet mogelijk is, beperking van emissies door&#13;
de bedoelde activiteiten in lucht, water en bodem, met inbegrip&#13;
van maatregelen voor afvalstoffen, om een hoog niveau&#13;
van bescherming van het milieu in zijn geheel te bereiken.&#13;
Enkele belangrijke elementen van deze omschrijving zijn:&#13;
geïntegreerd, voorkomen of beperken emissies, hoog niveau&#13;
van bescherming. De richtlijn is van toepassing op ‘grotere’&#13;
installaties. Wat de landbouw betreft is categorie 6.6 van de&#13;
Bijlage 1 van belang. Het gaat dan om:&#13;
Installaties voor intensieve pluimvee- of varkenshouderij&#13;
met meer dan:&#13;
a) 40.000 plaatsen voor pluimvee;&#13;
b) 2.000 plaatsen voor mestvarkens (van meer dan 30 kg);&#13;
of&#13;
c) 750 plaatsen voor zeugen.&#13;
De IPPC-richtlijn eist vergunningprocedures voor deze installaties,&#13;
met bijbehorende informatieverplichtingen en bezwaarmogelijkheden.&#13;
Dat is het grote probleem niet. Ook&#13;
de term ‘belangrijke verontreiniging’ is dat niet meer, althans&#13;
niet meer rechtstreeks. Het allerbelangrijkste instrument&#13;
van de richtlijn is de verplichte toepassing van de&#13;
beste beschikbare technieken. Daarbij moet dan nog rekening&#13;
worden gehouden met de technische kenmerken van&#13;
de installatie en de geografische ligging ervan, zodat er&#13;
strengere eisen kunnen worden gesteld. In de afgelopen&#13;
jaren is er veel rechtspraak ontstaan over de toepassing van&#13;
de IPPC-richtlijn. Dat betreft dan niet zozeer rechtspraak&#13;
op het niveau van de Europese Unie. Er is een aantal inbreukprocedures&#13;
gevoerd, maar daarbuiten treft men nauwelijks&#13;
andere rechtspraak van het Europese Hof aan.16 Het&#13;
gaat dus om nationale rechtspraak. Voor een overzicht kan&#13;
verwezen worden naar het reeds genoemde artikel van Bokelaar&#13;
en een overzicht van Van der Meijden.17 Het heeft&#13;
geen zin om op deze plaats ook nog eens een uitgebreid&#13;
overzicht te geven en ik volsta daarom met een korte aanduiding&#13;
van enkele onderwerpen en de daarover te melden&#13;
hoofdlijnen uit de rechtspraak:&#13;
– De richtlijn richt zich op de ‘installatie’. Wat daaronder&#13;
in de veehouderij verstaan moet worden – is elke stal&#13;
een aparte installatie of vormen meer stallen op een bedrijf&#13;
(of in een ‘inrichting’) samen een installatie? - is&#13;
nog niet erg duidelijk. In een enkel geval rekende de&#13;
Afdeling bestuursrechtspraak verschillende stallen tot&#13;
een installatie.18&#13;
– Wat is een ‘bestaande installatie’? De richtlijn geeft&#13;
daarvan een definitie in artikel 2.19 De Afdeling bestuursrechtspraak&#13;
heeft daarbij bepaald dat een bedrijf&#13;
dat op zich aan die omschrijving voldoet, maar door&#13;
een uitbreiding de drempelwaarde overschrijdt, in zijn&#13;
geheel als nieuwe installatie moet worden aangemerkt.20&#13;
Dat is volgens Bokelaar enigszins onbillijk aangezien bij&#13;
de uitbreiding van een al onder de IPPC vallend bestaand&#13;
bedrijf alleen de nieuwe stallen aan de beste beschikbare&#13;
technieken moeten voldoen.21&#13;
– Bij de verandering van bestaande installaties is het van&#13;
groot belang of zo’n verandering een ‘belangrijke wijziging’&#13;
in de zin van de richtlijn inhoudt. Als dat niet zo&#13;
is, is de toetsing aan de richtlijn niet nodig.22 Het zal&#13;
duidelijk zijn dat het belang hiervan per oktober 2007&#13;
is verdwenen.&#13;
– De beste beschikbare technieken (BBT) komen in veel&#13;
rechterlijke uitspraken aan de orde. Er is een Europees&#13;
‘Reference Document on Best Available Techniques for&#13;
Intensive Rearing of Poultry and Pigs’ van juli 2003. In&#13;
dit zogeheten BREF-document23 van bijna 350 bladzijden&#13;
staan uitvoerige beschrijvingen van de beste technieken.&#13;
24 Deze technieken behelzen vooral de toe te&#13;
passen stalsystemen, maar zijn daartoe niet beperkt. In&#13;
het BREF-document staan ook meer algemene voorschriften&#13;
over goede landbouwpraktijken. Ook daar&#13;
kijkt de Raad van State naar. De Afdeling bestuursrechtspraak&#13;
toetst nauwkeurig aan de beste beschikbare&#13;
technieken. Het gaat er dan niet zozeer om dat precies&#13;
dezelfde techniek wordt toegepast, maar dat de aangevraagde&#13;
techniek qua bijvoorbeeld ammoniakemissie&#13;
dezelfde resultaten bereikt als een techniek die in het&#13;
BREF-document staat. De indruk kan bestaan dat stalsystemen&#13;
nogal snel als BBT worden aangemerkt.25&#13;
– Over de vraag wat de betekenis is van het begrip ‘belangrijke&#13;
verontreiniging’ is nogal wat verwarring ontstaan&#13;
naar aanleiding van de uitspraak Hof van&#13;
Twente.26 Aangenomen kan worden dat dit begrip&#13;
slechts indirect aan de orde kan komen bij de toetsing&#13;
van vergunningaanvragen.27 Inhoudelijk is er niet veel&#13;
algemeens over te zeggen. Het hangt sterk van de omstandigheden&#13;
af of sprake is van een belangrijke verontreiniging.&#13;
– De drempelwaarden bepalen of de IPPC-richtlijn van&#13;
toepassing is op de installatie. Als de drempelwaarden&#13;
(inclusief de bestaande installatie) worden overschreden&#13;
moet er aan de richtlijn getoetst worden. Over de vraag&#13;
of verschillende diercategorieën bij elkaar moeten worden&#13;
opgeteld is in een verrassende uitspraak van de&#13;
Raad van State28 vastgesteld dat dat niet zo is. Een bedrijf&#13;
met 39.999 kippen en 1.999 mestvarkens is dus&#13;
geen IPPC-installatie.&#13;
Tot zover dit korte overzicht van de rechtspraak.&#13;
4. Beleid&#13;
De IPPC-richtlijn is een tamelijk abstract document, waarbij&#13;
nog veel moet worden geïnterpreteerd en ingevuld. De&#13;
rechter doet dat, desgevraagd, in zijn uitspraken. Maar er is&#13;
ook ruimte voor interpretatie door de overheid. Er zijn&#13;
nogal wat beleidsdocumenten over de IPPC-richtlijn. De&#13;
EU biedt een overstelpende hoeveelheid documenten29, Infomil&#13;
meldt het een en ander over de richtlijn30, vooral in&#13;
de sfeer van uitleg. Als we het over het beleid van de regering&#13;
hebben, wordt de IPPC veelal in een adem genoemd&#13;
met de twee andere belangrijke richtlijnen: de Vogelrichtlijn&#13;
en de Habitatrichtlijn. Al in september 2003 verscheen er&#13;
een brief aan de Tweede Kamer met een voorstel voor zonering&#13;
rond VHR-gebieden. In deze brief werd voor de implementatie&#13;
van de IPPC-richtlijn verwezen naar de AmvB&#13;
Huisvesting en de Wav.31 Het in deze brief neergelegde zoneringsbeleid&#13;
is, nadat al snel duidelijk was dat het juridisch&#13;
niet haalbaar was, inmiddels van tafel. Beleid blijft kennelijk&#13;
nodig, hoewel de IPPC-richtlijn toch om een vergunning&#13;
vraagt, wat per definitie een individuele toetsing inhoudt.&#13;
Hier speelt vermoedelijk weer de in de landbouw&#13;
algemeen levende wens om algemene regels. Trouwens, ook&#13;
de vergunningverleners (vooral de gemeenten) schijnen daar&#13;
wel behoefte aan te hebben. Onlangs is er speciaal voor de&#13;
toepassing van de IPPC-Richtlijn een beleidskader in de&#13;
steigers gezet.32 Dat beleidskader heeft als onderwerp de&#13;
vraag: wanneer moeten de voorschriften strenger zijn dan&#13;
BBT?&#13;
Een tweede belangrijke vraag is: is interne saldering mogelijk?&#13;
Deze vraag wordt weer behandeld in het kader van de&#13;
wijziging van de Wav (zie hierna, par. 7).&#13;
5. De beste beschikbare technieken?&#13;
Hoewel in normale gevallen de toepassing van de beste beschikbare&#13;
technieken voldoende is, zijn er ook omgevingsomstandigheden&#13;
denkbaar waaronder strengere eisen gesteld&#13;
moeten worden.33 De vraag is dus: wanneer kan&#13;
volstaan worden met BBT en wanneer moet het strenger?&#13;
In een brief van oktober 2006 schetst de minister de hoofdlijnen&#13;
van een op te stellen circulaire.34 Het vervallen als&#13;
toetsingsgrond van de ‘belangrijke verontreiniging’ is al genoemd.&#13;
De minister meent nu dat de IPPC helemaal niet&#13;
verplicht tot zo’n strenge benadering ‘waarbij het vrijwel&#13;
onmogelijk is om nabij natuurgebieden tot een uitbreiding&#13;
met hogere emissies te komen’. De minister claimt nu dan&#13;
‘enige beleidsvrijheid’. Het doel is: meer vergunningen verlenen.&#13;
Enkele uitgangspunten zijn:&#13;
– Voor IPPC-bedrijven wordt geen speciale zonering gehanteerd&#13;
– zoals in de brief van september 2003 - in&#13;
aanvulling op de Wav-zonering; er wordt gekeken naar&#13;
de bedrijfsemissies.&#13;
– Er wordt alleen rekening gehouden met gebieden die&#13;
een ‘wettelijke of planologische’ status hebben. Het gaat&#13;
daarbij volgens de brief om Natuurbeschermingswetgebieden&#13;
en natuurgebieden (zoals onderdelen van de&#13;
EHS) die in een bestemmingsplan als zodanig worden&#13;
beschermd.&#13;
– Bestaande ammoniakrechten worden in beginsel gerespecteerd;&#13;
er worden dus geen strengere eisen gesteld als&#13;
men binnen het vergunde plafond blijft.&#13;
– Er wordt onderscheid gemaakt tussen reconstructiegebieden&#13;
en niet-reconstructiegebieden. Binnen de reconstructiegebieden&#13;
wordt weer aangesloten bij de gebiedsindeling&#13;
van het reconstructieplan.&#13;
De beleidlijn die de minister vervolgens ontvouwt is als&#13;
volgt samen te vatten:&#13;
– Binnen de Wav-zones: IPPC-bedrijven conform gewone&#13;
bedrijven behandelen: alleen uitbreiden binnen&#13;
gecorrigeerd emissieplafond. Bij uitbreiding daarboven&#13;
zullen dus verdergaande technieken moeten worden&#13;
toegepast.&#13;
– Buiten de Wav-zones:&#13;
– Bedrijven tot 5.000 kg: BBT&#13;
– Bedrijven tot 10.000 kg: 70% reductie&#13;
– Bedrijven boven 10.000 kg: 90% reductie&#13;
Ook bij de grote bedrijven kan volstaan worden met&#13;
BBT als er geen statusnatuurgebieden zijn en er geen&#13;
hoge achtergronddepositie is.&#13;
– Binnen de reconstructiegebieden wordt onderscheid gemaakt&#13;
tussen de drie categorieën gebiedsaanwijzing: in&#13;
extensiveringsgebieden geldt het Wav-regime; in verwevingsgebieden&#13;
gelden ook de 5.000 en 10.000 kg, maar&#13;
dan moet het hele bedrijf aan de reductie-eis voldoen.&#13;
In landbouwontwikkelingsgebieden geldt het regime&#13;
van buiten de Wav, maar vanwege de hoge achtergronddepositie&#13;
zal daar bij bedrijven groter dan 5.000 kg&#13;
steeds een strengere techniek worden voorgeschreven.&#13;
De technische merites van deze beleidslijn kan ik niet overzien35,&#13;
maar over elk van de uitgangspunten zou veel te zeggen&#13;
zijn. Als voorbeeld neem ik de beperking van de IPPCzinsneden&#13;
‘geografische ligging’ en ‘plaatselijke omstan -&#13;
digheden’ tot de zogeheten statusgebieden. Duidelijk is dat&#13;
de richtlijn geen onderscheid maakt naar de status van de&#13;
gebieden. Er moet rekening worden gehouden met de&#13;
plaat selijke milieuomstandigheden, inclusief eventuele natuurwaarden&#13;
en eventuele kwetsbare gebieden. De status&#13;
van de gebieden – of het bijvoorbeeld gaat om be schermde&#13;
natuurmonumenten, vogelgebieden, habitats, Ecologische&#13;
Hoofdstructuur of de ‘kwetsbare gebieden’ uit de Wav –&#13;
doet minder ter zake dan de feitelijke ge steldheid van de&#13;
omgeving. Uiteraard is de status van een gebied mede afhankelijk&#13;
van de bescherming die de waarden in dat gebied&#13;
nodig hebben. Maar geen status betekent niet: geen bescherming.&#13;
Zo zijn de voor verzuring gevoelige gebieden die&#13;
buiten de Ecologische hoofdstructuur liggen niet beschermd&#13;
door de Wet ammoniak en veehouderij. Toch gaat&#13;
het om bossen of andere natuur die voor verzuring gevoe lig&#13;
is, hetgeen op grond van de IPPC-richtlijn een rol behoort&#13;
te spelen bij de beoor deling van een vergunningaanvraag&#13;
voor een nabijgelegen intensieve veehouderij.36 Het bestem-&#13;
mingsplan is helemaal een vreemde ‘statusverlener’. De&#13;
Ecologische Hoofdstructuur is in veel bestemmingsplannen&#13;
wel als zone opgenomen, maar daaraan zijn toch vaak weinig&#13;
beperkingen verbonden. Wat zou dat dan moeten betekenen&#13;
voor de IPPC-toetsing?&#13;
De allergrootste zwakte van het hier voorgestelde systeem&#13;
is – beoordeeld op de IPPC-houdbaarheid – dat het te&#13;
algemeen is. In individuele gevallen zal een vergunningverlening&#13;
toch steeds goed gemotiveerd moeten worden. Enkele&#13;
verwijzing naar een beleidskader zal waarschijnlijk&#13;
sneuvelen bij de Raad van State. En dan is het de vraag wat&#13;
men ermee is opgeschoten. Een aanpak die thans bijvoorbeeld&#13;
in Noord-Brabant wordt gehanteerd met stappenplannen&#13;
en stroomschema’s voor de vergunningverlening&#13;
(en de bijbehorende omgevingstoets) acht ik dan ook veel&#13;
adequater.37&#13;
De beleidslijn spreekt er niet over maar het kan natuurlijk&#13;
ook nog zo zijn dat er geen voorschriften te geven zijn die&#13;
een bepaalde installatie acceptabel maken, gelet op de geografische&#13;
ligging en de plaatselijke omstandigheden. In de&#13;
literatuur wordt er zonder meer van uit gegaan dat de vergunning&#13;
dan geweigerd zou moeten worden.38 Een expliciete&#13;
weigeringsgrond is echter niet zo gemakkelijk te vinden.&#13;
39 Een veel gebruikte omweg is dan de redenering dat&#13;
de aanvraag niet deugt, maar dat die niet zomaar kan worden&#13;
aangepast omdat dan de grondslag van de aanvraag&#13;
wordt verlaten. De vergunning wordt dan geweigerd. Ook&#13;
over dit onderwerp is veel rechtspraak, waarvan ik hieronder&#13;
een overzicht geef.&#13;
6. Grondslag van de aanvraag40&#13;
Vaste rechtspraak is dat uit het stelsel van de Wet milieubeheer&#13;
volgt dat het bevoegd gezag dient te beslissen op de&#13;
grondslag van de aanvraag van de vergunning. Als binnen de&#13;
grondslag van de aanvraag geen redelijkerwijs te verlangen&#13;
voorzieningen kunnen worden voorgeschreven moet de vergunning&#13;
worden geweigerd.41 In de eerste plaats wordt opgemerkt&#13;
dat het begrip ‘grondslag van de aanvraag’ ook een&#13;
procedurele functie heeft: wijzigingen die later in de procedure&#13;
worden aangebracht kunnen alleen zonder hernieuwde&#13;
aanvraag, als daardoor geen derde worden benadeeld en er&#13;
ook geen nadelige gevolgen voor het milieu zijn.42 Of de&#13;
grondslag van de aanvraag al of niet wordt verlaten hangt&#13;
van veel factoren af en zal telkens van geval tot geval moeten&#13;
worden beoordeeld. Een harde grens is moeilijk te geven.&#13;
Een kort onderzoek onder de rechtspraak over (voornamelijk)&#13;
agrarische bedrijven levert het volgende beeld op.&#13;
6.1. Concrete situaties&#13;
Binnen de grondslag van de aanvraag bleven de volgende&#13;
situaties:&#13;
– Een voorschrift dat bepaalt, dat na een bepaalde tijd&#13;
geen activiteiten meer mogen worden verricht, mag. De&#13;
Afdeling overweegt dat dit voorschrift er niet toe leidt&#13;
dat een andere inrichting ontstaat dan waarvoor de vergunning&#13;
is aangevraagd. De grondslag van de aanvraag&#13;
is daarmee niet verlaten.43&#13;
– Het voorschrijven van de verplaatsing van een&#13;
emissiepunt (waarbij dat deel blijft uitmaken van de&#13;
aangevraagde stal) blijft binnen de grondslag. Het is&#13;
niet zo ingrijpend en leidt niet tot een andere inrichting.&#13;
44&#13;
– Met het voorschrijven van vloeistofdichte vloeren en&#13;
afdekking van vijvers wordt de grondslag van de aanvraag&#13;
niet verlaten. Het is niet erg ingrijpend.45&#13;
– Het vergunnen van hogere emissiewaarden dan aan -&#13;
gevraagd blijft binnen de grondslag van de aanvraag.46&#13;
– Het verlenen van een vergunning voor een ‘paardenhouderij’&#13;
in plaats van voor het aangevraagde ‘paardenpension’&#13;
blijft binnen de grondslag: in een pension worden&#13;
ook paarden gehouden.47&#13;
– Een voorschrift dat aangevraagde dieren niet in een&#13;
bepaalde stal mogen worden gehouden (maar wel elders&#13;
in de inrichting kunnen worden ondergebracht), blijft&#13;
binnen de grondslag van de aanvraag.48&#13;
– Als het bevoegd gezag een andere berekeningsmethode&#13;
hanteert dan de aanvrager (in casu m.b.t. depositie)&#13;
wordt de grondslag van de aanvraag daarmee niet verlaten.&#13;
49&#13;
– Het weigeren van een mestopslag gedurende een&#13;
bepaalde periode in het jaar brengt geen ingrijpende&#13;
veranderingen in de bedrijfsvoering mee: grondslag niet&#13;
verlaten.50&#13;
In de volgende gevallen werd geoordeeld dat de grondslag&#13;
van de aanvraag wel werd verlaten:&#13;
– Als bij de vergunningverlening een andere locatie wordt&#13;
voorgeschreven dan in de aanvraag was opgenomen&#13;
wordt daarmee de grondslag van de aanvraag verlaten.51&#13;
– Als een revisievergunning is aangevraagd, mag geen&#13;
veranderingsvergunning worden verleend. Dan wordt&#13;
de grondslag van de aanvraag verlaten.52&#13;
– In een vergunning voor een varkens- en rundveehouderij&#13;
werd een voorschrift over 20 kippen voor eigen&#13;
gebruik opgenomen. Kippen waren niet in de aanvraag&#13;
vermeld, dus trad het bevoegd gezag daarbuiten.53&#13;
– In ABRS 11 september 200254 gaat het om onaanvaardbare&#13;
geluidhinder. Het bevoegd gezag stelde dat de bedrijfsvoering&#13;
zoals in de aanvraag beschreven, teveel&#13;
overschrijdingen te zien gaf, waaraan niet tegemoet gekomen&#13;
kon worden zonder extra voorzieningen, zoals&#13;
een geluidsscherm of het verleggen van een weg. Als dat&#13;
echter zou worden voorgeschreven zou men buiten de&#13;
grondslag van de aanvraag treden. De Afdeling acht dit&#13;
standpunt niet onredelijk.&#13;
– Het voorschrijven van een ingrijpende verbetering aan&#13;
het ventilatiesysteem (waarbij de stal en de dakconstructie&#13;
geheel zouden moeten worden verbouwd) is&#13;
niet mogelijk zonder buiten de grondslag van de aanvraag&#13;
te treden.55&#13;
– Nu op de grondslag van de aanvraag moet worden&#13;
beslist kan, gelet op de hoogte van de overschrijding,&#13;
van het bevoegd gezag niet worden verlangd dat het onderzoek&#13;
doet naar de mogelijkheden van het vergunnen&#13;
van een beperkter aantal te houden honden dan wel het&#13;
treffen van verdere geluidsisolerende maatregelen of andere&#13;
voorzieningen. De gevraagde vergunning is terecht&#13;
geweigerd.56 Uit deze uitspraak zou kunnen worden&#13;
afgeleid dat een geringe verlaging van het aantal dieren&#13;
wel binnen de grondslag van de aanvraag blijft.&#13;
– Met een vergunningverlening voor tweederde deel van&#13;
het aantal dieren dat is aangevraagd wordt de grondslag&#13;
van die aanvraag in ieder geval verlaten.57 Ook het verlenen&#13;
van een vergunning voor ruim 18.000 ouderdieren&#13;
van vleeskuikens in plaats van de aangevraagde&#13;
70.000 zou de grondslag van de aanvraag verlaten.58&#13;
Met het weigeren van 168 varkens op een totaal van&#13;
1.678 varkens wordt de grondslag van de aanvraag&#13;
echter nietverlaten.59 In ABRS 5 juni 2002 overweegt&#13;
de Afdeling dat de vraag of bij vergunningverlening&#13;
voor een kleiner veebestand dan is aangevraagd de&#13;
grondslag van de aanvraag al dan niet is verlaten, van&#13;
geval tot geval moet worden beantwoord aan de hand&#13;
van de daarbij zich voordoende feiten en omstandigheden.&#13;
De verhouding tussen het aantal dieren waarvoor&#13;
vergunning kan worden verleend en het aantal&#13;
aangevraagde dieren kan weliswaar een belangrijke aanwijzing&#13;
vormen voor de beantwoording van die vraag,&#13;
maar daarnaast kunnen ook andere feiten en omstandigheden&#13;
relevant zijn. In casu ging het om de&#13;
vraag of het gemeentebestuur verplicht was een vergunning&#13;
voor de helft van het aantal aangevraagde dieren te&#13;
verlenen. De Afdeling meent van niet.60&#13;
– Het doet overigens niet ter zake dat de aanvrager bereid&#13;
is de gevraagde voorzieningen te treffen.61&#13;
6.2. Enkele algemene conclusies&#13;
De aanvrager kan dus betrekkelijk gemakkelijk worden&#13;
heengezonden. Men zie de in algemene bewoordingen gestelde&#13;
overweging in ABRS 8 december 200462; wel moet&#13;
een en ander aannemelijk zijn.&#13;
Het bevoegd gezag mag er niet zomaar van uit gaan dat er&#13;
wel technische maatregelen mogelijk zijn. In ABRS 5 november&#13;
200363 wordt het volgende overwogen:&#13;
Gelet op het vorenstaande acht de Afdeling de vermindering&#13;
van de geluidbelasting die in de inrichting moet&#13;
worden bereikt dermate groot, dat verweerder zonder&#13;
dat daarover duidelijkheid bestond er niet van heeft&#13;
mogen uitgaan dat door middel van het treffen van&#13;
maatregelen die vallen binnen de grondslag van de aanvraag&#13;
aan de in de voorschriften 1.10 en 1.11 gestelde&#13;
geluidgrenswaarden kan worden voldaan. Gelet hierop&#13;
kan de aan het bestreden besluit ten grondslag liggende&#13;
voorbereiding niet zorgvuldig en de daaraan ten grondslag&#13;
gelegde motivering niet toereikend worden geacht.&#13;
Het bestreden besluit is in zoverre in strijd met de artikelen&#13;
3:2 en 3:46 van de Algemene wet bestuursrecht.&#13;
Ook een gebrek aan informatie in de aanvraag kan tot&#13;
moeilijkheden leiden64:&#13;
Nu niet duidelijk is hoe de berekening hiervan tot&#13;
stand is gekomen, staat evenmin vast dat het, zoals verweerders&#13;
hebben overwogen, niet mogelijk is om zonder&#13;
de grondslag van de aanvraag te verlaten zodanige&#13;
voorschriften en beperkingen aan de vergunning te&#13;
verbinden dat de nadelige gevolgen voor het milieu&#13;
door verontreiniging van de bodem worden voorkomen&#13;
dan wel voldoende worden beperkt. Daargelaten of verweerders&#13;
de hen toekomende beoordelingsvrijheid op&#13;
juiste wijze hebben ingevuld door uit te gaan van een&#13;
norm van 125 kg fosfaat per hectare, moet reeds het&#13;
vorenstaande tot het oordeel leiden dat het bestreden&#13;
besluit in zoverre in strijd is met de artikelen 3:2 en&#13;
3:46 van de Algemene wet bestuursrecht .&#13;
Hieruit blijkt dat het bevoegd gezag niet zonder meer de&#13;
conclusie kan trekken dat geen maatregelen mogelijk zijn&#13;
binnen de grondslag van de aanvraag. De conclusie is der-&#13;
halve dat wel enigszins aannemelijk moet zijn, dat maatregelen&#13;
binnen de grondslag niet mogelijk zijn.&#13;
7. Interne saldering&#13;
Een andere vraag is: mag er intern gesaldeerd worden? Vanuit&#13;
de landbouw wordt sterk aangedrongen op deze mogelijkheid&#13;
die er op neerkomt dat niet elk onderdeel van een&#13;
bedrijf afzonderlijk aan de emissiegrenswaarden die voortvloeien&#13;
uit de toepassing van de beste beschikbare technieken&#13;
hoeft te voldoen, maar dat het voldoende zou zijn als&#13;
alle onderdelen bij elkaar opgeteld onder de norm blijven.&#13;
Dit kan voor veel bestaande bedrijven een oplossing zijn: zij&#13;
hoeven dan niet alle oude stallen aan te passen, maar kunnen&#13;
volstaan met er een nieuwe stal bij te bouwen, waarin&#13;
dan de allerbeste technieken worden toegepast. Per saldo&#13;
komt men dan op de vereiste emissiewaarden. Het gaat dan&#13;
dus om technieken, beter dan BBT. Voor de huisvesting van&#13;
vleesvarkens bijvoorbeeld geldt de techniek die leidt tot een&#13;
emissie van 1,4 kilogram ammoniak per dierplaats als&#13;
BBT.65 Er zijn echter ook (kostbare) technieken (gecombineerde&#13;
luchtwassers) die tot nog veel lagere emissies leiden,&#13;
tot 0,13 kg ammoniak per dierplaats (zie de Regeling ammoniak&#13;
en veehouderij). Als men dus op dit moment 2.000&#13;
vleesvarkens houdt in een traditionele stal met een emissiefactor&#13;
van 3.0 kg (roostervloer, 0,8 m2) dan zou – zo leert&#13;
een eenvoudige rekensom – een extra stal met 2.519 vleesvarkens&#13;
op een emissie van 0,13 kg volstaan. De bestaande&#13;
stallen kunnen dan op 3,0 blijven. Alles bij elkaar is dit een&#13;
emissie van 1,4 kg ammoniak per dierplaats. De vraag is&#13;
dus: voldoet dit aan de IPPC-richtlijn?&#13;
In de Wet ammoniak en veehouderij zal een artikel worden&#13;
opgenomen, dat saldering mogelijk maakt. Het desbetreffende&#13;
artikel bepaalt, kort gezegd, dat de vergunningverlening&#13;
wordt beoordeeld naar de som van de ammoniakemissies&#13;
uit de tot de inrichting behorende dierenverblijven.66&#13;
De vraag is of de IPPC-richtlijn deze saldering toelaat.67 De&#13;
regering ziet geen probleem. De voorgestelde bepaling is&#13;
volgens de toelichting in de Nota van Wijziging niet strijdig&#13;
met de IPPC-richtlijn. De redenering lijkt neer te komen&#13;
op de volgende punten:&#13;
– Artikel 9, derde lid, van de richtlijn geeft de ruimte om&#13;
emissiegrenswaarden te vervangen door gelijkwaardige&#13;
parameters of gelijkwaardige technische maatregelen.&#13;
Daaraan voldoet een bedrijfsemissieplafond, dat immers&#13;
overeenkomt met de ammoniakemissie die de veehouderij&#13;
zou emitteren als precies aan de emissienormen&#13;
zou worden voldaan.&#13;
– De vervangende parameters moeten volgens artikel 9,&#13;
vierde lid, van de richtlijn gebaseerd zijn op de beste beschikbare&#13;
technieken. Bij intern salderen wordt het&#13;
emissieplafond berekend aan de hand van de maximale&#13;
emissiewaarden die weer zijn gebaseerd op de beste beschikbare&#13;
technieken. Dat klopt dus.&#13;
– Interne saldering past ook goed bij de systematiek van&#13;
de richtlijn inzake de vaststelling wanneer een techniek&#13;
als de beste beschikbare kan worden aangemerkt. Daarbij&#13;
wordt immers een kosten-baten afweging gemaakt&#13;
en zo kan dan rekening worden gehouden met de tijd&#13;
die nog nodig is om om te schakelen.&#13;
Deze argumenten zijn niet goed te volgen. De eerste twee&#13;
punten hebben er helemaal niets mee te maken. De redenering&#13;
over de beste beschikbare technieken gaat ervan uit dat&#13;
deze technieken van geval tot geval anders zouden kunnen&#13;
worden vastgesteld. Telkens wordt dan verwezen naar Bijlage&#13;
IV van de richtlijn die overwegingen aandraagt waarmee&#13;
rekening moet worden gehouden bij de bepaling van&#13;
de beste beschikbare technieken. In de aanhef van deze bijlage&#13;
staat dat de beste beschikbare technieken worden bepaald&#13;
‘rekening houdend met de eventuele kosten en baten&#13;
van een actie en met het voorzorgs- en preventiebeginsel’.&#13;
Hoewel de richtlijn en de bijbehorende stukken – toegegeven&#13;
– betrekkelijk vaag zijn over wie nu eigenlijk bevoegd is&#13;
tot wat, als het gaat om vaststelling van wat BBT is, kan het&#13;
toch niet zo zijn dat dit van lidstaat tot lidstaat en van geval&#13;
tot geval kan verschillen, al naar gelang de afweging van&#13;
kosten en baten die men dan zou willen maken.68 Bijlage&#13;
IV lijkt dan ook eerder geschreven ter bescherming van bedrijven&#13;
tegen de verscherping van de beste beschikbare&#13;
technieken dan ter bevordering van een uitzondering&#13;
daarop. Bovendien zijn de beste beschikbare technieken&#13;
vergaand uitgewerkt in een BREF-document. In dat document&#13;
is reeds een afweging gemaakt tussen kosten en baten&#13;
van een bepaalde techniek. In het BREF-document voor de&#13;
intensieve veehouderij is dat duidelijk terug te vinden. Niet&#13;
alleen worden niet de allerbeste technieken als BBT aangemerkt&#13;
(niet 0,13 maar 1,4 is de na te streven emissiegrenswaarde),&#13;
maar ook wordt onderscheid gemaakt tussen&#13;
nieuwe installaties en bestaande installaties. Technieken die&#13;
voor nieuwe installaties niet als BBT gelden, zijn soms voor&#13;
bestaande installaties wel als BBT aangemerkt.69 Ook dat&#13;
heeft te maken met een kosten-baten afweging. Nu hoeft&#13;
een bepaalde, specifieke techniek niet als zodanig te worden&#13;
voorgeschreven (artikel 9, vierde lid, van de richtlijn) en is&#13;
het BREF-document ook geen bindende regelgeving, maar&#13;
het is natuurlijk ook weer niet zo dat men maar wat kan&#13;
doen. Ook de passage van artikel 9, vierde lid, waarin het&#13;
gaat om ‘inachtneming van de technische kenmerken en de&#13;
geografische ligging van de betrokken installatie, alsmede de&#13;
plaatselijke milieuomstandigheden’ houdt wel een individuele&#13;
beoordeling in, maar is volgens mij slechts geschreven&#13;
om na te gaan of in een concreet geval strengere eisen moe-&#13;
ten worden gesteld dan BBT.70 Dit alles overziend staat het&#13;
naar mijn opvatting de Nederlandse regering niet vrij om&#13;
het begrip BBT zelf weer in algemene zin nader gestalte te&#13;
geven, in de vorm van een versoepeling.&#13;
De belangrijkste juridische vraag in dit verband wordt door&#13;
de regering niet aangeroerd: wat betekent het dat de IPPCrichtlijn&#13;
de ‘installatie’ als object van regulering heeft? Een&#13;
tweede interessante vraag wordt evenmin gesteld: hoe verhouden&#13;
de ‘beste beschikbare technieken’ en de ‘emissiegrenswaarden’&#13;
zich tot elkaar? Ook deze vragen zijn niet&#13;
met stelligheid te beantwoorden, maar een kleine poging&#13;
wil ik toch wagen. Eerst de tweede vraag. Artikel 3 van de&#13;
IPPC-richtlijn geeft algemene beginselen van de fundamentele&#13;
verplichtingen van de exploitant: de beste beschikbare&#13;
technieken moeten worden toegepast. Nu is het wellicht zo&#13;
dat dit artikel slechts indirect werkt, namelijk via de artikelen&#13;
8-10 van de richtlijn71, maar ook daar duiken de beste&#13;
beschikbare technieken op. In artikel 9 wordt verwezen&#13;
naar artikel 3 als aldaar gesproken wordt over de vergunningvoorwaarden.&#13;
Het derde lid van artikel 9 bepaalt dat de&#13;
vergunning emissiegrenswaarden voor de verontreinigende&#13;
stoffen bevat, waarvan het vierde lid dan weer bepaalt dat&#13;
deze gebaseerdmoeten zijn op de toepassing van de beste&#13;
beschikbare technieken. Men zou dit zo kunnen lezen dat&#13;
het juist gaat om die emissiegrenswaarden. Ik kan het toch&#13;
niet anders zien dan dat de beste beschikbare technieken&#13;
moeten worden toegepast – en als dat niet kan moet de vergunning&#13;
worden geweigerd – en dat daaruit emissiegrenswaarden&#13;
voor de gehele installatie voortvloeien. In de Wet&#13;
milieubeheer komt dit ook betrekkelijk duidelijk naar&#13;
voren. Artikel 8.10 schrijft voor dat de vergunning wordt&#13;
geweigerd indien niet kan worden bereikt dat in de inrichting&#13;
de beste beschikbare technieken worden toegepast. Artikel&#13;
8.12 Wm gaat over de voorschriften en ook hier treffen&#13;
we de emissiegrenswaarden aan. Bij het vaststellen&#13;
daarvan wordt ‘uitgegaan van de emissie op het punt waar&#13;
zij de bron (…) verlaten.’ En: ‘De emissiegrenswaarden&#13;
worden vastgesteld zonder rekening te houden met een mogelijke&#13;
verdunning’. Als we voor ‘verdunning’ in de plaats&#13;
‘saldering’ lezen, laat ook de Wet milieubeheer dat dus niet&#13;
toe.72 Daarmee komen wij meteen ook al bij de eerste vraag:&#13;
wat is een installatie?73 Artikel 2.3 van de richtlijn geeft&#13;
deze definitie:&#13;
een vaste technische eenheid waarin een of meer van de&#13;
in bijlage I vermelde activiteiten en processen alsmede&#13;
andere daarmee rechtstreeks samenhangende activiteiten&#13;
plaatsvinden, die technisch in verband staan met de&#13;
op die plaats ten uitvoer gebrachte activiteiten en die&#13;
gevolgen kunnen hebben voor de emissies en de verontreiniging&#13;
In Nederland hanteren wij het begrip ‘inrichting’ (art. 1.1.&#13;
Wm). Dat begrip is iets ruimer omschreven, maar of dat&#13;
iets te betekenen heeft is twijfelachtig.74Wat van beide omschrijvingen&#13;
niet gezegd kan worden is, dat zij zich richten&#13;
op het ‘bedrijf ’75. Dat is in sommige opzichten voor agrarische&#13;
bedrijven gunstig, nu ook grond bij het bedrijf niet tot&#13;
de inrichting behoort. Saldering op bedrijfsniveau zal dus in&#13;
ieder geval niet kunnen. Maar ook saldering op het niveau&#13;
van ‘inrichting’ of ‘installatie’ komt onwaarschijnlijk over.&#13;
Als de beste beschikbare technieken moeten worden toegepast&#13;
dan geldt dat volgens mij voor alle onderdelen van de&#13;
installatie. Het idee van de beste beschikbare technieken betekent&#13;
niet dat alleen aan de buitenkant van een installatie&#13;
gemeten kan worden, maar brengt ook mee dat de onderdelen&#13;
van een installatie volgens deze technieken worden ingericht.&#13;
Als dat niet het geval zou zijn, zou er geen BREF-document&#13;
met een dergelijke omvang nodig zijn. Het&#13;
vaststellen van emissiegrenswaarden zou dan voldoende zijn&#13;
geweest.&#13;
Er zijn trouwens ook BREF’s waarin aan hetgeen wij saldering&#13;
noemen uitdrukkelijk aandacht is besteed. In de BREF&#13;
voor raffinaderijen is de volgende passage te lezen:&#13;
A most controversial issue during the preparation of the&#13;
BREF, given its bearing on most of the conclusions on&#13;
BAT in Chapter 5, has been the issue of process integration&#13;
within the refinery as a whole, notably on the&#13;
basis of the bubble approach, versus an integrated&#13;
multi-media approach per individual process unit, i.e.&#13;
the unit-by-unit approach. An important conclusion&#13;
has been that both approaches should be respected as&#13;
having their own merits in the permitting procedure&#13;
and can complement each other rather than opposing&#13;
each other. Chapter 5 has therefore been divided into&#13;
two sections (generic and process BAT). So, BAT for&#13;
any specific refinery is the combination of the nonunit-&#13;
specific elements, i.e. those applicable to refineries&#13;
as a whole (generic BAT), and the unit-specific-BAT&#13;
applicable to that particular case.&#13;
Deze BREF76 bevat gedetailleerde beschrijvingen van allerlei&#13;
onderdelen van een raffinaderij en gaat op die onderdelen&#13;
ook telkens afzonderlijk in op de bubble approach. Met&#13;
deze observatie kunnen we ook weer twee kanten op. Ten&#13;
eerste: kennelijk laat de richtlijn toe dat men de bubble ap-&#13;
proachhanteert. Daar staat echter tegenover dat a) daarmee&#13;
het geven van voorschriften voor de verschillende onderdelen&#13;
van een installatie niet achterwege kan blijven en b) dat&#13;
in de BREF voor de intensieve veehouderij voor deze benadering&#13;
nu eenmaal niet gekozen is.&#13;
Zelf geloof ik al met al niet dat de interne saldering IPPCproof&#13;
is. Het is uiteraard ook nogal verdacht als men jarenlang&#13;
volhoudt dat het niet kan, om vervolgens, vlak voor&#13;
het er op aankomt, van standpunt te veranderen. Dat dit&#13;
mede onder druk van de Tweede Kamer gebeurt, maakt het&#13;
juridisch niet beter houdbaar. Daarnaast moet ook de doelstelling&#13;
van de richtlijn in de gaten worden gehouden. Ik&#13;
kan mij niet voorstellen dat het beperken van de verontreiniging&#13;
ingevuld zou mogen worden met een uitbreiding&#13;
ervan, terwijl nog niet in het hele bedrijf de beste beschikbare&#13;
technieken worden toegepast, zoals in de hiervoor gegeven&#13;
casus het geval is. In het licht van de doelstelling zou&#13;
het misschien nog wel aanvaardbaar zijn als een bestaand&#13;
bedrijf, dat niet uitbreidt, zou mogen salderen. In dat geval&#13;
neemt de verontreiniging tenminste niet toe.&#13;
8. Uitstel op 30 oktober 2007&#13;
Zoals gezegd zullen bestaande installaties per 30 oktober&#13;
2007 aan de eisen van de IPPC-richtlijn moeten voldoen,&#13;
hetgeen betekent dat op die datum een installatie die in de&#13;
termen van de richtlijn valt volgens die eisen in werking&#13;
moet zijn. Het is dus niet voldoende dat voor 31 oktober&#13;
2007 een vergunning is gevraagd of verstrekt, de installatie&#13;
moet ook al zijn aangepast.77&#13;
De eerste vraag die hierbij opkomt is: valt er met die datum&#13;
nog iets te doen? Hiervoor is gesteld dat de datum ‘hard’ is.&#13;
Op de website van Infomil78 valt evenwel het volgende te&#13;
lezen:&#13;
In uitzonderingssituaties kan er echter aanleiding zijn&#13;
om de exploitant meer tijd te gunnen voor het aanpassen&#13;
van de inrichting aan de vereisten van de IPPCrichtlijn,&#13;
bijvoorbeeld wanneer het gaat om vervanging&#13;
van een bestaande installatie die nog relatief nieuw is.&#13;
In de (geactualiseerde) vergunning kan dan worden&#13;
voorzien in een bepaalde overgangstermijn die overigens&#13;
wel expliciet gemotiveerd dient te worden. Daarbij&#13;
kan worden aangesloten bij de bepaling van artikel 5.a1&#13;
van het Inrichtingen en vergunningenbesluit.&#13;
Het is natuurlijk wel vervelend dat een bestaande installatie&#13;
die nog relatief nieuw is, moet worden vervangen. Aan de&#13;
andere kant is dat dan toch altijd een installatie die ouder is&#13;
dan acht jaar. Het is niet geheel duidelijk op grond waarvan&#13;
Infomil deze vrijheid denkt te kunnen bieden. De interpretatiemogelijkheden&#13;
worden gezocht in het begrip ‘beste beschikbare&#13;
technieken’. Men heeft vooral het oog op uitzonderlijke&#13;
gevallen waarin BBT niet op redelijke voorwaarden&#13;
toegankelijk kan zijn; dit zou het geval kunnen zijn bij procesonderdelen,&#13;
zoals reactoren en ovens, die een relatief&#13;
lange economische afschrijvingstermijn hebben (bijvoorbeeld&#13;
langer dan 10 jaar). Vervanging zou in die gevallen&#13;
kunnen leiden tot kapitaalvernietiging. In de richtlijn zelf&#13;
kan ik geen marges ontdekken. Ook in de Europese documenten&#13;
over de implementatie van de richtlijn wordt telkens&#13;
over de ‘uiterste termijn’ en ‘volledig voldoen’ gesproken.&#13;
In een van die documenten79 heet het:&#13;
Het is derhalve niet voldoende op 30 oktober 2007&#13;
eenvoudigweg een vergunning te verstrekken en de installatie&#13;
extra tijd te geven om volledig aan de richtlijn&#13;
te voldoen.&#13;
De conclusie is dat er geen grondslag is voor uitstel van de&#13;
verplichting om bestaande installaties per 30 oktober 2007&#13;
aan de richtlijn te laten voldoen.80 Het is overigens wel opvallend&#13;
dat in sommige landen, zoals Engeland en Polen,&#13;
formele plannen zijn ontwikkeld om te zorgen voor het tijdig&#13;
afwikkelen van IPPC-vergunningen voor bestaande bedrijven.&#13;
In Nederland is daarvan geen sprake.81 Hier is volstaan&#13;
met een eenvoudige opdracht aan het bevoegd gezag,&#13;
in artikel 22.1a van de Wet milieubeheer:&#13;
Het bevoegd gezag draagt ervoor zorg dat vergunningen,&#13;
verleend krachtens artikel 8.1 van de Wet milieubeheer&#13;
voor inrichtingen waartoe gpbv-installaties behoren,&#13;
voor zover die niet in overeenstemming zijn met&#13;
de regels die voor 31 oktober 2007 ter uitvoering van&#13;
de EG-richtlijn geïntegreerde preventie en bestrijding&#13;
van verontreiniging bij of krachtens deze wet zijn gesteld,&#13;
uiterlijk met ingang van die datum daarmee in&#13;
overeenstemming zijn.&#13;
Ook in dit artikel valt trouwens geen marge te lezen voor&#13;
een aanpassing op een latere datum dan 30 oktober 2007.&#13;
9. Wie doet wat?&#13;
Men kan zich proberen in te denken wat er op 31 oktober&#13;
2007 zal gebeuren, uitgaande van de gedachte dat op dat&#13;
moment niet alle installaties zullen zijn aangepast. Om te&#13;
beginnen is het niet moeilijk om te voorspellen dat Nederland&#13;
door de Europese Commissie in gebreke zal worden&#13;
gesteld. Eigenlijk hoeft de Commissie daarmee niet eens te&#13;
wachten tot eind 2007, omdat nu al wel duidelijk is dat een&#13;
tijdige aanpassing van alle bestaande inrichtingen onmogelijk&#13;
is.82Welk moment de Commissie daarvoor zal kiezen is&#13;
niet bekend. Verder kan worden opgemerkt dat de veehouders&#13;
niet verplicht zijn de IPPC-richtlijn uit te voeren. Boeren&#13;
zijn dus niet ‘in gebreke’ en daarmee dus ook niet strafbaar.&#13;
De in de Wet milieubeheer en de Algemene wet&#13;
bestuursrecht opgenomen sanctiemogelijkheden, zoals sluiting&#13;
van de inrichting, zijn dan ook (nog) niet aan de orde.&#13;
De richtlijn richt zich immers tot de overheid. Ook tot deze&#13;
overheid – het bevoegd gezag, meestal het gemeentebestuur&#13;
– zullen zich dan ook verzoeken om handhaving richten.&#13;
Hoe kan deze handhaving gestalte krijgen? Verschillende&#13;
mogelijkheden dienen zich aan:&#13;
– Het bevoegd gezag zou kunnen weigeren op te treden.&#13;
Daartegen staat dan beroep open en de rechter zal – nu&#13;
de richtlijn zonder meer rechtstreekse werking heeft en&#13;
de Wet milieubeheer ook een dwingende bepaling bevat&#13;
(art. 22.1a) – een weigering vernietigen wegens strijd&#13;
met de wet, eventueel met een daaraan te verbinden&#13;
dwangsom. Het bevoegd gezag zal dan alsnog iets moeten&#13;
doen.&#13;
– Het bevoegd gezag zou de veehouder kunnen bewegen&#13;
tot het indienen van een aanvraag voor een nieuwe milieuvergunning.&#13;
Daarop kan dan vervolgens in een reguliere&#13;
procedure en volgens de IPPC-toetsing worden&#13;
beslist. Ook hier staat beroep open, voor zowel de aanvrager&#13;
als andere belanghebbenden.&#13;
– Het bevoegd gezag kan ook op eigen initiatief de vergunning&#13;
aanpassen (art. 8.23, eerste lid). Belanghebbenden&#13;
kunnen ook een daarop gericht verzoek indienen&#13;
(art. 8.23, tweede lid). In sommige gevallen is geen&#13;
sprake van een bevoegdheid, maar is het bevoegd gezag&#13;
verplicht om de vergunning aan te passen (art. 8.22,&#13;
tweede lid), waarbij met name gedacht is aan de implementatie&#13;
van betere technieken. Zoals gezegd is de verplichting&#13;
tot aanpassing nog eens expliciet in de wet&#13;
opgenomen via artikel 22.1a.&#13;
– Een nog drastischer middel is het intrekken van de vergunning.&#13;
Artikel 8.25, eerste lid geeft daarvoor de bevoegdheid&#13;
(inclusief verzoekmogelijkheid, art. 8.25,&#13;
derde lid) en ook hier is soms sprake van een verplichting&#13;
(art. 8.25, tweede lid). Een met artikel 22.1a vergelijkbare&#13;
bepaling die expliciet verplicht tot intrekking&#13;
per 31 oktober 2007 is er niet. Als we zouden moeten&#13;
concluderen dat in casu de vergunning toch verplicht&#13;
zou moeten worden ingetrokken dan ligt de bal weer&#13;
uitdrukkelijk bij de veehouder.&#13;
Al met al zijn er nogal wat stappen te nemen voordat alle&#13;
IPPC-bedrijven zullen voldoen aan de richtlijn. Te vrezen&#13;
valt dat er ook nog heel wat procedures zullen volgen. En&#13;
dan laat ik nog maar rusten de eventuele mogelijkheden&#13;
voor een civiele actie tegen een bedrijf zonder IPPC-vergunning83&#13;
of het vragen van een schadevergoeding aan de in&#13;
gebreke blijvende overheid.84&#13;
10. Slot&#13;
Concluderend zou ik willen stellen dat wonderbaarlijke&#13;
ontsnappingen bij de IPPC waarschijnlijk niet mogelijk&#13;
zijn. En ik zou dan ook nog willen meegeven: steek nu eindelijk&#13;
eens meer energie in het toepassen dan in het ontwijken&#13;
van Europese richtlijnen. Of besteed in de voorbereidingsfase&#13;
van die richtlijnen eens wat meer energie in&#13;
onderzoek van de mogelijke gevolgen ervan.85</content><legacyfootnotes>* Instituut voor Agrarisch Recht Wageningen, Rijksuniversiteit Groningen.&#13;
1. Over dit onderwerp is een inleiding gehouden op de Actualiteitendag&#13;
Agrarisch Recht op 12 januari 2007. Dit artikel is daarvan een uitgebreide&#13;
en bewerkte versie.&#13;
2. De International Plant Protection Convention, het Initiative for Pediatric&#13;
Palliative Care en het Internet Pilot Planning Centre bieden&#13;
daarbij weinig concurrentie.&#13;
3. Wet geurhinder en veehouderij , Stb. 2006, 531. Zie: P.P.A. Bodden –&#13;
Wet geurhinder en veehouderij; de stand van zaken, Agr.r. 2007, blz.&#13;
19 e.v.&#13;
4. Richtlijn 96/61.EG van de Raad van 24 september 1996 inzake geïntegreerde&#13;
preventie en bestrijding van verontreiniging, PbEGL 257&#13;
van 10 oktober 1997, blz. 26. Zie J.H.G. van den Broek – IPPC in&#13;
werking getreden, M en R, 1997, blz. 7.&#13;
5. Zie: Jonathan Verschuuren – Europese eisen aan de integrale milieuvergunning,&#13;
M en R1993, blz. 104 e.v.&#13;
6. Zie o.a.: R. van der Plank – Milieuvergunning voor veehouderijen&#13;
blijft trammelant geven, Agr.r.2001, blz. 670 e.v. Zie in algemene zin&#13;
over de richtlijn ook: J. Teekens, R.A.J. van Gestel, M.T. Taal, P.W.T.&#13;
Rosendaal, R.A. Versfeld, onder redactie van S.T. Ramnewash-Oemrawsingh.&#13;
IPPC: in wetgeving en praktijk, Verslag van de 85e ledenvergadering&#13;
van de Vereniging voor Milieurecht op 28 september&#13;
2004, (2005-2), Den Haag 2005.&#13;
7. Te vinden op http://ec.europa.eu/environment/ippc/replies_and_&#13;
opinions/netherlands_nl.pdf (6 februari 2007).&#13;
8. Deze gedachte komt ook voort uit slecht rechtsvergelijkende onderzoek.&#13;
Zie voor een voorbeeld: Bart Witmond, Frank van Zutphen,&#13;
Patrick de Bas, Arjan Koopman, Wim Groen, Piet Jan Slot, Françoise&#13;
Schild, Ay Ling Josaputra, Nationale koppen op EG-regelgeving, rapport&#13;
in opdracht van het Ministerie van Economische Zaken (Ecorys.&#13;
OpdenKamp Adviesgroep, Europa Instituut Universiteit Leiden),&#13;
Den Haag 2006, waarin de conclusie ten aanzien van de IPPC-richtlijn&#13;
luidt dat er een concurrentienadeel is voor Nederlandse bedrijven&#13;
omdat de richtlijn in andere landen nog niet goed in wetgeving is&#13;
geïmplementeerd. Men ziet daarbij echter twee zaken volledig over&#13;
het hoofd: a) ook Nederland liep behoorlijk achter met de aanpassing&#13;
van de wetgeving en b) de rechtstreekse werking van de richtlijnen&#13;
geldt ook in andere landen.&#13;
9. ‘Sweden, the Flemish Region of Belgium and the Netherlands show&#13;
the way, with around 50% of all installations having received such&#13;
permits’ luidt het in het Final Report over de eerste implementatieronde&#13;
van de Europese Commissie - Analysis of Member States’&#13;
first implementation reports on the IPPC Directive. Juni 2004, blz.&#13;
133.&#13;
10. Informatie over de verleende vergunningen in relatie tot het totale&#13;
aantal installaties:&#13;
http://ec.europa.eu/environment/ippc/ippc_indic_permits.htm (3 februari&#13;
2007). Zie in meer algemene zin hierover ook: J.M. Verschuuren&#13;
- Implementatie milieurichtlijnen: Nederland raakt achterop, Nederlands&#13;
Tijdschrift voor Europees Recht 2004/12, p. 348-351.&#13;
11. Zie over de desbetreffende rechtspraak P. Bokelaar – De IPPC-Richtlijn&#13;
en de veehouderij. Een overzicht van de jurisprudentie van 2001&#13;
tot 2006, JM2006, blz. 175 e.v.&#13;
12. De Nederlandse variant op het beginsel van de ‘beste beschikbare&#13;
technieken’ (bbt), het alara-beginsel (as low as reasonably achievable)&#13;
mocht op grond van de Interimwet zelfs niet worden toegepast. Zie&#13;
daarover o.m. JV (Verschuuren) in zijn noot onder ABRS 29 januari&#13;
1999, AB1999, 286.&#13;
13. Wet van 16 juli 2005, houdende wijziging van de Wet milieubeheer&#13;
en de Wet verontreiniging oppervlaktewateren (verduidelijking in verband&#13;
met de EG-richtlijn inzake geïntegreerde preventie en bestrijding&#13;
van verontreiniging; vergunning op hoofdzaken/vergunning op&#13;
maat), Stb. 2005, 432.&#13;
14. Kamerstukken II, 2005-2005, 30 654, nr. 2 (wetsvoorstel).&#13;
15. Zie D.W. Bruil – Zeer kwetsbare gebieden, Tijdschrift voor Omgevingsrecht&#13;
2006, blz. 83.&#13;
16. H.H.B. Vedder – Recente ontwikkelingen in het EG-milieurecht, M&#13;
en R, 2005, blz. 270.&#13;
17. D. van der Meijden – Jurisprudentieoverzicht over de toepassing van&#13;
de IPPC-richtlijn op veehouderijen, M en R2006, blz. 538 e.v.&#13;
18. ABRS 4 januari 2006, JM2006, 31 m.nt. Bokelaar.&#13;
19. Een installatie die op 30 oktober 1999 in bedrijf was of waarvoor op&#13;
of voor die datum een vergunning is verleend dan wel een volledige&#13;
vergunningaanvraag is ingediend, op voorwaarde dat die installatie&#13;
uiterlijk 30 oktober 2000 in werking is gesteld.&#13;
20. ABRS 28 september 2005, JM2006, 5 m.nt. Bokelaar.&#13;
21. Bokelaar, a.w., blz. 180 en 181.&#13;
22. Bokelaar, a.w. blz. 181.&#13;
23. BAT = Best Available Techniques; BREF = Bat Reference Document.&#13;
24. Dit document is als het ware in de Nederlandse wetgeving geïncorporeerd&#13;
via de Regeling aanwijzing BBT-documenten.&#13;
25. Bokelaar, a.w., blz. 183.&#13;
26. ABRS 8 december 2004, AB2005, 188 m.nt. ChB.&#13;
27. Bokelaar, a.w., blz. 184-185.&#13;
28. ABRS 23 februari 2005, zaaknr. 200508099/1, AB2006, 254 m.nt.&#13;
Jongma; Agr.r. 2006, 5359 m.nt. Bodden. Jongma wijst er – terecht –&#13;
op dat het voor de hand had gelegen om eens een prejudiciële vraag te&#13;
stellen.&#13;
29. Zie: http://ec.europa.eu/environment/ippc/index.htm.&#13;
30. Zie: www.infomil.nl.&#13;
31. Kamerstukken II2002-2003, 24 445, nr. 65.&#13;
32. Kamerstukken II, 2006-2007, 22 343, nr. 142.&#13;
33. De verplichting daartoe zal ook in de Wet milieubeheer worden opgenomen.&#13;
Zie Kamerstukken II, 2005-2006, 30 483, nr. 2.&#13;
34. Aangekondigd was een publicatie in januari 2007. Bij het afronden&#13;
van dit artikel (9 februari 2007) was de circulaire er nog niet.&#13;
35. Zo kan ik de in de brief gegeven berekeningen niet volgen.&#13;
36. D.W. Bruil, Ch.W. Backes, J.M. Verschuuren, D. van der Meijden -&#13;
Doorwerking van de IPPC-richtlijn voor veehouderijbedrijven in&#13;
Noord-Brabant. Externe audit juridische vraagstukken rond de IPPCrichtlijn,&#13;
Wageningen, oktober 2004, blz. 22.&#13;
37. IPPC-richtlijn en intensieve veehouderijen Noord-Brabant. Een&#13;
handreiking voor de uitvoering van de reconstructie, Den Bosch juni&#13;
2006.&#13;
38. Zie M.P. Jongma in: P.C. Gilhuis, J.M. Verschuuren (red) – Is er nog&#13;
verschil tussen Europees en Nederlands milieurecht? Den Haag 2003,&#13;
blz. 64. Identieke bewoordingen in Backes e.a. Hoofdlijnen milieubestuursrecht,&#13;
Den Haag 2004, blz. 84.&#13;
39. Artikel 8.10, tweede lid, van de Wet milieubeheer bevat alleen maar&#13;
een weigeringsgrond voor het geval de beste beschikbare technieken&#13;
niet kunnen worden toegepast.&#13;
40. Zie hierover vooral: M.P. Jongma – De milieuvergunning, blz. 139&#13;
e.v. Dit deel van het artikel is gebaseerd op D.W. Bruil, Ch.W. Backes,&#13;
D. van der Meijden, J.M. Verschuuren – Aanvulling IPPC-audit,&#13;
Wageningen 2005.&#13;
41. ABRS 22 januari 2003, LJN AF3160.&#13;
42. ABRS 24 maart 2004, LJN AO6076.&#13;
43. ABRS 16 juni 2004, LJN AP1627.&#13;
44. ABRS 31 juli 2002, LJN AE5974.&#13;
45. ABRS 26 november 2003, LJN AN8827.&#13;
46. ABRS 18 september 2002, LJN AE7764.&#13;
47. ABRS 29 april 2003, LJN AF7990.&#13;
48. ABRS 23 oktober 2002, LJN AE9195.&#13;
49. ABRS 7 januari 2004, LJN AO1273.&#13;
50. ABRS 15 mei 2002, LJN AE2563.&#13;
51. ABRS 16 juni 2004, LJN AP1627; idem: ABRS 14 mei 2003, LJN&#13;
AF8614; idem ABRS 2 juli 2003, LJN AH897; etc.&#13;
52. ABRS 26 juni 2002, LJN AE4646.&#13;
53. ABRS 30 juli 2003, LJN AI0564.&#13;
54. LJN AE7478.&#13;
55. ABRS 6 oktober 2004, LJN AR3348.&#13;
56. VzABRS 15 december 2004, LJN AR7956.&#13;
57. ABRS 25 mei 2005, LJN AT6148.&#13;
58. ABRS 9 oktober 2002, LJN AE8484.&#13;
59. ABRS 22 december 2004, LJN AR7949.&#13;
60. LJN AE3678.&#13;
61. ABRS 28 augustus 2002, LJN AE6954.&#13;
62. LJN AR7528; zie ook: ABRS 28 januari 2004, LJN AO2400.&#13;
63. LJN AN7237.&#13;
64. ABRS 21 augustus 2002, LJN AE6723.&#13;
65. Dat is ook de grenswaarde die in het Besluit ammoniakemissie huisvesting&#13;
veehouderij ( Stb. 2005, 675) is opgenomen.&#13;
66. Kamerstukken II2006-2007, 30 654, nr. 22 (Nota van wijziging).&#13;
67. In: Backes/Gilhuis/Koeman, Milieurecht, Deventer 2006, blz. 164,&#13;
wordt – om onduidelijke redenen – gesteld, dat de IPPC-richtlijn saldering&#13;
lijkt toe te staan. Men lijkt daarbij echter het oog te hebben op&#13;
de afweging tussen milieucompartimenten (bijvoorbeeld bodem en&#13;
lucht). De in dit artikel aan de orde zijnde vraag wordt in ieder geval&#13;
niet expliciet behandeld.&#13;
68. Aldus ook: M.P. Jongma, De milieuvergunning(diss.), Deventer&#13;
2002, blz. 58 en blz. 68.&#13;
69. Zie BREF-document, blz. 281.&#13;
70. In sommige documenten lijkt men er van uit te gaan dat strengere&#13;
eisen in dat geval ‘BBT zijn’.&#13;
71. Zie: D.W. Bruil, Ch.W. Backes, D. van der Meijden, J.M. Verschuuren,&#13;
Aanvulling IPPC-audit, Wageningen 2005, blz. 6.&#13;
72. Deze bepalingen zijn weer gebaseerd op artikel 2.6 van de richtlijn.&#13;
73. Zie over deze begrippen ook: J.H.G. van den Broek – Europese installatieproblemen;&#13;
eigenwijs op eigen wijze, M en R2003, blz. 206&#13;
e.v.&#13;
74. Zie: V.M.Y. van ’t Lam – Het begrip inrichting in de Wet milieubeheer(&#13;
diss), Den Haag 2005, met name blz. 167 e.v. en 189.&#13;
75. 12 provinciale Milieufederaties en Stichting Natuur en Milieu, Brussel&#13;
in de stal; De IPPC-richtlijn en de MER-toets bij vergunningverlening&#13;
voor de intensieve veehouderij, november 2003, (Ton van&#13;
Hoof, Chris de Visser), blz. 9.&#13;
76. Omvang: 490 blz. Dat is nog niet de dikste. Textiel: 626 blz. Voedingsmiddelen&#13;
en zuivel: 683 blz. Non-ferro metalen 807 blz. Kleinste&#13;
BREF: Cement en kalk: 127 blz.&#13;
77. Verslag van de Commissie over de uitvoering van Richtlijn 96/61/EG&#13;
inzake geïntegreerde preventie en bestrijding van verontreiniging,&#13;
COM(2005) 540 definitief, blz. 4.&#13;
78. www.infomil.nl (1 februari 2007).&#13;
79. Mededeling van de Commissie aan de Raad, het Europees Parlement,&#13;
het Europees Economisch en Sociaal Comité en het Comité van de&#13;
Regio’s: Op weg naar duurzame productie; Vorderingen bij de tenuitvoerlegging&#13;
van Richtlijn 96/61/EG van de Raad inzake geïntegreerde&#13;
preventie en bestrijding van verontreiniging COM(2003) 354 definitief,&#13;
blz. 15.&#13;
80. Ik moet er wel bij zeggen dat Infomil vaak meer weet dan wij. Ons&#13;
ruim onderbouwde standpunt over het optellen van diercategorieën&#13;
(zie: D.W. Bruil, Ch.W. Backes, J.M. Verschuuren, D. van der Meijden&#13;
- Doorwerking van de IPPC-richtlijn voor veehouderijbedrijven&#13;
in Noord-Brabant. Externe audit juridische vraagstukken rond de&#13;
IPPC-richtlijn, Wageningen, oktober 2004) bleek naderhand onjuist&#13;
– zie hiervoor – maar Infomil wist al, op basis van ‘email-correspondentie&#13;
met het ambtenarenapparaat in Brussel’, dat er niet hoefde te&#13;
worden opgeteld. Zie daarover: Programmabureau Vallei SVGV,&#13;
Handreiking Toetsing Habitat- en IPPC-richtlijn, november 2005,&#13;
blz. 7.&#13;
81. Institute for European Environmental Policy - Policy Brief for the EP&#13;
Environment Committee EP/IV/A/2003/09/01; Implementation of&#13;
the IPPC Directive (96/61): Analysis and progress of issues, Brief&#13;
number 01/2003, blz. 3.&#13;
82. Zie voor een precedent: Zaak C-364/03: Commissie/Griekenland&#13;
(Arrest van 7.7.2005, PB C 217 van 3.9.2005, blz. 9).&#13;
83. Dit betreft de vraag naar de horizontale werking van richtlijnen. Zie&#13;
daarover: Jolande M. Prinssen, Doorwerking van Europees recht, Deventer&#13;
2004, met name blz. 146 e.v.&#13;
84. In beginsel is dat – onder voorwaarden – mogelijk na het Frankovicharrest,&#13;
zie: R.H. Lauwaars, C.W.A. Timmermans, Europees recht in&#13;
kort bestek, Deventer 2003, blz. 112.&#13;
85. Zie: Kamerstukken I, 2004-2005, 29 200 VI, F (herdruk).</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3870</htmlpath></article>
</articles></edition>
<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8400</id><udhid>UDH:TvAR/8400</udhid><titel>Gemeente Oss/Van Berkel (TvAR 2010/5564)</titel><searchwords><searchword>TvAR 3/2010</searchword><searchword>TvAR 2010/5564</searchword><searchword>UDH:TvAR/8400</searchword></searchwords><attachments><attachment><name>TvAR2010-3_8_rechtspraak_5564.pdf</name><extention>pdf</extention><url>https://denhollander.info/download/7526/ci</url></attachment></attachments><inleiding>Pacht&#13;
Gemeente (verpachter) heeft haar recht op vergoeding voor&#13;
melkquotum verwerkt. Daarnaast is het in verband met de&#13;
hier aan de orde zijnde omstandigheden naar maatstaven&#13;
van redelijkheid en billijkheid onaanvaardbaar dat de Gemeente&#13;
alsnog aanspraak maakt op een vergoeding voor&#13;
melkquotum waarover pachter zelf nooit de beschikking&#13;
heeft gehad.</inleiding><content>1. Het geding in eerste aanleg&#13;
Voor het geding in eerste aanleg verwijst het hof naar de inhoud&#13;
van het vonnis van 27 januari 2009, dat de pachtkamer&#13;
van de rechtbank ’s-Hertogenbosch, sector kanton, locatie&#13;
Boxmeer, tussen appellante (hierna ook te noemen: de&#13;
Gemeente) als eiseres en geïntimeerde (hierna ook te noemen: Van Berkel) als gedaagde heeft gewezen. Van genoemd&#13;
vonnis is een fotokopie aan dit arrest gehecht.&#13;
2. Het geding in hoger beroep&#13;
2.1. De Gemeente heeft bij exploot van 19 februari 2009&#13;
aan Van Berkel aangezegd van genoemd vonnis in hoger beroep&#13;
te komen, met dagvaarding van Van Berkel voor dit&#13;
hof.&#13;
2.2. Ter rolle van 19 mei 2009 is tegen Van Berkel verstek&#13;
verleend.&#13;
2.3. Bij memorie van grieven heeft de Gemeente vijf grieven&#13;
tegen het bestreden vonnis aangevoerd en toegelicht,&#13;
heeft zij bewijs aangeboden, en heeft zij geconcludeerd dat&#13;
het hof het bestreden vonnis zal vernietigen en, opnieuw&#13;
recht doende, bij uitvoerbaar bij voorraad te verklaren arrest&#13;
de oorspronkelijke vorderingen van de Gemeente zal toewijzen,&#13;
met verwijzing van Van Berkel in de kosten van&#13;
beide instanties.&#13;
2.4. Vervolgens heeft de Gemeente de stukken voor het wijzen&#13;
van arrest aan het hof overgelegd.&#13;
3. De vaststaande feiten&#13;
3.1. Tussen partijen staan in hoger beroep als enerzijds gesteld&#13;
en anderzijds erkend dan wel niet of onvoldoende&#13;
weersproken en op grond van de in zoverre niet bestreden&#13;
inhoud van overgelegde producties, de navolgende feiten&#13;
vast.&#13;
3.2. Tussen de gemeente Ravenstein (rechtsvoorgangster&#13;
van de Gemeente) als verpachter en de vader van Van Berkel&#13;
als pachter bestond sinds 1972 een pachtovereenkomst&#13;
betreffende in totaal 2.04.50 ha. De vader van Van Berkel&#13;
had onder andere melkvee.&#13;
3.3. Een schrijven van burgemeesters en wethouders van de&#13;
gemeente Ravenstein van 19 februari 1988 houdt onder&#13;
meer in:&#13;
“Onlangs heeft de zoon van de heer Van Berkel verzocht&#13;
om de pachtgrond van zijn vader over te kunnen krijgen.&#13;
Zoon Th. van Berkel heeft namelijk een fokzeugenbedrijf&#13;
gekocht aan de Koolwijksestraat 8 te Herpen. In verband&#13;
met de B.T.W.-regeling zou het gunstig zijn als hij de&#13;
pachtgrond van zijn vader kan overnemen.”&#13;
3.4. Bij “akte van pachtoverdracht” van 4 maart 1988 heeft&#13;
de vader van Van Berkel al zijn rechten en verplichtingen&#13;
uit de pachtovereenkomst “overgedragen” aan Van Berkel.&#13;
3.5. Van Berkel heeft nimmer een melkveebedrijf gehad.&#13;
3.6. In 2001 heeft Van Berkel meegewerkt aan kavelruil.&#13;
Thans heeft hij van de Gemeente in pacht het perceel kadastraal&#13;
bekend gemeente Berghem, sectie D, nummer 259&#13;
(ged.), groot 2.04.40 ha.&#13;
4. De motivering van de beslissing in hoger beroep&#13;
4.1. In dit geding vordert de Gemeente ontbinding van de&#13;
pachtovereenkomst en ontruiming van het gepachte, overlegging&#13;
van gegevens met betrekking tot productierechten&#13;
en veroordeling tot betaling van de waarde van het melkquotum,&#13;
verbonden met het gepachte, te berekenen volgens&#13;
de vaste jurisprudentie van dit hof en vermeerderd met wettelijke&#13;
rente. De pachtkamer in eerste aanleg heeft die vordering&#13;
afgewezen. Daartegen richten zich de grieven van de&#13;
Gemeente. Het hof zal die grieven gezamenlijk bespreken.&#13;
4.2. Van Berkel heeft tegen de vorderingen van de Gemeente&#13;
in eerste aanleg zich onder meer beroepen op (a) de&#13;
omstandigheid dat het bij gelegenheid van de pachtoverneming&#13;
niet de bedoeling was dat hij grond overnam ‘waar&#13;
melkquotum op rust’ en (b) de omstandigheid dat de Gemeente&#13;
noch ten tijde van de pachtoverneming in 1988&#13;
noch ter gelegenheid van de kavelruil in 2001 aanspraak&#13;
heeft gemaakt op een vergoeding voor melkquotum. Het&#13;
laatste impliceert een beroep op rechtsverwerking, althans&#13;
op de beperkende werking van redelijkheid en billijkheid.&#13;
4.3. De pachtkamer in eerste aanleg heeft, zo begrijpt het&#13;
hof het bestreden vonnis, de vordering afgewezen zowel&#13;
omdat bij gelegenheid van de pachtoverneming het melkquotum&#13;
bij de oorspronkelijke pachter zou zijn gebleven,&#13;
als op grond van rechtsverwerking.&#13;
4.4. Het hof stelt voorop dat volgens zijn vaste rechtspraak,&#13;
die in verband staat met de rechtspraak van het Europees&#13;
Hof van Justitie met betrekking tot de desbetreffende EGzaaknummer&#13;
verordening, bij gelegenheid van de introductie&#13;
van de superheffing met het gepachte melkquotum is&#13;
gaan samenhangen, voor zover kort gezegd het gepachte aan&#13;
het ontstaan van dat quotum heeft bijgedragen. Gelet op&#13;
het feit dat de vader van Van Berkel in het referentiejaar&#13;
1983 het gepachte in gebruik had, is het aannemelijk dat&#13;
quotum met het gepachte is gaan samenhangen. Naar het&#13;
hof begrijpt betwist Van Berkel dat ook niet. In geval van&#13;
pachtoverneming blijft de samenhang met het gepachte bestaan,&#13;
tenzij partijen anders overeenkomen. Dat betekent&#13;
dat Van Berkel de stelplicht en bewijslast draagt van de feiten&#13;
of omstandigheden waaruit volgt dat partijen zijn overeengekomen&#13;
dat de verplichtingen die op zijn vader als&#13;
pachter in verband met het melkquotum rustten, niet op&#13;
hem zouden overgaan.&#13;
4.5. Of partijen bij gelegenheid van de pachtoverneming –&#13;
niettegenstaande de tekst van de ‘akte van pachtoverdracht’&#13;
– anders zijn overeengekomen in de zin als hiervoor bedoeld,&#13;
kan in het midden blijven, omdat in ieder geval het&#13;
beroep van Van Berkel op rechtsverwerking slaagt, althans&#13;
zijn beroep op de beperkende werking van redelijkheid en&#13;
billijkheid, zoals voortvloeit uit het navolgende.&#13;
4.6. In de stellingen van Van Berkel ligt besloten dat het de&#13;
Gemeente ten tijde van de pachtoverneming duidelijk was&#13;
dat hij geen melkvee zou gaan houden en dat het dus niet&#13;
de bedoeling van zijn vader en van hem was om melkquotum&#13;
op zijn naam te doen registreren. Zulks volgt inderdaad&#13;
uit het onder 3.3 bedoelde schrijven (volgens dat&#13;
schrijven had Van Berkel immers een varkensbedrijf ) en&#13;
naar het hof begrijpt betwist de Gemeente dat op zichzelf&#13;
ook niet. Tegen die achtergrond moet het de Gemeente redelijkerwijs&#13;
ook duidelijk zijn geweest dat Van Berkel er&#13;
geen rekening mee hield dat hij door de pachtoverneming&#13;
aansprakelijk zou worden voor hetgeen zijn vader met het&#13;
quotum zou doen of laten, zonder dat in dit verband van&#13;
belang is of het aan de Gemeente óók duidelijk was dat&#13;
vader Van Berkel zijn (melkvee)bedrijf nog enige tijd zou&#13;
voortzetten. Niettemin heeft de Gemeente bij gelegenheid&#13;
van de pachtoverneming geen voorbehoud met betrekking&#13;
tot het melkquotum gemaakt.&#13;
4.7. Op zichzelf terecht betoogt de Gemeente dat de rechtspraak&#13;
met betrekking tot het melkquotum ten tijde van de pachtoverneming nog niet was uitgekristalliseerd. De Gemeente&#13;
heeft echter ook nadat dit wel het geval was – dat&#13;
wil zeggen na het arrest van dit hof van 9 mei 1988,&#13;
Agr.r.1988, 4174 inzake Pasman/Lippinkhof I – stilgezeten.&#13;
De omstandigheid dat Van Berkel naar aanleiding van bedoeld&#13;
arrest ook zelf had kunnen bedenken dat zich wat betreft&#13;
het met het gepachte samenhangende quotum een probleem&#13;
voordeed, zou mogelijk aan rechtsverwerking in de&#13;
weg hebben gestaan indien de Gemeente hem eerder had&#13;
aangesproken. In ieder geval ligt dat thans anders. Inmiddels&#13;
zijn ongeveer twintig jaar sinds de pachtoverneming&#13;
verlopen. Al die tijd heeft de Gemeente in haar passieve&#13;
houding volhard, ook in 2001, toen ter gelegenheid van de&#13;
kavelruil de pachtverhouding tussen partijen opnieuw werd&#13;
vormgegeven. Daardoor heeft zij haar recht verwerkt. Daarnaast&#13;
– dat wil zeggen: ook los van door de Gemeente opgewekt&#13;
vertrouwen of veroorzaakte onredelijke benadeling,&#13;
zoals in gevallen van rechtsverwerking aan de orde – is het&#13;
in verband met de bedoelde omstandigheden naar maatstaven&#13;
van redelijkheid en billijkheid onaanvaardbaar dat de&#13;
Gemeente alsnog aanspraak maakt op een vergoeding voor&#13;
melkquotum waarover Van Berkel zelf nooit de beschikking&#13;
heeft gehad.&#13;
4.8. De slotsom is dat de grieven niet tot vernietiging van&#13;
het bestreden vonnis kunnen leiden,&#13;
zodat dit vonnis dient te worden bekrachtigd.&#13;
5. De beslissing&#13;
Het hof, recht doende in hoger beroep:&#13;
bekrachtigt het vonnis van de pachtkamer van de rechtbank&#13;
’s-Hertogenbosch, sector kanton, locatie Boxmeer, van 27&#13;
januari 2009;&#13;
veroordeelt de Gemeente in de kosten van het hoger beroep,&#13;
tot aan deze uitspraak aan de zijde van Van Berkel begroot&#13;
op nihil.</content><legacyfootnotes/><footnotes><footnote/></footnotes><auteurs>mrs. W.L. Valk, M.M. Olthof en Th.C.M. Willemse en de deskundige&#13;
leden mr. ing. J.A. Jansens van Gellicum en ir.&#13;
H.B.M. Duenk</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8400</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1999</searchword><id>4798</id><udhid>UDH:TvAR/4798</udhid><titel>Y / Suikerfabrikant X (TvAR 1999/4950)</titel><searchwords><searchword>TvAR 3/1999</searchword><searchword>TvAR 1999/4950</searchword><searchword>UDH:TvAR/4798</searchword></searchwords><attachments><attachment><name>1999_nr 3_Rechtspraak_4950.pdf</name><extention>pdf</extention><url>https://denhollander.info/download/4740/ci</url></attachment></attachments><inleiding>Suikersysteem 1996 art. 27, 30, 31&#13;
Algemene wet bestuursrecht&#13;
art. 1:1&#13;
&#13;
De partijen bij het suikersysteem zijn vrij om&#13;
ten behoeve van de handhaving van het suikersysteem&#13;
aan de in het kader van de landbouwtelling&#13;
gegenereerde gegevens een belangrijke&#13;
rol toe te kennen. Art. 27 is derhalve&#13;
verbindend. De sanctie van het eerste lid kan&#13;
worden toegepast indien een teler geen Landbouwtelling-&#13;
gegevens overlegt. In het geval&#13;
van het niet verwijtbaar ontbreken van deze&#13;
gegevens of het niet correct zijn daarvan&#13;
behoort de teler de gelegenheid te worden&#13;
geboden om de juistheid van zijn stellingen op&#13;
andere wijze aan te tonen. Het overleggen&#13;
van een huurovereenkomst en van nota’s,&#13;
waaruit kennelijk moet worden afgeleid dat&#13;
kosten voor loonwerk in rekening zijn gebracht,&#13;
is onvoldoende voor het komen vaststaan&#13;
dat verzoeker voor eigen rekening en&#13;
risico, op gronden welke duurzaam tot zijn&#13;
bedrijf kunnen worden gerekend, suikerbieten&#13;
heeft geteeld.&#13;
In een arbitrageprocedure kan slechts worden&#13;
geoordeeld over hetgeen reeds tijdens de bezwaarprocedure&#13;
aan de orde is gekomen.</inleiding><content>Arbitraal vonnis (...) in de zaak van:&#13;
...,&#13;
wonende te ...,&#13;
verzoeker,&#13;
gemachtigde: mr J.A.J.M. van Houtum;&#13;
tegen:&#13;
Suikerfabrikant X,&#13;
gevestigd te ...,&#13;
verweerster.&#13;
Het verloop van de procedure&#13;
1. Bij aangetekende brief van zijn gemachtigde&#13;
d.d. 18 oktober 1996 (met een productie) is&#13;
verzoeker onder aanvulling van gronden bij&#13;
de arbitragecommissie in beroep gekomen van&#13;
een beslissing van verweerster d.d. 4 oktober&#13;
1996, waarbij is besloten dat het intrekken van&#13;
de referentie van verzoeker gehandhaafd&#13;
moest blijven, aangezien hij geen nieuwe&#13;
gegevens had aangedragen blijkens welke hij&#13;
grond voor de bietenteelt in gebruik had. Verzoeker&#13;
heeft de gronden voor zijn beroep vervolgens&#13;
aangevuld bij aangetekend schrijven&#13;
van zijn gemachtigde d.d. 13 november 1996.&#13;
2. Verweerster heeft schriftelijk verweer&#13;
gevoerd bij conclusie van antwoord d.d. 29&#13;
mei 1997, met drie producties.&#13;
3. Hierop hebben partijen hun standpunten&#13;
nader uiteengezet, verzoeker bij conclusie van&#13;
repliek en verweerster bij conclusie van dupliek&#13;
d.d. 20 januari 1998. Bij brief d.d. 10 februari&#13;
1998 heeft de gemachtigde van verzoeker nog&#13;
kopie van een viertal stukken overgelegd.&#13;
4. Op 17 februari 1998 heeft te Utrecht ten&#13;
overstaan van de arbitragecommissie een&#13;
mondelinge behandeling van de zaak plaatsgevonden.&#13;
Verzoeker werd vertegenwoordigd&#13;
door zijn gemachtigde. Aan de zijde van verweerster&#13;
waren aanwezig ... en ....&#13;
5. De inhoud van bovenbedoelde stukken&#13;
moet als hier herhaald en ingelast worden&#13;
beschouwd.&#13;
6. De zaak is in staat van wijzen gekomen en&#13;
het vonnis is bepaald op heden.&#13;
De feiten&#13;
7. Tussen partijen staat als enerzijds gesteld en&#13;
anderzijds niet of onvoldoende gemotiveerd&#13;
betwist, alsmede op grond van de overgelegde&#13;
en in zoverre niet betwiste stukken, het volgende&#13;
vast.&#13;
7.1 In de loop van het jaar 1987 heeft verzoeker&#13;
grond gekocht en geleverd gekregen in ...,&#13;
in samenhang waarmee hij basisreferentie&#13;
overgeschreven heeft gekregen.&#13;
7.2 Deze grond heeft hij, eveneens in het jaar&#13;
1987, volgeplant met fruitbomen.&#13;
7.3 Met ingang van de maand maart 1988&#13;
heeft verzoeker 2 ha bouwland gehuurd te ...,&#13;
op grond van een daartoe met een oom van&#13;
hem gesloten huurovereenkomst.&#13;
7.4 Verzoeker heeft gedurende enkele jaren&#13;
suikerbieten aan verweerster geleverd, welke&#13;
suikerbieten te ... werden opgeladen.&#13;
7.5 Voor het geval dat de onder 7.3 bedoelde&#13;
huurovereenkomst moet worden aangemerkt&#13;
als een pachtovereenkomst in de zin van artikel&#13;
1, eerste lid, sub d, Pachtwet, stelt de arbitragecommissie&#13;
vast dat niet is gesteld of&#13;
gebleken dat zij ter goedkeuring aan de&#13;
grondkamer is ingezonden.&#13;
7.6 Verzoeker is – volgens zijn eigen verklaring&#13;
tijdens de mondelinge behandeling – niet&#13;
in staat om meer stukken over te leggen waaruit&#13;
zou kunnen blijken dat hij in een of meer&#13;
jaren behorende tot de periode 1987-1995&#13;
voor eigen rekening en risico, op gronden&#13;
welke duurzaam tot zijn bedrijf kunnen worden&#13;
gerekend, suikerbieten heeft geteeld.&#13;
Het geschil&#13;
8. Verweerster heeft in de beslissing waarvan&#13;
beroep besloten dat het intrekken van de referentie&#13;
van verzoeker gehandhaafd moest blijven,&#13;
aangezien verzoeker geen nieuwe gegevens&#13;
had aangedragen blijkens welke hij grond&#13;
voor de bietenteelt in gebruik had.&#13;
9. Bij hierboven onder 1 bedoelde brief d.d.&#13;
13 november 1996 heeft verzoeker zich, zakelijk&#13;
samengevat, op het standpunt gesteld dat&#13;
de arbitragecommissie niet bevoegd was om&#13;
zich over het naar aanleiding van deze beslissing&#13;
tussen hem en verweerster gerezen&#13;
geschil uit te spreken, in welk verband verzoeker&#13;
onder meer naar voren heeft gebracht&#13;
dat verweerster kennelijk niets van het Suikersysteem&#13;
heeft begrepen.&#13;
10. Op een vraag van de voorzitter van de&#13;
arbitragecommissie tijdens de mondelinge&#13;
behandeling heeft de gemachtigde van verzoeker&#13;
verklaard dat de brief als ingetrokken kan&#13;
worden beschouwd. De arbitragecommissie&#13;
heeft deze verklaring aldus opgevat dat verzoeker&#13;
zich niet langer op de onbevoegdheid&#13;
van de arbitragecommissie beroept.&#13;
11. De inhoud van de brief is voor de beoordeling&#13;
van deze zaak nog in zoverre van&#13;
belang, dat verzoeker als gronden voor zijn&#13;
beroep heeft aangevoerd dat:&#13;
a. artikel 27 van het Suikersysteem 1996 in&#13;
zoverre onverbindend is, dat daar ten onrechte&#13;
gegevens ten behoeve van de landbouwtelling&#13;
beslissend worden geacht, terwijl deze&#13;
gegevens niet zijn bestemd om te worden&#13;
gebruikt voor de controle op quota en dergelijke;&#13;
b. verzoeker genoegzaam heeft aangetoond&#13;
dat hij te ... op de door hem gehuurde c.q.&#13;
gepachte grond bieten heeft geteeld;&#13;
c. verzoeker ingevolge de Algemene wet&#13;
bestuursrecht in de aan de arbitrage voorafgaande&#13;
procedure op zijn bezwaarschrift&#13;
gehoord had moeten worden;&#13;
d. de bestreden beslissing van 4 oktober 1996&#13;
geen zelfstandig besluit met een helder dictum&#13;
bevat;&#13;
e. verweerster ook overigens heeft gehandeld&#13;
in strijd met de algemene beginselen van&#13;
behoorlijk bestuur;&#13;
f. verweerster gebruik heeft gemaakt van&#13;
nieuwe regels, welke slechts zijn bedoeld om&#13;
bietentoerisme te voorkomen, terwijl daarvan&#13;
in casu geen sprake is;&#13;
g. verweerster aansprakelijk is voor kosten en&#13;
schade, waar in een coöperatieve vereniging&#13;
de coöperatie niet zomaar de belangen van&#13;
haar leden kan verkwanselen.&#13;
12. Noch uit het verzoekschrift, noch uit de&#13;
brief van 13 november 1996, blijkt uitdrukkelijk&#13;
wat verzoeker met de onderhavige procedure&#13;
beoogt; van een petitum is in geen van&#13;
beide stukken sprake. De arbitragecommissie&#13;
houdt het er voor dat verzoeker impliciet&#13;
heeft bedoeld vernietiging van de bestreden&#13;
beslissing te verzoeken, opdat de intrekking&#13;
van zijn referenties ongedaan wordt gemaakt.&#13;
De beoordeling van het geschil&#13;
13. Naar aanleiding van de hierboven weergegeven&#13;
stellingen van verzoeker overweegt de&#13;
arbitragecommissie, hetgeen verweerster tijdens&#13;
deze procedure naar voren heeft gebracht&#13;
mede in aanmerking genomen, als volgt.&#13;
Ad a&#13;
14. De onder a weergegeven stelling dient te&#13;
worden verworpen. In verband hiermee overweegt&#13;
de arbitragecommissie als volgt.&#13;
14.1 Hoewel buiten discussie is, dat de landbouwtelling&#13;
met een ander doel wordt gehou-&#13;
den dan het handhaven van het suikersysteem,&#13;
valt niet in te zien waarom partijen bij de&#13;
opeenvolgende suikersystemen niet de vrijheid&#13;
zouden hebben gehad om aan de in het&#13;
kader van die telling gegenereerde gegevens&#13;
een belangrijke rol toe te kennen. Deze vrijheid&#13;
in aanmerking genomen is er geen enkele&#13;
reden om artikel 27 van het Suikersysteem&#13;
1996 onverbindend te verklaren.&#13;
14.2 Voorts is onjuist dat uit artikel 27 zou&#13;
kunnen worden afgeleid dat gegevens ten&#13;
behoeve van de landbouwtelling in het kader&#13;
van de uitvoering van de suikersystemen&#13;
beslissend zijn. Het kunnen verkrijgen van&#13;
inzage in landbouwtelling-gegevens moet&#13;
worden aangemerkt als een van de weinige&#13;
mogelijkheden ter controle van de grondslagen&#13;
van de suikersystemen. Slechts aldus kan&#13;
namelijk worden nagegaan of een teler die&#13;
basisreferentie op zijn naam heeft (nog) wel&#13;
beschikt over voldoende landbouwgrond om&#13;
de daarmee corresponderende hoeveelheid&#13;
suikerbieten te kunnen telen. Als uitgangspunt&#13;
heeft dan ook te gelden dat de sanctie&#13;
van artikel 27, eerste lid, kan worden toegepast&#13;
indien een teler niet bereid of niet in staat&#13;
is landbouwtelling-gegevens van één of meer&#13;
jaren uit de referentieperiode en/of het toewijzingsjaar&#13;
over te leggen. Dit neemt echter&#13;
niet weg dat een teler in geval van het gerechtvaardigd&#13;
ontbreken van landbouwtellinggegevens,&#13;
dan wel in geval van het overleggen&#13;
van gegevens die niet correct blijken te zijn&#13;
terwijl betrokkene hieromtrent in redelijkheid&#13;
geen verwijten kunnen worden gemaakt, de&#13;
gelegenheid behoort te worden geboden – en&#13;
door de arbitragecommissie de gelegenheid&#13;
wordt geboden – om de juistheid van zijn&#13;
stellingen op andere wijze aan te tonen, of de&#13;
inhoud van overgelegde gegevens aan te vullen&#13;
en/of te corrigeren.&#13;
14.3 In dit verband zij overigens nog overwogen&#13;
dat de arbitragecommissie de bevoegdheid&#13;
mist om te oordelen over de inhoud van&#13;
algemeen geldende voorschriften in het Suikersysteem&#13;
1996, nu bezwaar tegen dergelijke&#13;
voorschriften ingevolge het bepaalde in artikel&#13;
30, tweede lid, niet mogelijk is en de teler&#13;
ingevolge artikel 31 bij de arbitragecommissie&#13;
in beroep kan komen van de op zijn bezwaarschrift&#13;
genomen beslissing, hetgeen impliceert&#13;
dat in een arbitrageprocedure slechts kan&#13;
worden geoordeeld over die onderwerpen&#13;
welke ook reeds tijdens de procedure op het&#13;
bezwaarschrift aan de orde konden worden&#13;
gesteld.&#13;
Ad c&#13;
15. De Algemene wet bestuursrecht is naar&#13;
het oordeel van de arbitragecommissie in de&#13;
onderhavige zaak niet van toepassing, nu verweerster&#13;
niet als een bestuursorgaan in de zin&#13;
van artikel 1:1 van die wet kan worden aangemerkt.&#13;
Hoe dan ook, verzoeker heeft de gelegenheid&#13;
gehad om tijdens de in het kader van&#13;
deze arbitrageprocedure gehouden mondelinge&#13;
behandeling te worden gehoord, van welke&#13;
gelegenheid hij geen gebruik heeft gemaakt nu&#13;
hij deze mondelinge behandeling niet zelf&#13;
heeft bijgewoond.&#13;
Ad d&#13;
16. Verzoeker moet worden toegegeven dat in&#13;
de bestreden beslissing is volstaan met een&#13;
verwijzing naar de inhoud van het in deze&#13;
zaak door de Commissie van Toezicht en&#13;
Advies bedoeld in artikel 30, derde lid, Suikersysteem&#13;
1996 gegeven advies, zonder te&#13;
vermelden welk besluit verweerster vervolgens&#13;
gelet op dit advies heeft genomen. Dit&#13;
kan echter niet tot vernietiging van de beslissing&#13;
leiden, nu de strekking ervan desondanks&#13;
niet anders kan worden begrepen – en kennelijk&#13;
door verzoeker ook niet anders is begrepen&#13;
– dan dat verweerster heeft besloten het&#13;
advies over te nemen.&#13;
Ad e&#13;
17. Met deze stelling heeft verzoeker kennelijk&#13;
met name bedoeld dat verweerster zich&#13;
met de bestreden beslissing jegens hem heeft&#13;
schuldig gemaakt aan schending van het vertrouwensbeginsel.&#13;
Ter zake heeft verzoeker&#13;
zich echter beperkt tot de opmerking dat verweerster&#13;
hem destijds quotum heeft toegekend,&#13;
en hij vervolgens heeft geïnvesteerd in&#13;
het vertrouwen dat hij vervolgens bieten&#13;
mocht telen.&#13;
18. Los van de vraag of verweerster – niet&#13;
zijnde een bestuursorgaan – is gehouden om&#13;
in een zaak als de onderhavige de algemene&#13;
beginselen van behoorlijk bestuur in acht te&#13;
nemen, overweegt de arbitragecommissie dat&#13;
van schending van het vertrouwensbeginsel&#13;
geen sprake is, nu de toekenning en het&#13;
behoud van referenties is gebonden aan de&#13;
regels van de elkaar opvolgende suikersystemen,&#13;
terwijl de intrekking van de referenties&#13;
van verzoeker verband houdt met het feit dat&#13;
de bedrijfsvoering van verzoeker blijkens de&#13;
bestreden beslissing naar het oordeel van verweerster&#13;
de toets van artikel 27 van het Suikersysteem&#13;
1996 niet heeft kunnen doorstaan.&#13;
19. Dat verweerster overigens een of meer&#13;
specifieke beginselen jegens verzoeker zou&#13;
hebben geschonden is noch door hem gesteld,&#13;
noch aannemelijk gemaakt.&#13;
Ad f&#13;
20. De stelling dient te worden verworpen,&#13;
aangezien van het gebruik maken van nieuwe&#13;
regels door verweerster geen sprake is geweest,&#13;
nu een bepaling als neergelegd in het&#13;
toegepaste artikel 27 van het Suikersysteem&#13;
1996 ook in de oudere suikersystemen reeds&#13;
voorkwam, terwijl artikel 27 niet slechts ter&#13;
voorkoming van bietentoerisme is bedoeld.&#13;
Ad g&#13;
21. De arbitragecommissie is niet bevoegd om&#13;
zich uit te spreken over de door verzoeker&#13;
gepretendeerde aansprakelijkheid van verweerster,&#13;
aangezien verzoeker zich, zoals&#13;
reeds onder 14.3 overwogen, blijkens artikel&#13;
31, eerste lid, Suikersysteem 1996 slechts tot&#13;
de arbitragecommissie kan wenden met een&#13;
beroep tegen een beslissing op een eerder&#13;
bezwaar, welke beslissing in casu niet meer&#13;
inhield dan dat de intrekking van de referentie&#13;
van verzoeker gehandhaafd moest blijven.&#13;
Ad b&#13;
22. Verzoeker heeft bij brief van zijn gemachtigde&#13;
d.d. 10 februari 1998 kopie overgelegd&#13;
van eerderbedoelde huurovereenkomst, alsmede&#13;
van een drietal handgeschreven nota’s,&#13;
waaruit kennelijk moet worden afgeleid dat&#13;
zijn oom hem kosten voor loonwerk in rekening&#13;
heeft gebracht. Met deze stukken is naar&#13;
het oordeel van de arbitragecommissie onvoldoende&#13;
komen vast te staan dat verzoeker in&#13;
een of meer jaren behorende tot de periode&#13;
1987-1995, en met name in de jaren 1991 tot&#13;
en met 1995, voor eigen rekening en risico, op&#13;
gronden welke duurzaam tot zijn bedrijf kunnen&#13;
worden gerekend, suikerbieten heeft geteeld.&#13;
23. Nu verzoeker blijkens zijn eigen verklaring&#13;
niet in staat is om andere stukken over te&#13;
leggen waaruit zulks zou kunnen worden&#13;
afgeleid, en hij evenmin heeft aangeboden om&#13;
de juistheid van zijn stellingen op andere&#13;
wijze dan door het overleggen van stukken te&#13;
bewijzen, dient ook de onderhavige stelling te&#13;
worden gepasseerd.&#13;
24. Het onder 14 tot en met 23 overwogene in&#13;
aanmerking genomen dient het beroep ongegrond&#13;
te worden verklaard, en dient verzoeker,&#13;
als de in het ongelijk gestelde partij, in de&#13;
kosten van de procedure te worden verwezen.&#13;
Beslissing&#13;
De arbitragecommissie bedoeld in artikel 31,&#13;
eerste lid, van het Suikersysteem 1996, beslissend&#13;
als goede mannen naar billijkheid:&#13;
1. Verwerpt het beroep, onder bekrachtiging&#13;
van de bestreden beslissing van verweerster&#13;
d.d. 4 oktober 1996;&#13;
2. Veroordeelt verzoeker in de kosten van de&#13;
procedure, welke kosten tot en met de deponering&#13;
van dit vonnis worden begroot op een&#13;
bedrag van ƒ 4.295,–.</content><legacyfootnotes/><footnotes><footnote/></footnotes><auteurs/><published>1999-03-01 00:00:00</published><modified>1998-02-17 00:00:00</modified><editiondate>1999-03-01</editiondate><htmlpath>https://denhollander.info/artikel/4798</htmlpath></article>
</articles></edition>
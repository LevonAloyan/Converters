<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1993</searchword><id>5255</id><udhid>UDH:TvAR/5255</udhid><titel>reclamanten tegen het plan van toedeling in de ruilverkaveling 'Weert-Stramproy' (TvAR 1993/4616)</titel><searchwords><searchword>TvAR 5/1993</searchword><searchword>TvAR 1993/4616</searchword><searchword>UDH:TvAR/5255</searchword></searchwords><attachments><attachment><name>1993_nr 5_Rechtspraak_4616.pdf</name><extention>pdf</extention><url>https://denhollander.info/download/5254/ci</url></attachment></attachments><inleiding>Landinrichtingswet, art. 71, 148 en 196&#13;
&#13;
Belanghebbenden wensen niet in te stemmen&#13;
met een wijziging van hun toedeling (volkstuinen).&#13;
De rechtbank is van oordeel dat de&#13;
Landinrichtingscommissie (LC) terecht niet&#13;
ingegaan is op de wens van reclamanten deze&#13;
volkstuinen te verplaatsen, daar het geen normale&#13;
agrarische grond betreft en daarop bebouwing&#13;
voorkomt. Bezwaar tegen de vorm&#13;
van enkele kavels, gezien de inbreng van reclamanten,&#13;
afgewezen. Door de LC is toestemming&#13;
verleend voor het stichten van een&#13;
bedrijf, niet geheel duidelijk of dit al dan niet&#13;
inclusief een woning is geweest. In ieder geval&#13;
hebben reclamanten de woning gebouwd op&#13;
een perceelsgedeelte, waarvan zij wisten althans&#13;
konden weten door het ter visie gelegde&#13;
plan van toedeling, dat dit perceelsgedeelte&#13;
niet aan hen was toegedeeld. De rechtbank is&#13;
van oordeel dat met deze bestaande woning&#13;
rekening moet worden gehouden in die zin dat&#13;
die woning op aan reclamanten toegedeelde&#13;
grond komt te staan. Een gedeelte van het&#13;
door reclamanten ingebrachte perceel waarop&#13;
de woning staat wordt aan reclamanten&#13;
toegedeeld.</inleiding><content>Van de K., Van de K. BV, en Van de K.&#13;
Pluimveebedrijf BV, reclamanten tegen het&#13;
plan van toedeling in de ruilverkaveling&#13;
'Weert-Stramproy'. Enz.&#13;
De bezwaren van reclamanten Deze&#13;
handhaven vijf bezwaren tegen het plan van&#13;
toedeling, welke bezwaren uitvoerig zijn&#13;
toegelicht in de pleitnotities van de raadsman,&#13;
waarvan de inhoud als hier herhaald en ingelast&#13;
wordt aangemerkt (niet opgenomen, red.).&#13;
Samengevat luiden de bezwaren als volgt:&#13;
1. De vorm van kavel 04251 is onacceptabel.&#13;
Reclamant wil dat de oostgrens evenwijdig&#13;
loopt met de Trumpertweg. In genoemde&#13;
kavel en met name bij het toegevoegde&#13;
stuk in de vorm van een driehoek zit een aanzienlijk&#13;
hoogteverschil. Gelet op het voordeel&#13;
van kavel 04252 bij handhaving van de huidige&#13;
vorm en het nadeel dat wordt toegebracht&#13;
aan kavel 04251 ligt het voor de hand om toe&#13;
te delen gelijk is ingebracht.&#13;
2. Kavel 04248 wordt niet gewenst omdat&#13;
deze door een sloot gescheiden wordt van ka&#13;
vel 04251. Bovendien is de loop van de betreffende&#13;
sloot alsmede de aangrenzende&#13;
wegen en de situering van de aangrenzende&#13;
percelen van dien aard, dat de percelen 04248&#13;
en 04247 welke als één gebruikseenheid worden&#13;
aangemerkt, zonder meer slecht te bewerken&#13;
zullen zijn.&#13;
3. Bezwaar wordt gemaakt tegen het niet&#13;
toedelen van het ingebrachte perceel Weert E&#13;
2044 en 2933, op welke percelen reclamanten&#13;
vergunning hebben gekregen een nieuw be&#13;
drijf te stichten. Een en ander is in een vroeg&#13;
stadium kenbaar gemaakt aan de L.C. waarbij&#13;
gesproken is over een volwaardig pluimvee&#13;
bedrijf, waartoe een bedrijfswoning behoort.&#13;
De desbetreffende woning was ingetekend op&#13;
de door reclamanten aan de L.C. overgelegde&#13;
tekeningen. Reclamanten hebben nog een alternatief&#13;
voorgesteld als in de overgelegde&#13;
pleitnota is aangegeven.&#13;
4. De vorm van kavel 04247 is niet acceptabel.&#13;
Reclamanten willen tevens toedeling&#13;
van kavel 04254, zijnde een volkstuin.&#13;
5. Dit bezwaar richt zich tegen de zuid&#13;
grens van kavel 04225. Reclamanten willen&#13;
toedeling van kavel 04235, zijnde een volks&#13;
tuin, danwel dat de grens tussen de kavels&#13;
04234 en 04225 wordt gelegd in het verleng&#13;
de van de oostgrens van de op kavel 04225&#13;
aanwezige stal en dat kavel 04235 verschoven&#13;
wordt richting Trumpertweg.&#13;
Het standpunt van belanghebbende Schreurs&#13;
Deze heeft bestreden dat door reclamanten&#13;
vollegrondstuinbouw wordt uitgeoefend.&#13;
Naar zijn mening is ter gelegenheid van de&#13;
zitting van de rechter-commissaris komen&#13;
vast te staan, dat door reclamanten een woning&#13;
is gebouwd op het perceel dat aan hem -&#13;
Schreurs - is toegedeeld zonder dat zij daarvoor&#13;
toestemming hadden.&#13;
Reclamanten wisten dit en hebben voor eigen&#13;
rekening en risico op de toedeling van&#13;
Schreurs gebouwd. Dat handelen kan in het&#13;
kader van de ruilverkaveling niet alsnog worden&#13;
gesanctioneerd.&#13;
Slechts met het alternatief dat door de L.C.&#13;
is opgesteld en waarbij tegemoet wordt gekomen&#13;
aan het gegeven, dat het woonhuis dan in&#13;
ieder geval op de grond van reclamanten komt&#13;
te staan kan belanghebbende Schreurs akkoord&#13;
gaan. Alle andere alternatieven gaan&#13;
ten koste van zijn huiskavel en leveren een&#13;
achteruitgang voor zijn rund veebedrij f op.&#13;
Ook reclamanten hebben bij een andere toedeling&#13;
geen redelijk belang.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie.&#13;
Dit standpunt is neergelegd in de pleitnota&#13;
van de vertegenwoordiger van de CC, welke&#13;
aan dit vonnis is gehecht, en waarvan de inhoud&#13;
als hier herhaald en ingelast wordt aangemerkt&#13;
(niet opgenomen, red.).&#13;
Samengevat luidt het standpunt ten aanzien&#13;
van de vijf bezwaren als volgt:&#13;
ad.1: De toedeling van één kavel met een&#13;
spitse hoek is aanvaardbaar, daar reclamanten&#13;
ook een aantal percelen met spitse hoeken inbrengen.&#13;
In kavel 04251 komen weliswaar&#13;
hoogteverschillen voor, maar het is zeer wel&#13;
mogelijk het geheel aansluitend te maken. In&#13;
een gebied als het onderhavige is overigens&#13;
altijd wel sprake van hoogteverschillen.&#13;
ad2: Tussen de kavels 04247, 04248 en&#13;
04251 ligt een openbare waterloop, met een&#13;
bovenbreedte van 1,5 meter. Nu de kavels&#13;
04247 en 04248 één geheel vormen met een&#13;
oppervlakte van in totaal 1.16.19 ha, is de&#13;
C.C. van mening dat toedeling van kavel&#13;
04247 aan reclamanten alleszins aanvaardbaar&#13;
is. Daar komt nog bij dat reclamanten een vergelijkbaar&#13;
perceel inbrengen.&#13;
ad3: In 1983 hebben reclamanten aan de&#13;
L.C. toestemming, als bedoeld in art. 71 van&#13;
de Landinrichtingswet, gevraagd voor het&#13;
stichten van een geheel nieuw bedrijf op de&#13;
percelen 2051, 1387, 1696, 348, 349 en 2050,&#13;
2044 en 2933. Omdat reclamanten beschikten&#13;
over de bouw- en hinderwetvergunning heeft&#13;
de L.C. toestemming verleend.&#13;
Uit het verzoek van augustus 1983 blijkt&#13;
dat reclamant indertijd alleen toestemming&#13;
heeft gevraagd voor de bouw van de bedrijfsgebouwen,&#13;
welke gereed zijn gekomen omstreeks&#13;
1984. De bouw van de woning is eind&#13;
1991, na de tervisielegging van het plan van&#13;
toedeling, gestart. Voor die woning is geen&#13;
toestemming gevraagd aan de L.C. en deze is&#13;
ook niet verleend.&#13;
Desondanks is de C.C. van mening dat&#13;
thans bij het vaststellen van de toedeling van&#13;
reclamanten met de vrijwel gereed zijnde woning&#13;
rekening moet worden gehouden, hetgeen&#13;
evenwel niet inhoudt dat de noordgrens&#13;
van de huiskavel zou moeten worden verschoven&#13;
tot aan de noordgrens van perceel Weert&#13;
E 2044.&#13;
Naar het oordeel van de C.C. en L.C. zou&#13;
moeten worden volstaan met het verschuiven&#13;
van bedoelde noordgrens van kavel 04234 op&#13;
de wijze als is aangegeven op kaartbijlage 2.&#13;
ad4: Verbetering van de vorm van kavel&#13;
04247 is alleen mogelijk indien de eigenaar&#13;
van de volkstuin elders wordt toegedeeld.&#13;
De L.C. is hier terecht niet op ingegaan,&#13;
daar het niet gaat om normale agrarische&#13;
grond, maar om - zowel qua bemesting als inrichting&#13;
- zeer specifieke grond. Het is voorts&#13;
zeer waarschijnlijk dat de bij deze volkstuin&#13;
behorende bebouwing op een andere lokatie&#13;
niet wordt toegestaan door het desbetreffende&#13;
gemeentebestuur.&#13;
ad5: De zuidgrens van kavel 04225 wordt&#13;
bepaald door de aanwezigheid van een volkstuin&#13;
op kavel 04235. Ook hier is de L.C. terecht&#13;
niet ingegaan op het voorstel deze&#13;
volkstuin te verplaatsen om redenen als hiervoren&#13;
onder bezwaar 4 genoemd.&#13;
Het oordeel van de rechtbank&#13;
Bij de behandeling ten overstaan van de rechter-&#13;
commissaris is reeds gebleken dat verplaatsing&#13;
van de onder bezwaar 4 en 5&#13;
genoemde volkstuinen moeilijk te realiseren&#13;
is en dat betrokken belanghebbenden daarmee&#13;
ook niet wensen in te stemmen.&#13;
Nu het voorts geen normale agrarische&#13;
grond is en daarop een bebouwing voorkomt&#13;
is de L.C. naar het oordeel van de rechtbank&#13;
terecht niet ingegaan op de wens van reclamanten&#13;
deze volkstuinen te verplaatsen.&#13;
Deze bezwaren moeten worden afgewezen.&#13;
Erkend kan worden dat kavel 04251 een&#13;
vrij ongelukkige vorm heeft door de spitse&#13;
hoek in de zuid-oosthoek. Deze vorm wordt&#13;
veroorzaakt door de ligging van de aangrenzende&#13;
kavel 04252. Gelet op de inbreng van&#13;
reclamanten - waarin ook een aantal spitse&#13;
hoeken voorkomen - moet deze spitse hoek&#13;
naar het oordeel van de rechtbank aanvaardbaar&#13;
worden geacht, zodat dit bezwaar eveneens&#13;
ongegrond is.&#13;
Ook de toedeling van de kavels 04247 en&#13;
04248 die één gebruikseenheid vormen is&#13;
naar het oordeel van de rechtbank aanvaardbaar.&#13;
Terzake de door reclamanten gebouwde&#13;
woning overweegt de rechtbank het navolgende.&#13;
Vast staat dat reclamanten aan de L.C. toestemming&#13;
hebben gevraagd voor het stichten&#13;
van een geheel nieuw bedrijf op de percelen&#13;
2051, 1387, 1696, 348, 349 en 2050, 2044 en&#13;
2933. Op de bij het verzoek behorende tekening&#13;
was een te bouwen woonhuis ingetekend.&#13;
De toestemming voor het stichten van&#13;
het bedrijf is door de L.C. verleend.&#13;
Of dit al dan niet inclusief woning is geweest&#13;
is niet geheel duidelijk geworden. In ieder&#13;
geval hebben reclamanten de woning&#13;
gebouwd op een perceelsgedeelte, waarvan zij&#13;
wisten althans konden weten door het ter visie&#13;
gelegde plan van toedeling, dat dit perceelsgedeelte&#13;
niet aan hen was toegedeeld.&#13;
Met de C.C. is de rechtbank van oordeel,&#13;
dat met deze bestaan de woning rekening&#13;
moet worden gehouden in die zin dat die woning&#13;
op aan reclamanten toebedeelde grond&#13;
komt te staan. Met het voorstel van de C.C. en&#13;
L.C., zoals aangegeven op kaart bijlage 2,&#13;
wordt hieraan voldaan.&#13;
Gelet op de belangen van belanghebbende&#13;
Schreurs moet met deze oplossing worden&#13;
volstaan en de rechtbank zal dienovereenkomstig&#13;
het plan van toedeling wijzigen.&#13;
In de omstandigheden van dit geding ziet&#13;
de rechtbank aanleiding de kosten te compen'&#13;
seren in die zin, dat iedere partij de eigen kosten&#13;
draagt.&#13;
Beslissing&#13;
De rechtbank:&#13;
Wijst dé bezwaren, hiervoren genoemd sub&#13;
1,2, 4 en 5 af.&#13;
Verklaart bezwaar sub 3 gedeeltelijk gegrond,&#13;
(enz.)</content><legacyfootnotes/><footnotes><footnote/></footnotes><auteurs/><published>1993-05-01 00:00:00</published><modified>1992-01-06 00:00:00</modified><editiondate>1993-05-01</editiondate><htmlpath>https://denhollander.info/artikel/5255</htmlpath></article>
</articles></edition>
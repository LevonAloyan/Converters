<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7210</id><udhid>UDH:TvAR/7210</udhid><titel>'J.J.H. D. / H.L.C. B.' (TvAR 1989/4200)</titel><searchwords><searchword>TvAR 1/1989</searchword><searchword>TvAR 1989/4200</searchword><searchword>UDH:TvAR/7210</searchword></searchwords><attachments><attachment><name>1989_nr 1_Rechtspraak_4200.pdf</name><extention>pdf</extention><url>https://denhollander.info/download/6793/ci</url></attachment></attachments><inleiding>Pachtwet, art. 49a&#13;
Nu in de procedure in eerste aanleg onvoldoende&#13;
gemotiveerd is betwist dat de echtgenote van de&#13;
pachter als voorgestelde medepachtster&#13;
voldoende waarborgen voor een behoorlijke&#13;
bedrijfsvoering biedt en in hoger beroep de&#13;
verpachter zelfs in het geheel niet is verschenen,&#13;
moet er van worden uitgegaan dat de&#13;
voorgestelde medepachtster bedoelde&#13;
waarborgen biedt.&#13;
Op de vordering moet naar billijkheid worden&#13;
beslist en daarbij komt het belang van partijen&#13;
bij het al dan niet verlengen van de&#13;
pachtovereenkomst op een latere datum niet aan&#13;
de orde. Dat belang komt eerst aan de orde als&#13;
over die verlenging zelve een beslissing moet&#13;
worden genomen; dit geldt ook als door&#13;
toewijzing van de vordering ex art. 49 Pachtwet&#13;
de positie van de verpachter bij een&#13;
eerstvolgende verlengingsprocedure ongunstiger&#13;
zou zijn. Voor het nu reeds geven van een oordeel&#13;
over de mogelijke afloop van een verlengingsprocedure&#13;
ex art. 49 Pachtwet geen plaats. </inleiding><content>Pachtkamer Gerechtshof te Arnhem, arrest d.d.&#13;
27 juni 1988&#13;
In de zaak van:&#13;
J.J.H. D.,&#13;
wonende te E., gemeente G.,&#13;
appellant,&#13;
procureur: mr. D. K.,&#13;
tegen&#13;
H.L.C. B.,&#13;
wonende te E., gemeente G.,&#13;
geïntimeerde,&#13;
niet in rechte verschenen.&#13;
Het Gerechtshof te Arnhem, pachtkamer;&#13;
Gezien de stukken van het geding, waaronder het&#13;
tussen partijen door de pachtkamer van het&#13;
kantongerecht te Maastricht&#13;
gewezen tussenvonnis van 17 november 1987&#13;
en het tussen partijen door die pachtkamer&#13;
gewezen eindvonnis van 19 januari 1988&#13;
(onderaan dat eindvonnis staat abusievelijk als&#13;
datum daarvan 19 januari 1987 vermeld), welke&#13;
vonnissen beide in fotocopie aan dit arrest zijn&#13;
gehecht;&#13;
Overwegende:&#13;
Appellant, eiser in eerste aanleg, - hierna ook te&#13;
noemen: D. - is bij exploit van 19 februari 1988 in&#13;
hoger beroep gekomen van voormeld eindvonnis,&#13;
met gelijktijdige dagvaarding van geïntimeerde,&#13;
gedaagde in eerste aanleg, - hierna ook te&#13;
noemen: B. - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd het&#13;
vonnis, waarvan beroep, te vernietigen en&#13;
opnieuw rechtdoende, de door appellant bij zijn&#13;
verzoekschrift van 27 augustus 1987 ingestelde&#13;
vordering om zijn echtgenote G.M. B. aan te&#13;
merken als medepachter in de tussen partijen&#13;
bestaande pachtovereenkomst, alsnog toe te&#13;
wijzen, kosten rechtens.&#13;
Geïntimeerde is op de dagvaarding in hoger&#13;
beroep niet in rechte verschenen, waarna op&#13;
verzoek van appellant verstek tegen hem is&#13;
verleend.&#13;
Vervolgens heeft appellant de stukken aan het&#13;
hof overgelegd voor het wijzen van arrest.&#13;
De grieven&#13;
De grieven luiden dat de pachtkamer van het&#13;
kantongerecht naar een onjuiste maatstaf heeft&#13;
beslist, alsmede dat die pachtkamer prematuur&#13;
heeft overwogen dat de door appellant vanaf&#13;
zijn 65-jarige leeftijd te ontvangen AOWuitkering&#13;
de vermindering van het&#13;
bedrijfsinkomen als gevolg van een verlies van&#13;
het pachtperceel zou compenseren.&#13;
De vaststaande feiten&#13;
Als enerzijds gesteld en anderzijds niet dan wel&#13;
onvoldoende weersproken, staat ten processe&#13;
het navolgende vast:&#13;
- bij pachtovereenkomst van 20 november&#13;
1957 heeft D. van zijn vader gepacht de&#13;
ouderlijke boerderij, bestaande uit woon&#13;
huis, stallen, schuur en landerijen;&#13;
- in 1966 werd D. eigenaar van het woonhuis, stallen, schuur en een gedeelte van de&#13;
landerijen;&#13;
- het resterende gedeelte van de lande&#13;
rijen, na de ruilverkaveling R., kadastraal&#13;
bekend gemeente W., sectie J, nummer&#13;
154, groot 3.75.70 ha, is later door koop op&#13;
een openbare veiling in eigendom verworven&#13;
door B.;&#13;
- voornoemde pachtovereenkomst werd&#13;
aangegaan voor de duur van twaalf jaar,&#13;
ingaande 15 maart 1958, welke duur nadien&#13;
enkele keren van rechtswege met zes jaar is&#13;
verlengd, laatstelijk tot 15 maart 1988;&#13;
- na opzegging van de pachtovereenkomst&#13;
met betrekking tot voornoemde&#13;
3.75.70 ha door B. en daarop gevolgd verlengingsverzoek&#13;
van D. heeft de pachtkamer&#13;
van het kantongerecht te Maastricht&#13;
bij beschikking van 19 januari 1988 deze&#13;
pachtovereenkomst ingaande 15 maart&#13;
1988 met vier jaar verlengd met bepaling&#13;
dat D. uiterlijk 1 april 1991 een verdere verlenging&#13;
van de pachtovereenkomst kan verzoeken;&#13;
- partijen hebben in deze beschikking&#13;
berust;&#13;
- D. exploiteert een boerderij van totaal&#13;
14.38.20 ha met een veestapel van ongeveer&#13;
60 zeugen en ongeveer 360 mestvarkens en&#13;
biggen;&#13;
- D. is op 30 juni 1926 geboren; hij is&#13;
gehuwd met de op 27 november 1934 geboren&#13;
G.M. B.;&#13;
- B. is 36 jaar oud en ongehuwd; hij ex&#13;
ploiteert een agrarisch bedrijf van 32.75&#13;
ha, waarvan per 15 maart 1989 een gedeelte,&#13;
groot 3.35.40 ha, afgaat.&#13;
Behandeling van het geschil in hoger beroep&#13;
(1) D. voert aan, dat de litigieuze 3.75.70 ha een&#13;
essentieel onderdeel van zijn bedrijf uitmaakt, dat&#13;
hij niet kan missen en hij vordert, gelet op het&#13;
feit dat hij op 30 juni 1991 de 65-jarige leeftijd&#13;
zal bereiken, dat zijn echtgenote als medepachter&#13;
zal worden aangemerkt.&#13;
(2) B. heeft zich in eerste aanleg tegen&#13;
toewijzing van die vordering verzet, daartoe&#13;
stellende, dat de voorgestelde medepachter&#13;
onvoldoende waarborgen voor een behoorlijke&#13;
bedrijfsvoering biedt, alsmede dat de vordering&#13;
moet worden gezien als een poging om de&#13;
onderhavige pachtovereenkomst&#13;
ook na het einde van het pacht-jaar,&#13;
waarin D. 65 jaar zal zijn geworden, te doen&#13;
voortduren. Het is ook niet juist, aldus B., dat D.&#13;
het gepachte niet kan missen omdat het verlies&#13;
daarvan wegens het bereiken van de 65-jarige&#13;
leeftijd wordt gecompenseerd doordat D. dan&#13;
aanspraak kan maken op een AOW-uitkering.&#13;
(3) Nu de pachtkamer van het kantongerecht&#13;
in het vonnis, waarvan beroep, heeft&#13;
beslist dat B. onvoldoende gemotiveerd&#13;
heeft betwist dat de echtgenote van D. vol&#13;
doende waarborgen voor een behoorlijke&#13;
bedrijfsvoering biedt en slechts D. in hoger&#13;
beroep is verschenen, aldaar te dezen stel&#13;
lend zich met gemeld oordeel van de pacht&#13;
kamer van het kantongerecht te kunnen&#13;
verenigen, moet er thans van worden uitgegaan,&#13;
dat de echtgenote van D. voldoende&#13;
waarborgen biedt voor een behoorlijke bedrijfsvoering.&#13;
(4) Het vorenstaande brengt mede, dat&#13;
op de onderhavige vordering naar billijkheid&#13;
moet worden beslist.&#13;
De pachtkamer heeft derhalve op zichzelf&#13;
terecht deze maatstaf als uitgangspunt voor haar&#13;
oordeel genomen, doch daarbij ten onrechte het&#13;
belang van partijen bij al dan niet verlenging van&#13;
de pachtovereenkomst na 15 maart 1992&#13;
betrokken. Immers, dat belang komt eerst aan de&#13;
orde als over die verlenging zelve een beslissing&#13;
moet worden genomen, doch het blijft bij een&#13;
oordeel over een vordering ingevolge art. 49a&#13;
der Pachtwet buiten beschouwing. Met name&#13;
geldt dat ook, indien toewijzing van zulk een&#13;
vordering de positie van de verpachter bij een&#13;
eerstvolgende verlengingsprocedure ongunstiger&#13;
zou doen zijn.&#13;
Voorts is voor het reeds thans geven van een&#13;
oordeel over de - mogelijke - afloop van een&#13;
eventueel te zijner tijd te voeren&#13;
verlengingsprocedure geen plaats.&#13;
(5) De beide tegen het vonnis, waarvan&#13;
beroep, voorgestelde grieven zijn derhalve&#13;
gegrond.&#13;
Nu er ten processe van moet worden uitgegaan,&#13;
dat de voorgestelde mede-pachter voldoende&#13;
waarborgen biedt voor een behoorlijke&#13;
bedrijfsvoering en overigens geen feiten of&#13;
omstandigheden zijn aangevoerd of anderszins&#13;
gebleken, die aan toewijzing van de vordering&#13;
van D. in de weg staan, moet deze vordering&#13;
worden toegewezen. Slotsom&#13;
Het tussen partijen gewezen vonnis van 19&#13;
januari 1988, waarvan beroep, moet worden&#13;
vernietigd met toewijzing alsnog van de&#13;
vordering van D.&#13;
B. zal als de in het ongelijk gestelde partij&#13;
worden veroordeeld in de proceskosten in beide&#13;
instanties.&#13;
Rechtdoende in hoger beroep:&#13;
Vernietigt het tussen partijen door de&#13;
pachtkamer van het kantongerecht te Maastricht&#13;
gewezen vonnis van 19 januari 1988, waarvan&#13;
beroep,&#13;
en opnieuw rechtdoende:&#13;
Merkt G.M. B., echtgenote van appellant,&#13;
geboren 27 november 1934, met ingang van&#13;
heden aan als mede-pachter in de thans tussen B.&#13;
als verpachter en D. als pachter bestaande&#13;
pachtovereenkomst met betrekking tot het&#13;
perceel landbouwgrond, kadastraal bekend&#13;
gemeente W, sectie J, nummer 154, groot&#13;
3.75.70 ha.&#13;
Veroordeelt B. in de kosten van deze procedure&#13;
in beide instanties, voorzover aan de zijde van&#13;
D. gevallen, tot heden begroot voor de eerste&#13;
aanleg op ƒ 100,- (éénhonderd gulden) voor&#13;
verschotten en ƒ 300,-(driehonderd gulden) voor&#13;
salaris van de gemachtigde en voor het hoger&#13;
beroep op ƒ 400,90 (vierhonderd gulden en&#13;
negentig cent) voor verschotten en ƒ 1200,-&#13;
(éénduizend en tweehonderd gulden) voor salaris&#13;
van de procureur.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7210</htmlpath></article>
</articles></edition>
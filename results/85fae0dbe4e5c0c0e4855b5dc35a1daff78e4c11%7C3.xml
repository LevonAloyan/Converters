<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7070</id><udhid>UDH:TvAR/7070</udhid><titel>'A.J.C. / 'Zuiderafwateringskanaal Beneden Donge' (TvAR 1990/4318)</titel><searchwords><searchword>TvAR 2/1990</searchword><searchword>TvAR 1990/4318</searchword><searchword>UDH:TvAR/7070</searchword></searchwords><attachments><attachment><name>1990_nr 2_Rechtspraak_4318.pdf</name><extention>pdf</extention><url>https://denhollander.info/download/6680/ci</url></attachment></attachments><inleiding>Landinrichtingswet, art. 149&#13;
In het plan van toedeling is de inbreng van&#13;
reclamant geconcentreerd tot één kavel,&#13;
waardoor de bestaande erfdienstbaarheid&#13;
is vervallen. Dit betekent dat als gevolg van&#13;
de ruilverkaveling de mogelijkheden tot&#13;
ontsluiting van kavel 69 109 zijn verminderd.&#13;
Nu de kassen, die thans de ontsluiting&#13;
van kavel 69 109 op de Vaart weg belemmeren,&#13;
reeds vóór de ter visielegging&#13;
van het plan van toedeling aanwezig waren,&#13;
kan niet gezegd worden dat reclamant deze&#13;
kavel via de huiskavel kan bereiken. Na afweging&#13;
van belangen wijzigt de rechtbank&#13;
het plan van toedeling. </inleiding><content>Rechtbank Breda, 29 november 1988&#13;
A.J.C., reclamant tegen het plan van toedeling&#13;
in de ruilverkaveling 'Zuiderafwateringskanaal&#13;
Beneden Donge'.&#13;
2. Het bezwaar&#13;
Reclamant, verder te noemen Chantrel,&#13;
maakt bezwaar tegen de ligging van de hem&#13;
toebedeelde kavel 69 109 in verband met de&#13;
bereikbaarheid van die kavel.3. De beoordeling&#13;
Chantrel heeft tegen het plan van toedeling&#13;
als bezwaar aangevoerd, dat de hem&#13;
toebedachte kavel 69 109 niet vanaf de&#13;
huiskavel 69 061 te bereiken is, aangezien&#13;
kavel 69 061 volgebouwd is met kassen.&#13;
Chantrel stelt voor het plan van toedeling&#13;
zodanig te wijzigen, dat kavel 69 109&#13;
wordt verkleind, zodat over de huiskavel&#13;
69 108 van belanghebbende, verder te noemen&#13;
Nederveen, een weg van 3 meter breed&#13;
en ongeveer 170 meter lang kan worden&#13;
aangelegd, met dien verstande dat dit pad&#13;
vanaf de Vaartweg bezien 8 meter vanaf de&#13;
voorkant van de bestaande loods op kavel&#13;
69 061 dient te beginnen. Nederveen heeft,&#13;
zoals ook tegen reeds eerder gedane voorstellen,&#13;
bezwaren tegen voornoemd voorstel&#13;
van Chantrel. Zijn voornaamste bezwaren&#13;
zijn, dat hij als gevolg van de aanleg&#13;
van de voorgestelde weg zijn maiskuilen&#13;
5 kilometer van zijn huiskavel verwijderd&#13;
in de polder zal moeten plaatsen, aangezien&#13;
het achterste deel van zijn huiskavel (vanaf&#13;
de Vaartweg gezien) hiervoor niet geschikt&#13;
is gelet op de structuur van de grond.&#13;
Indien de aanleg van deze weg onvermijdelijk&#13;
is, ziet Nederveen als enige mogelijkheid&#13;
dat deze weg 20 meter voorbij zijn&#13;
voerhek wordt aangelegd.&#13;
De centrale landinrichtingscommissie&#13;
stelt zich op het standpunt, dat, nu uit de&#13;
door Chantrel overgelegde bescheiden is&#13;
gebleken, dat de kassen aan de voorkant&#13;
van kavel 69 061 (gezien vanaf de Vaartweg)&#13;
reeds vóór ter visielegging van het&#13;
plan van toedeling aanwezig waren, een&#13;
wijziging van genoemd plan in overweging&#13;
dient te worden genomen, aangezien Chantrel&#13;
er door de ruilverkaveling wat betreft&#13;
de ontsluiting van kavel 69 109 op achteruit&#13;
is gegaan.&#13;
Van de door haar gedane voorstellen tot&#13;
wijziging van het plan van toedeling, acht&#13;
de centrale landinrichtingscommissie het&#13;
op bijlage 4 van haar pleitnota in kaart gebrachte&#13;
voorstel de beste oplossing van het&#13;
onderhavige bezwaar. Een fotokopie van&#13;
genoemde bijlage is aan dit vonnis gehecht.&#13;
Met de centrale landinrichtingscommissie&#13;
is de rechtbank van oordeel, dat, nu&#13;
blijkens de ter terechtzitting door Chantrel&#13;
overgelegde bescheiden de kassen die thans&#13;
de ontsluiting van kavel 69 109 op de&#13;
Vaartweg belemmeren reeds vóór ter visielegging&#13;
van het plan van toedeling aanwezig&#13;
waren, niet gezegd kan worden dat&#13;
Chantrel kavel 69 109 via de huiskavel kan&#13;
bereiken.&#13;
In het plan van toedeling is de inbreng&#13;
van Chantrel geconcentreerd tot één kavel,&#13;
waardoor de bestaande erfdienstbaarheid&#13;
ten laste van kavel 69 063 is komen te vervallen.&#13;
Dit betekent dat als gevolg van de&#13;
ruilverkaveling de mogelijkheden tot ontsluiting&#13;
van kavel 69 109 zijn verminderd.&#13;
Nederveen heeft gelet op zijn inbreng en&#13;
toedeling profijt bij de ruilverkaveling,&#13;
aangezien een concentratie van pachtgrond,&#13;
vormver beter ing en afstandsvermindering&#13;
hebben plaatsgevonden. Indien&#13;
een weg zoals voorgesteld door de centrale&#13;
landinrichtingscommissie wordt aangelegd,&#13;
met inachtneming van de door Nederveen&#13;
gestelde voorwaarde dat deze weg 20 meter&#13;
voorbij zijn voerhek (vanaf de Vaartweg&#13;
gezien) zal beginnen, wordt Nederveen niet&#13;
wezenlijk benadeeld, mede gelet op de in&#13;
het voorstel opgenomen compensatie van&#13;
de grond die door de weg wordt afgenomen&#13;
van 69 108 ten laste van 69 109. Zowel zijn&#13;
voer kuilen als zijn voerhek kunnen dan&#13;
blijven waar zij zich thans bevinden.&#13;
Het belang van Chantrel bij een behoorlijke&#13;
ontsluiting van kavel 69 109 afwegend&#13;
tegen de belangen van Nederveen, komt de&#13;
rechtbank tot het oordeel dat het plan van&#13;
toedeling gewijzigd dient te worden conform&#13;
het voorstel van de centrale landinrichtingscommissie,&#13;
met dien verstande dat&#13;
de aan te leggen weg 20 meter voorbij het&#13;
voerhek van Nederveen (gezien vanaf de&#13;
Vaartweg) zal beginnen. </content><legacyfootnotes/><footnotes><footnote/></footnotes><auteurs/><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7070</htmlpath></article>
</articles></edition>
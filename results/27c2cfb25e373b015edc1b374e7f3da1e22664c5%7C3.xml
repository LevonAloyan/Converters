<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2009</searchword><id>8174</id><udhid>UDH:TvAR/8174</udhid><titel>Pacht en erfrecht (II): bijzondere pachtvormen</titel><searchwords><searchword>TvAR 2/2009</searchword><searchword>UDH:TvAR/8174</searchword></searchwords><attachments><attachment><name>TAR_2009_02_Art2.pdf</name><extention>pdf</extention><url>https://denhollander.info/download/7388/ci</url></attachment></attachments><inleiding>6. Inleiding&#13;
In het decembernummer 2008 van dit tijdschrift (Agr.r.&#13;
2008, p. 496) verscheen het eerste deel van het tweeluik&#13;
over enige erfrechtelijke aspecten van het nieuwe pachtrecht.&#13;
Dat deel spitste zich toe op de reguliere pacht. Thans&#13;
is het tijd de bijzondere pachtvormen van art. 7:396 en&#13;
7:397 BW, de teeltpacht en de geliberaliseerde pacht, tegen&#13;
het erfrechtelijk licht te houden. Daarbij zal de aandacht&#13;
vooral gericht zijn op de regeling van art. 7:398 BW.&#13;
De reguliere en de bijzondere pachtvormen hebben gemeen&#13;
dat noch het overlijden van de verpachter, noch dat van de&#13;
pachter de overeenkomst doet eindigen.41 Ook delen deze&#13;
pachtvormen de karakteristiek dat zij geen bepalingen kennen&#13;
die specifiek zijn toegesneden op de gevolgen van het&#13;
sneven van de verpachter. Het algemene vermogensrecht en&#13;
het erfrecht doen daar eenvoudig hun werk. Dat kan niet&#13;
gezegd worden bij het overlijden van de pachter. In het eerste&#13;
deel kwamen met name de gevolgen van het overlijden&#13;
van de pachter voor de reguliere pacht aan bod. We verschuiven&#13;
nu onze blik naar de consequenties van het heengaan&#13;
van de pachter bij de bijzondere pachtvormen.</inleiding><content>7. Geschiedenis en hoofdlijnen&#13;
Aan de geliberaliseerde pacht van zes jaren of korter komt&#13;
in de praktijk almaar meer belang toe.42 Het voor deze&#13;
pachtvorm geschreven bijzondere pachterfrecht van art.&#13;
7:398 BW is mede van toepassing op de pachtovereenkomst&#13;
van art. 7:397 lid 2 BW (langer dan zes jaren) en op&#13;
de teeltpacht (art. 7:396 BW). Het hier besproken pachterfrecht&#13;
behelst in die zin dwingend recht dat blijkens art.&#13;
7:399 BW niet ten nadele van de pachter van art. 7:398&#13;
BW kan worden afgeweken.&#13;
De regeling van art. 7:398 BW wortelt in de oude Pachtwet,&#13;
art. 70g Pw. Omdat de geschiedenis van de oude regeling&#13;
enkele waardevolle wetenswaardigheden blootlegt, de&#13;
oude en de nieuwe bepaling nagenoeg woordelijk gelijk zijn&#13;
en een toelichting op het nieuwe artikel ontbreekt, belicht&#13;
ik de historie hier uitgebreid.&#13;
De fundamentele wijziging van de Pachtwet in 1995 voert&#13;
onder meer de ‘bijzondere kortdurende pacht’ ten tonele,&#13;
bestaande uit de teeltpacht (art. 70f leden 1-4 Pw) en de&#13;
eenmalige pacht (art. 70f leden 5-10 Pw). Met betrekking&#13;
tot het einde van beide bijzondere pachtvormen bevat het&#13;
wetsvoorstel in art. 70g Pw aanvankelijk het volgende voorschrift:&#13;
‘Een pachtovereenkomst als bedoeld in art. 70f gaat&#13;
niet van rechtswege teniet door de dood van de verpachter.&#13;
De in artikel 70f, vijfde lid, bedoelde overeenkomst&#13;
eindigt van rechtswege aan het einde van het&#13;
pachtjaar waarin de pachter, onderscheidenlijk onderpachter,&#13;
of, indien er medepachters, onderscheidenlijk&#13;
ondermedepachters, zijn, de laatst overblijvende medepachter,&#13;
onderscheidenlijk ondermedepachter, overlijdt.’&#13;
43&#13;
De eerste zin brengt niets nieuws onder de zon. Ook bij de&#13;
reguliere pacht gold reeds dat het verscheiden der verpachter&#13;
niet het einde van de pachtovereenkomst betekende.44&#13;
De tweede zin daarentegen wijkt af van de gebaande paden:&#13;
de eenmalige pachtovereenkomst eindigt met het verstrijken&#13;
van het jaar waarin de pachter is overleden. De toelichting&#13;
meldt hierover:&#13;
‘Gelet op het karakter van de pacht op grond van artikel&#13;
70f, vijfde lid, is er geen reden de overeenkomst&#13;
voort te zetten bij de dood van de pachter. In artikel&#13;
70g wordt zulks geregeld met dien verstande dat de&#13;
pachtovereenkomst pas (van rechtswege) eindigt aan&#13;
het einde van het lopende pachtjaar zodat zowel de verpachter&#13;
als de nabestaanden van de pachter zonodig&#13;
maatregelen kunnen treffen. Voor het geval er sprake is&#13;
van medepachters wordt bij het overlijden een hunner&#13;
de overeenkomst voortgezet met de overblijvende pachter(&#13;
s). In geval van onderverpachting in het kader van&#13;
het stelsel van artikel 70f is deze bepaling eveneens van&#13;
toepassing op (de dood van) de onderpachter.&#13;
De in artikel 70f, eerste lid, gesloten pachtovereenkomst&#13;
blijft in stand bij de dood van de pachter. Zulks&#13;
is geen bezwaar nu dergelijke overeenkomsten slechts&#13;
voor een korte duur zijn aangegaan. De instandhouding&#13;
biedt ook hier aan de nabestaanden de gelegenheid om&#13;
gedurende de resterende duur van de overeenkomst&#13;
zaken af te wikkelen.’45&#13;
Dit wordt niet voor zoete koek geslikt. Leden van de VVDfractie&#13;
werpen de vraag op of het wel wenselijk is dat de erfgenamen&#13;
van de pachter de eenmalige pachtovereenkomst&#13;
niet kunnen continueren. Het komt deze leden aanbevelenswaardig&#13;
voor dat voortzetting van de pacht voor de resterende&#13;
periode na het overlijden mogelijk blijft, mede met&#13;
het oog op de toch al zwakke positie van de echtgenote van&#13;
de overleden pachter.46 De regering verandert door deze opmerkingen&#13;
van koers.47 Er volgt een aanpassing van art. 70g&#13;
Pw, die de mogelijkheid creëert van voortzetting van de&#13;
eenmalige pacht na het overlijden van de pachter voor de&#13;
resterende periode van het pachtcontract:&#13;
‘1. Een overeenkomst als bedoeld in artikel 70f gaat&#13;
niet van rechtswege teniet door de dood van de verpachter&#13;
of van de pachter.&#13;
2. Na de dood van de pachter zet onderscheidenlijk&#13;
zetten diens echtgenoot, een of meer van diens&#13;
bloed- of aanverwanten in de rechte lijn, een of&#13;
meer van diens pleegkinderen of iedere medepachter&#13;
of onderpachter een pachtovereenkomst als bedoeld&#13;
in artikel 70f voort, tenzij de verpachter na&#13;
het overlijden van de pachter schriftelijk wordt medegedeeld&#13;
dat daarvan wordt afgezien.&#13;
3. Een mededeling als bedoeld in het tweede lid geschiedt:&#13;
a. binnen één maand na het overlijden van de pachter&#13;
voor zover het een overeenkomst als bedoeld in&#13;
artikel 70f, eerste lid, betreft en&#13;
b. binnen 3 maanden na het overlijden van de&#13;
pachter voor zover het een overeenkomst als bedoeld&#13;
in artikel 70f, vijfde lid, betreft.’48&#13;
Aldus luidt ook de eindtekst in 1995.49 De toelichting op&#13;
dit nieuwe art. 70g Pw herbergt een belangrijke kanttekening.&#13;
Men kan zich namelijk de uiterst relevante vraag stellen&#13;
of de in het artikel genoemde voortzetting geschiedt&#13;
onder de voorwaarde dat een voortzetter erfgenaam is van&#13;
de overleden pachter. Ik kom hierop terug onder nummer&#13;
8. De parlementaire stukken lijken een bevestigend antwoord&#13;
te bevatten:&#13;
‘Daarbij merken wij nog ter zake van artikel 70g,&#13;
tweede lid, op dat de voortzetting van de pachtovereenkomst&#13;
door de echtgenoot van de pachter, een of meer&#13;
van diens bloed- en aanverwanten in de rechte lijn, een&#13;
of meer van diens pleegkinderen of medepachter of onderpachter&#13;
wordt bepaald door het erfrecht. Voortzetting&#13;
geschiedt derhalve niet gezamenlijk.’50&#13;
In het verdere wetgevingstraject in de Tweede Kamer blijft&#13;
het artikel onaangeroerd. Pas in de Eerste Kamer merken&#13;
oplettende leden van de SGP-fractie op dat art. 70g lid 2&#13;
Pw, anders dan art. 54 lid 1 Pw, naast erfgenamen ook nieterfgenamen&#13;
noemt. De vinger op de zere plek. Er worden&#13;
twee vragen opgeworpen: 1. wat is de reden om ook nieterfgenamen&#13;
als potentiële opvolgers van de pachter te noemen,&#13;
en 2. is het de bedoeling dat ieder uit de in art. 70g&#13;
lid 2 Pw genoemde personen de pacht kan voortzetten?51&#13;
Het weinig bevredigende antwoord zijdens de regering:&#13;
‘Om de flexibiliteit in het grondgebruik verder te vergroten&#13;
is in artikel 70f, vierde lid, uitdrukkelijk mogelijk&#13;
gemaakt dat de grondkamer machtiging kan verlenen&#13;
tot onderverpachting over te gaan, indien de verpachter&#13;
geen toestemming tot onderverpachting verleent.&#13;
Als gevolg daarvan is de onderpachter dan ook vermeld&#13;
in artikel 70g, tweede lid, zodat ook de onderpachter de&#13;
pacht overeenkomstig artikel 70f voort kan zetten.’52&#13;
Ten onrechte gaat de repliek enkel in op de onderpachter,&#13;
terwijl toch ook anderen dan deze onderpachter mogelijkerwijs&#13;
niet tot de erfgenamen van de pachter behoren.53 Daarnaast&#13;
lijkt op het tweede deel van de vraag geen acht te zijn&#13;
geslagen: wie zet voort indien zich een veelheid aan poten -&#13;
tiële voortzetters aandient? Dit komt aan bod onder nummer&#13;
9.&#13;
Tot zover de uitvoerige weergave van de historie van art.&#13;
70g Pw. Het huidige art. 7:398 BW stemt mutatis mutandis&#13;
overeen art. 70g Pw. Als gezegd maken de parlementaire&#13;
stukken bij de nieuwe pachtwet aan het huidige artikel geen&#13;
woorden vuil, hoewel toch allerminst gezegd kan worden&#13;
dat de regeling uitblinkt in helderheid.54 In het navolgende&#13;
ga ik op enkele vraagpunten in.&#13;
8. De verborgen voorwaarde van art. 7:398 lid 2 BW&#13;
De kern van art. 7:398 lid 2 BW komt erop neer dat na de&#13;
dood van de pachter de pachtovereenkomst wordt voortgezet,&#13;
tenzij het tegendeel aan de verpachter wordt medegedeeld.&#13;
Aangaande de vraag door wie deze voortzetting&#13;
plaatsvindt, blijkt art. 7:398 lid 2 BW een verborgen voorwaarde&#13;
te bevatten.&#13;
Een letterlijke lezing van het artikellid leidt tot de conclusie&#13;
dat een of meer van de daar genoemde personen de pachtovereenkomst&#13;
voortzetten, ongeacht de vraag of zij anderszins&#13;
banden hebben met de nalatenschap van de pachter.&#13;
Hierboven kwam uit de parlementaire toelichting echter naar voren dat de voortzetting ‘wordt bepaald door het erfrecht’.&#13;
Aan deze geheimzinnige zinsnede kunnen ten minste&#13;
twee betekenissen worden toegekend.&#13;
Ten eerste zou zij erop kunnen duiden dat er een op het erfrecht&#13;
gebaseerde voorrang in de kring van mogelijke voortzetters&#13;
bestaat. Stel, bij het overlijden van de pachter blijkt&#13;
de grootst denkbare kring van gegadigden aanwezig te zijn:&#13;
er is een echtgenoot, er zijn bloed- en aanverwanten, pleegkinderen,&#13;
medepachters en onderpachters. De volgorde van&#13;
Titel 4.2 BW (het versterferfrecht) zou in dit scenario de&#13;
voortzetters aanwijzen: vooraan staan de echtgenoot van de&#13;
erflater tezamen met diens kinderen.55 Het tweede cohort&#13;
van kandidaten bestaat blijkens art. 4:10 lid 1 sub b BW uit&#13;
de ouders van de erflater tezamen met diens broers en zusters,&#13;
alsmede hun afstammelingen, enzovoorts. Een eerdere&#13;
groep (onder het huidige erfrecht spreekt men wel van ‘parentele’)&#13;
sluit een latere uit.&#13;
Deze zienswijze leidt ertoe dat in ieder geval niet alle mogelijke&#13;
erfgenamen voortgaan met de pacht. Dit is mijns inziens&#13;
ook bedoeld met de hierboven aangehaalde zin dat&#13;
‘voortzetting derhalve niet gezamenlijk geschiedt’. Het ab&#13;
intestaat erfrecht zou in deze visie de voortzetting dicteren,&#13;
maar niet is vereist dat de aangewezenen daadwerkelijk van&#13;
de pachter erven. Hij kan immers bij testament van de wettelijke&#13;
erfopvolging zijn afgeweken.&#13;
Om twee redenen komt mij deze eerste opvatting als onjuist&#13;
voor. Ik acht het onwenselijk dat het reguliere erfrecht&#13;
en het pachterfrecht hier zonder nauwkeurige regeling te&#13;
zeer uiteenlopen. Hoe verhouden de werkelijke erfgenamen&#13;
van de pachter zich tot de pachterfgenamen?56 Volstaat een&#13;
enkele mededeling (en van wie mag deze afkomstig zijn)&#13;
om het pachtrecht aan de nalatenschap te onttrekken?&#13;
Vraagtekens alom.57 Voorts doet deze opvatting een lacune&#13;
ontstaan: tot de kring van art. 7:398 lid 2 BW behoren mogelijkerwijs&#13;
personen die geen deel uitmaken van de ab intestaat&#13;
erfgenamen van de pachter. Mij dunkt dat de eerste&#13;
hierboven geciteerde vraag van de SGP-fractie op deze problematiek&#13;
doelt. Onduidelijk is wie in dat geval als voortzetter&#13;
uit de bus zal komen.&#13;
Ik beland bij de tweede betekenis die kan worden toegekend&#13;
aan de mededeling dat de voortzetting ‘wordt bepaald&#13;
door het erfrecht’. In mijn ogen is dit de juiste: art. 7:398&#13;
BW bevat impliciet de eis dat de in lid 2 genoemde voortzetters&#13;
behoren tot de daadwerkelijke erfgenamen van de&#13;
pachter. Een argument hiervoor kan worden gevonden in&#13;
het vergelijkbare art. 7:366 BW, welke bepaling overigens&#13;
expliciet van ‘de erfgenamen van de pachter’ gewaagt. Daarnaast&#13;
is deze uitkomst wenselijk, omdat zij divergentie&#13;
voorkomt: zij biedt enkele problemen het hoofd, die zouden&#13;
ontstaan wanneer de personen die de overeenkomst&#13;
mogen continueren geen banden hebben met de nalatenschap.&#13;
De lucht is hiermee echter maar ten dele geklaard.&#13;
Zo is ook in deze lezing divergentie niet uitgesloten. De&#13;
pachter kan bijvoorbeeld zijn kinderen alsmede enkele derden&#13;
tot zijn erfgenamen hebben benoemd: de groep van&#13;
erfgenamen is dan omvangrijker dan de groep van pachtvoortzetters&#13;
(de laatste groep maakt wel altijd deel uit van&#13;
de eerste). Bovendien kunnen ook enkel niet tot de kring&#13;
behorende personen tot erfgenamen zijn benoemd: aan art.&#13;
7:398 lid 2 BW lijkt dan geen gelding toe te komen. Daarnaast&#13;
rijst de vraag wat te doen bij de wettelijke verdeling&#13;
en de ouderlijke boedelverdeling.58&#13;
Tot slot nog een nuance op het voorgaande. In nummer 5.5&#13;
bleek dat niets eraan in de weg staat dat een pachter zijn&#13;
rechten uit de pachtovereenkomst legateert. Verdedigbaar is&#13;
dat ook de legataris zich onder de werking van art. 7:398&#13;
lid 2 BW bevindt. Snijders bijvoorbeeld lijkt dit voor te&#13;
staan, waar hij met betrekking tot dit artikel schrijft dat ‘de&#13;
rechtsgrond vererving [is], kennelijk hetzij onder algemene,&#13;
hetzij onder bijzondere titel’.59 Erfopvolging krachtens de&#13;
wet en erfopvolging krachtens testament geschieden onder&#13;
algemene titel, een legataris daarentegen verkrijgt onder bijzondere&#13;
titel. De bovenstaande impliciete eis dat de in art.&#13;
7:398 lid 2 BW genoemde voortzetters behoren tot de&#13;
‘daadwerkelijke erfgenamen van de pachter’ zou ik dan willen&#13;
preciseren tot de eis dat zij deel uitmaken van de ‘daadwerkelijke&#13;
verkrijgers in de nalatenschap van de pachter op&#13;
grond van versterferfrecht, making of lastbevoordeling’.60&#13;
9. De voortzetting&#13;
9.1 Wie behoren tot de ‘kring’?&#13;
Tot de ‘kring’ van voortzetters behoren 1. de echtgenoot of&#13;
geregistreerde partner van de pachter, 2. diens bloed- of&#13;
aanverwanten in de rechte lijn, 3. diens pleegkinderen, 4.&#13;
de medepachters en 5. de onderpachters. Op de onderpachters&#13;
na – over wie straks meer – stemt deze kring overeen&#13;
met die bij de indeplaatsstelling als bedoeld in art. 7:363&#13;
BW. Wie van de gegadigden de overeenkomst daadwerkelijk&#13;
voortzet, is een vraag die zowel in het bovenstaande als&#13;
thans aan bod komt.&#13;
Allereerst twee korte opmerkingen over de medepachter en&#13;
de onderpachter. Dat de medepachter naast vele anderen in&#13;
de opsomming van art. 7:398 lid 2 BW prijkt, maakt duidelijk&#13;
dat een medepachter niet promoveert tot enige pachter&#13;
wanneer zijn collega-medepachter overlijdt (tenzij de&#13;
laatste de eerste als enige erfgenaam achterlaat). Medepacht&#13;
slokt de vrijgevallen pachtplaats niet op, doch het erfrecht van de overledene vult deze in, met inachtneming van art.&#13;
7:398 lid 2 BW. Men zou door te kijken naar bijvoorbeeld&#13;
de huur van woonruimte op andere gedachten kunnen zijn&#13;
gebracht: bij overlijden van de huurder zet de medehuurder&#13;
de huur als huurder voort.61&#13;
Bij de term ‘onderpachter’ in art. 7:398 lid 2 BW past een&#13;
kanttekening die niet uit de wettekst valt te puren. Uit de&#13;
onder nummer 7 geciteerde toelichting op art. 70g Pw&#13;
volgt dat hier louter de in art. 7:396 lid 4 BW aangewezen&#13;
onderpachter is bedoeld.62 Het wekt enerzijds bevreemding&#13;
dat een dergelijke restrictie niet in de wet zelf is opgenomen.&#13;
Anderzijds kan men zich afvragen of voortzetting&#13;
door deze onderpachter, gelet op de restrictie, zich ooit zal&#13;
voordoen.63 De gedachte is waarschijnlijk dat een verpachter&#13;
op grond van art. 7:398 BW in beginsel niet met een&#13;
onderpachter opgescheept raakt (die staat immers mogelijk&#13;
te ver van hem af ), maar dat de verpachter tegen de ‘art.&#13;
7:396 lid 4-onderpachter’ geen weermiddelen behoort te&#13;
hebben, aangezien laatstgenoemde met machtiging van de&#13;
grondkamer in functie trad. Toch blijft het vreemd dat een&#13;
onderpachter, door het overlijden van zijn (onder)verpachter,&#13;
zomaar opklimt tot pachter.&#13;
Wie uit de kring zet de pacht voort? Het gebruik van het&#13;
woord ‘of ’ in de opsomming van art. 7:398 lid 2 BW lijkt,&#13;
aldus bijvoorbeeld Heisterkamp, te doen uitkomen dat een&#13;
keuze moet worden gemaakt.64 Dat lijkt mij echter niet volledig&#13;
juist. Het woord ‘of ’ draagt bij opsommingen in algemeen&#13;
verbindende voorschriften, zoals formele wetten, de&#13;
betekenis van ‘en/of ’. Indien in een opsomming van gevallen&#13;
‘of ’ wordt gebruikt, is daaronder derhalve mede begrepen&#13;
de situatie dat meer dan een van de genoemde gevallen&#13;
zich tegelijk voordoen.65 In mijn optiek zal daarom ieder lid&#13;
van de kring de overeenkomst voortzetten, mits hij tevens&#13;
een daadwerkelijke verkrijger is in de nalatenschap van de&#13;
pachter. Mogelijk is derhalve bijvoorbeeld dat én een echtgenoot&#13;
én een bloedverwant én een aanverwant én een medepachter&#13;
de pacht voortzetten. Dit kan alleen indien zij&#13;
allen bij testament tot de nalatenschap zijn geroepen. De&#13;
kous is daarmee echter geenszins af.&#13;
9.2 Mededeling of toedeling?&#13;
Het bovenstaande zou namelijk leiden tot een gedwongen&#13;
opvolging door alle kwalificerende personen uit art. 7:398&#13;
lid 2 BW. Het zal echter dikwijls zo zijn dat zij een of meer&#13;
personen uit hun midden tot de uiteindelijke voortzetters&#13;
willen bestempelen.66 Men vergelijke de toedeling als bedoeld&#13;
in art. 7:366 lid 3 BW. Naar de letter heeft de in art.&#13;
7:398 leden 2 en 3 BW genoemde mededeling aan de verpachter&#13;
niet de functie een soortgelijke toedeling te bewerkstelligen:&#13;
deze mededeling doet de overeenkomst juist eindigen.&#13;
Praktisch gezien leent zij zich er echter uitstekend&#13;
voor: mits binnen de zeer korte termijn een mededeling uitgaat,&#13;
eindigt de overeenkomst ten opzichte van degene van&#13;
wie dat in die mededeling wordt gesteld. Aldus kunnen ook&#13;
een of meer individuele erfgenamen zich terugtrekken. De&#13;
tegenwerpingen in verband met het omzeilen van de ‘redelijke&#13;
bezwaren-regeling’ van art. 7:366 lid 3 BW gaan hier&#13;
niet op.67 De verpachter die tijdig een mededeling ontvangt,&#13;
staat derhalve in beginsel voor een fait accompli.68&#13;
Ook de mede-erfgenamen van een vertrekkende pachter&#13;
kunnen tegen zijn afmars in principe niets uitrichten. Ik&#13;
wijs er echter op dat ingevolge art. 3:166 lid 3 BW op de&#13;
rechtsbetrekkingen tussen de erfgenamen art. 6:2 BW van&#13;
overeenkomstige toepassing is. Niet uitgesloten is dat de&#13;
eisen van redelijkheid en billijkheid een erfgenaam terugfluiten&#13;
die rauwelijks van zijn pachtpositie afziet.&#13;
Een sequeel van dit alles is dat de kwalificerende leden van&#13;
de kring die hebben nagelaten zich (tijdig) ‘af te melden’,&#13;
gebonden zijn aan de pachtovereenkomst. Hierop wijst ook&#13;
Snijders, die daarnaast naar voren brengt dat deze personen,&#13;
mochten zij alsnog van hun pachterspositie willen afzien,&#13;
een wijzigingsovereenkomst dienen te sluiten met alle betrokkenen.&#13;
Bij de teeltpacht bestaat voorts de mogelijkheid&#13;
van ontslag overeenkomstig art. 7:365 BW.69&#13;
Het ligt voor de hand dat de desbetreffende erfgenamen,&#13;
ook indien de mededelingstermijn van art. 7:398 lid 3 BW&#13;
is verlopen, het pachtrecht aan een of meer van hen kunnen&#13;
toedelen. Er is dan, zo bleek reeds in nummer 5.1, sprake&#13;
van een overgang van de rechtsverhouding zoals geregeld&#13;
art. 6:159 BW (contractsoverneming). Bij de reguliere&#13;
pacht gebiedt art. 7:366 lid 3 BW de verpachter in beginsel&#13;
zijn medewerking te verlenen aan de rechtshandeling die&#13;
deze overgang bewerkstelligt. Voorstelbaar is – hoewel zulks&#13;
niet in de wettekst is terug te vinden – dat ook de verpachter&#13;
bij de bijzondere pachtvormen tot een dergelijke medewerking&#13;
is gehouden. Mijns inziens komt de verpachter&#13;
daarbij volgens het geldende recht geen beroep toe op de&#13;
uitweg van de redelijke bezwaren. Ik meen zulks te mogen&#13;
aannemen, omdat de verpachter ook tegen de mededeling&#13;
als bedoeld in art. 7:398 lid 2 BW geen munitie heeft.&#13;
Waarom zou hij dat na verloop van enige tijd plots wel hebben?&#13;
Ik kom hierop terug onder nummer 9.5.&#13;
Wat is dan nog het verschil in werking tussen de mededeling&#13;
van art. 7:398 lid 2 BW en de (latere) toedeling uit de&#13;
ervengemeenschap? Waarschijnlijk alleen de terugwerkende&#13;
kracht van de mededeling. Blijkens de wettekst vindt in het&#13;
geheel geen voortzetting van de pachtovereenkomst plaats,&#13;
indien van het afzien een mededeling is gedaan. De literatuur&#13;
is hierover eenstemmig.70 Houwing/Heisterkamp wijst&#13;
er terecht op dat deze terugwerkende kracht geen problemen&#13;
oplevert wanneer er ten minste één pachter overblijft.71&#13;
Is de pacht echter ex tunc geëindigd door de mededeling,&#13;
dan zouden plots over het interval tussen het overlijden van&#13;
de pachter en het doen van de mededeling geen pachtpenningen&#13;
meer verschuldigd zijn. Het abrupte einde van de&#13;
pacht (zelfs met terugwerkende kracht) stelt de verpachter&#13;
inderdaad voor problemen: wie betaalt over het ‘interval’,&#13;
wie zet nu de pacht voort, wat te doen tegen een ‘onredelijke’&#13;
mededeling?72 De zeer geringe duur van de termijnen,&#13;
te weten één maand bij teeltpacht en drie maanden bij geliberaliseerde&#13;
pacht, damt deze problematiek echter in.73&#13;
9.3 Wettelijke verdeling&#13;
In nummer 5.2, 5.3 en 5.4 passeerden de erfrechtelijke&#13;
rechtsfiguren ‘wettelijke verdeling’ en ‘ouderlijke boedelverdeling’&#13;
reeds de revue. Het viel op dat de pachtwetgever in&#13;
art. 7:366 BW ten onrechte geen aandacht besteedt aan de&#13;
wettelijke verdeling. Ook in art. 7:398 BW komt deze figuur&#13;
uit het nieuwe erfrecht niet voor. Dit lijkt minder bezwaarlijk.&#13;
Bepleit zou kunnen worden dat ook wanneer de&#13;
nalatenschap van de pachter overeenkomstig art. 4:13 BW&#13;
aan de echtgenoot is toegedeeld, een of meer kinderen van&#13;
de pachter voortzetter kunnen zijn. Dit laat zich rijmen met&#13;
de letter van art. 7:398 lid 2 BW, aangezien dat van bloedverwanten&#13;
in rechte lijn spreekt, en tevens met de ‘verborgen&#13;
voorwaarde’ als bedoeld onder nummer 8. De kinderen&#13;
zijn immers de iure wel erfgenamen. Het is bovendien praktisch&#13;
dat op deze manier bijvoorbeeld de zoon van de pachter&#13;
de overeenkomst kan voortzetten.&#13;
Toch stuit deze redenering op problemen.74 De kinderen&#13;
zijn door de werking van de wettelijke verdeling niet gerechtigd&#13;
tot de goederen van de nalatenschap. Ook de&#13;
rechtsgevolgen van overeenkomsten van ‘hun’ erflater gelden&#13;
voor hen niet: in art. 6:249, tweede zin, BW is zulks&#13;
expliciet bepaald. In nummer 5.2 bracht ik reeds naar voren&#13;
dat bij de wettelijke verdeling de facto sprake is van enig&#13;
erfgenaamschap van de langstlevende. Ik zie daarom niet in&#13;
hoe een kind op grond van art. 7:398 lid 2 BW de pacht&#13;
zou kunnen voortzetten, ingeval de nalatenschap van de&#13;
pachter wettelijk is verdeeld.&#13;
Mocht men het daarmee oneens zijn en een uiterst rekkelijke&#13;
interpretatie voorstaan (het kind in de wettelijke verdeling&#13;
kan de pacht voortzetten), dan past daarbij gelet op de&#13;
ratio van de wettelijke verdeling nog wel een voorbehoud.&#13;
Hoe het ook zij, mijns inziens behoeft de langstlevende ‘art.&#13;
4:13-echtgenoot’ het nimmer over zijn kant te laten gaan&#13;
dat een kind van de erflater pachter zou worden, zonder&#13;
enige vorm van instemming van deze echtgenoot. Door die&#13;
instemming blijft de langstlevende echtgenoot heer en&#13;
meester, hetgeen art. 4:13 BW poogt te bewerkstelligen. In&#13;
aanvulling op het onder nummer 5.2 gestelde, zou wellicht&#13;
ook bij art. 7:366 lid 3 BW een dergelijke ‘instemmingsconstructie’&#13;
wenselijk zijn, mocht men ook daar deze rekkelijke&#13;
lezing aanhangen.&#13;
9.4 Rol verpachter?&#13;
De verpachter komt er in art. 7:398 BW bekaaid vanaf:&#13;
geen redelijke bezwaren die hij kan inbrengen tegen een&#13;
voortzetter, geen billijkheidbeslissing die hij kan afdwingen&#13;
bij de rechter, geen tegenvoorstel in de zin van art. 7:363 lid&#13;
2 BW. Dit laat zich deels rechtvaardigen door de in zijn algemeenheid&#13;
florissantere positie van de verpachter bij de geliberaliseerde&#13;
pacht (en in mindere mate bij de teeltpacht).&#13;
Vergeleken met de reguliere verpachter mag hij niet klagen.&#13;
Bovendien zijn de geliberaliseerde pacht en zeker de teeltpacht&#13;
van relatief korte duur.75 Na het overlijden van de&#13;
oorspronkelijke pachter zit de verpachter niet te lang opgescheept&#13;
met een voortzetter, die in zijn ogen wellicht een&#13;
‘pachter non grata’ is.&#13;
Overigens kan de verpachter zich nog wel met enkele algemene&#13;
middelen verweren tegen hem onwelgevallige voortzetters.&#13;
Denk hierbij aan het ontslag wegens niet-betrokkenheid&#13;
(art. 7:365 lid 2 BW, niet van toepassing bij geliberaliseerde&#13;
pacht) en ontbinding wegens wanprestatie (art.&#13;
7:376 lid 1 BW). In extreme gevallen zou hij een poging&#13;
kunnen wagen de overeenkomst te laten wijzigen of ontbinden&#13;
op grond van onvoorziene omstandigheden in de zin&#13;
van art. 6:258 BW.76 Onder nummer 2 liet ik reeds doorschemeren&#13;
dat dit een welhaast onhaalbare kaart zal zijn.&#13;
9.5 Waarom art. 7:398 lid 2 BW?&#13;
Het voorgaande doet mij het gevoel bekruipen dat het wellicht&#13;
meer voor de hand had gelegen dat voor de bijzondere&#13;
pachtvormen dezelfde voortzettingsregeling zou gelden als&#13;
voor de reguliere pacht. Een goede reden om art. 7:398 lid&#13;
2 BW zo sterk te doen verschillen van art. 7:366 leden 2 en&#13;
3 BW, heb ik nergens kunnen ontdekken. Mij lijkt het alleszins&#13;
redelijk dat een verpachter ook bij de bijzondere&#13;
pacht een vinger in de pap heeft bij de voortzetting, hoe&#13;
zelden zijn beroep op redelijke bezwaren ook moge worden&#13;
gehonoreerd. Zijn positie bij de teeltpacht of geliberaliseerde&#13;
pacht mag in zijn algemeenheid dan wel veel sterker&#13;
zijn dan bij de reguliere pacht, hem geheel monddood&#13;
maken bij de voortzetting gaat mij te ver. Een met de reguliere&#13;
pacht in de pas lopende regeling voorkomt bovendien&#13;
dat de groep van werkelijke erfgenamen van de pachter en&#13;
de groep van ‘pachterfgenamen’ ongelijk is.&#13;
10. Erfrechtelijke noodoplossingen&#13;
Aangezien over de werking van art. 7:398 BW onduidelijkheid&#13;
bestaat, noem ik tot slot een tweetal erfrechtelijke&#13;
handreikingen die desondanks voor een vlotte boedelafwikkeling&#13;
kunnen zorgen. Het spreekt voor zich dat zij ook bij&#13;
de reguliere pacht uitkomst kunnen bieden.&#13;
Ten eerste de kantonrechterlijke ‘ordemaatregelen’ van art.&#13;
4:185 lid 2 en art. 4:191 lid 2 BW. De eerste bepaling vervangt&#13;
het onder oud erfrecht bestaande recht van beraad. In&#13;
het huidige erfrecht geldt dat gedurende drie maanden na&#13;
het overlij den van de erflater op goederen van een nalatenschap&#13;
die niet door alle erfgenamen zuiver is aanvaard, geen&#13;
verhaal kan worden genomen, tenzij de schuldeiser hier toe&#13;
ook in geval van faillissement van de erflater had kunnen&#13;
overgaan. Binnen deze termijn kan de kantonrechter op&#13;
verzoek van iedere belangheb bende de maatregelen kan&#13;
voorschrijven die hij in diens be lang nodig acht.77&#13;
Is deze vervaltermijn reeds verstreken, dan kan de belanghebbende&#13;
zijn toevlucht zoeken tot art. 4:191 lid 2 BW.78&#13;
Daaruit vloeit voort dat zolang de nala tenschap niet door&#13;
alle erfgenamen is aanvaard, de kantonrechter op verzoek&#13;
maatregelen kan voor schrijven die hij tot behoud van de&#13;
goederen nodig acht. Voor zover mij bekend springt de lagere&#13;
rechtspraak ruimhartig om met de woorden ‘tot de behoud&#13;
van de goederen’.79 Op grond van beide artikelen kan&#13;
de kantonrechter de betrokkenen uit de brand helpen, zonder&#13;
al te vergaande knopen door te hakken. Op grond van&#13;
art. 676a Rv staat geen andere voorziening dan cassatie in&#13;
het belang der wet open tegen de door de kantonrechter op&#13;
grond van deze artikelen voorgeschreven maatregelen.&#13;
Ten tweede de formele vereffeningsprocedure van art. 4:202&#13;
e.v. BW. Op verzoek kan de rechtbank een vereffenaar benoemen,&#13;
die de nalatenschap beheert, de schulden voldoet&#13;
en de erfgenamen vertegenwoordigt. De gronden voor een&#13;
benoeming bevinden zich in art. 4:203, 4:204 en 3:193&#13;
BW. Zij komen er banaal gezegd op neer dat er herrie in de&#13;
tent is. Denk bijvoorbeeld aan onenigheid tussen de betrokkenen&#13;
over de pachtvoortzetting, ten gevolge waarvan de&#13;
gehele boedelafwikkeling stilvalt. In een dergelijk geval kan&#13;
een benadeelde de rechter adiëren teneinde een machtige&#13;
vereffenaar geïnstalleerd te krijgen, met wie wel zaken te&#13;
doen zijn.&#13;
11. Samenvatting en conclusies&#13;
Noch de reguliere, noch de bijzondere pachtovereenkomst&#13;
gaat door het overlijden van een der contractanten van&#13;
rechtswege teniet. Bij geen van beide pachtvarianten bevat&#13;
Titel 7.5 BW afzonderlijke regels voor de gevolgen van het&#13;
overlijden van de verpachter.Wanneer daarentegen een&#13;
pachter het leven laat, dan heeft de nieuwe pachtwet een&#13;
aantal bijzondere bepalingen in petto.&#13;
Bij de reguliere pacht deelt art. 7:366 BW de lakens uit. De&#13;
erfgenamen van de pachter, mits niet tot onderverpachting&#13;
bevoegd, kunnen ingevolge art. 7:366 lid 2 BW gedurende&#13;
zes maanden na het openvallen van de nalatenschap de&#13;
overeenkomst opzeggen. Deze opzegging dient door de erfgenamen&#13;
gezamenlijk te geschieden, omdat anders de regeling&#13;
van de ‘redelijke bezwaren’ van art. 7:366 lid 3 BW illusoir&#13;
kan worden gemaakt. In mijn optiek komt, indien op&#13;
de nalatenschap van de pachter de wettelijke verdeling als&#13;
bedoeld in art. 4:13 BW van toepassing is, de opzeggingsbevoegdheid&#13;
enkel toe aan de langstlevende echtgenoot.&#13;
De meest opvallende regeling bij de reguliere pacht schuilt&#13;
in art. 7:366 lid 3 BW. Indien een pachter twee of meer erfgenamen&#13;
nalaat, is de verpachter verplicht zijn medewerking&#13;
te verlenen aan de toedeling van de rechten en verplichtingen&#13;
van de overleden pachter uit de pachtovereenkomst&#13;
door de gezamenlijke erfgenamen aan een of meer&#13;
van hen. De verpachter kan zich slechts aan deze gedwongen&#13;
medewerking aan de contractsoverneming onttrekken,&#13;
indien hij tegen een of meer van de aangewezenen redelijke&#13;
bezwaren heeft.&#13;
Bij de vraag of van redelijke bezwaren sprake is, dient art.&#13;
7:363 BW (billijkheidsbeslissing bij indeplaatsstelling) analoog&#13;
te worden toepast. Dit richtsnoer had wat mij betreft&#13;
niet misstaan in art. 7:366 BW zelf.&#13;
Mijns inziens heeft de wetgever ook in art. 7:366 lid 3 BW&#13;
ten onrechte nagelaten aandacht te besteden aan de wettelijke&#13;
verdeling. De bepaling zou als volgt moeten worden&#13;
aangevuld: ‘De eerste zin is niet van toepassing indien de&#13;
nalatenschap ingevolge artikel 13 van Boek 4 is verdeeld.’&#13;
Redelijke bezwaren van de verpachter jegens de op grond&#13;
van die verdeling verkrijgende langstlevende echtgenoot zijn&#13;
irrelevant. Bij een ouderlijke boedelverdeling is art. 7:366&#13;
lid 3 BW daarentegen onverkort van toepassing.&#13;
Mij dunkt dat niets eraan in de weg staat dat een pachter&#13;
zijn rechten uit de pachtovereenkomst legateert.&#13;
Bij de bijzondere pachtvormen stelt art. 7:398 BW enige&#13;
erfrechtelijke gevolgen van het overlijden van de pachter&#13;
vast. De wortels van dat artikel liggen in art. 70g Pw, dat de mogelijkheid creëerde van voortzetting van de eenmalige&#13;
pacht na het overlijden van de pachter voor de resterende&#13;
periode van het pachtcontract. De toelichting op art. 70g&#13;
Pw brengt naar voren dat de voortzetting door de in het artikel&#13;
genoemde personen ‘wordt bepaald door het erfrecht’.&#13;
Die laatste zinsnede behelst een niet in de tekst van art.&#13;
7:398 BW voorkomende voorwaarde, die voor verscheidene&#13;
uitleg vatbaar is. De in mijn ogen juiste toepassing van deze&#13;
impliciete voorwaarde is dat de voortzetters deel uitmaken&#13;
van de daadwerkelijke verkrijgers in de nalatenschap van de&#13;
pachter op grond van versterferfrecht, making of lastbevoordeling.&#13;
De precieze werking van art. 7:398 lid 2 BW is duister. In&#13;
mijn optiek zet ieder lid van de kring de pachtovereenkomst&#13;
voort, mits hij tevens een daadwerkelijke verkrijger is&#13;
in de nalatenschap van de pachter als bovenbedoeld. De&#13;
mededeling dat van voortzetting wordt afgezien, kan door&#13;
ieder van hen zelfstandig gedaan worden. Zij doet de overeenkomst&#13;
ten opzichte van diegene met terugwerkende&#13;
kracht eindigen, zonder dat de verpachter of de mede-erfgenamen/&#13;
pachters daartegen iets lijken te kunnen uitrichten.&#13;
Mede gelet op art. 6:249, tweede zin, BW ligt het voor de&#13;
hand de kinderen in een wettelijke verdeling de mogelijkheid&#13;
te ontzeggen op grond van art. 7:398 lid 2 BW de&#13;
pacht voort te zetten.&#13;
Verdedigbaar is dat de teelt- en geliberaliseerd verpachter bij&#13;
een toedeling van de pachtrechten door de ‘pachterfgenamen’&#13;
aan een of meer van hen, evenals in art. 7:366 lid 3&#13;
BW, tot medewerking is gehouden. Waarschijnlijk komt&#13;
hem daarbij geen beroep toe op de uitweg van de redelijke&#13;
bezwaren.&#13;
Gezien de vele vragen die art. 7:398 lid 2 BW oproept en&#13;
de ongefundeerde afwijking van het reguliere pachtrecht,&#13;
komt het mij wenselijk voor deze regeling te schrappen. Er&#13;
zou voor in de plaats moeten komen een met art. 7:366&#13;
BW overeenkomende bepaling, die derhalve ook de verpachter&#13;
de gelegenheid biedt redelijke bezwaren te opperen.&#13;
Tot slot heb ik onder nummer 10 enkele erfrechtelijke&#13;
noodverbanden aangestipt, die aan een vlotte boedelafwikkeling&#13;
kunnen bijdragen. Bij de aanwezigheid van pachtproblemen&#13;
bieden de kantonrechterlijke ‘ordemaatregelen’&#13;
van art. 4:185 lid 2 en art. 4:191 lid 2 BW, alsmede de gerechtelijke&#13;
benoeming van een vereffenaar mogelijk uitkomst.&#13;
</content><legacyfootnotes>* Prof mr. Kolkman is hoogleraar Notarieel Recht aan de Rijksuniversiteit&#13;
Groningen.&#13;
41. Zie respectievelijk art. 7:366 lid 1 en art. 7:398 lid 1 BW.&#13;
42. Zie noot 1.&#13;
43. Voorstel van Wet, Kamerstukken II 1991/92, 22 705, nr. 2, p. 5.&#13;
44. Zie art. 54 Pw.&#13;
45. MvT, Kamerstukken II 1991/92, 22 705, nr. 3, p. 29.&#13;
46. VV, Kamerstukken II 1992/93, 22 705, nr. 5, p. 13. De erfrechtelijke&#13;
positie van de langstlevende echtgenoot is echter met de komst van&#13;
het nieuwe erfrecht aanzienlijk verbeterd.&#13;
47. MvA, Kamerstukken II 1993/94, 22 705, nr. 6, p. 14.&#13;
48. NvW, Kamerstukken II 1993/94, 22 705, nr. 7, p. 1.&#13;
49. De tekst blijft tot 1 september 2007 ongewijzigd, afgezien van de toevoeging&#13;
van de geregistreerde partner per 1 januari 1998.&#13;
50. Zie noot 47. Mijn cursivering.&#13;
51. NVV, Kamerstukken I 1994/95, 22 705, nr. 99c, p. 2.&#13;
52. NMvA, Kamerstukken I 1994/95, 22 705, nr. 99d, p. 4-5.&#13;
53. Hierop wijst ook Houwing/Heisterkamp, 70g, aant. 601z1.&#13;
54. Vergelijk de uitroep van Heisterkamp, Versoepeling van de pacht,&#13;
Agr.r. 1995, p. 501: ‘Het zal van de rechtspraak veel inventiviteit vergen&#13;
om met deze bepaling [art. 70g Pw, WDK] tot een sluitend systeem&#13;
met billijke oplossingen te komen. Alleen al hierom mag men&#13;
hopen dat Magere Hein de ‘art. 70f -pachters’ met rust laat!’ Ik vrees&#13;
dat Magere Hein zich hieraan weinig gelegen laat liggen; de ‘art.&#13;
7:396 en 397-pachters’ houd ik evenmin voor onsterfelijk.&#13;
55. Voor de bijzonderheden die de wettelijke verdeling van art. 4:13 BW&#13;
brengt (zie nummer 9.3).&#13;
56. Denk bijvoorbeeld aan de pachtpenningen. De schulden uit de&#13;
pachtovereenkomst die op de oorspronkelijke pachter rustten, zijn&#13;
schulden als bedoeld in art. 4:7 lid 1 sub a BW: ‘schulden van de erf -&#13;
later die niet met zijn dood te nietgaan’. Mijns inziens zijn de werkelijke&#13;
erfgenamen hiervoor aansprakelijk, naar rato van hun erfdelen&#13;
(art. 4:182 lid 2, tweede zin, BW). Van de na het overlijden verschijnende&#13;
pachtschulden daarentegen kan worden betoogd dat daarvoor&#13;
slechts de ‘pachterfgenamen’ aan te spreken zijn.&#13;
57. Zie ook Heisterkamp, t.a.p., p. 500.&#13;
58. Zie de nummers 5 en 9.3.&#13;
59. Asser/Snijders 7-III* 2009, nr. 338.&#13;
60. Verdedigbaar is dat ook de verkrijger op grond van art. 4:38 BW&#13;
onder het werkingsgebied van art. 7:398 BW valt.&#13;
61. Aldus art. 7:268 lid 1 BW.&#13;
62. Dat wil zeggen de onderverpachting bij teeltpacht met machtiging&#13;
van de grondkamer, ingeval de verpachter geen toestemming tot onderverpachting&#13;
verleent. Een versoepeling derhalve van art. 7:355&#13;
BW.&#13;
63. Vergelijk over deze kwestie ook Heisterkamp, Boekbespreking,&#13;
WPNR 6535 (2003), p. 426 en Asser/Snijders 7-III* 2009, nr. 338.&#13;
64. Heisterkamp 2007 (T&amp;C Nieuw Pachtrecht), art. 7:398 BW, aant. 2.&#13;
65. Vergelijk de toelichting op aanwijzing 63 van de circulaire Aanwijzingen&#13;
op de regelgeving. Aanwijzing 63 houdt in dat het gebruik van de&#13;
uitdrukking ‘en/of ’ achterwege blijft. Het woord ‘of ’ behoort in wetteksten&#13;
niet gebruikt te worden in uitsluitend tegenstellende vorm. In&#13;
dat geval bezigt de wetgever ‘dan wel’.&#13;
66. Vergelijk ook Heisterkamp 2007 (T&amp;C Nieuw Pachtrecht), art.&#13;
7:398 BW, aant. 2: ‘Waarschijnlijk is bedoeld dat de genoemde personen,&#13;
indien erfgenamen, in aanmerking komen voor voortzetting van&#13;
de pacht en dat men onderling moet uitmaken wie dit daadwerkelijk&#13;
zal doen.’&#13;
67. In gelijke zin Asser/Snijders 7-III* 2009, nr. 339.&#13;
68. Onder nummer 9.4 komt de rol van de verpachter nog aan bod.&#13;
69. Asser/Snijders 7-III* 2009, nr. 339. Bij de geliberaliseerde pacht&#13;
snijdt art. 7:397 BW deze weg om onduidelijke redenen af.&#13;
70. Asser/Snijders 7-III* 2009, nr. 339; Heisterkamp 2007 (T&amp;C Nieuw&#13;
Pachtrecht), art. 7:398 BW, aant. 3; Houwing/Heisterkamp, 70g,&#13;
aant. 601z2; alsmede Rodrigues Lopes, Pacht, p. 328.&#13;
71. Houwing/Heisterkamp, 70g, aant. 601z2.&#13;
72. Rodrigues Lopes, t.a.p., lost het eerste probleem op door te stellen dat&#13;
tussen de mededelende (en dus vertrekkende) pachter en de verpachter&#13;
wellicht iets te verrekenen is op grond van kortstondig voortgezet&#13;
gebruik of eventuele verwaarlozing. Houwing/Heisterkamp, t.a.p.,&#13;
oppert nog een aantal alternatieven voor de kille werking van de mededeling,&#13;
zoals het aangeven van een redelijke termijn in de mededeling,&#13;
na het verstrijken waarvan de pacht zal eindigen.&#13;
73. Zeker de termijn van één maand na een overlijden zou ik als bijzonder&#13;
kort willen aanmerken. Toch zijn er meer pachtwetgevers die dergelijke&#13;
deadlines hanteren, zie bijvoorbeeld de opzeggingsbevoegdheid&#13;
van Duitse erfgenamen in par. 594d BGB.&#13;
74. Bij een ‘horizontale’ ouderlijke boedelverdeling (de testateur deelt zijn&#13;
vermogen toe aan de langstlevende echtgenoot, de kinderen ontvangen&#13;
slechts een geldvordering) geldt hetzelfde.&#13;
75. De verlengingsregels van de reguliere pacht gelden niet bij de bijzondere&#13;
pachtvormen. De lopende pachttermijnen worden bovendien&#13;
niet door het overlijden van de pachter gestuit of verlengd, de opvolgers&#13;
zetten simpelweg de lopende periode voort.&#13;
76. Vergelijk Heisterkamp 2007 (T&amp;C Nieuw Pachtrecht), art. 7:398&#13;
BW, aant. 3.&#13;
77. Er moet, evenals bij het hierna te noemen art. 4:191 lid 2 BW, wel&#13;
worden bezien of de zaak niet onder de competentie van de pachtrechter&#13;
valt.&#13;
78. Zie Kolkman/Verstappen, Handboek Boedelafwikkeling 2007, par.&#13;
5.2.4.&#13;
79. Een goed voorbeeld vormt Rb. Zwolle 15 juli 2003, NJk 2003, 83.&#13;
</legacyfootnotes><footnotes><footnote/></footnotes><auteurs>prof. mr. W.D. Kolkman</auteurs><published>2009-02-01 00:00:00</published><modified>2009-02-01 00:00:00</modified><editiondate>2009-02-01</editiondate><htmlpath>https://denhollander.info/artikel/8174</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1997</searchword><id>4912</id><udhid>UDH:TvAR/4912</udhid><titel>Francis / Hooge Huys N.V. (TvAR 1997/4896)</titel><searchwords><searchword>TvAR 10/1997</searchword><searchword>TvAR 1997/4896</searchword><searchword>UDH:TvAR/4912</searchword></searchwords><attachments><attachment><name>1997_nr 10_Rechtspraak_4896.pdf</name><extention>pdf</extention><url>https://denhollander.info/download/4854/ci</url></attachment></attachments><inleiding>Pachtwet, art. 19, 25, 31, 56c en 104; Beschikking superheffing 1993, art 23; Rv, art. 109, 332; BW 3:166-2&#13;
&#13;
Akte van niet-dienen van dupliek in conventie/ repliek in reconventie. De pachtkamer van het kantongerecht heeft terecht geconstateerd dat Fr. op het standpunt van H.H. in conventie niet meer is ingegaan en het verweer van H.H. in reconventie niet meer heeft weersproken. Om die reden heeft de pachtkamer van het kantongerecht het verweer van Fr. in conventie terecht kunnen passeren en het verweer van H.H. in reconventie terecht kunnen honoreren. Het hoger beroep strekt er echter ook toe om in de eerste aanleg gemaakt verzuim te herstellen, voorzover niet in strijd met de goede procesorde. Fr. (voormalige pachter) heeft de boerderij van H.H. (voormalige verpachtster) gekocht voor de door de grondkamer vastgestelde waarde als bedoeld in art. 56c Pachtwet onder vermelding dat H.H. geen afstand doet van haar aanspraak op het met de boerderij samenhangende melkquotum. Vordering van Fr. wegens onverschuldigde betaling van pachtersinvesteringen, waaronder een bedrag dat in de koopsom is begrepen voor de overname van de HgboxenstaL De grondkamer heeft de ligboxenstal steeds bij de herzieningen van de pachtprijs betrokken. Hiertegen heeft Fr. nimmer bezwaar gemaakt. Het beroep op onverschuldigde betaling is ongegrond en moet zelfs als niet serieus gemeend worden aangemerkt. Nu Fr. geduren-de ongeveer 20 jaar stilzwijgen heeft bewaard en ten slotte de koopsom heeft betaald conform de beschikking van de grondkamer waarin de waarde van de ligboxenstal was betrokken, stond voor Fr. slechts de weg van art. 31 Pachtwet open. Hij heeft hiervan geen gebruik gemaakt. Verwerping van het beroep op Fr. van op de zogenaamde factorkostenmethode bij de afrekening van het melkquotum.&#13;
Het hof handhaaft zijn algemene uitgangspunt dat ingeval van pachtbeëindiging anders dan door vermenging, behoudens bijzondere omstandigheden een redelijke vergoeding voor het melkquotum is: de helft van de waarde daarvan voorzover dit met het pacht-object samenhangt. Daarbij dient te worden bedacht dat de aanspraak op een quotum een vermogensrecht is, dat is ontstaan door een overheidsmaatregel zonder dat de inspanningen van verpachter en pachter waren gericht op de verkrijging van dat recht en zonder dat zij bij het nemen van hun beslissingen rekening hebben gehouden met de door de invoering van de superheffing ontstane situatie. Daarom dient weging achteraf van factoren zoals in het arrest vermeld achterwege te blijven. Bovendien heeft als gevolg van de invoering van de quotumregeling in 1984 zowel de pachter als de verpachter een vermogensrecht met betrekking tot het toegekende melkquotum verkregen. De aandelen van verpachter en pachter in een dergelijk gemeenschappelijk goed zijn blijkens art. 3:166, lid 2 BW in beginsel gelijk. Dit uitgangspunt moet wel worden gecorrigeerd in een geval als het onderhavige van beëindiging van de pachtovereenkomst door vermenging.</inleiding><content>Arrest in de zaak van:&#13;
Johannes Cornelis Francis, wonende te Scha-gerbrug, gemeente Schagen, appellant,&#13;
tegen&#13;
de naamloze vennootschap Hooge Huys Levens-verzekeringen van 1891 N.V., gevestigd te Alkmaar, geïntimeerde.&#13;
1. Het geding in eerste aanleg&#13;
De pachtkamer van het kantongerecht te Alk-maar heeft op 19 september 1995 tussen geïn-timeerde als eiseres in conventie, gedaagde in reconventie, en appellant als gedaagde in con-ventie, eiser in reconventie, een vonnis gewe-zen dat in fotocopie aan dit arrest is gehecht&#13;
en naar de inhoud waarvan hier wordt verwe-&#13;
2. Het geding in hoger beroep&#13;
2.1. Appellant - verder ook te noemen: Fran- cis - is bij exploit van 19 oktober 1995, met gelijktijdige dagvaarding van geïntimeerde - ver der ook te noemen: Hooge Huys - voor dit hof, in hoger beroep gekomen van voormeld vonnis, waarbij hij in conventie werd veroor- deeld aan Hooge Huys ƒ 282.474,07 te betalen als vergoeding voor het met het pachtobject samenhangend melkquotum en buitengerech- telijke incassokosten (ƒ 5.000,-), en in recon- ventie de vordering van Francis, waaraan hij onverschuldigde betaling aan Hooge Huys ten grondslag heeft gelegd, werd afgewezen.&#13;
2.2. Bij memorie van grieven heeft Francis drie grieven tegen het vonnis, waarvan beroep, aangevoerd met conclusie dat het Hof dat vonnis zal vernietigen en, opnieuw recht doende, Hooge Huys in haar vorderingen niet-ontvankelijk zal verklaren, althans deze vorderingen zal afwijzen, en voorts Hooge- Huys zal veroordelen om aan Francis te betalen a. een bedrag van ƒ 185.250,- terzake van (lees:) onverschuldigde betaling voor de lig- boxenstal, vermeerderd met de wettelijke rente daarover vanaf de datum van de betaling van dit bedrag door Francis;&#13;
h. een bedrag op te maken bij staat en te ver-effenen volgens de wet, terzake van de door Francis en zijn vader onverschuldigd betaalde pacht over zowel de ligboxenstal als de grond, een en ander met veroordeling van Hooge -Huys in de kosten van de procedure in beide instanties.&#13;
2.3. Hooge Huys heeft bij memorie van ant- woord de aangevoerde grieven bestreden met conclusie dat het hof het door Francis bestreden vonnis zal bekrachtigen en met veroordeling van Francis in de kosten van beide instanties.&#13;
2.4. Partijen hebben de zaak op 29 juli 1996 doen bepleiten, Francis door mr. drs. P.A. de Hoog, advocaat te Amsterdam, en Hooge Huys door mr. E.G.J. Hendriksen, advocaat te Zwolle, Bij die gelegenheid hebben de advo caten nog stukken overgelegd, waarvan zij de inhoud over en weer niet hebben bestreden.&#13;
2.5. Tenslotte hebben partijen de stukken doen overleggen voor het wijzen van arrest.&#13;
3. De grieven&#13;
De door Francis aangevoerde grieven luiden als volgt:&#13;
3.1. Ten onrechte oordeelt de pachtkamer van het kantongerecht dat Hooge Huys recht heeft op 25% van de waarde van het melkquotum.&#13;
3.2. Ten onrechte oordeelt de pachtkamer van het kantongerecht dat de vordering van Fran- cis terzake van de ligboxenstal en de onver schuldigd betaalde pacht, dient te worden afgewezen.&#13;
3.3. Ten onrechte heeft de pachtkamer van het kantongerecht de vorderingen van Hooge Huys toegewezen en die van Francis afgewezen.&#13;
4. De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat in hoger beroep het navolgende vast:&#13;
4.1. Bij op 4 maart 1975 door de grondkamer voor Noord-Holland goedgekeurd pachtcon- tract heeft geïntimeerde als verpachtster aan de vader van pachter, C. Francis, met ingang van 1 januari 1975 verpacht een bouwmans- woning met erf en aanhorigheden, genaamd 'Welgelegen', gelegen te Schagerbrug aan de Grote Sloot nr. 271 en met enige percelen land.&#13;
4.2. Bij op 10 maart 1992 goedgekeurde pacht- wijzigingsovereenkomst, gesloten tussen Hooge- Huys als verpachtster, de toenmalige pachter C. Francis en Francis als opvolgende pachter, is met betrekking tot de pacht van de voor melde boerderij 'Welgelegen', groot 32.64.74 ha, overeengekomen dat de pacht van C. Francis met ingang van 1 mei 1991 zou over gaan op Francis als pachter. In deze akte wordt geconstateerd dat met de boerderij een melkquotum van 266.802 kg, zoals opgegeven door de directeur L.N.O. te Haarlem per 1 april 1991, samenhangt.&#13;
4.3. In het kader van een pachtherzienings- procedure als bedoeld in artikel 19 van de Pachtwet is de pachtwaarde van de boerderij op 24 mei 1994 door een deskundige van grondkamer voor Noord-Holland getaxeerd. Deze deskundige heeft de gebouwen van de boerderij voorzover hier van belang als volgt omschreven: Stolpboerderij, riet gedekt, met aangebouwde schuur, pannen gedekt, een&#13;
schuur eveneens met pannen gedekt, en een ligboxenstal met onderkeldering, melkstal en tanklokaal, gebouwd in 1975.&#13;
4.4. Bij brief van 17 juni 1993 van ing. R. Vroege, verbonden aan de Sociaal Econo- misch Voorlichtingsdienst W.L.T.O., gericht aan de grondkamer voor Noord-Holland, heeft deze namens Francis als pachter van de boer derij bezwaar gemaakt tegen een door die grondkamer "voorgestelde herziene pacht prijs". Voor wat betreft de ligboxenstal wordt als bezwaar aangevoerd dat deze oud, onder - houdsgevoelig en economisch verouderd is.&#13;
4.5. In die laatste pachtherzieningsprocedure en in andere soortgelijke procedures hebben C. Francis als voormalige pachter en Francis als opvolgend pachter zich nimmer op het standpunt gesteld dat de ligboxenstal een pachtersinvestering was.&#13;
4.6. Bij beschikking van de grondkamer voor Noord-Holland d.d. 22 december 1993 is de waarde van de boerderij als bedoeld in artikel 56c van de Pachtwet vastgesteld op ƒ 899.580,-.&#13;
4.7. Bij gelegenheid van de taxatie van deze waarde door deskundigen van die grondka- mer is in 1993 een taxatierapport opgemaakt. Onder de omschrijving van de verpachte gebouwen van de boerderij is de ligboxenstal opgenomen onder vermelding dat de inrich- ting daarvan een pachtersinvestering betreft.&#13;
4.8. Tegen de laatstbedoelde beschikking van de grondkamer voor Noord-Holland heeft Francis geen beroep ingesteld bij de Centrale Grondkamer.&#13;
4.9. Blijkens een notariële akte van 30 maart 1994, verleden voor mr. H. Vrieling, notaris te Zijpe, heeft Hooge Huys de boerderij aan Francis verkocht onder vermelding in de akte, voorzover hier van belang, dat de koopprijs "conform artikel 56c van de Pachtwet" ƒ 899.580,- bedraagt, dat de koopsom is vol daan door storting op rekening van genoemde notaris en dat de verkoopster (Hooge Huys) geen afstand doet van haar recht/aanspraak op de referentiehoeveelheid melk en dat zij in verband met het ontbreken van overeenstem ming aangaande de prijs voor het melkquotum, een procedure bij de pachtkamer aanhangig zal maken zodra de juridische levering van de boerderij heeft plaatsgevonden.&#13;
4.10. De boerderij is op 31 maart 1994 van&#13;
Hooge Huys op Francis in eigendom overge-gaan.&#13;
5. De beoordeling van het geschil in&#13;
hoger beroep&#13;
5.1. Bij gelegenheid van de pleidooien is komen vast te staan dat de pachtkamer van het kan tongerecht te Alkmaar ter zitting van 25 juli 1995 aan Francis ambtshalve uitstel heeft ver leend voor het nemen van een conclusie van dupliek in conventie, tevens repliek in recon- ventie, peremptoir, hetgeen betekent dat Fran- cis geen verder uitstel zou worden verleend. Ter zitting van 22 augustus 1995 heeft Francis niet doen concluderen als hier bedoeld. De rolwaarnemer van Hooge Huys heeft toen akte van niet-dienen van conclusie van dupliek in conventie tevens repliek in reconventie, gevraagd, hetgeen hem door de pachtkamer van het kantongerecht is verleend. Bij gebreke van die conclusies heeft de pachtkamer van het kantongerecht terecht geconstateerd dat Francis op het standpunt van Hooge Huys in conventie niet meer is ingegaan, ondanks het feit dat hij daartoe ruimschoots de gelegen heid had gekregen, en dat Francis het verweer van Hooge Huys in reconventie niet meer heeft weersproken. Om die reden heeft de pachtkamer van het kantongerecht het ver weer van Francis in conventie terecht kunnen passeren en het verweer van Hooge Huys in reconventie terecht kunnen honoreren.&#13;
Er is geen sprake van dat de pachtkamer van het kantongerecht aldus op ontoelaatbare wijze heeft beslist, zoals Francis bij gelegen-heid van de pleidooien voor dit hof heeft doen aanvoeren.&#13;
Het hoger beroep strekt er echter ook toe partijen de gelegenheid te geven hun verzui-men in eerste aanleg te herstellen, voor zover niet in strijd met de goede procesorde. Dit laatste doet zich niet voor. Om die reden zal het hof thans overgaan tot de bespreking van de grieven.&#13;
5.2. De grief 3.2 betreft de vordering in recon- ventie.&#13;
Volgens Francis zijn de navolgende posten onverschuldigd aan Hooge Huys betaald: a. een bedrag dat in de koopsom is begrepen voor de overname door hem van de ligboxen-stal te weten ƒ 185.250,-;&#13;
b. de bedragen die in de door hem en C. Fran- cis als vorige pachter betaalde pachtsommen zijn begrepen als vergoeding voor het gebruik van de ligboxenstal;&#13;
c. de bedragen die in de door hem en C. Fran- cis als vorige pachter aan Hooge Huys betaal de pachtsommen zijn begrepen als vergoeding voor de gepachte grond.&#13;
Francis heeft de posten a en b als volgt toege-licht. In 1974 heeft de vader van Francis op verzoek van Hooge Huys ingestemd met beëindiging van de pachtovereenkomst met Hooge Huys met betrekking tot zijn toenma-lige bedrijf in ruil voor de pacht van het hui-dige bedrijf. C. Francis had in dat kader recht op vergoeding van gedane investeringen op het voorheen gepachte. Overeengekomen werd dat de vergoeding in natura zou plaatsvinden, namelijk door de bouw (door Hooge Huys) van een ligboxenstal op het nieuwe bedrijf, welke in 1975 is gerealiseerd. Volgens Francis gaat het hier derhalve om een pachtersinveste-ring welke Hooge Huys noch door middel van de koopsom voor het pachtobject noch door middel van pachtsommen in rekening mocht brengen. De post c heeft Francis aldus toegelicht dat de bij het nieuwe bedrijf beho-rende grond in zeer slechte staat verkeerde en dat door middel van verbeteringswerkzaam-heden door C. Francis en Francis de grond beter van kwaliteit is geworden. Het betreft hier een pachtersinvestering, waarvoor zonder rechtsgrond een vergoeding door Hooge Huys in rekening is gebracht.&#13;
5.3. Op zichzelf is het juist dat in overleg met de verpachter door de pachter op een pacht-object aangebrachte verbeteringen behoren te worden weggedacht bij de waardering door de grondkamer van de pachtwaarde van het gepachte en de waarde als bedoeld in art. 56c van de Pachtwet. Tussen partijen staat vast dat de grondkamer voor Noord-Holland de lig-boxenstal bij de herzieningen van de pacht-prijs als bedoeld in artikel 19 van de Pachtwet steeds in de bepaling van de (hoogst toelaat-bare) pachtprijs heeft betrokken. Hiertegen hebben C. Francis en Francis nimmer bezwaar gemaakt. Tegen de beschikkingen van de grondkamer voor Noord-Holland terzake is ook nimmer hoger beroep ingesteld bij de Centrale Grondkamer. Hetzelfde geldt voor&#13;
wat betreft de vaststelling van de pachtwaarde van de grond door de grondkamer voor Noord-Holland en met name ook voor de beschikking van die grondkamer d.d. 22 decem-ber 1993 waarbij de waarde van het pachtob-ject als bedoeld in artikel 56c van de Pachtwet is vastgesteld. De in herziening vastgestelde pachtprijzen en de laatstgenoemde waarde zijn metterdaad aan Hooge Huys betaald. De beschikkingen van de grondkamers hebben ook in de pachtprocedures rechtskracht tenzij bij het geven daarvan fundamentele rechtsbe-ginselen zijn geschonden. Hiervan is geenszins gebleken temeer nu pachters zich steeds aan de beschikkingen van de grondkamer voor Noord-Holland hebben geconformeerd. Van de rechts-kracht van de beschikkingen van de grond-kamer voor Noord-Holland en met name ook van haar beschikking d.d. 22 december 1993 waarbij de waarde als bedoeld in artikel 56c van de pachtwet is vastgesteld en welke waar-de door Francis vervolgens als koopsom is betaald, moet derhalve ook in deze procedure worden uitgegaan. Het beroep op onverschul-digde betaling is daarom ongegrond. Het beroep op onverschuldigde betaling door Francis moet zelfs als niet serieus gemeend worden aangemerkt nu C. Francis en Francis zelf gedurende ongeveer 20 jaar met betrek-king tot deze rechtsgrond het stilzwijgen heb-ben bewaard en Francis tenslotte de koopsom heeft betaald conform de beschikking van de grondkamer waarin de waarde van de ligbox-stal is verdisconteerd. Francis heeft in dit verband nog wel getuigenbewijs aangeboden maar de door hem aan zijn vordering wegens onverschuldigde betaling ten grondslag gelegde feiten kunnen niet tot een andere beslissing leiden dan dat het beroep op onverschuldigde betaling ongegrond is.&#13;
5.4. Gezien hun standpunt dat de ligboxenstal een pachtersinvestering betreft en dat op de pachtgrond ook pachtersinvesteringen zijn gedaan, stond voor Francis juist de weg van artikel 31 van de Pachtwet open om een naar billijkheid te bepalen vergoeding van Hooge -Huys voor die verbeteringen van het pachtob-ject te verkrijgen, daargelaten de juistheid van die standpunten. Francis heeft hiervan geen gebruik gemaakt alhoewel de vordering op de voet van artikel 31 van de Pachtwet volgens&#13;
artikel 31, lid 4, van die wet nog gedurende drie maanden na het einde van de pachtover-eenkomst (door vermenging: op 31 maart 1994) kon worden ingesteld, vanzelfsprekend geheel los van de pachtprocedure over de vaststelling van de vergoeding voor het melk-quotum. Het standpunt van Francis bij gelegen-heid van de pleidooien dat Hooge Huys zich er in redelijkheid niet op kan beroepen dat Francis zijn vordering op de voet van artikel 31 van de Pachtwet had moeten instellen en de termijn van artikel 31, lid 4, van die wet heeft laten verlopen, zulks omdat Hooge -Huys er bewust op heeft "aangestuurd de dis-cussie over het einde van de pachtovereen-komst heen te tillen", zodat Francis zich in een eventuele gerechtelijke procedure niet meer op het melioratierecht zou kunnen beroepen", is in dit verband onbegrijpelijk. De grief 3.2 is ongegrond. 5.5. Met de grief 3.1 heeft Francis betoogd dat hij de afrekening van het melkquotum, zoals hier aan de orde is, bij het einde van de pachtovereenkomst acht moet worden geslagen op de mate waarin de wederzijdse investeringen en inspanningen van de verpachter en pachter hebben bijgedragen aan de totstandkoming van het melkquotum dat aan pachter in 1984 bij de invoering van de Superheffing is toegekend. Die bijdragen van verpachter en pachter behoren dan in percentages - volgens de zogenaamde factorkostenmethode - tot uit-drukking te worden gebracht op basis waar-van tegen de waarde van het melkquotum ten tijde van de beëindiging van de pachtovereen-komst moet worden afgerekend. In het onder-havige geval zou op die grondslag volgens een bij conclusie van antwoord in conventie tevens conclusie van eis in reconventie over-gelegde rekening moeten worden afgerekend tegen 26.30% voor Hooge Huys en 73.70% voor Francis zij het met de correctie als aan-gegeven in de beschikking van de Centrale Grondkamer d.d. 2 februari 1990, Agr.r. 1990, 4372 inzake Tromp/Folkertsma voor het geval dat de pachter het pachtobject van de ver-pachter koopt en de pachtovereenkomst door vermenging wordt beëindigd, hetgeen volgens Francis met zich meebrengt dat Hooge Huys in dit geval voor 13.15% op de waarde van het melkquotum aanspraak kan maken.&#13;
Het hof handhaaft echter zijn algemene uit-gangspunt, in geval van pachtbeëindiging anders dan door vermenging, dat omdat enerzijds de verpachter de grond die (mede) heeft bijge-dragen - of geacht moet worden (mede) te hebben bijgedragen - aan de melkproduktie in de onderneming van de pachter, ter beschik-king heeft gesteld, en anderzijds de pachter de melkproduktie voor 1984 tot stand heeft ge-bracht en nadien heeft voortgezet, behoudens bijzondere omstandigheden een redelijke ver-goeding van de schade is: de helft van de waarde van het melkquotum voor zover die heffingvrije hoeveelheid melk met het pacht-object samenhangt. Het hof heeft hierbij overwogen dat deze beide factoren - de ter beschikking stelling van het gepachte en de totstandkoming van de melkproduktie - on-losmakelijk met elkaar verbonden zijn en onmisbaar waren voor de toekenning van het melkquotum 1984 op basis van de melkpro-duktie in 1983. Daarbij dient te worden bedacht dat de aanspraak op een quotum een vermogensrecht is, dat is ontstaan door een overheidsmaatregel zonder dat de inspannin-gen van verpachter en pachter waren gericht op de verkrijging van dat recht en zonder dat zij bij het nemen van hun beslissingen reke-ning hebben gehouden met de door de invoe-ring van de superheffing ontstane situatie. Onder die omstandigheden dient weging ach-teraf van factoren zoals mate van inzet en vak-bekwaamheid en de investeringen in de melk-veehouderij voor 1984 aan de zijde van de pachter en de kwaliteit van de terbeschikking-gestelde grond en van de ingebruikgegeven -gebouwen aan de zijde van de verpachter als-mede de mate waarin een en ander aan de melkproduktie heeft bijgedragen, behoudens zeer bijzondere omstandigheden, die zich in het onderhavige geval niet voordoen, achter-wege te blijven.&#13;
5.6. Ook op andere wijze kan het vermelde uitgangspunt van het hof ondersteuning vin-den. Als gevolg van de invoering van de quo-tumregeling in 1984 heeft zowel de pachter als de verpachter een vermogensrecht met betrek-king tot het toegekende melkquotum verkre-gen (vergelijk Hoge Raad 13 oktober 1993, nr 29039, FED 1994/3. De aandelen van ver-pachter en pachter in een dergelijk gemeen-&#13;
schappelijk goed zijn blijkens artikel 3:166, lid 2, BW in beginsel gelijk. Bedoeld uitgangspunt moet wel worden gecorrigeerd in een geval als het onderhavige van beëindiging van de pachtovereenkomst door vermenging. Verwezen wordt naar het hierboven aangehaalde arrest Tromp/Folkerts-ma. Ook de grief 3.2 is ongegrond.&#13;
6. Slotsom&#13;
De grief 3.3. mist zelfstandige betekenis en is dus eveneens ongegrond. Uit het bovenstaan-de vloeit voort dat het vonnis moet worden bekrachtigd met veroordeling van Francis in de kosten van het hoger beroep als de daarin in het ongelijk gestelde partij.&#13;
Beslissing&#13;
Het hof, rechtdoende in hoger beroep: bekrachtigt het vonnis van de pachtkamer van het kantongerecht te Alkmaar d.d. 19 septem-ber 1995, in conventie en in reconventie gewe-zen, waarvan beroep;&#13;
veroordeelt appellant in de kosten van het hoger beroep, aan de zijde van geïntimeerde begroot op ƒ 13.380,-.&#13;
</content><legacyfootnotes/><footnotes><footnote/></footnotes><auteurs/><published>1997-10-01 00:00:00</published><modified>1996-09-24 00:00:00</modified><editiondate>1997-10-01</editiondate><htmlpath>https://denhollander.info/artikel/4912</htmlpath></article>
</articles></edition>
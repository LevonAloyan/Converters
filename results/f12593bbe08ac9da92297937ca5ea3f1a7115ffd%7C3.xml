<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2012</searchword><id>9896</id><udhid>UDH:TvAR/9896</udhid><titel>Rechtspraak 5690. Kiers/Kiers (TvAR 2012/5690)</titel><searchwords><searchword>TvAR 5/2012</searchword><searchword>TvAR 2012/5690</searchword><searchword>UDH:TvAR/9896</searchword></searchwords><attachments><attachment><name>TvAR2012_05_09_5690.pdf</name><extention>pdf</extention><url>https://denhollander.info/download/8576/ci</url></attachment></attachments><inleiding>Pachter senior draagt quotum om niet over aan pachter ju­nior. Als pachter senior vervolgens met de verpachter moet afrekenen vergt de redelijkheid en de billijkheid dat junior dit bedrag aan senior alsnog betaalt. &#13;
</inleiding><content>1 Het geding in eerste aanleg &#13;
Voor het geding in eerste aanleg verwijst het hof naar de in­houd van het vonnis van 26 mei 2010, dat de rechtbank Leeuwarden, tussen Kiers sr. als eiser en Kiers jr. als ge­daagde heeft gewezen. Van genoemd vonnis is een fotoko­pie aan dit arrest gehecht. &#13;
2 Het geding in hoger beroep &#13;
2.1 Het verloop van de procedure blijkt uit: &#13;
––de dagvaarding in hoger beroep van 20 juli 2010; &#13;
––de memorie van grieven, tevens houdende wijziging/ aanvulling van eis; &#13;
––de memorie van antwoord. &#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald. &#13;
3 De vaststaande feiten &#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast. &#13;
3.2 Tussen (de erven van) ir. A.G. de Koningh (hierna te noemen: De Koningh) als verpachter en Kiers sr. en diens broer Jan Kiers als pachters heeft vanaf 1 november 1972 een pachtovereenkomst bestaan met betrekking tot 9.28.85 ha grasland, kadastraal bekend gemeente Duurswoude, sec­tie D, nummer 431. Met ingang van 1 mei 2000 was uitslui­tend Kiers sr. nog pachter. Met het gepachte hing een melk­quotum samen ter grootte van 110.568 kg. &#13;
3.3 Tot 1996 heeft er een maatschap bestaan tussen Kiers sr. en Jan Kiers. Vervolgens hebben Kiers sr. en zijn zoon Kiers jr. het agrarisch bedrijf voortgezet. Zij zijn daartoe met in­gang van 1 mei 1996 voor onbepaalde tijd een maatschap aangegaan met als doel het exploiteren van een agrarisch veeteeltbedrijf en alles wat daarmee in de ruimste zin ver­band houdt. In artikel 3 van de maatschapsakte is bepaald dat Kiers sr. onder meer in de maatschap inbrengt: &#13;
“Het gebruik en genot van zijn pachtrechten voortvloeien­de uit de lopende pachtovereenkomst, betreffende circa 9 hectare land, overigens bij partijen voldoende bekend, zodat daarvan geen nadere omschrijving wordt verlangd.” &#13;
3.4 Met ingang van 1 mei 2005 is de maatschap tussen Kiers sr.en Kiers jr. ontbonden en heeft Kiers jr. het agrarisch be­drijf overgenomen. Kiers jr. heeft in dat kader de bij Kiers sr. in eigendom zijnde landbouwgronden overgenomen. De pachtovereenkomst met De Koningh is niet door Kiers jr. overgenomen. Kiers sr. heeft deze pachtovereenkomst voort­gezet. Het vermogen van de maatschap is bij de overna­me overgegaan in de vennootschap in het kapitaal waarvan Kiers jr. alle aandelen houdt, te weten de besloten vennoot­schap met beperkte aansprakelijkheid Baldes Holding Bak­keveen BV (hierna te noemen: Baldes). &#13;
3.5 Accountantskantoor AVM heeft de ontbinding van de maatschap en de overname juridisch en administratief be­geleid en heeft berekend welke overnamesom Kiers jr. aan Kiers sr. diende te betalen. De berekening van AVM is on­derdeel van de in het kader van de overname gesloten “over­eenkomst van koop en verkoop alsmede uittredingsakte”. Uit de berekening van AVM volgt dat het in de maatschap aanwezige melkquotum door Kiers jr. wordt overgenomen tegen een prijs van € 551.620,- en dat het in de persoonlijke onderneming van Kiers sr. aanwezige melkquotum om niet wordt overgenomen. Onder laatstbedoeld melkquotum valt ook het melkquotum dat met het gepachte samenhing. In vo­renbedoelde overeenkomst is voorts onder meer bepaald: &#13;
“Artikel 1 Verkoop en koop &#13;
Verkoper verkoopt aan koper en draagt over, gelijk koper van verkoper koopt en aanvaardt, &#13;
zijn aandeel in het vermogen van de maatschap en zijn bui­tenvennootschappelijke bedrijfsvermogen exclusief de twee aanwezige hypothecaire leningen bij de Rabobank ad € 119.027,-. &#13;
Artikel 2 Koopsom &#13;
1. De koopsom bedraagt € 319.698,-. Koper blijft de koop­som schuldig aan verkoper. (…) &#13;
Artikel 8 &#13;
Partijen verklaren door ondertekening dezes, dat zij in geld niets meer van elkaar te vorderen hebben, en verlenen elkaar over en weer te dier zake volledige kwijting en décharge.” &#13;
3.6 Baldes heeft in het najaar van 2005 het volledige binnen de vennootschap aanwezige melkquotum – waaronder het melkquotum dat met het gepachte samenhing – verkocht en de opbrengst daarvan ontvangen. In oktober 2005 is Kiers jr. naar Duitsland verhuisd om daar een agrarisch bedrijf op te zetten. &#13;
3.7 De pachtkamer van de rechtbank Leeuwarden, sec­tor kanton, locatie Heerenveen, heeft op vordering van (de erven) De Koningh bij vonnis van 12 november 2008 de pachtovereenkomst met Kiers sr. met ingang van 1 decem­ber 2008 ontbonden, omdat er geen sprake meer was van be­drijfsmatige agrarische activiteiten van Kiers sr. op het ver­pachte land. &#13;
3.8 Kiers sr. heeft op 12 december 2008 in verband met het aan De Koningh bij vervreemding van het melkquotum toe­komende verpachtersdeel van het melkquotum een vergoe­ding betaald van € 112.755,52. Voorts heeft Kiers sr. de met de onder 3.7 bedoelde procedure gepaard gaande kosten ad € 17.500,- betaald. &#13;
4 De motivering van de beslissing in hoger beroep &#13;
4.1 In dit geding heeft Kiers sr. veroordeling van Kiers jr. gevorderd tot betaling van een bedrag van € 132.040,52, samengesteld uit de onder 3.8 bedoelde bedragen ad € 112.755,52 en € 17.500,- en € 1.785,- voor buitengerechte­lijke incassokosten, een en ander te vermeerderen met wet­telijke rente. In eerste aanleg heeft Kiers sr. die vordering gegrond op ongerechtvaardigde verrijking en subsidiair op onrechtmatige daad. Bij het bestreden vonnis heeft de recht­bank de vordering afgewezen. Daartegen richten zich de grieven. Het hof zal die grieven gezamenlijk bespreken. &#13;
4.2 Tussen partijen staat vast dat Kiers jr. voor de overschrij­ving op zijn naam van het gedeelte van het melkquotum dat met het gepachte samenhing, geen tegenprestatie heeft vol­daan, hoewel hij door die overschrijving belangrijk werd be­voordeeld. Ook dat gedeelte van het quotum had immers een (zeer) forse waarde, welke waarde Kiers jr. in het najaar van 2005 ook heeft geïncasseerd. Naar het hof begrijpt, gaat Kiers sr. er niet vanuit dat Kiers jr. hem zonder meer enige vergoeding voor bedoeld gedeelte van het quotum verschul­digd was – klaarblijkelijk werd de bedoelde bevoordeling in het kader van de bedrijfsoverdracht tussen vader en zoon ook volgens Kiers sr. in zoverre beoogd – maar is voor hem wezenlijk dat hij vervolgens gehouden was tot een vergoe­ding aan de verpachter van de helft van de waarde van het met het gepachte samenhangende quotum, nadat de pacht­overeenkomst was ontbonden. &#13;
4.3 Partijen zijn het er niet over eens wat bij gelegenheid van de bedrijfsoverdracht over de mogelijkheid van een claim van de verpachter is besproken. Waar Kiers sr. zich op het standpunt stelt dat een afspraak is gemaakt volgens wel­ke Kiers jr. in dat geval de gevolgen van die claim voor zijn rekening heeft genomen, geldt dat Kiers sr. die stelling on­voldoende heeft geconcretiseerd. Hij heeft aangevoerd dat Kiers jr. zou hebben gezegd “dat hij zich wel zou redden” met een eventuele claim van de verpachter en dat hij in dat geval “zou terugleveren”, maar dat is onvoldoende om te kunnen aannemen dat (ook) is overeengekomen dat in de si­tuatie dat het quotum inmiddels door Kiers jr. zou zijn ver­kocht, Kiers jr. in geval van zo’n claim tot een vergoeding aan Kiers sr. verplicht zou zijn. &#13;
4.4 Dat de vordering van Kiers sr. geheel of gedeeltelijk toe­wijsbaar zou kunnen zijn op grond van ongerechtvaardigde verrijking, valt minst genomen te betwijfelen. De verrijking van Kiers jr. werd door partijen immers op zichzelf beoogd, zodat in ieder geval op het eerste gezicht die verrijking door de overeenkomst van bedrijfsoverdracht werd gerechtvaar­digd. Het is veeleer zijn verarming in 2008 (als gevolg van de claim van de verpachter) die door Kiers sr. als ongerecht­vaardigd wordt geduid. Ter zake van die verarming kan Kiers jr. (ook) geen aanspraak uit hoofde van onrechtmati­ge daad doen gelden. Niet valt in te zien hoe de omstandig­heid dat Kiers sr. met de verpachter over de waarde van het&#13;
met het gepachte samenhangende gedeelte van het melkquo­tum heeft moeten afrekenen, het gedrag van Kiers jr. ach­teraf als onrechtmatig kan doen kwalificeren, hoewel dit ge­drag voordien dit niet was. Voor zover Kiers sr. ook in dit verband zich op een tussen partijen gemaakte afspraak be­roept, geldt dat het bestaan van zo’n afspraak niet vaststaat, terwijl bovendien de samenloopregel zich ertegen verzet dat op die feitelijke grondslag van een onrechtmatige daad spra­ke zou kunnen zijn. &#13;
4.5 Kiers sr. beroept zich echter in de toelichting op grief II er ook op dat, “gegeven de beschreven omstandigheden, (…) het naar maatstaven van redelijkheid en billijkheid on­aanvaardbaar [is] dat de zoon het door vader verschuldig­de uit hoofde van het aan de verpachter verschuldigde niet aan vader zou moeten nabetalen” (achtste blad van de me­morie van grieven). Aldus beroept hij zich klaarblijkelijk op de aanvullende werking van redelijkheid en billijkheid. Deze grondslag voor de vordering van Kiers sr. is wel deug­delijk, althans wat betreft hetgeen Kiers sr. ter zake van het melkquotum aan de verpachter verschuldigd was (dus € 112.755,52). Volgens de eigen stellingen van Kiers jr. (onder meer conclusie van antwoord onder 13 en 30 en memorie van antwoord onder 19) wist Kiers sr. weliswaar dat er de mogelijkheid bestond van een claim van de verpachter, maar ging Kiers sr. ervan uit dat dit risico zich niet zou realiseren, omdat het melkquoteringsysteem in 2014 of 2015 wordt af­geschaft. Aldus was ook volgens Kiers jr. de mogelijkheid van zo’n claim niet in de overeenkomst verdisconteerd (om­dat althans Kiers sr. ervan uitging dat die mogelijkheid zich niet zou realiseren). Nu die mogelijkheid toch werkelijkheid is geworden, brengt de aanvullende werking van redelijk­heid en billijkheid in de gegeven omstandigheden met zich dat Kiers jr. het voordeel dat hem bij gelegenheid van de be­drijfsoverdracht was gegund (namelijk verkrijging om niet van het melkquotum dat met het gepachte samenhing) en vervolgens door hem is geïncasseerd (bij gelegenheid van de verkoop van het quotum), gedeeltelijk aan Kiers sr. dient af te staan, namelijk tot het bedrag dat Kiers sr. ter zake van datzelfde quotum aan de verpachter heeft moeten vergoe­den, dus tot een bedrag in hoofdsom van € 112.755,52. &#13;
4.6 Uit hetgeen hiervoor is overwogen, volgt dat de navol­gende omstandigheden van het onderhavige geval voor het hof van bijzondere betekenis zijn: &#13;
1. Bij de overeenkomst van bedrijfsovername is door Kiers sr. aan Kiers jr. een (zeer) fors financieel voordeel gegund, omdat hij voor de overschrijving op naam van Kiers jr. van het melkquotum dat met het gepachte samenhing, geen te­genprestatie heeft bedongen. &#13;
2. Kiers sr. wist weliswaar dat er een (theoretische) moge­lijkheid bestond van een claim van de verpachter ter zake van dit gedeelte van het quotum, maar liet die mogelijkheid buiten beschouwing omdat hij ervan uitging dat dit risico zich niet zou realiseren. Dat zo de overwegingen van Kiers sr. waren, wist Kiers jr. &#13;
3. Kiers jr. heeft (ook) het met het gepachte samenhangende quotum te gelde gemaakt en heeft het hem door Kiers sr. ge­gunde financieel voordeel dus daadwerkelijk geïncasseerd. (Het is dus niet zo dat het quotum voor Kiers jr. slechts tij­delijk een vermogenswaarde heeft, die met de afschaffing van melkquoteringsysteem te zijner tijd zal verdampen.) Aan een en ander voegt het hof ten overvloede nog toe dat de bedrijfsovername – ook nadat Kiers jr. overeenkomstig de beslissing van het hof aan Kiers sr. € 112.755,52 heeft vergoed – per saldo nog steeds een aanzienlijk voordeel voor Kiers jr. betekent, ten nadele van Kiers sr. en te zijner tijd van diens overige erfgenamen. &#13;
4.7 Het voorgaande wordt niet anders doordat partijen in ar­tikel 8 van overeenkomst van bedrijfsovername hebben ver­klaard niets meer van elkaar te vorderen te hebben. Op dat moment was dit juist; de hiervoor bedoelde aanspraak uit hoofde van de aanvullende werking van redelijkheid en bil­lijkheid is immers eerst bij gelegenheid van de claim van de verpachter ontstaan. Dat Kiers jr. bedoelde bepaling rede­lijkerwijs zo heeft mogen begrijpen dat een dergelijke aan­spraak door partijen bij voorbaat werd uitgesloten, is door hem niet begrijpelijk toegelicht. &#13;
4.8 Voor het overige is de vordering van Kiers sr. niet toe­wijsbaar. Wat betreft de kosten van de procedure als onder 3.7 bedoeld, geldt dat die procedure niet zag op het melk­quotum, maar op een vordering tot ontbinding op de grond­slag dat Kiers sr. niet langer een agrarisch bedrijf voerde. Op grond waarvan Kiers jr. ook de kosten van deze procedure voor zijn rekening zou moeten nemen, is door Kiers sr. niet begrijpelijk toegelicht. Wat betreft de gevorderde vergoe­ding voor buitengerechtelijke kosten geldt dat Kiers sr. niet heeft toegelicht waaruit volgt dat hij in enige omvang kos­ten heeft gemaakt anders dan ter voorbereiding van de inlei­dende dagvaarding en ter instructie van de zaak. Ook de an­dere door Kiers sr. Nog aangevoerde grondslagen voor zijn vordering kunnen niet tot toewijzing leiden van meer dan € 112.755,52 in hoofdsom. &#13;
4.9 De slotsom is dat de grieven deels slagen, zodat het be­streden vonnis niet in stand kan blijven. Het hof zal Kiers jr. veroordelen tot betaling van een bedrag van € 112.755,52, te vermeerderen met wettelijke rente. Wat betreft de ingangs­datum van de wettelijke rente geldt dat Kiers sr. niet begrij­pelijk heeft toegelicht op grond waarvan het verzuim reeds op 12 december 2008 is ingetreden. Het hof zal daarom de wettelijke rente toewijzen vanaf 10 dagen na de sommatie van 30 april 2009, dus vanaf 10 mei 2009. &#13;
4.10 In verband met de tussen partijen bestaande familie­verhouding zal het hof de proceskosten compenseren, zowel wat betreft de eerste aanleg als het hoger beroep. &#13;
5 De beslissing &#13;
Het hof, recht doende in hoger beroep: &#13;
vernietigt het vonnis van de rechtbank Leeuwarden van 26 mei 2010 en doet opnieuw recht; &#13;
veroordeelt Kiers jr. tot betaling aan Kiers sr. van € 112.755,52, te vermeerderen met de wettelijke rente over dat bedrag vanaf 10 mei 2009 en verklaart dit arrest in zoverre uitvoerbaar bij voorraad; &#13;
wijst af het meer of anders gevorderde; &#13;
compenseert de kosten van het geding in eerste aanleg en in hoger beroep, aldus dat ieder van partijen de eigen kos­ten draagt. &#13;
</content><legacyfootnotes/><footnotes><footnote/></footnotes><auteurs>W.L. Valk, M.G.W.M. Stienissen en F.J.P. Lock</auteurs><published>2012-05-01 00:00:00</published><modified>2012-05-01 00:00:00</modified><editiondate>2012-05-01</editiondate><htmlpath>https://denhollander.info/artikel/9896</htmlpath></article>
</articles></edition>
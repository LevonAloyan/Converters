<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>4750</id><udhid>UDH:TvAR/4750</udhid><titel>Monkelbaan / Van Schaik c.s. (TvAR 2000/5007)</titel><searchwords><searchword>TvAR 4/2000</searchword><searchword>TvAR 2000/5007</searchword><searchword>UDH:TvAR/4750</searchword></searchwords><attachments><attachment><name>2000_nr 4_Rechtspraak_5007.pdf</name><extention>pdf</extention><url>https://denhollander.info/download/4692/ci</url></attachment></attachments><inleiding>[Pachtwet art. 25; BW art. 3:307, 309, 310]&#13;
&#13;
Geen verjaring van vordering op grond van&#13;
tekortschieten in nakoming overeenkomst&#13;
inzake overdracht melkquotum, aangezien&#13;
na het bij eiser bekend worden met de door&#13;
hem gestelde schade de termijn van vijf jaar&#13;
nog niet was verstreken.&#13;
Overeenkomst inzake ‘melkoverdracht’.&#13;
Uitleg bepaling ten aanzien van risico voor&#13;
eventuele korting c.q. verruiming van de&#13;
melkquota.</inleiding><content>ARREST IN DE ZAAK VAN:&#13;
Johannes Titus Monkelbaan te Lemmer,&#13;
appellant,&#13;
procureur: mr. ir. A.F. van Dam,&#13;
tegen:&#13;
1 de vennootschap onder firma fa. gebr. A.W.&#13;
en C. van Schaik te Amstelveen,&#13;
2 Aart Willem van Schaik te Amstelveen,&#13;
3 Cornelis van Schaik te Amstelveen,&#13;
geïntimeerden,&#13;
procureur: mr. B. Peek.&#13;
1 Het geding in eerste aanleg&#13;
De pachtkamer van het kantongerecht te&#13;
Heerenveen heeft op 30 januari 1997 en 24 april&#13;
1997 tussen partijen vonnissen gewezen, die&#13;
in fotokopie aan dit arrest zijn gehecht en&#13;
naar de inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Monkelbaan&#13;
– is bij exploot van 23 mei 1997, met&#13;
gelijktijdige dagvaarding van geïntimeerden&#13;
– hierna ook te noemen: Van Schaik c.s. –&#13;
voor dit hof, in hoger beroep gekomen van&#13;
genoemd vonnis van 24 april 1997, waarbij is&#13;
afgewezen de vordering – van Monkelbaan&#13;
om Van Schaik c.s. te veroordelen tot betaling&#13;
van ƒ 4.344,25 met rente.&#13;
2.2 Bij memorie van grieven zijn na te melden&#13;
grieven aangevoerd, is bewijs aangeboden en&#13;
is een productie in het geding gebracht, met&#13;
conclusie dat het hof het vonnis, waarvan&#13;
beroep, zal vernietigen en, opnieuw rechtdoende,&#13;
Van Schaik c.s. zal veroordelen om tegen&#13;
behoorlijk bewijs van kwijting aan Monkelbaan&#13;
te betalen het bedrag van ƒ 4.344,25,&#13;
zulks te vermeerderen met de wettelijke rente&#13;
over dit bedrag vanaf 2 februari 1996 tot aan&#13;
de dag der algehele voldoening, met veroordeling&#13;
van Van Schaik c.s. in de kosten van beide&#13;
instanties.&#13;
2.3 Bij memorie van antwoord is verweer&#13;
gevoerd met conclusie dat het hof het vonnis,&#13;
waarvan beroep, zal bekrachtigen, zo nodig&#13;
onder verbetering van gronden, met veroordeling&#13;
van Monkelbaan in de kosten van het&#13;
hoger beroep.&#13;
2.4 Nadat partijen nog een akte respectievelijk&#13;
een antwoordakte hadden gewisseld, hebben&#13;
zij de stukken aan het hof overgelegd ter fine&#13;
van arrest.&#13;
3 De grieven&#13;
De grieven luiden:&#13;
I. Ten onrechte oordeelt de pachtkamer van&#13;
het kantongerecht in r.o. 2.4.1. van het vonnis&#13;
van 24 april 1997, dat appellant niet heeft&#13;
gesteld dat partijen uitdrukkelijk zijn overeengekomen&#13;
dan wel besproken hebben, dat&#13;
de over het melkprijsjaar 1991/1992 aan&#13;
appellant door de overheid op te leggen korting&#13;
over de hem aan het begin van het jaar ter&#13;
beschikking staande hoeveelheid melk naar&#13;
rato van de aan geïntimeerden overgedragen&#13;
hoeveelheid daarop in mindering zou moeten&#13;
strekken.&#13;
II. Ten onrechte overweegt de Pachtkamer&#13;
van het kantongerecht in r.o. 2.4.2. van het&#13;
vonnis van 24 april 1997, dat de door Monkel-&#13;
baan overgelegde brief van notaris Vrieze te&#13;
Gorredijk slechts spreekt over de bedoeling&#13;
van de kennelijk door hem geredigeerde bepaling&#13;
doch niet inhoudt dat door hem is vastgesteld&#13;
dat bij de beide contracterende partijen&#13;
de door hem weergegeven bedoeling aanwezig&#13;
was.&#13;
III. Ten onrechte oordeelt de pachtkamer van&#13;
het kantongerecht in r.o. 2.4.3. van het vonnis&#13;
van 24 april 1997, dat het haar niet begrijpelijk&#13;
voorkomt waarom partijen – als de bedoeling&#13;
van de betreffende bepaling was zoals Monkelbaan&#13;
stelt – niet ook hebben geregeld op&#13;
welke wijze vervolgens tussen hen zou worden&#13;
gehandeld.&#13;
IV. Ten onrechte overweegt de pachtkamer&#13;
van het kantongerecht in r.o. 2.4.4. van het&#13;
vonnis van 24 april 1997, dat appellant zich&#13;
jegens geïntimeerden na het totstandkomen&#13;
van de overeenkomst niet heeft gedragen op&#13;
een wijze die overeenstemt met de door hem&#13;
in deze procedure gestelde bedoeling van de&#13;
bepalingen, met name niet nu hij niet eerder&#13;
dan 3,5 jaar na overdracht de gebroeders Van&#13;
Schaik heeft aangesproken.&#13;
V. Ten onrechte overweegt de pachtkamer van&#13;
het kantongerecht in r.o. 2.4.5. van het vonnis&#13;
van 24 april 1997, dat Monkelbaan geen voldoende&#13;
onderbouwd bewijsaanbod heeft gedaan&#13;
van de aan de vordering ten grondslag&#13;
gelegde stelling, zodat hij ook niet tot het&#13;
bewijs daarvan kan worden toegelaten.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– bij pachtovereenkomst van augustus 1991,&#13;
goedgekeurd door de grondkamer voor Friesland&#13;
op 1 augustus 1991, is door Monkelbaan&#13;
aan Van Schaik c.s. verpacht een perceel weiland,&#13;
gelegen onder Lemmer, kadastraal bekend&#13;
gemeente Oosterzee, sectie H, nr. 28&#13;
ged., groot 1.60.00 ha;&#13;
– in deze pachtovereenkomst is tevens bepaald&#13;
dat Monkelbaan daarbij aan Van Schaik&#13;
c.s. overdraagt met ingang van het melkprijsjaar&#13;
1992/1993 een heffingvrije hoeveelheid&#13;
melk als bedoeld in de Beschikking Superheffing&#13;
van 30.000 kilogram met een vetgehalte&#13;
van 4,29%;&#13;
– onder punt a van die pachtovereenkomst is&#13;
vermeld: “De heffingvrije hoeveelheid melk zal&#13;
voor wat het lopende melkprijsjaar negentienhonderd&#13;
één en negentig/negentienhonderd&#13;
twee en negentig betreft worden geregistreerd&#13;
ten name van pachter, met ingang van heden,&#13;
en bedraagt voor dit lopende jaar DERTIG DUIZEND&#13;
KILOGRAM (30.000 kg.)”;&#13;
– voorts zijn partijen bij als “MELKOVERDRACHT”&#13;
benoemde overeenkomst van augustus&#13;
1991 ter zake van voormelde overdracht&#13;
van 30.000 kilogram heffingvrije melk onder&#13;
meer overeengekomen in voorwaarde 2):&#13;
“Mocht op grond van het thans in de Beschikking&#13;
Superheffing bepaalde de bij deze overeenkomst&#13;
aan de pachter overgedragen aanspraak&#13;
op voormelde heffingvrije hoeveelheid&#13;
melk geheel of gedeeltelijk niet (meer) worden&#13;
erkend casu quo worden afgeroomd, verbindt&#13;
verpachter zich tegenover de pachter te betalen&#13;
vier gulden en vijf en dertig cent (ƒ 4,35)&#13;
voor iedere kilogram welke pachter ter zake&#13;
van de onderhavige overgang minder krijgt&#13;
toegewezen dan de overgedragen DERTIG DUIZEND&#13;
KILOGRAM (30.000 kg), welke vergoeding&#13;
zal worden verminderd met het bedrag&#13;
hetwelk de pachter van overheidswege ontvangt&#13;
per kilogram, ter zake van niet (meer)&#13;
erkenning casu quo afroming der aanspraak&#13;
op het overgedragen melkquotum. Eventuele&#13;
door de Overheid op heffingvrije melk toe te&#13;
passen kortingen en/of verruimingen komen&#13;
met ingang van het huidige melkprijsjaar, zonder&#13;
enige nadere verrekening tussen partijen,&#13;
geheel ten laste casu quo ten voordele van de&#13;
pachter”;&#13;
– blijkens een schrijven van het Ministerie van&#13;
Landbouw, Natuurbeheer en Visserij d.d.&#13;
16 december 1991 aan Monkelbaan is de van&#13;
overheidswege voor het melkprijsjaar 1991/&#13;
1992 bepaalde korting op de melkquota van&#13;
2,39% toegepast op het melkquotum zoals&#13;
dat aan het begin van dat melkprijsjaar ten&#13;
name van Monkelbaan stond, mitsdien ook&#13;
op de toen nog niet door hem verkochte&#13;
30.000 kilogram in geschil, hetgeen medebrengt&#13;
dat Van Schaik c.s. die hoeveelheid&#13;
netto geleverd hebben gekregen zonder dat&#13;
daarop voor genoemd melkprijsjaar nog een&#13;
korting is toegepast.&#13;
5 Beoordeling van het geschil in&#13;
hoger beroep&#13;
5.1 Van Schaik c.s. hebben in hoger beroep&#13;
allereerst het verweer aangevoerd dat de vordering&#13;
van Monkelbaan is verjaard. Zij verwijzen&#13;
naar het bepaalde in de artikelen 3:309&#13;
en 307 van het Burgerlijk Wetboek. Het hof&#13;
kan hen hierin evenwel niet volgen.&#13;
5.2 De vordering van Monkelbaan strekt tot&#13;
betaling van vergoeding van de schade die hij&#13;
lijdt omdat naar zijn oordeel Van Schaik c.s.&#13;
wanprestatie plegen c.q. toerekenbaar tekortschieten&#13;
in de nakoming van de tussen partijen&#13;
gesloten overeenkomst inzake de overdracht&#13;
van 30.000 kilogram heffingvrije melk. Ingevolge&#13;
artikel 3:310 Burgerlijk Wetboek verjaart&#13;
zulk een vordering door verloop van 5 jaren&#13;
na aanvang van de dag, volgende op die waarop&#13;
de benadeelde zowel met de schade als met&#13;
de daarvoor aansprakelijke persoon bekend is&#13;
geworden. Zoals hierboven bij de vaststaande&#13;
feiten al aangegeven, is aan Monkelbaan eerst&#13;
uit de brief van het Ministerie van Landbouw,&#13;
Natuurbeheer en Visserij van 16 december&#13;
1991 kenbaar geworden dat de litigieuze korting&#13;
is toegepast op het hem resterende melkquotum&#13;
en niet op de verkochte 30.000 kilogram.&#13;
Eerst toen is hij derhalve met de door&#13;
hem gestelde schade bekend geworden en dit&#13;
brengt mee – de aansprakelijkstelling bij aangetekend&#13;
schrijven van 2 januari 1995 nog in&#13;
het midden gelaten – dat de verjaringstermijn&#13;
van 5 jaren nog niet voltooid was ten tijde van&#13;
de indiening van de onderhavige vordering. In&#13;
het midden kan ook blijven in hoeverre Monkelbaan&#13;
rekening heeft mogen houden met de&#13;
mogelijkheid dat schade had kunnen worden&#13;
voorkomen door correctie door het Ministerie&#13;
van Landbouw, Natuurbeheer en Visserij met&#13;
instemming van Van Schaik c.s.&#13;
5.3 Het geschil tussen partijen gaat over de&#13;
uitleg van voorwaarde 2 van de overeenkomst&#13;
“Melkoverdracht”, hierboven onder “De vaststaande&#13;
feiten” als zodanig aangehaald.&#13;
5.4 Uit het reeds in prima door Monkelbaan&#13;
aangevoerde volgt dat naar zijn oordeel op&#13;
grond van het tussen partijen overeengekomene&#13;
de over het melkprijsjaar 1991/1992 door&#13;
de overheid opgelegde korting op de melkquota&#13;
voor wat betreft de 30.000 kilogram in&#13;
geschil niet te zijnen nadele mag komen. Het&#13;
hof kan de pachtkamer van het kantongerecht&#13;
dan ook niet volgen in haar overweging dat&#13;
Monkelbaan ter zake in zijn stelplicht is&#13;
tekortgeschoten. De daartegen gerichte grief I&#13;
is mitsdien gegrond.&#13;
5.5 Met Monkelbaan is het hof van oordeel&#13;
dat de eerste zin van de in rechtsoverweging&#13;
5.3 genoemde voorwaarde de strekking heeft&#13;
Van Schaik c.s. te beschermen tegen eventuele&#13;
gebreken die betrekking zouden kunnen hebben&#13;
op het melkquotum van Monkelbaan en&#13;
in verband waarmee geen (rechtsgeldige) overdracht&#13;
van melkquotum mogelijk zou blijken;&#13;
de zin heeft kennelijk geen betrekking op een&#13;
eventuele korting c.q. verruiming van de melkquota&#13;
zoals daarvan destijds ten aanzien van&#13;
de melkquota in het algemeen vrijwel ieder&#13;
jaar sprake was.&#13;
5.6 Dit laatste is naar het oordeel van het hof&#13;
wel het geval met de tweede zin.&#13;
5.7 Het hof is voorts van oordeel dat uit de&#13;
bewoordingen van het ter zake door partijen&#13;
op schrift gestelde het volgende moet worden&#13;
afgeleid: er werd een melkquotum van 30.000&#13;
kilogram overgedragen met ingang van het&#13;
melkprijsjaar 1992/1993 (dit laatste volgt uit&#13;
het bepaalde onder B van het tussen partijen&#13;
gesloten pachtcontract), met tevens de bepaling&#13;
dat eventuele kortingen en/of verruimingen&#13;
“met ingang van het huidige melkprijsjaar”&#13;
zonder enige nadere verrekening ten&#13;
laste c.q. ten voordele van Van Schaik c.s.&#13;
zouden komen. De woorden “het huidige&#13;
melkprijsjaar” kunnen niet anders worden&#13;
verstaan dan als: het melkprijsjaar 1991/1992.&#13;
Een en ander brengt mee dat uit de bewoordingen&#13;
van hetgeen door partijen op schrift is&#13;
gezet als hun bedoeling moet worden afgeleid:&#13;
er wordt met ingang van het melkprijsjaar&#13;
1992/1993 overgedragen 30.000 kilogram heffingvrije&#13;
melk, vermeerderd of verminderd&#13;
met eventueel in het melkprijsjaar 1991/1992&#13;
toe te passen kortingen en/of verruimingen,&#13;
zonder dat dit leidt tot vermindering of vermeerdering&#13;
van de overeengekomen koopsom&#13;
ad ƒ 130.500,–.&#13;
5.8 Hetzelfde geldt ten aanzien van eventuele&#13;
kortingen en/of verruimingen in latere melkprijsjaren&#13;
(de jaren 1992/1993 en volgende),&#13;
maar dat spreekt vanzelf en is tussen partijen&#13;
ook niet in geschil.&#13;
5.9 Aan het vorenstaande doet niet af dat&#13;
Monkelbaan eerst van de veronderstelling is&#13;
uitgegaan dat het Produktschap voor Zuivel&#13;
het tussen partijen overeengekomene conform&#13;
zijn visie inzake de bedoeling van het tussen&#13;
partijen overeengekomene zou verwerken en&#13;
dat hij, toen dat niet het geval bleek te zijn,&#13;
zulks als een onjuiste gang van zaken heeft&#13;
aangemerkt en eerst getracht heeft de registratie&#13;
en verwerking van de melkquotumoverdracht&#13;
in geschil door het Produktschap te&#13;
doen wijzigen; dit laatste was immers veel&#13;
eenvoudiger dan dat partijen de “fout” zouden&#13;
moeten herstellen door teruglevering van&#13;
melkquotum dan wel verrekening in geld.&#13;
5.10 In de rede ligt dan ook dat Monkelbaan&#13;
eerst getracht heeft het Produktschap tot&#13;
andere gedachten te brengen, alvorens Van&#13;
Schaik c.s. aan te spreken, hetgeen uit de aard&#13;
der zaak nogal wat tijd gekost heeft. Hoewel&#13;
het aanbeveling zou hebben verdiend dat hij&#13;
toen reeds Van Schaik c.s. van zijn standpunt&#13;
op de hoogte had gesteld, brengt het nalaten&#13;
hiervan in de gegeven omstandigheden niet&#13;
mee dat hij naar redelijkheid en billijkheid&#13;
laatstgenoemden niet meer kon aanspreken&#13;
toen hem bleek dat het Productschap op zijn&#13;
verzoek niet, althans niet zonder meer wilde&#13;
ingaan. Hij heeft dat daarna immers met bekwame&#13;
spoed gedaan en er is dan ook geen&#13;
plaats voor de conclusie dat hij, zoals Van&#13;
Schaik c.s. kennelijk met het in hoger beroep&#13;
meer subsidiair gevoerde verweer beogen, zijn&#13;
recht daartoe zou hebben verwerkt.&#13;
5.11 In het door beide partijen op 20 juli 1991&#13;
ondertekende meldingsformulier SH 35 is&#13;
– voor zover ten deze van belang – niet meer&#13;
ingevuld dan vermeld in de beide tussen partijen&#13;
gesloten overeenkomsten; het geeft geen&#13;
uitsluitsel omtrent het geschilpunt dat partijen&#13;
in het onderhavige geding verdeeld houdt.&#13;
5.12 Evenmin is van belang of ten tijde van&#13;
het sluiten van de litigieuze overeenkomsten&#13;
al dan niet reeds bekend was of voor de heffingperiode&#13;
1991/1992 sprake zou zijn van korting&#13;
op of verruiming van het melkquotum.&#13;
5.13 Het hof kan zich voorts, naar uit het&#13;
hierboven overwogene moge blijken, niet verenigen&#13;
met het gestelde in het schrijven van&#13;
het Ministerie van Landbouw, Natuurbeheer&#13;
en Visserij d.d. 21 januari 1994, te weten dat&#13;
uit het contractueel vastgelegde niet zou blijken&#13;
van een verrekening als door Monkelbaan&#13;
voorgestaan.&#13;
5.14 In de in prima in het geding gebrachte&#13;
brief van notaris mr H.H.W. Vrieze te Gorredijk&#13;
d.d. 18 februari 1997 staat in de laatste&#13;
alinea; “Uit het voorgaande blijkt dat de&#13;
bedoeling van de bepaling van de tussen partijen&#13;
gesloten overeenkomst is, dat de korting&#13;
van 2,39% naar rato van de door de koper&#13;
gekochte hoeveelheid van 30.000 kg ten laste&#13;
van deze 30.000 kg gebracht dient te worden”.&#13;
Dit is bezwaarlijk anders te lezen dan dat de&#13;
schrijver van die brief daarmee kennelijk&#13;
beoogt aan te geven dat zulks de bedoeling&#13;
van partijen was. Grief II treft derhalve doel.&#13;
5.15 Het vorenoverwogene laat onverlet dat&#13;
de bewoordingen van de onderhavige overeenkomsten&#13;
een duidelijker formulering hadden&#13;
dienen te hebben dan nu het geval was,&#13;
alsmede dat het aanbeveling zou hebben verdiend&#13;
indien tevens zou zijn aangegeven hoe&#13;
door partijen verder zou worden gehandeld&#13;
als daadwerkelijk een korting c.q. verruiming&#13;
van het melkquotum zich zou voordoen.&#13;
Kennelijk heeft ook de pachtkamer van het&#13;
kantongerecht bedoeld dit te overwegen en de&#13;
daartegen aangevoerde grief III is derhalve&#13;
ongegrond.&#13;
5.16 Uit het hierboven al eerder overwogene&#13;
volgt dat grief IV gegrond is.&#13;
5.17 Het vorenstaande brengt voorts mede dat&#13;
behoudens tegenbewijs er ten processe van&#13;
moet worden uitgegaan dat ingevolge het tussen&#13;
partijen overeengekomene de voor het&#13;
melkprijsjaar 1991/1992 van overheidswege&#13;
toegepaste korting op de melkquota van 2,39%&#13;
voor wat betreft de litigieuze 30.000 kilogram&#13;
melkquotum ten koste van Van Schaik c.s.&#13;
zou komen en niet in mindering op het nog&#13;
ten name van Monkelbaan overgebleven melkquotum.&#13;
Grief V behoeft mitsdien geen bespreking.&#13;
5.18 Nu tegenbewijs als bedoeld niet is aangeboden,&#13;
dient de vordering van Monkelbaan&#13;
tot vergoeding van 2,39% van 30.000 kilogram&#13;
melkquotum à ƒ 4,35 = ƒ 3.118,95 te&#13;
worden toegewezen. Zijn vorderingen tot vergoeding&#13;
van inkomstenderving en van buitengerechtelijke&#13;
incassokosten zijn in het geheel&#13;
niet onderbouwd en moeten daarom worden&#13;
afgewezen. Niet bestreden is dat als datum&#13;
voor de berekening van de wettelijke rente&#13;
moet worden aangehouden 2 februari 1996,&#13;
weshalve het hof daarvan zal uitgaan.&#13;
6 Slotsom&#13;
Het vonnis, waarvan beroep, moet worden&#13;
vernietigd en de vordering van Monkelbaan&#13;
moet in voege als na te melden alsnog worden&#13;
toegewezen. Van Schaik c.s. moet als de hoofdzakelijk&#13;
in het ongelijk gestelde partij worden&#13;
veroordeeld in de proceskosten van beide&#13;
instanties.&#13;
Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Heerenveen tussen partijen&#13;
gewezen vonnis van 24 april 1997, waarvan&#13;
beroep, en opnieuw rechtdoende:&#13;
veroordeelt Van Schaik c.s. om tegen behoorlijk&#13;
bewijs van kwijting aan Monkelbaan te&#13;
betalen de somma van ƒ 3.118,95 (drieduizend&#13;
eenhonderd achttien gulden en vijfennegentig&#13;
cent), vermeerderd met de wettelijke rente&#13;
daarover van 2 februari 1996 tot de dag der&#13;
algehele voldoening;&#13;
wijst af het meer of anders gevorderde;&#13;
veroordeelt Van Schaik c.s. in de in dit geding&#13;
tussen partijen gevallen proceskosten, aan de&#13;
zijde van Monkelbaan tot heden begroot voor&#13;
de eerste aanleg op ƒ 625,– en voor het hoger&#13;
beroep op ƒ 440,– voor verschotten en&#13;
ƒ 1.200,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/4750</htmlpath></article>
</articles></edition>
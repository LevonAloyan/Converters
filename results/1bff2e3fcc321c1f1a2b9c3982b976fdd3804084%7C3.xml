<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1981</searchword><id>6525</id><udhid>UDH:TvAR/6525</udhid><titel>UIT DE RIJKSBEGROTING VOOR 1982 VAN HET MINISTERIE VAN LANDBOUW EN VISSERIJ</titel><searchwords><searchword>TvAR 11/1981</searchword><searchword>UDH:TvAR/6525</searchword></searchwords><attachments><attachment><name>1981_nr 11_Artikel.pdf</name><extention>pdf</extention><url>https://denhollander.info/download/6298/ci</url></attachment></attachments><inleiding>Grondmarkt en grondbeleid&#13;
Met de totstandkoming van de Wet agrarisch grondverkeer is een belangrijk&#13;
instrument voor de uitvoering van het grondbeleid in het landelijke gebied&#13;
beschikbaar gekomen. Bij de toepassing van deze wet is een belangrijke&#13;
rol weggelegd voor de grondkamers en voor het Bureau Beheer Landbouwgronden&#13;
(BBL), de opvolger van de Stichting Beheer Landbouwgronden&#13;
(SBL).&#13;
Kern van de wet vormt de mogelijkheid de vraag naar land te beperken&#13;
door toetsing van overeenkomsten tot vervreemding van land aan bepaalde&#13;
criteria. Daarnaast is voorzien in een voorkeursrecht in nader aan te wijzen&#13;
gebieden, alsmede in een koopplicht in het kader van de landbouwkundige&#13;
toetsing voor het BBL. Op deze wijze zal een aanvaardbaar grondprijsniveau&#13;
ontstaan. Dit is het geval indien die prijs in een aanvaardbare&#13;
verhouding staat tot opbrengsten, kosten en financieringstructuren binnen&#13;
de landbouw. Een dergelijk prijsniveau biedt jonge ondernemers meer mogelijkheden&#13;
om het ouderlijk bedrijf over te nemen. Ook biedt het de middenbedrijven&#13;
meer kansen om op een gezonde(re) financiële basis tot vergroting&#13;
van de bedrijfsoppervlakte te komen. Beïnvloeding van de grondprijs&#13;
bevordert op deze wijze de continuïteit van bedrijven met een gezonde&#13;
structuur. Een ander instrument dat daaraan bijdraagt is het grondbankstelstel,&#13;
waaraan de Wet agrarisch grondverkeer nu een wettelijke&#13;
basis geeft&#13;
De Wet agrarisch grondverkeer zal in gedeelten in werking treden. Het&#13;
eerste deel - nl. het artikel dat gemeenten de bevoegdheid geeft een gebied&#13;
te omschrijven, waarbinnen geen toetsing zal plaatsvinden - is sedert&#13;
15 juni 1981 van kracht. Een van de uitvoeringsbesluiten betreft de te hanteren&#13;
criteria in het kader van het toetsingssysteem van de wet. Het streven&#13;
is erop gericht met ingang van 1 januari 1982 het toetsingsmechanisme in&#13;
werking te stellen. De organisatorische en technische voorbereiding daarvoor&#13;
vindt thans plaats. Met het oog op bovenvermelde ingangsdatum is de&#13;
gemeenten verzocht een aanvang te maken met het nemen van de nodige&#13;
besluiten betreffende de aanwijzing van de percelen, die niet als landbouwgrond&#13;
of natuurterrein dienen te worden aangemerkt. Dergelijke besluiten&#13;
zullen tot procedurele vereenvoudiging leiden. Voorts wordt bezien of en in hoeverre de regionalisatie van de toetsingscriteria mogelijk en wenselijk is.&#13;
Gezien de situatie op de grondmarkt, ben ik van mening dat met een tamelijk&#13;
«lichte» toetsing moet worden begonnen. Ik denk hierbij aan het stellen&#13;
van eisen ten aanzien van de opleiding en de ervaring van verwervers&#13;
van agrarische grond.&#13;
In de loop van dit jaar start de aanwijzing van percelen, waarin het BBL&#13;
een voorkeursrecht zal hebben. Dit voorkeursrecht kan volgens de wet worden&#13;
gevestigd in ruilverkavelingen in uitvoering, gebieden die als reservaat&#13;
zijn aangewezen, het reconstructiegebied «Midden-Delfland», het herinrichtingsgebied&#13;
«Oost-Groningen en de Gronings-Drentse Veenkoloniën&#13;
» alsmede in gebieden, die bij planologische kernbeslissing als&#13;
voorkeursgebied zijn aangewezen.&#13;
Of en in hoeverre binnen deze genoemde categorieën gebieden met voorkeursrecht&#13;
worden aangewezen, hangt af van enerzijds de mate van urgentie&#13;
van grondverwerving en anderzijds de mogelijkheid om de grond zonder&#13;
voorkeursrecht te verwerven. Algemeen uitgangspunt bij de hantering van&#13;
het voorkeursrecht zal zijn, dat hiervan een spaarzaam gebruik zal worden&#13;
gemaakt.</inleiding><content>Overigens zijn aan de instelling van een voorkeursrecht wettelijke waarborgen&#13;
verbonden. Door aan het Bureau Beheer Landbouwgronden de mogelijkheid&#13;
tot het instellen van een voorkeursrecht te geven komt zijn functie&#13;
als centraal aankooporgaan van landbouwgronden voor de rijksoverheid&#13;
duidelijk tot uitdrukking.&#13;
Behalve beperking van de mogelijke vraag naar landbouwgrond zijn&#13;
aanbodverruimende maatregelen van groot belang. De mogelijkheden&#13;
daartoe zijn echter beperkt. Daarom acht ik het van grote betekenis dat de&#13;
uitgifte van domeingronden in Zuidelijk Flevoland blijft plaatsvinden. Dit&#13;
verlicht in gebieden met knelpunten in de grondverwerving de druk op de&#13;
grondmarkt.&#13;
Het onderzoek en het overleg over inhoud en samenstelling van de&#13;
grondmarktstatistieken zijn in het afgelopen jaar geïntensiveerd. Dit is&#13;
mede van belang voor de informatievoorziening, die noodzakelijk is om de&#13;
werking van de Wet agrarisch grondverkeer te kunnen evalueren.&#13;
Voor het te voeren grondbeleid zijn de ontwikkelingen van de grondprijzen&#13;
van uitermate belang. Het beeld over de afgelopen tien jaar ziet er&#13;
uit als aangegeven in de tabel.&#13;
Uit deze tabel blijkt, dat de sterk stijgende tendens van de jaren zeventig&#13;
in het jaar 1979/1980 omgezet is in een daling; eerst in de noordelijke provincies,&#13;
naderhand in de overige delen van het land. Gemiddelde grondprijs voor onverpachte en verpachte objecten (in gld.&#13;
per ha; exclusief familietransacties)&#13;
Jaar Boerderijen Los bouwland Los grasland&#13;
onver- ver- onver- ver- onver- verpacht&#13;
pacht pacht pacht pacht pacht&#13;
1970/1971 9 830 7 600 9 520 7 650 7 480 6 220&#13;
1971/197211320 7 600 9 340 7 760 8 520 6 490&#13;
1972/197314 600 8 600 10 410 8 480 9 720 7 190&#13;
1973/197418 070 9 890 12 960 9 660 12 650 9 120&#13;
1974/197521 370 12 290 14 780 10 670 14 870 10 040&#13;
1975/197625 260 14 250 18 780 13 990 18 420 11940&#13;
1976/197742 816 17 122 29 646 17 246 30 196 17 499&#13;
1977/197856 900 27 650 40 650 25 900 40 500 25 290&#13;
1978/197955 370 27 040 41 450 25 830 40 900 27 170&#13;
1979/198052 130 31820 38 095 24 240 39 365 23 950&#13;
Bron: CBS&#13;
De grondmobiliteit is in de jaren met prijsstijging aanzienlijk gedaald.&#13;
Nu de prijzen dalen neemt die mobiliteit echter nauwelijks toe. Eerder geldt&#13;
het tegendeel.&#13;
Ontwikkeling van de grondmobiliteit voor onverpachte en verpachte&#13;
objecten te zanten in hectare (exclusief familietransacties)&#13;
(Verkochte oppervlakte in hectare)&#13;
Jaar Boerderijen Los land Tuinbouwgrond Totaal&#13;
(1 ha en meer) (bouw- en en overige&#13;
grasland) objecten&#13;
1970/197124 919 22 291 3 611 50 821&#13;
1971/197221 902 26 538 5 021 53 461&#13;
1972/197315 496 23 680 3 718 42 894&#13;
1973/197412 061 18 636 3 347 34 044&#13;
1974/1975 9 811 19 706 3 475 32 992&#13;
1975/19769 817 20 676 2 436 32 929&#13;
1976/19779 142 17 501 5 110 31753&#13;
1977/19788 522 22 816 2 375 33 712&#13;
1978/19798 220 22 581 1 938 32 739&#13;
1979/19808 177 20 749 1 578 30 504&#13;
Bron: CBS&#13;
Aan- en verkoopactiviteiten van de Stichting Beheer&#13;
Landbouwgronden&#13;
De Stichting Beheer Landbouwgronden is bij de realisering van haar&#13;
aankoopopdrachten gebonden aan een aantal uitgangspunten. Zij dient ervoor&#13;
zorg te dragen dat van haar activiteiten geen prijsopdrijvende maar&#13;
- met name in een onzekere of dalende grondmarkt - evenmin een prijsondersteunende invloed uitgaat. In een stijgende markt zal de SBL de door&#13;
derden gerealiseerde grondprijsontwikkeling vertraagd volgen. In een dalende&#13;
markt zal zij voorzichtig bieden. Indien de SBL dat niet doet, zouden&#13;
door haar activiteiten te hoge grondprijsniveaus - kunstmatig - in stand&#13;
blijven.&#13;
Door de instelling van het Bureau Beheer Landbouwgronden in het kader&#13;
van de Wet Agrarisch grondverkeer krijgen de grondpolitieke verantwoordelijkheden&#13;
van de voormalige Stichting Beheer Landbouwgronden&#13;
een wettelijke basis. Dit betreft onder andere het functioneren van het BBL&#13;
als centraal aankooporgaan van landbouwgronden voor het Rijk en door&#13;
het Rijk gesubsidieerde instellingen voor zover het langlopende aankoopprogramma's&#13;
betreft. Verder zal binnenkort de - reeds eerder genomen -&#13;
beslissing operationeel worden, dat de SBL ten behoeve van natuurbeschermingsorganisaties&#13;
landbouwgrond koopt in de op basis van de Nota&#13;
Voorrangsinventarisatie Relatienotagebieden aangewezen reservaten.&#13;
Tenslotte zal het BBL gronden verwerven voor het Staatsbosbeheer ter&#13;
realisering van de Randstad-groenstructuur.&#13;
Het gedaalde grondprijsniveau heeft gevolgen voor de verkoop van SBLbezit.&#13;
Derden zijn minder bereid de grond over te nemen omdat zij misschien&#13;
verdere prijsdalingen verwachten. Dit heeft tot gevolg dat de gewenste&#13;
versnelde afstoot van grond en gebouwen van de SBL vertraging&#13;
ondervindt. Er worden in toenemende mate verliezen geleden bij verkoop,&#13;
met name bij de verkoop van gebouwen. Maar ook de verkoop van gronden&#13;
dient in een aantal gevallen tegen een lagere dan de aankoopprijs plaats&#13;
te vinden.&#13;
Grondbank&#13;
Het grondbankstelsel krijgt in het kader van de Wet agrarisch grondverkeer&#13;
een wettelijke basis. In 1981 is de toepassing van de Grondbank beperkt&#13;
tot:&#13;
a. overneming van bedrijven van ouders door kinderen,&#13;
b. overneming van grond door pachters en verpachters op grond van het&#13;
voorkeursrecht,&#13;
c. bedrijfsvergroting met gronden die gelegen zijn in beheersgebieden.&#13;
Tot dit laatste is besloten in verband met een noodzakelijk geacht te voeren&#13;
structuurbeleid in beheersgebieden. Daarnaast kan uitgifte in erfpacht&#13;
ten behoeve van bedrijfsvergroting plaatsvinden met SBL-grond, die onder&#13;
andere in het kader van de ruilverkaveling voor dit doel ter beschikking is&#13;
gesteld. Het aantal aanvragen voor de Grondbank in verband met de overneming&#13;
van grond door kinderen en door pachters is sterk toegenomen. Ondanks&#13;
de toesplitsing van de regeling moest de SBL de mogelijkheid tot aanvragen&#13;
voor toepassing van de Grondbank in de voormelde drie gevallen per&#13;
31 juli j.1. opschorten wegens uitputting van de beschikbare middelen&#13;
(ƒ 15 miljoen).&#13;
Pachtzaken&#13;
De pacht staat aan grote druk bloot. Het pachtareaal neemt de laatste jaren&#13;
met 8 a 9% per jaar af. Voor een belangrijk deel waren de stijgende&#13;
grondprijzen de oorzaak van enerzijds rendementsdaling bij verpachting en&#13;
anderzijds verkoop van verpachte gronden.&#13;
Beperking van de teruggang van het pachtareaal en daarmee instandhouding&#13;
van financieringsmogelijkheden in de land- en tuinbouw is van&#13;
wezenlijk belang. In dat licht is het Pachtnormenbesluit per 15 oktober&#13;
1980 aangepast, teneinde de stijging van de eigenaarslasten meer regelmatig&#13;
in de pachtnormen te laten doorwerken.&#13;
De aangekondigde - beperkte - wijziging van de Pachtwet is inmiddels bij&#13;
de Raad van State om advies aanhangig gemaakt. Belangrijkste onderdeel&#13;
ervan is een beperking van het continuatierecht, als de pachter de 65-jarige&#13;
leeftijd heeft bereikt. Voorts bevat het voorstel een aantal wijzigingen van&#13;
meer technische aard.&#13;
Overigens zal de Wet agrarisch grondverkeer het grondprijsnieau beinvloeden&#13;
en daarmee het behoud van de pacht als financieringsinstituut&#13;
ondersteunen. Al bij al blijft waakzaamheid overigens geboden.&#13;
Grondkamers&#13;
De Wet agrarisch grondverkeer zal invloed uitoefenen op de samenstelling&#13;
en de werkzaamheden van de grondkamers. Zo zal een aangepaste&#13;
evenwichtige samenstelling van de grondkamers noodzakelijk zijn in verband&#13;
met het invoeren van de overdracht van natuurterreinen en het eveneens&#13;
betrekken van de bosbouw en landgoederen bij de toetsing van overdrachten.&#13;
Ik heb inmiddels de colleges van gedeputeerde staten gevraagd&#13;
hierop attent te zijn in het kader van het doen van voordrachten tot het benoemen&#13;
van (plv.) leden.&#13;
In overleg met de grondkamers is nagegaan welke maatregelen nodig zijn&#13;
om de uitvoeringsproblemen en werkzaamheden voortvloeiend uit de Wet&#13;
agrarisch grondverkeer het hoofd te bieden. Op deze wijze wordt bevorderd&#13;
dat de invoering van de wet vloeiend verloopt. Beheersregelingen&#13;
Het in de Relatienota gepresenteerde beleid heeft tot doel het spanningsveld&#13;
te verminderen tussen de landbouw- en de natuur- en landschapsbelangen.&#13;
De betekenis ervan is tweeledig.&#13;
Enerzijds wordt de mogelijkheid geschapen door honorering van de&#13;
agrarische beheersfunctie de agrarische bedrijfsvoering mede te richten op&#13;
doeleinden voor natuur- en landschapsbehoud, anderzijds wordt in een&#13;
vroegtijdig stadium aangegeven in welke gebieden bijzondere beheersmaatregelen,&#13;
gericht op natuur- en landschapsbehoud, gewenst zijn. Dat bevordert&#13;
de duidelijkheid van het beleid in het landelijke gebied.&#13;
In verband hiermee reikt de Relatienota een aantal - naar aard en werking&#13;
- verschillende instrumenten aan, die toegepast kunnen worden voor&#13;
de uiteenlopende situaties in het landelijke gebied. Het gaat hier om onderhouds-&#13;
en beheersovereenkomsten, reservaatvorming en aan natuur en&#13;
landschap aangepaste landinrichtingsmaatregelen.&#13;
Het aankopen van landbouwgrond ten behoeve van reservaatvorming en&#13;
het toepassen van beheersovereenkomsten is mogelijk in daartoe aangewezen&#13;
gebieden. Om uitvoering aan het beleid te kunnen geven is in 1977 de&#13;
Nota Voorrangsinventarisatie Relatienotagebieden uitgebracht. Daarin&#13;
zijn de gebieden opgesomd waar naar het oordeel van de Regering bij voorrang&#13;
landbouwgronden voor reservaatvorming aangekocht zouden moeten&#13;
worden en waar beheersovereenkomsten het aangewezen instrument vormen&#13;
om enerzijds de natuur- en landschapswaarden veilig te stellen en anderzijds&#13;
de boeren die veelal onder structureel moeilijke omstandigheden&#13;
de landbouw uitoefenen, een alternatieve inkomensbron te bieden. In totaal&#13;
betreft dit 86 000 ha. Zolang de gronden in aangewezen reservaatgebieden&#13;
nog niet zijn verworven, komen ook daar de boeren in aanmerking&#13;
voor beheersovereenkomsten.&#13;
Voor het grootste deel van de bij de voorrangsinventarisatie betrokken&#13;
oppervlakte bestaat overeenstemming met de provinciale besturen over de&#13;
globale begrenzing van gebieden. In totaal ligt thans voor 16 000 ha de concrete&#13;
begrenzing vast. Na een wat trage start, grotendeels toe te schrijven&#13;
aan de noodzaak tot gewenning, begint er schot te komen in de toepassing&#13;
van het stelsel.&#13;
Er zal over het functioneren van de Relatienota een knelpuntennotitie&#13;
worden uitgebracht.&#13;
Naar verwachting zullen eind 1981 12 beheersplannen zijn vastgesteld&#13;
voor een oppervlakte van 10 000 ha. Medio 1981 zijn 115 beheersovereenkomsten&#13;
afgesloten voor een totale oppervlakte van 990 ha. Er kunnen dan&#13;
beheersovereenkomsten worden afgesloten in de gebieden: GiethoornWanneperveen, Oirschot-Best, Eilandspolder, Lopikerwaard, Workumerwaard,&#13;
Terschelling, Havelte, Vijfheerenlanden, Uitgeest, de Goese Poel,&#13;
Dwarsgracht-Beltschutsloot en Waterland. Voor de komende jaren verwacht&#13;
ik verdere toeneming van het aantal beheersplannen en van de beheersovereenkomsten&#13;
.&#13;
Nu de concrete begrenzing voor een aanzienlijke oppervlakte vaststaat,&#13;
behoeven er minder voorontwerpen van beheersplannen te worden opgesteld.&#13;
Doordat voor de betrokken gebieden direct ontwerp-beheersplannen&#13;
kunnen worden voorbereid, wordt de procedure bekort. Technische&#13;
aanpassingen voor kleinere gebieden hebben daarnaast nog geleid tot&#13;
verdere versnelling.&#13;
Uit dit alles mag echter niet worden geconcludeerd dat het opstellen van&#13;
een beheersplan thans een routinekwestie is. Steeds dient te worden gezocht&#13;
naar een plan dat voldoende recht doet aan de belangen van natuur en&#13;
landschap, waarbij een organisatorisch en technisch verantwoorde agrarische&#13;
bedrijfsuitoefening mogelijk blijft.&#13;
Het afsluiten van beheersovereenkomsten zal niet in alle gebieden in het&#13;
zelfde tempo geschieden. Hoewel beheersovereenkomsten een vrijwillig karakter&#13;
hebben, ervaren sommige betrokkenen deze toch als een vorm van&#13;
dwingende overheidsbemoeienis. Ook dit is voornamelijk terug te voeren&#13;
tot het feit dat er sprake is van een nieuw instrument. Een zekere gewenningstijd&#13;
is nodig. Dit geldt in mindere mate waar vanouds vertrouwdheid&#13;
met het natuur- en landschapsbeheer bestaat en in gebieden met een relatief&#13;
extensieve bedrijfsvoering. Daar worden in betrekkelijk snel tempo beheersovereenkomsten&#13;
afgesloten. Voorlichting aan en overleg met de boeren&#13;
en andere betrokkenen in de beheers- en reservaatgebieden blijven van groot&#13;
belang. Dit behoudt de aandacht.</content><legacyfootnotes/><footnotes><footnote/></footnotes><auteurs/><published>1981-11-01 00:00:00</published><modified>1981-11-01 00:00:00</modified><editiondate>1981-11-01</editiondate><htmlpath>https://denhollander.info/artikel/6525</htmlpath></article>
</articles></edition>
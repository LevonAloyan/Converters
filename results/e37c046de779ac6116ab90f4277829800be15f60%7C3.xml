<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2003</searchword><id>4551</id><udhid>UDH:TvAR/4551</udhid><titel>Van Wijngaarden-Dekker / Van Vliet (TvAR 2003/5180)</titel><searchwords><searchword>TvAR 10/2003</searchword><searchword>TvAR 2003/5180</searchword><searchword>UDH:TvAR/4551</searchword></searchwords><attachments><attachment><name>2003_nr 10_Rechtspraak_5180.pdf</name><extention>pdf</extention><url>https://denhollander.info/download/4496/ci</url></attachment></attachments><inleiding>[Pachtwet art. 25, 28; BW art. 4:1146]&#13;
&#13;
– Pachter dient het verpachte in goede staat&#13;
op te leveren bij het einde van de pacht.&#13;
Schade ten gevolge van bodemverontreiniging&#13;
door olielekkage en door storten van&#13;
vervuild puin dient door pachter te worden&#13;
vergoed.&#13;
– Deel van vervuiling dateert uit de periode&#13;
toen de vader van pachter nog pachtte.&#13;
Rechten en verplichtingen uit de pachtovereenkomst&#13;
zijn niet overgaan uit hoofde van&#13;
indeplaatsstelling. Er is immers een nieuwe&#13;
pachtovereenkomst gesloten. Niettemin is&#13;
pachter als rechtsopvolger onder algemene&#13;
titel aansprakelijk voor de vervuiling die is&#13;
ontstaan tijdens de pacht door vader. Weliswaar&#13;
dateert die vervuiling van voor 1963,&#13;
maar er is geen beroep op verjaring&#13;
gedaan.</inleiding><content>ARREST IN DE ZAAK VAN:&#13;
Hendrika Pieternella Jacoba van Wijngaarden-&#13;
Dekker, wonende te Dordrecht,&#13;
appellante,&#13;
procureur: mr. J.M.J. Huver,&#13;
tegen&#13;
Jan van Vliet, wonende te Zevenhuizen,&#13;
gemeente Zevenhuizen-Moerkapelle,&#13;
geïntimeerde,&#13;
procureur: mr. P.C. Plochg.&#13;
1 Het geding in de eerste aanleg&#13;
De pachtkamer van het kantongerecht te&#13;
Gouda heeft op 6 maart 1998, 5 maart 1999 en&#13;
1 september 2000 tussen appellante, toen eiseres,&#13;
en drie andere eisers enerzijds en geïntimeerde,&#13;
toen gedaagde, anderzijds vonnissen&#13;
gewezen. Naar de inhoud daarvan wordt verwezen&#13;
voor het procesverloop in de eerste&#13;
aanleg, de beslissing en de gronden daarvoor.&#13;
2 Het geding in hoger beroep&#13;
2.1 Bij exploot van 27 september 2000 is&#13;
appellante, Van Wijngaarden-Dekker, tegen&#13;
de vonnissen van 5 maart 1999 en 1 september&#13;
2000 in hoger beroep gekomen met dagvaarding&#13;
van geïntimeerde, Van Vliet, voor dit&#13;
hof. Van Vliet wordt gedagvaard om op nader&#13;
aan te voeren gronden te horen eis doen en&#13;
concluderen dat het hof de op 5 maart 1999 en&#13;
1 september 2000 gewezen vonnissen zal vernietigen&#13;
en, opnieuw rechtdoende, bij arrest&#13;
Van Vliet zal veroordelen tot vergoeding van&#13;
schade terzake van vervuiling van het gepachte,&#13;
op te maken bij staat en te vereffenen volgens&#13;
de wet, vermeerderd met de wettelijke&#13;
rente vanaf 1 mei 1997 tot de dag der algehele&#13;
voldoening, telkens na afloop van een jaar te&#13;
vermeerderen met de over dat jaar verschuldigde&#13;
rente conform artikel 6:119 BW, met&#13;
veroordeling van Van Vliet in de kosten van&#13;
beide instanties.&#13;
2.2 Bij memorie van grieven heeft Van Wijngaarden-&#13;
Dekker zeven grieven aangevoerd,&#13;
enkele producties in het geding gebracht en de&#13;
eis gewijzigd aldus, dat thans wordt gevorderd&#13;
dat het hof de vonnissen van 5 maart&#13;
1999 en 1 september 2000 zal vernietigen en&#13;
opnieuw rechtdoende bij arrest Van Vliet zal&#13;
veroordelen tot betaling van ƒ 18.887,84,&#13;
vermeerderd met de wettelijke rente over&#13;
ƒ 12.236,16 vanaf 4 december 2000, over&#13;
ƒ 2.639,05 vanaf 12 maart 1997 en over&#13;
ƒ 4.012,63 vanaf 10 september 1998 tot aan de&#13;
dag der algehele voldoening, telkens na afloop&#13;
van een jaar te vermeerderen met de over dat&#13;
jaar verschuldigde rente conform artikel 6:119&#13;
BW en voorts Van Vliet te veroordelen tot&#13;
vergoeding van schade terzake van de verwijdering&#13;
van de olietank en de vervuiling van&#13;
het gepachte, op te maken bij staat en te vereffenen&#13;
volgens de wet, vermeerderd met de&#13;
wettelijke rente daarover vanaf 1 mei 1997 tot&#13;
de dag der algehele voldoening, telkens na&#13;
afloop van een jaar te vermeerderen met de&#13;
over dat jaar verschuldigde rente conform&#13;
artikel 6:119 BW, met veroordeling van Van&#13;
Vliet in de kosten van de procedure in beide&#13;
instanties.&#13;
2.3 Bij memorie van antwoord heeft Van Vliet&#13;
verweer gevoerd, bewijs aangeboden en&#13;
geconcludeerd tot bekrachtiging van de vonnissen&#13;
waarvan beroep, voor zoveel nodig met&#13;
verbetering en aanvulling van gronden met&#13;
afwijzing voorts van hetgeen Van Wijngaarden-&#13;
Dekker in het kader van de wijziging van&#13;
de eis in appèl meer of anders heeft gevorderd&#13;
en met haar veroordeling in de kosten van de&#13;
procedure in appèl.&#13;
2.4 Partijen hebben vervolgens de stukken&#13;
overgelegd aan het hof voor het wijzen van&#13;
arrest.&#13;
3 De grieven&#13;
Van Wijngaarden-Dekker heeft de volgende&#13;
grieven aangevoerd:&#13;
Grief 1. Mestplaat&#13;
Tegen het vonnis van 5 maart 1999:&#13;
– Ten onrechte overweegt de pachtkamer&#13;
inzake de mestplaat dat de vordering naar&#13;
haar voorlopig oordeel in strijd met de redelijkheid&#13;
en billijkheid is.&#13;
Tegen het vonnis van 1 september 2001:&#13;
– Ten onrechte overweegt de pachtkamer dat&#13;
Van Vliet alleen dan gehouden is tot verwijdering&#13;
van de mestplaat indien onder de mestplaat&#13;
vervuild puin is aangebracht, zodat om&#13;
die reden verwijdering van de mestplaat nodig&#13;
is.&#13;
– Ten onrechte overweegt de pachtkamer dat&#13;
niet wordt gesteld dat Van Vliet het puin daar&#13;
heeft gestort, nog daargelaten dat niet duidelijk&#13;
is waarop de stelling is gebaseerd dat er&#13;
sprake zou zijn van verontreinigd puin.&#13;
– Ten onrechte heeft de pachtkamer dit&#13;
onderdeel van de vordering niet toegewezen.&#13;
Grief 2. Olietank&#13;
Tegen het vonnis van 1 september 2000:&#13;
– Ten onrechte overweegt de pachtkamer dat&#13;
Van Vliet niet kan worden verplicht tot verwijdering&#13;
van de olietank.&#13;
– Ten onrechte overweegt de pachtkamer dat&#13;
de brief van de gemeente Zevenhuizen-Moerkapelle&#13;
van 7 februari 1996 (productie 7 bij&#13;
repliek) het voorgaande niet anders maakt.&#13;
Grief 3. Het betonpad&#13;
Tegen het vonnis van 1 september 2000:&#13;
– Ten onrechte overweegt de pachtkamer dat&#13;
de onderhavige vordering onvoldoende is&#13;
onderbouwd.&#13;
Grief 4. Puin onder de betonvloer tas&#13;
Tegen het vonnis van 1 september 2000:&#13;
– Ten onrechte heeft de pachtkamer op dit&#13;
onderdeel van de vordering niet beslist.&#13;
Grief 5. Vervuiling&#13;
Tegen het vonnis van 1 september 2000:&#13;
– Ten onrechte overweegt de pachtkamer&#13;
voorbij te gaan aan de door Van Wijngaarden-&#13;
Dekker gestelde bodemverontreiniging op&#13;
andere plaatsen, omdat het aan Van Wijngaarden-&#13;
Dekker is aan te geven welke concrete&#13;
vordering zij verbindt aan de overgelegde&#13;
producties (productie 1 akte 2 oktober 1998&#13;
en productie 10 repliek).&#13;
– Ten onrechte overweegt de pachtkamer dat&#13;
Van Vliet heeft aangevoerd dat hij nimmer&#13;
gebruik gemaakt heeft van de olietank en&#13;
heeft gesteld dat hij de tank slechts met zand&#13;
heeft afgevuld.&#13;
– Ten onrechte overweegt de pachtkamer,&#13;
indien door het gebruik van de olietank vervuiling&#13;
is opgetreden – kennelijk als gevolg&#13;
van gebrekkigheid van de olietank nu niet&#13;
gesteld of gebleken is dat Van Vliet op abnormale&#13;
wijze van de olietank gebruik heeft&#13;
gemaakt en de vervuiling daaraan te wijten is&#13;
– de vervuiling niet aan Van Vliet is te wijten,&#13;
daar deze dan een gevolg is van een gebrek&#13;
aan het gepachte.&#13;
Grief 6&#13;
Ten onrechte heeft de pachtkamer overwogen&#13;
dat het enkele feit dat Van Vliet erfgenaam is&#13;
nog niet betekent dat Van Vliet aansprakelijk&#13;
is voor eventuele verplichtingen van zijn&#13;
vader.&#13;
Grief 7&#13;
Tegen het vonnis van 1 september 2000:&#13;
Ten onrechte heeft de pachtkamer de kosten&#13;
van de procedure gecompenseerd, zodat iedere&#13;
partij haar eigen kosten draagt.&#13;
4 De vaststaande feiten&#13;
De pachtkamer van het kantongerecht heeft in&#13;
het vonnis van 5 maart 1999 onder 2 een aantal&#13;
feiten vastgesteld. Tegen deze vaststelling&#13;
als zodanig zijn geen grieven of bezwaren&#13;
aangevoerd. Ook het hof zal daarom van die&#13;
feiten uitgaan.&#13;
5 De beoordeling van het geschil in&#13;
hoger beroep&#13;
5.1 De vordering is in de eerste aanleg ingesteld&#13;
door vier eisers. Alleen Van Wijngaarden-&#13;
Dekker is in hoger beroep gekomen. Zij&#13;
stelt dat de overige eisers geen belang meer bij&#13;
de procedure hebben omdat in het kader van&#13;
scheiding en deling van de gemeenschap het&#13;
registergoed waarop de vordering betrekking&#13;
heeft, aan haar is toegescheiden. De kennelijke&#13;
strekking van het door haar gestelde is dat het&#13;
registergoed met alle daaraan verbonden lusten&#13;
en lasten aan haar is toegescheiden. Van&#13;
Vliet stelt hier tegenover dat bij gebrek aan&#13;
meer en goed gedocumenteerde informatie&#13;
vooralsnog het standpunt wordt ingenomen&#13;
dat Van Wijngaarden-Dekker niet-ontvankelijk&#13;
is in haar vorderingen althans dat haar&#13;
deze dienen te worden ontzegd. Hij betwist&#13;
echter niet de juistheid van het door Van&#13;
Wijngaarden-Dekker gestelde. Het hof acht&#13;
geen gronden aanwezig om te twijfelen aan&#13;
hetgeen door Van Wijngaarden-Dekker is&#13;
gesteld met betrekking tot de toescheiding&#13;
van het registergoed, mede in aanmerking&#13;
nemend dat Van Wijngaarden-Dekker door&#13;
dezelfde advocaat wordt vertegenwoordigd,&#13;
die ook in de eerste aanleg is opgetreden. Ook&#13;
het op dit onderdeel verder door Van Vliet&#13;
gestelde kan niet leiden tot niet-ontvankelijk&#13;
verklaring van Van Wijngaarden-Dekker.&#13;
5.2 Van Wijngaarden-Dekker acht ten aanzien&#13;
van verschillende onderdelen van de vordering&#13;
Van Vliet niet alleen aansprakelijk als&#13;
pachter, maar subsidiair als erfgenaam en in&#13;
die hoedanigheid rechtsopvolger onder algemene&#13;
titel van zijn vader, die voor hem pachter&#13;
was. De pachtkamer van het kantongerecht&#13;
heeft de mogelijke aansprakelijkheid&#13;
van Van Vliet op die grond verworpen. Nu dit&#13;
punt van geschil van belang is voor verschillende&#13;
onderdelen van de vordering zal het hof&#13;
eerst de daartegen gerichte zesde grief bespreken.&#13;
Het hof overweegt hieromtrent het&#13;
navolgende.&#13;
Door Van Wijngaarden-Dekker is gesteld en&#13;
door Van Vliet is niet deugdelijk betwist dat&#13;
Van Vliet rechtsopvolger onder algemene titel&#13;
is van zijn vader. In beginsel brengt dit mede&#13;
dat hij vanaf het overlijden van vader Van&#13;
Vliet kan worden aangesproken voor verplichtingen&#13;
die op dat tijdstip bestonden, ook&#13;
verplichtingen betreffende een deugdelijke&#13;
oplevering van het gepachte bij het einde van&#13;
de pachtovereenkomst met vader Van Vliet.&#13;
Weliswaar betreft het hier verplichtingen die&#13;
in 1967 zouden zijn ontstaan zodat geschillen&#13;
hieromtrent wellicht moeilijk te beslechten&#13;
zijn, maar nu door Van Vliet geen beroep op&#13;
verjaring is gedaan en voorts door Van Vliet&#13;
niets is gesteld waaruit zou kunnen volgen dat&#13;
in het onderhavige geval de hoofdregel van&#13;
aansprakelijkheid van de rechtsopvolger onder&#13;
algemene titel niet geldt, dient de vordering&#13;
omtrent de toen ontstane verplichtingen nog&#13;
te worden beoordeeld.&#13;
Anders dan Van Vliet betoogt is de pachtrechter&#13;
wel bevoegd van de vordering met betrekking&#13;
tot de van vader Van Vliet op Van Vliet&#13;
overgegane verplichtingen kennis te nemen nu&#13;
het geschil door de erfopvolging niet van aard&#13;
is veranderd.&#13;
5.3 Partijen verschillen van mening omtrent&#13;
de vraag wat in het onderhavige geschil betekent&#13;
dat het gepachte bij het einde van de&#13;
pachtovereenkomst in goede staat aan de verpachter&#13;
moet worden opgeleverd. Van Wijngaarden-&#13;
Dekker meent dat deze bepaling&#13;
meebrengt dat Van Vliet ook in goede staat&#13;
moet opleveren ten aanzien van gebreken die&#13;
reeds bestonden ten tijde van het aangaan van&#13;
de pachtovereenkomst, Van Vliet meent dat&#13;
hij alleen aansprakelijk kan worden gehouden&#13;
voor mogelijke gebreken die zijn ontstaan in&#13;
de pachtperiode. Gezien hetgeen hiervoor&#13;
onder 5.2 is overwogen lijkt dit geschilpunt&#13;
niet meer van belang. Voor geval dit facet van&#13;
het geschil in de schadestaatprocedure, die zal&#13;
worden bevolen, een rol mocht spelen overweegt&#13;
het hof het navolgende.&#13;
De vader van Van Vliet is van 1923 tot 1967&#13;
pachter geweest. Van Vliet is niet in de plaats&#13;
gesteld van zijn vader als pachter, maar is&#13;
krachtens een tussen de rechtsvoorgangers&#13;
van Van Wijngaarden-Dekker en Van Vliet&#13;
gesloten overeenkomst pachter geworden. De&#13;
rechten en verplichtingen uit de pachtovereenkomst&#13;
met vader Van Vliet zijn derhalve&#13;
uit dien hoofde niet overgegaan op Van Vliet.&#13;
Dit brengt mede dat Van Vliet niet uit hoofde&#13;
van rechtsopvolging als pachter aansprakelijk&#13;
kan worden gehouden voor mogelijke ver-&#13;
vuilde verhardingen dan wel andere vervuilingen&#13;
die zijn veroorzaakt door vader Van Vliet.&#13;
Aansprakelijkheid voor vervuilingen vóór&#13;
aanvang van de pachtovereenkomst kan evenmin&#13;
worden gebaseerd op de verklaring van&#13;
Van Vliet in de pachtovereenkomst inhoudende&#13;
dat hij het gepachte in goede staat heeft&#13;
ontvangen en dat hij het gepachte weer in&#13;
goede staat zal opleveren. De kennis van en&#13;
aandacht voor bodemverontreiniging was in&#13;
1967 niet zodanig dat aannemelijk is dat de&#13;
verklaring van Van Vliet mede gericht was op&#13;
mogelijke vervuilingen in de puinverhardingen&#13;
en mogelijke bodemverontreiniging. De&#13;
desbetreffende bepalingen in de pachtovereenkomst&#13;
hebben derhalve noch materiële&#13;
noch bewijsrechtelijke gevolgen voor het&#13;
onderhavige geschil. Het herhaaldelijk door&#13;
Van Wijngaarden-Dekker aangehaalde artikel&#13;
28 van de Pachtwet is evenzeer slechts relevant&#13;
voor de pachtperiode. Het hof verwijst&#13;
in dit verband nog naar HR 30 juni 2000, NJ&#13;
2000, 586 betreffende een soortgelijke vraagstelling&#13;
in een huurverhouding.&#13;
Het hof zal met inachtneming van hetgeen&#13;
hiervoor is overwogen thans de nog niet&#13;
behandelde grieven bespreken.&#13;
5.4 De eerste grief is onder meer gericht tegen&#13;
het oordeel van de pachtkamer van het kantongerecht&#13;
dat Van Vliet de mestplaat niet&#13;
behoeft te verwijderen tenzij hij daaronder&#13;
vervuild puin heeft aangebracht.&#13;
Het hof overweegt hieromtrent dat Van Wijngaarden-&#13;
Dekker bij de behandeling van deze&#13;
grief geen belang heeft nu zij noch verwijdering&#13;
van de mestplaat noch vergoeding van&#13;
verwijderingskosten vordert.&#13;
Het hof begrijpt de grief aldus dat deze mede&#13;
betrekking heeft op de kosten van verwijdering&#13;
van het onder de mestplaat aangebrachte&#13;
puin. Gezien het in de memorie van grieven&#13;
onder 13 gestelde neemt Van Wijngaarden-&#13;
Dekker kennelijk het standpunt in dat die&#13;
kosten zijn begrepen in het ter zake van&#13;
verwijderingskosten gevorderde bedrag van&#13;
ƒ 12.236,16. Voor zover de grief op de kosten&#13;
van verwijdering van puin betrekking heeft&#13;
faalt zij. Het hof verwijst voor de motivering&#13;
van dit oordeel naar hetgeen hierna onder 5.6&#13;
is overwogen.&#13;
5.5 De tweede grief is gericht tegen het oordeel&#13;
van de rechtbank dat Van Vliet niet kan&#13;
worden verplicht de olietank te verwijderen.&#13;
Het hof overweegt hieromtrent dat Van Vliet&#13;
met redenen omkleed heeft betwist dat hij de&#13;
olietank heeft doen aanbrengen. Uit zijn stellingen&#13;
blijkt echter dat hij er vanuit gaat dat&#13;
de tank door zijn vader is aangebracht. Naar&#13;
het oordeel van het hof was het bezigen van&#13;
een tank voor olieopslag ten tijde van het&#13;
gebruik door vader normaal en geoorloofd.&#13;
Dat neemt niet weg dat de verpachter de aanwezigheid&#13;
van een dergelijke tank bij oplevering&#13;
na einde van de pacht niet behoeft te dulden.&#13;
Nu Van Vliet het standpunt inneemt dat&#13;
hij ook deze verplichting niet in het kader van&#13;
de pachtverhouding heeft overgenomen dient&#13;
de verplichting te worden aangemerkt als een&#13;
verplichting die uit hoofde van het erfgenaamschap&#13;
van vader Van Vliet op van Vliet is&#13;
overgegaan. De kosten van de verwijdering&#13;
van de tank kunnen op die grond op Van Vliet&#13;
worden verhaald. Derhalve kunnen de andere&#13;
gronden die voor toewijzing van de vordering&#13;
op dit onderdeel zijn aangevoerd buiten&#13;
bespreking blijven. De tweede grief slaagt.&#13;
5.6 De derde en de vierde grief zijn gericht&#13;
tegen het oordeel van de pachtkamer dat Van&#13;
Vliet thans niet meer gehouden is tot verwijdering&#13;
van puin onder het voormalige betonpad&#13;
en de voormalige betonvloer van de tas.&#13;
In de toelichting op de grief voert Van Wijngaarden-&#13;
Dekker aan dat de pachtkamer van&#13;
het kantongerecht ten onrechte meent dat&#13;
bepalend is of de verwijdering plaatsvond op&#13;
een moment waarop Van Wijngaarden-Dekker&#13;
toezicht kon houden, omdat het alleen&#13;
gaat over de vraag of Van Vliet van het&#13;
gepachte verwijderde wat hij moest verwijderen.&#13;
Aldus geeft Van Wijngaarden-Dekker het&#13;
oordeel van de pachtkamer van het kantongerecht&#13;
onvolledig weer. De pachtkamer van&#13;
het kantongerecht heeft overwogen dat ter&#13;
comparitie van partijen een afspraak is gemaakt&#13;
die mede inhield dat de werkzaamheden zouden&#13;
plaatsvinden zodanig dat vanwege Van&#13;
Wijngaarden-Dekker toezicht kon worden&#13;
gehouden. Niet deugdelijk is betwist dat dat&#13;
toezicht is gehouden en dat ten tijde van het&#13;
verrichten van de werkzaamheden geen&#13;
bezwaren zijn geuit. Gelet op de ter comparitie&#13;
van partijen gemaakte afspraak dient hier-&#13;
uit afgeleid te worden dat de werkzaamheden&#13;
zijn goedgekeurd en dat van Van Vliet niet&#13;
kan worden gevergd dat hij opnieuw opdracht&#13;
geeft tot aanvullende werkzaamheden. Het&#13;
hof overweegt voorts nog dat Van Vliet bij&#13;
herhaling en uitdrukkelijk heeft gesteld dat,&#13;
toen hij pachter werd, op het erf en rondom&#13;
de bedrijfsgebouwen reeds op diverse plaatsen&#13;
verhardingen waren aangebracht. Van Vliet&#13;
betwist dat hij zelf puin heeft gestort. Tegenover&#13;
de gemotiveerde betwisting van Van&#13;
Vliet heeft Van Wijngaarden-Dekker geen&#13;
bewijs aangeboden dat de verhardingen wel&#13;
door Van Vliet zijn aangebracht.&#13;
De derde en de vierde grief falen derhalve.&#13;
5.7 De vijfde grief is gericht tegen de afwijzing&#13;
van de vordering met betrekking tot de&#13;
vervuiling van de grond en tegen de daarmee&#13;
samenhangende overwegingen van de pachtkamer&#13;
van het kantongerecht. Het hof overweegt&#13;
daaromtrent het navolgende.&#13;
Op grond van de door Van Wijngaarden-&#13;
Dekker overgelegde rapporten dient aangenomen&#13;
te worden dat de bodem van het voorheen&#13;
gepachte op diverse plaatsen verontreinigd&#13;
is. Van Vliet heeft de juistheid van de&#13;
betreffende rapporten weliswaar betwist,&#13;
doch deze betwisting richt zich vooral op de&#13;
in de rapporten neergelegde omvang van de&#13;
schade (waaromtrent in een eventuele schadestaatprocedure&#13;
verder beslist dient te worden).&#13;
Van Vliet heeft onvoldoende gesteld om&#13;
de in de rapporten neergelegde conclusies dát&#13;
sprake is van bodemverontreiniging – en dus&#13;
van enige schade – gemotiveerd te kunnen&#13;
weerleggen. Zijn aanbod tot het doen uitbrengen&#13;
van een contra-expertise wordt om deze&#13;
reden gepasseerd. Gezien de aard van de vervuiling&#13;
en de duur van de pachtverhouding&#13;
– de vader van Van Vliet is pachter geweest&#13;
van 1923 tot 1963 en Van Vliet van 1963 tot&#13;
20 november 1996/30 april 1997 – moet worden&#13;
aangenomen dat de vervuiling is ontstaan&#13;
gedurende de pachtverhouding met vader Van&#13;
Vliet en/of Van Vliet. In zijn verweer betwist&#13;
Van Vliet weliswaar dat de vervuiling&#13;
gedurende de pachtperiode (dus na 1963) is&#13;
ontstaan, doch hij voert niet aan dat die vervuiling&#13;
evenmin gedurende de pachtperiode&#13;
van zijn vader (dus vanaf 1923) is ontstaan.&#13;
Niet deugdelijk is betwist dat het vervuild&#13;
opleveren van het gepachte in strijd is met de&#13;
in artikel 25 lid 2 van de Pachtwet vastgelegde&#13;
verplichting tot oplevering in goede staat. Nu&#13;
die verplichting niet is nagekomen heeft Van&#13;
Wijngaarden-Dekker schade geleden en is zij&#13;
overeenkomstig haar vordering gerechtigd de&#13;
schade in een schadestaatprocedure te doen&#13;
vaststellen.&#13;
5.8 De zevende grief is gericht tegen de compensatie&#13;
van kosten in de eerste aanleg. Deze&#13;
grief slaagt gedeeltelijk. Nu Van Wijngaarden-&#13;
Dekker een redelijk vermoeden had dat er&#13;
vervuiling in de grond aanwezig was kon zij&#13;
redelijkerwijs beslissen een onderzoek te doen&#13;
instellen. Het hof acht voorts de hoogte van&#13;
de kosten niet onevenredig. Het ter zake van&#13;
de onderzoekskosten gevorderde bedrag is&#13;
derhalve toewijsbaar. Voor het overige worden&#13;
partijen gedeeltelijk in het gelijk en&#13;
gedeeltelijk in het ongelijk gesteld. Derhalve&#13;
zullen de kosten worden gecompenseerd&#13;
aldus dat ieder van partijen haar eigen kosten&#13;
draagt.&#13;
Beslissing&#13;
Het hof, rechtdoende in hoger beroep,&#13;
vernietigt de op 5 maart 1999 en 1 september&#13;
2000 door de pachtkamer van het kantongerecht&#13;
te Gouda tussen partijen gewezen&#13;
vonnissen,&#13;
en, opnieuw rechtdoende,&#13;
veroordeelt Van Vliet om aan Van Wijngaarden-&#13;
Dekker te betalen ter zake van kosten&#13;
van deskundigenonderzoek een bedrag van&#13;
ƒ 2.639,05 met de wettelijke rente daarover&#13;
vanaf 12 maart 1997 en een bedrag van&#13;
ƒ 4.012,63 met de wettelijke rente daarover&#13;
vanaf 10 september 1998, telkens na afloop&#13;
van een jaar te vermeerderen met de over dat&#13;
jaar verschuldigde rente conform artikel 6:119&#13;
BW;&#13;
veroordeelt Van Vliet tot vergoeding van de&#13;
schade ter zake van de verwijdering van de&#13;
olietank en de vervuiling van het verpachte,&#13;
op te maken bij staat en te vereffenen volgens&#13;
de wet, vermeerderd met de wettelijke rente&#13;
daarover vanaf 1 mei 1997 tot de dag der algehele&#13;
voldoening, telkens na afloop van een&#13;
jaar te vermeerderen met de over dat jaar verschuldigde&#13;
rente conform artikel 6:119 BW;&#13;
compenseert – behoudens het hiervoor in het&#13;
dictum vermelde – de proceskosten tussen&#13;
partijen in beide instanties aldus dat ieder van&#13;
partijen haar eigen kosten draagt behoudens&#13;
eventuele kosten van tenuitvoerlegging, die&#13;
voor rekening komen van de partij die in&#13;
gebreke blijft dit arrest in der minne na te&#13;
komen;&#13;
wijst af het anders of meer gevorderde.</content><legacyfootnotes/><footnotes><footnote/></footnotes><auteurs/><published>2003-10-01 00:00:00</published><modified>2003-10-01 00:00:00</modified><editiondate>2003-10-01</editiondate><htmlpath>https://denhollander.info/artikel/4551</htmlpath></article>
</articles></edition>
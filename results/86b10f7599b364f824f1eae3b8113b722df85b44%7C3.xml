<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>8139</id><udhid>UDH:TvAR/8139</udhid><titel>Ontwikkelingen in het Agrarisch Recht Verslag jaarvergadering 2009 Vereniging voor Agrarisch Recht</titel><searchwords><searchword>TvAR 7/8/2009</searchword><searchword>UDH:TvAR/8139</searchword></searchwords><attachments><attachment><name>TvAR2009_-07_08_03_Ontwikkelingen.pdf</name><extention>pdf</extention><url>https://denhollander.info/download/7353/ci</url></attachment></attachments><inleiding>1. Inleiding&#13;
Op donderdag 9 april 2009 heeft de 50ste Algemene Leden&#13;
Vergadering van de Vereniging voor Agrarisch recht plaatsgevonden.&#13;
Deze vergadering werd gehouden in het Vredespaleis&#13;
teDenHaag en bestond uit twee delen; een wetenschappelijk&#13;
deel en een huishoudelijke vergadering. In deze bijdrage zal&#13;
ik het wetenschappelijke deel beschrijven. Het thema luidde:&#13;
‘Ontwikkelingen in het Agrarisch Recht’. In deze bijdrage&#13;
zal ik de hoofdlijnen van de aan de orde gestelde onderwerpen&#13;
schetsen en de inhoud van de gevoerde discussie kort weergeven.</inleiding><content>2. Opening&#13;
De heer prof. dr. A.N. van der Zande&#13;
De heer Van der Zande, Secretaris Generaal Ministerie van&#13;
LNV, begon zijn betoog met een korte inleiding over de&#13;
aanleiding tot de oprichting van de Vereniging voor Agrarisch&#13;
Recht (hierna: de Vereniging). Door het in omvang en betekenis&#13;
toenemen van de voor de landbouw van belang zijnde&#13;
rechtsregels was een wetenschappelijke vereniging op dit terrein&#13;
wenselijk. Destijds lag de nadruk op erfrecht, de juridische&#13;
vormgeving van bedrijven en aspecten van grondgebruik.&#13;
Thans is het aandachtsveld verbreed met onderwerpen als&#13;
natuur, voedsel en dierenwelzijn. Aangezien een boer niet&#13;
alleen agrariër is maar ook ondernemer en burger, heeft de&#13;
agrarische sectormet veel regelgeving temaken. Bijzonderheden&#13;
als voedselschaarste, grondbeleid of crisesmet dierziekten&#13;
maken dat specifieke regelgeving nodig is.&#13;
Ten tijde van de start van de Vereniging stond de oprichting&#13;
van de Europese (Economische) Gemeenschap nog in de&#13;
kinderschoenen. Nu kunnen we spreken over een Europese&#13;
Unie waarbij veel vanuit Brussel wordt gereguleerd. Landbouw&#13;
was daarin een voorloper. Eerstmet gemeenschappelijke&#13;
marktverordeningen voor een aantal producten. Later met&#13;
regelingen met betrekking tot veterinair en fytosanitair.1Met&#13;
de opkomst van andere belangen nam ook de invloed van&#13;
Europa toe. Volgens Van der Zande zal een sterke relatie met&#13;
Europa blijven. Deze relatie is ook van invloed op de nationale&#13;
regelgeving en de wijze waarop deze wordt opgezet. Op&#13;
dit moment is een tendens zichtbaar dat meer rechtstreeks&#13;
doorwerkende Europese verordeningen in plaats van richtlijnen&#13;
worden vastgesteld. Het wetgevingsbeleid in Brussel is in toenemende mate bepalend voor het wetgevingsbeleid in&#13;
Nederland.&#13;
Wetgevingsbeleid&#13;
Vervolgens ging Van der Zande in op het Nederlandse wetgevingsbeleid.&#13;
Het huidige programma voor een integraal&#13;
wetgevingsbeleid van het kabinet is ‘Vertrouwen in wetgeving’&#13;
genoemd en heeft de volgende uitgangspunten:&#13;
– terughoudendheid met wetgeving en meer algemeen:&#13;
zuinigmet regels door vroeg in het beleidsproces aandacht&#13;
te besteden aan nut en noodzaak, alternatieven en effecten;&#13;
– ruimte bieden aan burgers, bedrijven enmede-overheden;&#13;
– heldere, uitvoerbare en rechtmatige wetgeving voor een&#13;
vertrouwenwekkende rechtsorde;&#13;
– meer aandacht voor informatie- en communicatietechnologie&#13;
bij de voorbereiding en de uitvoering van nieuwe&#13;
regelgeving;&#13;
– meer aandacht voor de betekenis van de Europese en internationale&#13;
rechtsorde.&#13;
Een ander speerpunt van het kabinet is het verminderen van&#13;
de regeldruk. Ook het Ministerie van LNV heeft de vermindering&#13;
van regeldruk tot één van haar beleidsprioriteiten gemaakt.&#13;
Een eenvoudig, geharmoniseerd en transparant stelsel&#13;
van LNV-regelgevingmetminder lasten en een betere uitvoering&#13;
en handhaving is daarvan het resultaat. Europa heeft ook&#13;
stappen ondernomen.Met haar strategie voor ‘Better Regulation’&#13;
wil de Europese Commissie de kwaliteit van nieuwe&#13;
Europese regelgeving verbeteren en bestaande regelgeving&#13;
verduidelijken door:&#13;
– een vermindering van de administratieve lastenmet 25%;&#13;
– de uitvoering van een ‘simplification rolling program’&#13;
voor bestaande regelgeving;&#13;
– meer en betere impact assesments en publieke consultatie&#13;
bij de voorbereiding daarvan;&#13;
– de intrekking van diverse aanhangige voorstellen.&#13;
Volgens Van der Zande vertoont de aanpak van vereenvoudiging&#13;
op gemeenschapsniveau een sterke gelijkenismet hetgeen&#13;
in Nederland in gang is gezet.&#13;
De LNV-regelgeving&#13;
Van der Zande vervolgde zijn betoog met de vraag: ‘Waar&#13;
leiden al deze uitgangspunten voor wetgeving toe?’. Ten eerste&#13;
is het aantal op naam van LNV staande regelingen verminderd.&#13;
In 2004 waren dat er circa 1600 en op dit moment nog&#13;
slechts ongeveer 390. Ten tweede worden op macro-niveau&#13;
bepaalde domeinen aangepakt. Maatregelen bij keuringen of&#13;
handhaving is daarvan het resultaat. Verder noemde Van der&#13;
Zande in dit verband de Plantkeur, waarbij integratie van verschillende soorten keuringen heeft plaatsgevonden en de&#13;
introductie van de bestuurlijke boete.&#13;
Een andere ontwikkeling is de verandering van wetgeving op&#13;
vaste momenten. LNV-regelgeving treedt in beginsel nog&#13;
maar op twee momenten in werking, namelijk op 1 januari&#13;
en op 1 juli, en wordt minimaal drie maanden daarvoor gepubliceerd.&#13;
Daarmee beoogt de minister iedereen die met de&#13;
regelgeving te maken heeft, voldoende voorbereidingstijd te&#13;
geven.&#13;
Gemeenschappelijk landbouwbeleid&#13;
Van der Zande ging vervolgens in op het Gemeenschappelijk&#13;
landbouwbeleid.Op dit gebied heeft de Europese Commissie&#13;
een vereenvoudigingsprogramma in uitvoering. Daarbij gaat&#13;
het omjuridisch-technische of systematische vereenvoudigingen&#13;
en om stroomlijning van het beleid dat achter de regelgeving&#13;
steekt.&#13;
Met betrekking tot technische vereenvoudigingen noemde&#13;
Van der Zande bijvoorbeeld het formeel intrekken van obsolete&#13;
wettelijke voorschriften. Hierdoor zijn inmiddels 300&#13;
wetgevende besluiten op Europees niveau met betrekking tot&#13;
het gemeenschappelijke landbouwbeleid verdwenen. Andere&#13;
technische vereenvoudigingen zijn het schrappen of stroomlijnen&#13;
van verschillende voorschriften en administratieve&#13;
procedures.Met betrekking tot de stroomlijning van administratieve&#13;
voorschriften vertelde Van der Zande dat per 1 juli&#13;
2008 een groot aantal verplichte in- en uitvoercertificaten&#13;
voor landbouwproducten is afgeschaft.Dit kan tot vermindering&#13;
van de administratieve lasten leiden. In dit kader gaf Van&#13;
der Zande het volgende beleidsinhoudelijke voorbeeld. Sinds&#13;
2003 is een lijn ingezet van ontkoppeling van inkomenssteun&#13;
aan boeren van de concrete productie. Naar verwachting&#13;
zullen in 2012 alle inkomenssteunregelingen zijn opgegaan&#13;
in de enkele bedrijfstoeslagregeling. De Commissie verwacht&#13;
van de ontkoppelingsvoorstellen een reductie van de administratieve&#13;
lastendruk van 135 miljoen euro.&#13;
Nationale regelgeving (het LNV-wetgevingshuis)&#13;
Vervolgens ging Van der Zande in op de nationale ontwikkelingen.&#13;
Met het LNV programma tot vermindering van de&#13;
regeldruk is en wordt nog voorzien in nieuwe en moderne&#13;
wettelijke stelsels voor het bestaande stelsel van LNV-regelgeving.&#13;
Daarbij gaat het volgens Van der Zande niet alleen om&#13;
beleidsinhoudelijkemodernisering of het gebruik van nieuwe&#13;
wetgevingsconcepten, maar ook om ordening en gelijke uitgangspunten&#13;
door de verschillende wetgevingsdomeinen heen.&#13;
Gemoderniseerde LNV-wetgeving biedt demogelijkheid om&#13;
tot vergaande veranderingen te komen. Die veranderingen&#13;
leiden ertoe dat, met betrekking tot de taken waarvoor LNV&#13;
de verantwoordelijkheid draagt, de organisatie binnen LNV:&#13;
– eenduidig gepositioneerd is;&#13;
– op een professionele wijze aan zijn taken uitvoering geeft;&#13;
– een duidelijke, logische en eenduidige taaktoedeling kent;&#13;
– efficiënt georganiseerd is en wordt aangestuurd;&#13;
– over een geharmoniseerd instrumentarium beschikt;&#13;
– duidelijk herkenbaar is;&#13;
– publieksvriendelijk uitvoering geeft aan zijn taken.&#13;
Zaken die verder aan de orde komen zijn de inrichting van&#13;
de uitvoerings- en handhavingsdiensten, het ene LNV-loket,&#13;
eenmalige gegevensinwinning, elektronische aanvragen en&#13;
gelijke systemen en uitgangspunten bij de uitvoering en&#13;
handhaving over de verschillende wetgevingsvelden heen.&#13;
Wederom stelde Van der Zande zich de vraag: ‘Waar leidt&#13;
dit allemaal toe?’. Op het niveau van formele wetgeving kan&#13;
binnen een specifiek wetgevingsdomein of beleidsveld in beginsel&#13;
met één wet in formele zin worden volstaan. Bij LNV&#13;
wordt dit ‘Het LNV-Wetgevingshuis van de toekomst’ genoemd.&#13;
In dit kader noemde Van der Zande het wetsvoorstel&#13;
Wet dieren.&#13;
De Wet dieren&#13;
Op dit moment ligt ter behandeling bij de Tweede Kamer&#13;
het wetsvoorstel voor de Wet dieren.2 In dit wetsvoorstel&#13;
staan de regels voor gehouden dieren centraal. Wetten en regels&#13;
op het terrein van dieren worden bijeengebracht.Daarbij&#13;
gaat het om dierenwelzijn, diervoeders, diergeneesmiddelen&#13;
en diergeneeskunde. Gelet op de hoeveelheid regels gaat het&#13;
bij de Wet dieren om een kaderwet. De achterliggende gedachte&#13;
van het wetsvoorstel is om met de bundeling van verschillende&#13;
wetten transparantie en vereenvoudiging te bewerkstelligen.&#13;
Verder biedt het wetsvoorstel een voorziening voor&#13;
de uitvoering van Europese verordeningen.Ook de Europese&#13;
Commissie is op dit moment bezig met een herziening van&#13;
de Europese regels op het gebied van diergezondheid.&#13;
Evaluatie van de natuurwetgeving&#13;
In de jaren 2006 tot en met 2008 heeft een evaluatie van de&#13;
werking van de Natuurbeschermingswet 1998, de Flora- en&#13;
faunawet en de Boswet plaatsgevonden.3 Een belangrijke&#13;
conclusie was dat de drie wetten effectieve instrumenten zijn.&#13;
Ze voorzien bovendien in een adequate omzetting van de&#13;
Europese en andere internationale regelgeving.Natuurwetgeving&#13;
is een onmisbaar instrument ter bescherming van de&#13;
natuur en biodiversiteit. Die onmisbaarheid neemt niet weg&#13;
dat de toepassing in de praktijk vaak lastig is. In dit kader&#13;
noemde Van der Zande het traject van aanwijzing vanNatura&#13;
2000-gebieden en het opstellen van beheerplannen voor die&#13;
gebieden. De evaluatie heeft geresulteerd in een aantal aanbevelingen&#13;
dat door het kabinet is overgenomen. Eén daarvan&#13;
is om de drie natuurwetten in één natuurwet samen te brengen.&#13;
Digitalisering&#13;
Informatie- en communicatietechnologie zijn op steeds meer&#13;
terreinen essentieel voor de uitvoering van wetgeving.Digitalisering&#13;
heeft gevolgen voor de wijze van totstandkoming van&#13;
wetgeving. Van der Zande noemde in dit kader de openbare&#13;
internetconsultatie over concept-regelgeving en de elektronische&#13;
bekendmakingen van wet- en regelgeving. Als gevolg&#13;
hiervan zal de Staatscourant en het Staatsblad in papieren&#13;
vorm verdwijnen.&#13;
Het reguliere werk&#13;
Tot slot ging Van der Zande in op het reguliere werk van het&#13;
Ministerie van LNV. Bij de herziening van de pachtprijzen&#13;
zullen de resultaten worden meegenomen van het onderzoek&#13;
dat verricht is naar de systematiek per regio. De ervaringen&#13;
met het nieuwe stelsel zijn overwegend positief.&#13;
Het instrumentariumvoor de landinrichting is twee jaar terug&#13;
met de invoering van de Wet inrichting landelijk gebied ingrijpend&#13;
gewijzigd. In 2010 is de zogenoemde ‘midterm review’&#13;
voor de eerste programmeringsperiode van zeven jaar.&#13;
Gekeken zal worden hoe de nieuwe manier van werken in de&#13;
praktijk uitpakt en of voldoende resultaat is geboekt.&#13;
De meststoffenwetgeving is in 2006 ingrijpend gewijzigd.&#13;
Het MINAS-stelsel is toen vervangen door een stelsel van&#13;
gebruiksnormen. Teneinde aan deNitraatrichtlijn te voldoen&#13;
dient per 1 januari 2010 een nieuw actieprogramma te zijn&#13;
geïmplementeerd. Een wetsvoorstel daartoe is voorbereid.&#13;
Op het gebied van subsidies is in 2007 een vereenvoudiging&#13;
gerealiseerd met de inwerkingtreding van de Regeling LNVsubsidies.&#13;
In deze regeling zijn alle subsidies die de Minister&#13;
van LNV kan verstrekken op een logische en transparante&#13;
wijze ondergebracht in één integraal stelsel.&#13;
3. Het mysterie van de Nederlandse land- en&#13;
tuinbouw&#13;
De heer drs. ing. D. Duijzer&#13;
Vervolgens kreeg de heer Duijzer, directeur Food &amp; Agri&#13;
Rabobank Nederland, het woord. Hij begon zijn betoog met&#13;
de mededeling dat de land- en tuinbouw in Nederland niet&#13;
eenvoudig is te typeren. Vervolgens gaf hij een opsomming&#13;
van mensen of instanties daartoe een poging hebben gedaan.&#13;
In dit kader noemde Duijzer Gert van Dijk die de land- en&#13;
tuinbouw omschreef als een ‘IJzeren driehoek’. Verder&#13;
noemde hij Paul Schnabel die een notitie schreef over de&#13;
vraag ‘Waaromblijven boeren?’. Een derde studie werd uitgevoerd&#13;
door Alterra van de Wageningen universiteit waarbij&#13;
een aantal onderzoekers schreef: ‘Boeren verdwijnen uit Nederland’.&#13;
De Universiteit Nijmegen heeft een onderzoek uitgevoerd&#13;
naar hoe boeren handelen en welke normen en&#13;
waarden zij hanteren.Duijzer kwamtot de conclusie dat geen&#13;
van deze onderzoeken helemaal sluitend is.&#13;
Duijzer noemde vervolgens een aantal unieke sectoren, omdat&#13;
zij unieke prestaties hebben bewerkstelligd of uniek zijn in&#13;
de wereld:&#13;
– Nertsenhouderij.Deze sector heeft zich bijzonder ontwikkeld;&#13;
met name op het gebied van dierenwelzijn is niets&#13;
op deze sector aan te merken;&#13;
– Kalverhouderij. Deze sector neemt in Nederland een&#13;
andere positie in dan in de rest van Europa;&#13;
– Champignonteelt. Nederland is wereldmarktleider op&#13;
het gebied van de champignonteelt;&#13;
– Melkgeitenhouderij. Nederland heeft de grootste melkgeitenhouderij&#13;
sector, boven Griekenland, Italië en&#13;
Spanje;&#13;
– Glastuinbouw. Een sector die gestart is met subsidies,&#13;
onder andere op de gasprijs,maar de laatste 10 jaar zonder&#13;
subsidies rendeert;&#13;
– Bloembollenteelt. Ongeveer 95% van de bloembollen in&#13;
de wereld komt uit Nederland of is in Nederlandse handen;&#13;
en&#13;
– Zorgboerderijen. InNederland is sprake van professionalisering&#13;
onder andere door samenwerking met verzekeraars.&#13;
Duijzer ging vervolgens in op een aantal unieke toeleverende&#13;
en verwerkende industrieën die van grote betekenis zijn voor&#13;
de toekomst van de Nederlandse land- en tuinbouw. In dit&#13;
kader noemde hij Unilever, Heineken, Flora Holland, Campina-&#13;
Friesland,Nutreco, Sobel, Suikerunie/CSMen Refresco.&#13;
Daarna bekeek Duijzer de dienstverlening in Nederland, die&#13;
volgens hem uniek is. Hij gaf in dit kader het voorbeeld van&#13;
China, dat na het Melamine schandaal in Nederland op bezoek&#13;
is geweest om te bekijken hoe de controles hier zijn geregeld.&#13;
Met betrekking tot de unieke dienstverlening noemde&#13;
Duijzer: landbouwonderwijs, onderzoek, voorlichting, accountantskantoren,&#13;
laboratoria, keuringsinstellingen, product- en&#13;
bedrijfsschappen, Vereniging voor Agrarisch Recht, verzekeraars,&#13;
banken en landbouworganisaties. Zonder die dienstverlening&#13;
zou een aantal unieke sectoren geen kans hebben gekregen.&#13;
Duijzer merkte op dat bijna alle dienstverleners zijn&#13;
begonnen met de land- en tuinbouw of zijn opgericht door&#13;
boeren of tuinders. Daarnaast vertelde hij dat de meeste&#13;
dienstverleners inmiddels voor de hele Nederlandse samenleving,&#13;
zowel burgers als het MKB, werken. In dit kader&#13;
noemde Duijzer verder banken die voor 100% door boeren&#13;
zijn opgericht en nu stabiliserend werken voor de heleNederlandse&#13;
samenleving.&#13;
Duijzer ging vervolgens in op de bijzondere kenmerken die&#13;
voortvloeien uit unieke posities. Ten eerste is Nederland&#13;
tweede exporteur van de wereld. Ten tweede is een bijzonder&#13;
kenmerk de kapitaalintensiteit, die is het hoogst van de hele&#13;
wereld.Ook de grondprijs is het hoogste in de wereld. Verder&#13;
is al 140 jaar een grote uitstroom van boeren en tuinders naar&#13;
het buitenland. Een ander kenmerk is dat Nederland de&#13;
schoonste, voedselveiligste en meest duurzame productie&#13;
heeft. Daarnaast kan de land- en tuinbouw worden gekenschetst&#13;
als voor 100% geïntegreerd. Gedwongen door wetgeving&#13;
en regels wordt bijvoorbeeld met minder schadelijke&#13;
stoffen gewerkt. Als laatste kenmerk noemde Duijzer dat innovaties&#13;
starten op het primaire bedrijf.&#13;
Duijzer noemde vervolgens de volgende ontwikkelingen en&#13;
perspectieven:&#13;
– globalisering zal doorzetten;&#13;
– internationalisering zal toenemen;&#13;
– schaalvergroting op langere termijn in alle sectoren zal&#13;
doorzetten;&#13;
– clustervorming zal toenemen;&#13;
– ketenontwikkeling steeds verder door zal gaan;&#13;
– er zal meer gebruik worden gemaakt van substitutie;&#13;
– de sector vermaatschappelijkt; in Nederland zie je een&#13;
volledig geïntegreerde land- en tuinbouw, ook als het&#13;
gaat het ontwikkelingsniveau;&#13;
– licence to produce zal toenemen; steeds meer boeren en&#13;
tuinders creëren eerst draagvlak in hun maatschappelijke&#13;
omgeving voordat zij bijvoorbeeld een vergunning bij de&#13;
gemeente aanvragen;&#13;
– de hoogontwikkelde dienstverlening in Nederland integreert&#13;
met de samenleving;&#13;
– kritische groepen zullen nieuwe doelen zoeken buiten de&#13;
land- en tuinbouw, behoudens dierenwelzijn;&#13;
– in Nederland is geen sprake van een Indisch model; in&#13;
India is het platteland op achterstand gezet van de hoogontwikkelde&#13;
dienstverlening, in Nederland is sprake van&#13;
een integrale ontwikkeling van zowel het platteland als&#13;
de dienstverlening die samen optrekken in een bepaald&#13;
ontwikkelingsperspectief;&#13;
– collectieve sturing erodeert;&#13;
– belangbehartiging staat onder druk;&#13;
– de collectieve financiering van onderzoeken, keuring en&#13;
promotie staat onder druk;&#13;
– de kwaliteit neemt toe;&#13;
– een nieuwe verdeling publiek-privaat; door allerlei vormen&#13;
van toezicht, bijvoorbeeld de AFM krijgen private organisaties&#13;
te maken met publieke bemoeienis;&#13;
– er groeit een zekere afstand tussen het onderwijs, onderzoek&#13;
en het bedrijfsleven; het bedrijfsleven was vaak initiatiefnemer&#13;
van onderzoek of oprichter van scholen, dit&#13;
wordt nu minder.&#13;
Tot slot vroeg Duijzer zich af hoe je de grondslagen van de&#13;
land- en tuinbouw het beste kunt typeren. Hij noemde in&#13;
dit verband een aantal historische dichters. Zo schreef Staring&#13;
aan het einde van een gedicht: ‘(…) en de boer hij ploegde&#13;
voort; vanwege de boer die ploegt besta de wereld voort.’&#13;
Duijzer is van mening dat dit niet zo is. Daarna vroeg hij zich&#13;
af of de land- en tuinbouw als ‘land van verzuiling’ kan worden&#13;
getypeerd met kenmerken als socialisatie, soevereiniteit&#13;
in eigen kring, functionele decentralisatie en subsidiariteit.&#13;
Het antwoord luidde eveneens ontkennend. Al voor de verzuiling,&#13;
rond 1800, was in de land- en tuinbouw sprake van&#13;
een publieke-private samenwerking. De land- en tuinbouw&#13;
hebben wortels bij waterschappen en dijkschappenNederland&#13;
wordt gekenmerkt door begrippen als verlichting, humaniteit,&#13;
tolerantie en poldermodel.&#13;
4. 50 jaar Nederlands agrarisch recht&#13;
De heer prof. mr. G.M.F. Snijders&#13;
De feestrede van de heer Snijders is elders in dit tijdschrift&#13;
gepubliceerd. Voor de tekst verwijs ik naar deze bijdrage.&#13;
5. Ontwikkelingen in het Europese agrarisch&#13;
recht&#13;
De heer mr. T. van Rijn&#13;
Tot slot kreeg de heer Van Rijn, Legal Advisor bij de Europese&#13;
Commissie, het woord. Van Rijn sprak over ‘De Ontwikkelingen&#13;
in het Europees landbouwrecht’. Zijn pre-advies is elders&#13;
in dit tijdschrift gepubliceerd. Voor de tekst verwijs ik&#13;
naar deze bijdrage.&#13;
6. Discussie&#13;
De eerste vragen werden gesteld door de heer H.J. Bronkhorst.&#13;
Als gevolg van de mogelijke inwerkingtreding van het&#13;
Verdrag van Lissabon zal de besluitvormingsprocedure met&#13;
betrekking tot de landbouwpolitiek wijzigen; het Europees&#13;
Parlement zal mede besluitvormer worden van de landbouwpolitiek.&#13;
De heer Bronkhorst vroeg zich af of het parlement&#13;
‘landbouw minded’ zal worden en bereid zal zijn om geld te&#13;
investeren in de landbouwpolitiek. Daarnaast vroeg de heer&#13;
Bronkhorst zich af of er nu nog sprake is van een echte gemeenschappelijke&#13;
landbouwpolitiek.&#13;
Op de eerste vraag antwoordde Van Rijn dat het Europees&#13;
Parlementminder ‘landbouwminded’ zal worden. Veelmeer&#13;
financiën zullen worden afgewogen tegen de behoefte op andere&#13;
terreinen zoals energie projecten en regionale steun. In&#13;
het kader van het Verdrag van Lissabon vertelde Van Rijn&#13;
dat bevoegdheden van de Commissie om het beleid uit te&#13;
voeren aan impliciete goedkeuring van het parlement is onderworpen.&#13;
Zo kan het parlement dus ook op gedelegeerde&#13;
regelingen invloed uitoefenen. Van Rijn denkt dat andere&#13;
belangen veel meer op de voorgrond zullen treden dan alleen&#13;
maar het zuivere landbouwbeleid.&#13;
Op de tweede vraag van de heer Bronkhorst antwoordde Van&#13;
Rijn dat de gemeenschappelijk landbouw politiek drastisch&#13;
aan het veranderen is. Namelijk van een gemeenschappelijk&#13;
landbouwbeleid wat op EG niveau wordt bepaald en wat de&#13;
lidstaten maar hebben uit te voeren, in een landbouwbeleid&#13;
wat veel rekening houdt met wat de lidstaten allemaal willen.&#13;
Het gaat volgens Van Rijn meer lijken op een sterk geharmoniseerd&#13;
nationaal beleid.&#13;
De volgende vraag werd gesteld door de heer mr. L.P.J.&#13;
Mertens. Als het Verdrag van Lissabon doorgaat en er komt&#13;
een parlement dat medewetgever wordt, zijn de ambtenaren&#13;
daar blijmee of niet? Van Rijn antwoordde dat de ambtenaren&#13;
gemengde gevoelens hebben; ze vrezen voor een deel hun&#13;
vrijheid kwijt te raken en voorzien ingewikkelde discussies&#13;
met het parlement.&#13;
De heer mr. P.S.A. Overwater vroeg zich vervolgens af of&#13;
Snijders enig idee heeft welke kant de evaluatie van de recente&#13;
wijzigingen in het pachtrecht opgaat. Snijders heeft aangegeven&#13;
dat bij die evaluatie onder meer gekeken zal moeten&#13;
worden naar de continuïteit van de bedrijfsvoering.Overwater&#13;
vroeg zich af als het toenemende aantal geliberaliseerde&#13;
pachtovereenkomsten tot onvoldoende continuïteit van de&#13;
bedrijfsvoering zou leiden, of je dan niet terug zou moeten&#13;
naar reguliere pacht. Of moet men niet helemaal naar geliberaliseerde&#13;
pacht waarbij wordt verpacht voor langer dan zes&#13;
jaar tegen vrije prijzen? Snijders antwoordde dat hij deze vraag&#13;
op dit moment niet kan beantwoorden. Wel vraagt hij zich&#13;
af of we niet te gemakkelijk van de gereguleerde pacht zijn&#13;
afgestapt. Pachters hebben in het kader van verlengingen en&#13;
in de plaatsstellingen geen kans meer om een oordeel van de&#13;
rechter te vragen. Loop je dan niet het risico dat pachters&#13;
minder in pachtobjecten gaan investeren, omdat ze niet de&#13;
zekerheid hebben dat zij op langere termijn over de pachtobjecten&#13;
kunnen blijven beschikken?&#13;
De heer mr. J.A.J. Spoor vroeg zich af waarom Duijzer de&#13;
varkenshouderij niet heeft genoemd en waar deze sector volgens&#13;
Duijzer staat in Nederland. Duijzer reageerde daarop&#13;
dat hij alleen een aantal sectoren heeft genoemd die zeer bijzondere&#13;
positie in Europa innemen of bijzondere prestaties&#13;
hebben bewerkstelligd. Verder vertelde Duijzer dat de varkenshouderij&#13;
in een competitieve markt zit. De varkenshouderij&#13;
zal rekening moet blijven houden met kleine marges.&#13;
Schaalvergroting is dus noodzakelijk. Die schaalvergroting&#13;
moet zo worden uitgevoerd dat die in de eigen maatschappelijk&#13;
omgeving acceptabel is.</content><legacyfootnotes>Mr. H.A. van Basten is advocaat bij Wijn&amp;amp;Stael advocaten te&#13;
Utrecht.&#13;
*&#13;
1. Fytosanitair betekent volgens Van Dale: ‘de goede conditie van planten&#13;
betreffend.’&#13;
2. Kamerstukken II 2007/08, 31 389.&#13;
3.De resultaten van deze evaluatie zijn samen met de reactie van het kabinet&#13;
hierop gepubliceerd in het eindrapport ‘Over wetten van de natuur’.&#13;
</legacyfootnotes><footnotes><footnote/></footnotes><auteurs>mr. H.A. van Basten</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/8139</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2014</searchword><id>10980</id><udhid>UDH:TvAR/10980</udhid><titel>Rechtspraak 5753. Van de Geer/Van der Putten (TvAR 2014/5753)</titel><searchwords><searchword>TvAR 2/2014</searchword><searchword>TvAR 2014/5753</searchword><searchword>UDH:TvAR/10980</searchword></searchwords><attachments><attachment><name>TvAR2014_02_08_5753.pdf</name><extention>pdf</extention><url>https://denhollander.info/download/9397/ci</url></attachment></attachments><inleiding>Om tot een oordeel te komen dat sprake is van een geliberaliseerde&#13;
pachtovereenkomst is meer nodig dan alleen de&#13;
overeengekomen duur van twee a drie jaar.</inleiding><content>Het geding in eerste aanleg&#13;
De grondkamer Noordwest heeft bij beschikking van 22 augustus&#13;
2013, waarvan afschrift aan partijen is verzonden op&#13;
29 augustus 2013, met betrekking tot de op 4 april 2013 en&#13;
12 april 2013 ter goedkeuring ingezonden pachtovereenkomsten&#13;
d.d. 9 april 2009, respectievelijk d.d. 1 april 2011&#13;
en d.d. 1 mei 2010, betreffende percelen land, groot “1.75 à&#13;
1.85 ha”, respectievelijk “2.15 ha” en “0,33 á 0.35 ha”, voor&#13;
2 à 3 jaar, tegen een jaarlijkse vergoeding van € 3.000,00 per&#13;
ha = € 5.250,00 in totaal per jaar, respectievelijk € 3.000,00&#13;
per ha = € 6.450,00 in totaal per jaar en € 3.000,00 per ha =&#13;
€ 1.000,00, in totaal per jaar, als volgt beslist:&#13;
“De overeengekomen pachtprijs wordt gewijzigd in:&#13;
–– € 468,- per hectare per jaar, ingaande 9 april 2009;&#13;
–– € 667,- per hectare per jaar, ingaande 9 april 2010.&#13;
De aldus gewijzigde overeenkomsten worden goedgekeurd.&#13;
Stelt vast dat de pachtovereenkomsten op 1 april 2012 zijn&#13;
geëindigd.”&#13;
Voormelde beschikking is in fotokopie aan deze beschikking&#13;
gehecht. Daarnaar wordt verwezen voor de procesgang in&#13;
eerste aanleg en de bij de beschikking gegeven motivering.&#13;
Het geding in hoger beroep&#13;
Verpachter is bij een op 11 september 2013 ter griffie ingekomen&#13;
en bij een per faxbericht op 13 september 2013 en&#13;
per post op 16 september 2013 ter griffie ingekomen brief&#13;
aangevuld beroepschrift in beroep gekomen van voormelde&#13;
beschikking, met verzoek die beschikking te vernietigen en&#13;
opnieuw rechtdoende te verklaren dat de pachtovereenkomst&#13;
tussen partijen dient te worden aangemerkt als een geliberaliseerde&#13;
pachtovereenkomst in de zin van artikel 7:397 BW&#13;
waarbij geen toetsing van de pachtprijs plaatsvindt.&#13;
Pachter heeft hiertegen verweer gevoerd bij een op 26 september&#13;
2013 te griffie ingekomen verweerschrift, met verzoek&#13;
(naar de Centrale Grondkamer begrijpt:) de beschikking,&#13;
waarvan beroep te bevestigen.&#13;
De grieven&#13;
Verpachter heeft aangevoerd dat de grondkamer ten onrechte&#13;
heeft geoordeeld dat een geliberaliseerde pachtovereenkomst&#13;
alleen tot stand komt als partijen daar uitdrukkelijk&#13;
melding van hebben gemaakt in de overeenkomst. Dit oordeel&#13;
berust op een te beperkte uitleg van het bepaalde in artikel&#13;
7:397 BW.&#13;
Beoordeling van het geschil in hoger beroep&#13;
1. In de onderhavige procedure staat centraal de vraag of de&#13;
tussen partijen bestaande pachtovereenkomsten al dan niet&#13;
kunnen worden aangemerkt als een geliberaliseerde pachtovereenkomst&#13;
als bedoeld in artikel 7:397, lid 1 BW.&#13;
2. Met betrekking tot deze vraag overweegt de Centrale&#13;
Grondkamer dat de beoordeling van een geschil over het&#13;
rechtskarakter van een overeenkomst de beantwoording&#13;
van een rechtsvraag betreft, die bij uitsluiting is voorbehouden&#13;
aan de bevoegde pachtrechter. De grondkamer, en in beroep&#13;
de Centrale Grondkamer, zijn evenwel gehouden deze&#13;
rechtsvraag bij wijze van voorvraag te beantwoorden indien&#13;
dit voor de beoordeling van het aan hen voorgelegde geschil&#13;
noodzakelijk is. Dienaangaande overweegt de Centrale&#13;
Grondkamer dat verpachter met de onderhavige procedure&#13;
kennelijk beoogd heeft een toetsing door de grondkamer,&#13;
c.q. de Centrale Grondkamer, van door partijen overeengekomen&#13;
tegenprestatie aan de hoogst toelaatbare pachtprijs&#13;
van het onderhavige percelen land te vermijden. Hiervan&#13;
kan slechts sprake zijn indien de tussen partijen bestaande&#13;
overeenkomsten pachtovereenkomsten zijn als bedoeld in&#13;
artikel 7:397, lid 1 BW. Derhalve acht de Centrale Grondkamer&#13;
de beantwoording van voormelde rechtsvraag bij wijze&#13;
van voorvraag in de gegeven omstandigheden noodzakelijk.&#13;
Daartoe overweegt zij het navolgende.&#13;
3. Een geliberaliseerde pachtovereenkomst als bedoeld in artikel&#13;
7:397, lid 1 BW veronderstelt dat partijen zijn overeengekomen&#13;
dat in hun verhouding de bepalingen van de artikelen&#13;
7:313 lid 2, 7:319 lid 1 onder a, c en d, 7:325, 7:327,&#13;
7:328, 7:332, 7:333, 7:363 tot en met 7:374, 7:378 tot en&#13;
met 7:384, 7:399a en 7:399c lid 1 BW niet van toepassing&#13;
zullen zijn. Dit betekent niet dat per se deze bepalingen met&#13;
zoveel woorden door partijen moeten zijn genoemd, maar&#13;
wel dat partijen hun overeenstemming over en weer in de&#13;
bedoelde zin hebben begrepen en hebben mogen begrijpen.&#13;
De omstandigheid de pachtovereenkomst “voor 2 à 3 jaar”&#13;
is aangegaan, is in dit verband onvoldoende. Dat beding ziet&#13;
uitsluitend op de duur van de pachtovereenkomst en zondert&#13;
dus hooguit de toepasselijkheid uit van de bepalingen&#13;
van titel 5 van Boek 7 die daarop betrekking hebben. (Zelfs&#13;
die bedoeling behoeven partijen niet te hebben gehad, omdat&#13;
immers ook een reguliere pachtovereenkomst voor een&#13;
kortere duur dan de wettelijke duur van 6 jaar worden aangegaan,&#13;
zij het ook dat die kortere duur de goedkeuring van&#13;
de grondkamer behoeft, artikel 7:325 lid 3 BW.) Een geliberaliseerde&#13;
pachtovereenkomst veronderstelt dat met betrekking&#13;
tot veel meer de pachter beschermende bepalingen tussen&#13;
partijen is overeengekomen dat zij niet van toepassing&#13;
zijn. Dat daarvan sprake is geweest, is door verpachter niet&#13;
begrijpelijk toegelicht.&#13;
4. Overigens zijn tegen de beschikking, waarvan beroep,&#13;
geen grieven aangevoerd.&#13;
Slotsom&#13;
De beschikking, waarvan beroep, moet worden bevestigd,&#13;
voor zoveel nodig met aanvulling van gronden zoals hiervoor&#13;
overwogen.&#13;
Beslissing&#13;
De Centrale Grondkamer, beschikkende in hoger beroep:&#13;
Bevestigt de beschikking, waarvan beroep, voor zoveel nodig&#13;
met aanvulling van gronden zoals hiervoor overwogen.</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en&#13;
de deskundige leden mr. ing. J.A. Jansens van Gellicum&#13;
en ir. H.B.M. Duenk</auteurs><published>2014-02-01 00:00:00</published><modified>2014-02-01 00:00:00</modified><editiondate>2014-02-01</editiondate><htmlpath>https://denhollander.info/artikel/10980</htmlpath></article>
</articles></edition>
<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>11/12</uitgave><aflevering>10</aflevering><searchword>TvAR 11/12/2020</searchword><id>16458</id><udhid>UDH:TvAR/16458</udhid><titel>Pacht - Hoge Raad, 16 oktober 2020,  ECLI:NL:HR:2020:1633  (Teeltpacht) (mrs. M.V. Polak, T.H. Tanja-van den Broek en C.H. Sieburgh)  (TvAR 2020/8037)</titel><searchwords><searchword>TvAR 11/12/2020</searchword><searchword>TvAR 2020/8037</searchword><searchword>UDH:TvAR/16458</searchword></searchwords><attachments><attachment><name>21390.pdf</name><extention>pdf</extention><url>https://denhollander.info/download/21390/ci</url></attachment></attachments><inleiding/><content>&lt;p class="annotator"&gt;Met noot E.H.M. Harbers&lt;/p&gt;&lt;h3&gt;Pacht.&lt;/h3&gt;&lt;p&gt;[Wet op de rechterlijke organisatie, art.81 lid 1; Burgerlijk Wetboek, art. 7:325 lid 3, art. 369, art. 7:397; Wetboek van Burgerlijke Rechtsvordering, art. 1019j – 1019v]&lt;/p&gt;&lt;p&gt;Is sprake van een teeltpachtovereenkomst (art. 70f Pachtwet (oud)) dan wel van reguliere pacht? Dwingendrechtelijk vereiste van registratie?&lt;/p&gt;&lt;p&gt;ARREST&lt;/p&gt;&lt;p&gt;In de zaak van&lt;/p&gt;&lt;p&gt;[verpachter],&lt;/p&gt;&lt;p&gt;wonende te [woonplaats],&lt;/p&gt;&lt;p&gt;EISERES tot cassatie,&lt;/p&gt;&lt;p&gt;hierna: [verpachter],&lt;/p&gt;&lt;p&gt;advocaat: J.A.M.A. Sluysmans,&lt;/p&gt;&lt;p&gt;tegen&lt;/p&gt;&lt;p&gt;[pachter],&lt;/p&gt;&lt;p&gt;wonende te [woonplaats],&lt;/p&gt;&lt;p&gt;VERWEERDER in cassatie,&lt;/p&gt;&lt;p&gt;hierna: [pachter],&lt;/p&gt;&lt;p&gt;advocaat: H.J.W. Alt.&lt;/p&gt;&lt;h3&gt;1. Procesverloop&lt;/h3&gt;&lt;p&gt;Voor het verloop van het geding in feitelijke instanties verwijst de Hoge Raad naar:&lt;/p&gt;&lt;ol&gt;&lt;li class="kleine letters"&gt;het vonnis in de zaak 5984261 \ PA EXPL 17-4 WD van de pachtkamer in de rechtbank Noord-Holland van 3 januari 2018;&lt;/li&gt;&lt;li class="kleine letters"&gt;het arrest in de zaak 200.237.255 van de pachtkamer in het gerechtshof Arnhem-Leeuwarden van 2 april 2019.&lt;/li&gt;&lt;/ol&gt;&lt;p&gt;[verpachter] heeft tegen het arrest van het hof beroep in cassatie ingesteld.&lt;/p&gt;&lt;p&gt;[pachter] heeft een verweerschrift tot verwerping ingediend.&lt;/p&gt;&lt;p&gt;De zaak is voor partijen toegelicht door hun advocaten en voor [verpachter] mede door N. van Triet.&lt;/p&gt;&lt;p&gt;De conclusie van de Advocaat-Generaal E.B. Rank-Berenschot strekt tot verwerping van het cassatieberoep.&lt;/p&gt;&lt;p&gt;De advocaat van [verpachter] heeft schriftelijk op die conclusie gereageerd.&lt;/p&gt;&lt;h3&gt;2 Beoordeling van het middel&lt;/h3&gt;&lt;p&gt;De Hoge Raad heeft de klachten over het arrest van het hof beoordeeld. De uitkomst hiervan is dat deze klachten niet kunnen leiden tot vernietiging van dat arrest. De Hoge Raad hoeft niet te motiveren waarom hij tot dit oordeel is gekomen. Bij de beoordeling van deze klachten is het namelijk niet nodig om antwoord te geven op vragen die van belang zijn voor de eenheid of de ontwikkeling van het recht (zie artikel 81 lid 1 van de Wet op de rechterlijke organisatie).&lt;/p&gt;&lt;p&gt;3Beslissing&lt;/p&gt;&lt;p&gt;De Hoge Raad:&lt;/p&gt;&lt;ul&gt;&lt;li class="streepjes"&gt;verwerpt het beroep;&lt;/li&gt;&lt;li class="streepjes"&gt;veroordeelt [verpachter] in de kosten van het geding in cassatie, tot op deze uitspraak aan de zijde van [pachter] begroot op € 407,34 aan verschotten en € 2.200,-- voor salaris, vermeerderd met de wettelijke rente over deze kosten indien [verpachter] deze niet binnen veertien dagen na heden heeft voldaan.&lt;/li&gt;&lt;/ul&gt;&lt;h3&gt;Conclusie&lt;/h3&gt;&lt;p&gt;15 mei 2020&lt;/p&gt;&lt;p&gt;Mr. E.B. Rank-Berenschot&lt;/p&gt;&lt;p&gt;In deze zaak gaat het om een tussen eiseres tot cassatie (hierna:&amp;nbsp;&lt;span class="bold"&gt;Verpachter&lt;/span&gt;) en verweerder in cassatie (hierna:&amp;nbsp;&lt;span class="bold"&gt;Pachter&lt;/span&gt;) voor de duur van één jaar gesloten grondgebruikersovereenkomst voor de teelt van pootaardappelen.&lt;/p&gt;&lt;p&gt;In cassatie gaat het met name om de vraag of het hof terecht heeft geoordeeld dat de overeenkomst niet als teeltpachtovereenkomst kan worden gekwalificeerd, nu niet is voldaan aan het formele vereiste van tijdige registratie van de overeenkomst (art. 70f lid 1 onder&amp;nbsp;&lt;span class="italic"&gt;d&lt;/span&gt;&amp;nbsp;en leden 2 en 3 Pachtwet (oud) (hierna ook:&amp;nbsp;&lt;span class="bold"&gt;Pw&lt;/span&gt;). Verder wordt geklaagd over de wijze waarop het hof tot het oordeel komt dat geen sprake is van eenmalige pacht (art. 70f lid 5 Pw) en de wijze waarop het hof het beroep van Verpachter op de beperkende werking van de redelijkheid en billijkheid verwerpt.&lt;/p&gt;&lt;h3&gt;1 Feiten en procesverloop&lt;/h3&gt;&lt;p&gt;1.1 In cassatie kan van de volgende feiten worden uitgegaan.&amp;nbsp;&lt;span class="bold"&gt;1&lt;/span&gt;&lt;/p&gt;&lt;p&gt;(i) Verpachter pachtte van Domeinen het perceel kadastraal bekend gemeente Wieringermeer, sectie [A] , nummer [001] , groot circa 9.18.00 ha. In november 2005 hebben partijen gesproken over de verpachting van dit perceel aan Pachter voor de teelt van pootaardappelen. Op 16 februari 2006 hebben partijen een grondgebruikersovereenkomst&lt;span class="bold"&gt;2&lt;/span&gt;&amp;nbsp;gesloten met betrekking tot dat perceel voor de periode 1 januari 2006 tot en met 31 december 2006. Handgeschreven is toegevoegd:&lt;/p&gt;&lt;p&gt;“&lt;span class="italic"&gt;aan u verhuurd voor 1 jaar voor pootaardappelen: à € 1.900,=/ha&lt;/span&gt;”.&lt;/p&gt;&lt;p&gt;(ii) In mei 2006 heeft Pachter een bedrag van € 8.721,- betaald aan Verpachter. Dit is de helft van de tussen partijen overeengekomen pachtsom.&lt;/p&gt;&lt;p&gt;(iii) De pootaardappelen bleken ernstig aan schurft te lijden. Partijen (of hun verzekeraars) hebben over en weer deskundigenonderzoeken laten verrichten.&lt;/p&gt;&lt;p&gt;(iv) Bij brief van 21 december 2011 is namens Verpachter aan Pachter een sommatie verstuurd voor het restantbedrag aan pacht van € 8.721,- .&lt;/p&gt;&lt;p&gt;(v) Bij verzoek van 14 december 2015&lt;span class="bold"&gt;3&lt;/span&gt;&amp;nbsp;heeft Verpachter de grondkamer Noordwest verzocht de grondgebruikersovereenkomst vast te leggen als geliberaliseerde pacht voor de duur van één jaar en subsidiair als een reguliere pachtovereenkomst voor korte duur.&lt;/p&gt;&lt;p&gt;(vi) De grondkamer heeft bij beschikking van 16 juni 2016&lt;span class="bold"&gt;4&lt;/span&gt;, verzonden op 4 juli 2016, (de overeenkomst aangemerkt als een reguliere pachtovereenkomst,&amp;nbsp;&lt;span class="italic"&gt;toev. A-G&lt;/span&gt;), de gevraagde goedkeuring als bedoeld in artikel 7:325 lid 3 BW verleend en de overeengekomen pachtprijs gewijzigd in € 7.270,- per jaar. De aldus gewijzigde overeenkomst is goedgekeurd.&lt;/p&gt;&lt;p&gt;(vii) Bij brief van 30 december 2016 heeft Verpachter Pachter gesommeerd het bedrag van € 8.721,- binnen 30 dagen te voldoen. Pachter heeft daaraan niet voldaan.&lt;/p&gt;&lt;p&gt;1.2 Bij exploot van 3 mei 2017 heeft Pachter Verpachter gedagvaard voor de pachtkamer van de rechtbank Noord-Holland. Hij heeft, samengevat, in conventie een verklaring voor recht gevorderd dat de tussen partijen gesloten overeenkomst is te beschouwen als een reguliere pachtovereenkomst voor de duur van één jaar en tegen een pachtprijs van € 7.270,- in totaal. Voorts heeft Pachter terugbetaling gevorderd van het bedrag van € 1.451,- dat hij teveel heeft betaald.&lt;/p&gt;&lt;p&gt;1.3 Verpachter heeft op haar beurt in reconventie, kort gezegd, een verklaring voor recht gevorderd dat de overeenkomst tussen partijen een teeltpachtovereenkomst is, dan wel eenmalige pacht of geliberaliseerde pacht, met veroordeling van Pachter tot betaling van een bedrag van € 8.721,- .&lt;/p&gt;&lt;p&gt;1.4 De rechtbank heeft bij vonnis van 3 januari 2018&lt;span class="bold"&gt;5&lt;/span&gt;&amp;nbsp;in conventie en in reconventie voor recht verklaard dat de overeenkomst is te beschouwen als een teeltpachtovereenkomst en heeft Pachter veroordeeld tot betaling van het door Verpachter gevorderde bedrag van € 8.721,-.&lt;/p&gt;&lt;p&gt;1.5 Tegen dit vonnis heeft Pachter hoger beroep ingesteld bij de pachtkamer van het hof Arnhem-Leeuwarden. Na wijziging van eis heeft hij gevorderd dat het hof, na vernietiging van het vonnis waarvan appel:&lt;/p&gt;&lt;p&gt;(i) voor recht verklaart dat de tussen partijen overeengekomen grondgebruikersovereenkomst in 2006 wegens het niet voldoen aan het bepaalde in art. 70f lid 1 onder&amp;nbsp;&lt;span class="italic"&gt;d&lt;/span&gt;&amp;nbsp;en leden 2 en 3 Pw aangemerkt dient te worden als een reguliere pachtovereenkomst voor korte duur (met ingang van 1 januari 2006 en eindigend op 31 december 2006) tegen een pachtprijs van € 7.270,- per jaar voor het geheel, een en ander met inachtneming van de beschikking van de grondkamer van 4 juli 2016;&lt;/p&gt;&lt;p&gt;(ii) Verpachter veroordeelt tot vergoeding van het door Pachter te veel betaalde bedrag van € 1.451, te vermeerderen met rente.&lt;/p&gt;&lt;p&gt;1.6 Verpachter heeft verweer gevoerd en geconcludeerd tot bekrachtiging van het bestreden vonnis.&lt;/p&gt;&lt;p&gt;1.7 Bij arrest van 2 april 2019&lt;span class="bold"&gt;6&lt;/span&gt;&amp;nbsp;heeft het hof het vonnis van 3 januari 2018 vernietigd en, opnieuw rechtdoende, onder meer:&lt;/p&gt;&lt;p&gt;(i) voor recht verklaard dat de tussen Pachter en Verpachter overeengekomen grondgebruikersovereenkomst in 2006 onder het regime van de Pachtwet moet worden aangemerkt – wegens het niet voldoen aan het bepaalde in art. 70f lid 1 onder&amp;nbsp;&lt;span class="italic"&gt;d&lt;/span&gt;&amp;nbsp;en leden 2 en 3 – als een reguliere pachtovereenkomst voor korte duur (art. 12 Pw), met ingang van 1 januari 2006 en eindigend op 31 december 2006, tegen een pachtprijs van € 7.270,- per jaar voor het geheel, een en ander met inachtneming van de beschikking van de grondkamer van 4 juli 2016;&lt;/p&gt;&lt;p&gt;(ii) Verpachter veroordeeld tot terugbetaling aan Pachter van het te veel betaalde bedrag van € 1.451,-, vermeerderd met wettelijke rente en kosten.&lt;/p&gt;&lt;p&gt;1.8 Het hof heeft daartoe onder meer, voor zover in cassatie van belang, het volgende overwogen:&lt;/p&gt;&lt;p&gt;“4.1 De kern van de zaak is de kwalificatie van de tussen partijen gesloten gebruikersovereenkomst van 2006. Het hof oordeelt dat deze moet worden aangemerkt als een reguliere pachtovereenkomst voor de duur van één jaar. De door de grondkamer vastgestelde pachtprijs heeft te gelden als de tussen partijen overeengekomen pachtprijs. Dit betekent dat de vordering van [Verpachter] tot betaling van de helft van de pachtsom alsnog wordt afgewezen en de vordering van [Pachter] tot terugbetaling van het teveel door hem betaalde wordt toegewezen. (…) Het hof legt hieronder uit hoe het tot dit oordeel is gekomen.&lt;/p&gt;&lt;p&gt;4.2 Op grond van artikel 70f lid 3 Pachtwet dient de inzending ter registratie van een teeltpachtovereenkomst binnen twee maanden nadat deze is aangegaan te hebben plaatsgevonden. Vast staat dat niet is voldaan aan deze eis omdat de grondgebruikersovereenkomst pas in december 2015 is ingezonden. Deze vereisten gelden op grond van de wet en zijn van dwingend recht in de zin dat daarvan niet ten nadele van de pachter mag worden afgeweken. Nu de teeltpachtovereenkomst niet (tijdig) is ingezonden ter registratie, geldt dat partijen een pachtovereenkomst hebben gesloten waarvoor het normale pachtregime geldt (Hof Arnhem 2 maart 2004, Pr juni 2004/4, Van Wely/Van Os). Niet in geschil is dat de overeenkomst is aangegaan voor de duur van één jaar. De grondkamer heeft goedkeuring verleend aan de korte duur zodat er voorlopig van moet worden uitgegaan dat tussen partijen een reguliere pachtovereenkomst voor de duur van één jaar is gesloten met een pachtprijs van € 7.670 per jaar.&lt;/p&gt;&lt;p&gt;4.3 [Verpachter] heeft aangevoerd dat aan de formele vereisten moet worden voorbijgegaan. Nu die vereisten tot bescherming van de pachter strekken, ziet het hof geen aanleiding om aan de vereisten voorbij te gaan. Voorts voert zij aan dat het naar maatstaven van redelijkheid en billijkheid onaanvaardbaar is dat [Pachter] zich beroept op pachtbescherming. Het opzij zetten van dwingendrechtelijke beschermingsbepalingen vereist echter nogal wat. [Verpachter] voert aan dat [Pachter] willens en wetens heeft ingestemd met de eenjarige pacht voor een hoge pachtsom en desondanks weigert de helft te betalen. Dit is niet voldoende. Het feit dat [Pachter] heeft ingestemd met deze constructie maakt niet dat het naar maatstaven van redelijkheid en billijkheid onaanvaardbaar is dat hij zich later alsnog op deze beschermingsbepaling beroept. De grieven 2 en 4 van [Pachter] slagen dus. Er is geen teeltpachtovereenkomst. Dat brengt mee dat het hof op grond van de devolutieve werking van het hoger beroep moet beoordelen of er sprake is van een geliberaliseerde overeenkomst.&lt;/p&gt;&lt;p&gt;4.4 Omdat de overeenkomst is gesloten onder het oude recht, gaat het om de vraag of partijen een eenmalige pachtovereenkomst hebben gesloten als bedoeld in artikel 70f lid 5 Pachtwet. Naar het oordeel van het hof heeft [Verpachter] onvoldoende redengevende feiten en omstandigheden aangevoerd om te oordelen dat partijen bij hun overeenkomst hebben bepaald dat de bepalingen die genoemd zijn in dat vijfde lid niet van toepassing zijn op hun pachtovereenkomst. Het enkele feit dat partijen een overeenkomst voor één jaar zijn aangegaan tegen een hogere dan de reguliere pachtprijs is daartoe onvoldoende.“&lt;/p&gt;&lt;p&gt;1.9 Verpachter is bij procesinleiding van 29 mei 2019 – en daarmee tijdig&lt;span class="bold"&gt;7&lt;/span&gt;&amp;nbsp;– in cassatie gekomen tegen het arrest van het hof van 2 april 2019. Pachter heeft geconcludeerd tot verwerping van het cassatieberoep. Beide partijen hebben hun standpunten schriftelijk doen toelichten, waarna nog van re- en dupliek is gediend.&lt;/p&gt;&lt;h3&gt;2 Ontvankelijkheid cassatieberoep&lt;/h3&gt;&lt;p&gt;2.1 Alvorens het cassatiemiddel te bespreken, zal ik ingaan op de vraag of Verpachter in haar cassatieberoep kan worden ontvangen.&lt;/p&gt;&lt;p&gt;2.2 De tussen partijen gesloten overeenkomst liep van 1 januari 2006 tot en met 31 december 2006. In die periode was de Pachtwet nog van toepassing, waarin cassatieberoep tegen arresten en beschikkingen van de pachtkamer van het hof werd uitgesloten (art. 134 Pw). Bij wet van 26 april 2007 (Stb. 2007, 163), in werking getreden op 1 september 2007, is de Pachtwet ingetrokken en zijn de procesrechtelijke pachtbepalingen opgenomen in art. 1019j-1019v Rv.&amp;nbsp;&lt;span class="bold"&gt;8&lt;/span&gt;&amp;nbsp;Cassatieberoep wordt hierin niet langer uitgesloten.&lt;/p&gt;&lt;p&gt;2.3 De wet van 26 april 2007 bevat voor de procesrechtelijke bepalingen geen specifiek overgangsrecht. Gelet daarop, en in verband met de wetsgeschiedenis,&amp;nbsp;&lt;span class="bold"&gt;9&lt;/span&gt;&amp;nbsp;zijn de algemene overgangsbepalingen van art. 68a e.v. Overgangsrecht NBW (hierna:&amp;nbsp;&lt;span class="bold"&gt;Ow&lt;/span&gt;) daarop van toepassing. Uit art. 74 lid 1 en art. 68a Ow volgt dat die bepalingen onmiddellijke werking hebben voor procedures die op of na 1 september 2007 zijn aangevangen.&lt;span class="bold"&gt;10&lt;/span&gt;&amp;nbsp;Daarvan is in deze zaak sprake, nu de procedure ruim na 1 september 2007 is aangevangen. Ik meen dan ook dat Verpachter ontvankelijk is in haar cassatieberoep.&lt;/p&gt;&lt;p&gt;2.4 Hoewel voor de ontvankelijkheid van het cassatieberoep art. 1019j-1019v Rv bepalend zijn, heeft het hof nog aan de hand van de Pachtwet (en niet titel 7.5 BW) getoetst hoe de pachtovereenkomst moet worden gekwalificeerd. De steller van het middel bestrijdt dit niet en neemt dit ook zelf tot uitgangspunt. Naar mijn mening is dit terecht. Weliswaar komt aan het materiële pachtrecht van titel 7.5 BW op grond van art. 68a Ow onmiddellijke werking toe, maar omdat de overeenkomst reeds op 31 december 2006 – voor de inwerkingtreding van titel 7.5 BW per 1 september 2007 – was geëindigd, dient de kwalificatie aan de hand van de Pachtwet plaats te vinden.&amp;nbsp;&lt;span class="bold"&gt;11&lt;/span&gt;&lt;/p&gt;&lt;p&gt;2.5 De regeling voor teeltpacht bevat overigens geen relevante verschillen tussen het oude en het nieuwe pachtrecht. Tussen de regeling van de eenmalige pacht van art. 70f lid 5 Pw en die van de geliberaliseerde pacht van art. 7:397 BW bestaan wel relevante verschillen.&lt;/p&gt;&lt;h3&gt;3 Bespreking van het cassatiemiddel&lt;/h3&gt;&lt;p&gt;3.1 Het cassatiemiddel valt uiteen in vier onderdelen (aangeduid als klacht I tot en met IV).&lt;/p&gt;&lt;p&gt;3.2 Klacht I&amp;nbsp;richt een rechtsklacht tegen het oordeel van het hof dat de overeenkomst niet heeft te gelden als een teeltpachtovereenkomst als bedoeld in art. 70f lid 1 Pw, nu deze niet binnen twee maanden nadat deze is aangegaan (als teeltpachtovereenkomst) ter registratie is ingezonden (rov 4.2) en dat het hof geen reden ziet om aan het formele vereiste voorbij te gaan (rov. 4.3). Het hof zou een te groot belang aan het registratievereiste hebben toegekend, en hebben miskend dat het (enkele) niet tijdig registreren van de overeenkomst niet tot gevolg heeft dat geen sprake is van een teeltpachtovereenkomst in geval de pachter door dat niet (tijdig) registreren in geen enkel (rechtens te respecteren) belang wordt geschaad.&lt;/p&gt;&lt;p&gt;3.3 Voordat ik inhoudelijk op de klacht inga, maak ik eerst een paar inleidende opmerkingen.&lt;span class="bold"&gt;12&lt;/span&gt;&lt;/p&gt;&lt;p&gt;3.4 Sinds de jaren dertig van de vorige eeuw is de pachtwetgeving er vooral op gericht om zowel de belangen van de pachter als het algemeen landbouwkundig belang te beschermen. Die pachtbescherming werd onder meer bereikt door veelal dwingende bepalingen, waarin onder meer werd voorgeschreven dat alle pachtovereenkomsten vooraf door de grondkamer moeten worden getoetst, en waarin ook de wettelijke duur van een pachtovereenkomst en de maximale pachtprijs dwingend werden voorgeschreven.&lt;span class="bold"&gt;13&lt;/span&gt;&amp;nbsp;In de pachtpraktijk bleek zich al snel het verschijnsel van zwarte en grijze pacht voor te doen, waarbij om aan die dwingende bepalingen te ontkomen overeenkomsten bewust niet op schrift werden gesteld, respectievelijk werd afgesproken de overeenkomst niet ter goedkeuring aan de grondkamers toe te sturen. Dat is de reden geweest dat het vanaf 1969 zelfs enige tijd strafbaar is geweest pachtovereenkomsten of pachtwijzigingsovereenkomsten niet tijdig ter goedkeuring in te zenden. Handhaving is echter nooit een prioriteit geweest, en in 1995 is de strafbaarstelling vervallen.&lt;span class="bold"&gt;14&lt;/span&gt;&lt;/p&gt;&lt;p&gt;In de loop der tijd zijn steeds meer stemmen opgegaan om de pacht te liberaliseren. Geconstateerd werd dat het pachtareaal allengs sterk was verminderd, terwijl het belang van pacht als financieringsinstrument voor de landbouw van groot belang werd geacht. Als oorzaak van die vermindering van het pachtareaal werd de dwingende en weinig flexibele regelgeving genoemd. Met het doel om de (verdere) verkleining van het pachtareaal te voorkomen, heeft de wetgever in 1995 twee nieuwe vormen van ‘bijzondere kortdurende pacht’ geïntroduceerd, die voor los land voorzagen in een meer marktconforme benadering en in flexibel grondgebruik.&lt;span class="bold"&gt;15&lt;/span&gt;&amp;nbsp;Een van die vormen betrof de teeltpacht. Indien aan de voorwaarden voor teeltpacht was voldaan, gold een bijzonder regime waarbij een groot aantal pachtbeschermingsbepalingen niet van toepassing was. Daartoe behoorden onder meer bepalingen omtrent de toetsing en de duur van de pachtovereenkomst, alsmede de prijs. In de pachtpraktijk werden ook voor ‘teeltpachtovereenkomsten’ de hiervoor genoemde zwarte en grijze pachtovereenkomsten gesloten, bij gebrek aan de nodige flexibiliteit van de tot dan toe geldende pachtwetgeving&lt;span class="bold"&gt;16&lt;/span&gt;. De teeltpachtregeling voorzag dan ook in een bestaande behoefte. Tijdens de parlementaire behandeling werd hier op gewezen.&lt;span class="bold"&gt;17&lt;/span&gt;&lt;/p&gt;&lt;p&gt;3.5 De wetgever had bij de introductie van de teeltpacht (en de eenmalige pacht) overigens uitdrukkelijk voor ogen dat het bestaande reguliere pachtstelstel, met een goede bescherming van de pachter en het algemeen landbouwkundig belang, als basis zou blijven gelden en zijn volle betekenis zou behouden. De teeltpacht werd (evenals de eenmalige pacht) gezien als aan aanvullende regeling op de gewone, reguliere pacht van los land.&lt;span class="bold"&gt;18&lt;/span&gt;&lt;/p&gt;&lt;p&gt;3.6 Dan kom ik nu toe aan de inhoudelijke bespreking van klacht I, waarmee er in de kern over geklaagd wordt dat het registratievereiste geen constitutief vereiste is voor teeltpacht, en zeker niet in onderhavig geval omdat het geen belang van de pachter zou dienen.&lt;/p&gt;&lt;p&gt;3.7 De teeltpacht was tot 1 september 2007 geregeld in art. 70f, leden 1-4 Pw.&lt;span class="bold"&gt;19&lt;/span&gt;&amp;nbsp;In het eerste lid zijn vier voorwaarden opgesomd waaraan voldaan moet zijn wil het teeltpachtregime van toepassing zijn, dat wil zeggen dat de in de aanhef genoemde bepalingen voor (reguliere) pacht niet van toepassing zijn. Die vier voorwaarden komen op het volgende neer:&lt;/p&gt;&lt;p&gt;a) Partijen moeten in de pachtovereenkomst hebben bepaald dat die bepalingen niet van toepassing zijn. Gelet op de bedoeling van dit voorschrift is het voldoende dat partijen uitdrukkelijk vastleggen dat zij een overeenkomst als bedoeld in art. 70f lid 1 Pw hebben gesloten.&lt;span class="bold"&gt;20&lt;/span&gt;&lt;/p&gt;&lt;p&gt;b) De pachtovereenkomst moet zijn aangegaan voor een één- of tweejarige teelt voor de duur van ten hoogste één jaar respectievelijk twee jaar.&lt;/p&gt;&lt;p&gt;c) De overeenkomst moet zijn aangegaan voor een teelt waarvoor vruchtwisseling noodzakelijk is.&lt;/p&gt;&lt;p&gt;d) Er moet zijn voldaan aan het bepaalde in art. 70f leden 2 en 3 Pw, waarin is bepaald dat de overeenkomst tijdig ter registratie moet zijn ingezonden aan de grondkamer.&lt;/p&gt;&lt;p&gt;3.8 Eén van de voorwaarden om te kunnen spreken van teeltpacht – en om dus af te kunnen wijken van de reguliere pachtbeschermingsbepalingen – betreft derhalve het hiervoor onder d) genoemde registratievereiste. Dit houdt in dat de pachtovereenkomst binnen twee maanden nadat zij is aangegaan ter registratie aan de grondkamer moet zijn ingezonden. De wetgever heeft een tijdige registratie van teeltpachtovereenkomsten van belang geacht ter rechtvaardiging dat een uitzondering gemaakt wordt op de pachtbescherming van de reguliere pacht. Deze registratie waarborgt dat niet willekeurig en lichtzinnig van de pachtbeschermingsbepalingen wordt afgeweken. Hoewel de wettekst op een lijdelijke rol van de grondkamer wijst, volgt uit de wetsgeschiedenis dat het registratievereiste bedoeld is (en in de praktijk ook wordt toegepast) om – marginaal – te toetsen of aan de in art. 70f lid 1 Pw voor teeltpacht gestelde voorwaarden is voldaan.&lt;span class="bold"&gt;21&lt;/span&gt;&amp;nbsp;Het belang van het registratievereiste is er bovendien in gelegen dat pachtovereenkomsten aan het zwarte en grijze circuit worden onttrokken en daarop enige mate van toezicht kan worden gehouden.&amp;nbsp;&lt;span class="bold"&gt;22&lt;/span&gt;&amp;nbsp;Het strikt handhaven van het registratievereiste is dan ook zinvol, ook in situaties dat de wetgever er op zichzelf geen bezwaar tegen heeft dat de reguliere pachtbeschermingsbepalingen opzij worden gezet.&lt;/p&gt;&lt;p&gt;3.9 Uit de redactie van artikel 70f lid 1 Pw volgt dat dit vereiste een bestaansvoorwaarde is om het bijzondere teeltpachtregime van toepassing te laten zijn. Indien aan dit registratievereiste niet wordt voldaan, is geen sprake van een teeltpachtovereenkomst als bedoeld in art. 70f lid 1 Pw.&lt;/p&gt;&lt;p&gt;3.10 Dat de wetgever ook daadwerkelijk de bedoeling had het registratievereiste als bestaansvoorwaarde voor teeltpacht aan te merken, ook als aan de overige eisen was voldaan, volgt onder meer uit de memorie van toelichting waarin is opgemerkt:&lt;span class="bold"&gt;23&lt;/span&gt;&lt;/p&gt;&lt;p&gt;“Op de registratie van de overeenkomsten als bedoeld in het eerste lid van artikel 70f is zoëven hiervoor al ingegaan. Wel dient vermeld te worden dat indien registratie wordt nagelaten, men niet alleen de mogelijkheid ontbeert om relaties te kunnen leggen met andere regelgeving maar tevens risico's loopt in de sfeer van de reguliere pachtvastlegging. Een niet geregistreerde overeenkomst als bedoeld onderscheidt zich immers in niets van andere pachtovereenkomsten waarbij niet aan de formele vereisten van de Pachtwet wordt voldaan.”&lt;/p&gt;&lt;p&gt;3.11 De steller van het middel verwijst nog naar een passage uit de memorie van antwoord waaruit zou volgen dat de minister het registratievereiste niet als constitutief element voor teeltpacht zou hebben aangemerkt. Het gaat om de volgende passage in de memorie van antwoord (ik citeer wat ruimer, het in de procesinleiding opgenomen citaat heb ik cursief gezet):&lt;span class="bold"&gt;24&lt;/span&gt;&lt;/p&gt;&lt;p&gt;“De leden van de fractie van de PvdA kunnen zich vinden in de intentie om deze pachtvorm te beperken tot die situaties waarin vruchtwisseling noodzakelijk is. Zij vragen zich echter af of die noodzaak alleen betrekking heeft op het teeltplan van de pachter. Ook een verpachter kan redenen hebben zijn grond ten behoeve van vruchtwisseling een jaar te pacht aan te bieden. Zij vragen tevens of het niet wenselijk is deze pachtvorm te beperken tussen agrariërs onderling en er andere eigenaren verpachters van uit te sluiten.&amp;nbsp;&lt;span class="italic"&gt;De eerste ondergetekende wijst er op dat ingevolge artikel 70f, eerste lid, de overeenkomsten aan een aantal vereisten moet voldoen. Zo moet er sprake zijn van een pachtovereenkomst waarvan partijen in de pachtovereenkomst hebben bepaald dat het gaat om los land. Voorts dient de overeenkomst te zijn aangegaan voor de duur van ten hoogste één jaar en dient de overeenkomst te zijn aangegaan voor teelten waarvoor vruchtwisseling noodzakelijk is.&lt;/span&gt;”&lt;/p&gt;&lt;p&gt;Aan het in de procesinleiding opgenomen citaat ging derhalve een vraag vooraf die betrekking had op de elementen waaraan de overeenkomst zelf moet voldoen (zodat deze tijdig ter registratie kan worden ingezonden). Ik lees hierin niet dat het registratievereiste niet (ook) als constitutief element zou zijn bedoeld.&lt;/p&gt;&lt;p&gt;3.12 Ten slotte wijs ik nog op de opmerking van de minister dat beide kortdurende pachtvormen (teeltpacht en eenmalige pacht) hun eigen voorwaarden kennen, ten aanzien waarvan geldt:&lt;/p&gt;&lt;p&gt;“Als men zich niet aan de voorwaarden houdt, ontstaat de gebruikelijke sanctie, namelijk dat de reguliere pacht gewoon in gang gezet wordt.”&lt;span class="bold"&gt;25&lt;/span&gt;&lt;/p&gt;&lt;p&gt;3.13 In de literatuur bestaat er weinig twijfel over dat het registratievereiste als bestaansvoorwaarde voor teeltpacht heeft te gelden. Heisterkamp betoogt dat in geval van niet-tijdige aanbieding ter registratie van teeltpacht geen sprake meer kan zijn, ook al is dit regime uitdrukkelijk overeengekomen. Dit blijkt zijns inziens uit het feit dat toepasselijkheid van het teeltpachtregime in de wet (art. 70f lid 1 onder&amp;nbsp;&lt;span class="italic"&gt;d&lt;/span&gt;&amp;nbsp;en lid 3 Pw) afhankelijk is gesteld van tijdige inzending ter registratie. Bovendien is dit impliciet in de parlementaire behandeling bevestigd. De overeenkomst geldt dan als een reguliere pachtovereenkomst. Afgezien van het feit dat registratie binnen twee maanden imperatief is voor het mogen inroepen van het bijzondere regime, heeft zij in wezen geen betekenis, aldus Heisterkamp.&lt;span class="bold"&gt;26&lt;/span&gt;&amp;nbsp;Volgens De Hoog is, gelet op de redactie van art. 70f lid 1 Pw, sprake van een constitutief (vierde) vereiste.&lt;span class="bold"&gt;27&lt;/span&gt;&amp;nbsp;Rodrigues Lopes gaat er (voor zowel art. 7:396 BW als art. 70f Pw) zonder meer vanuit dat wanneer partijen nalaten de teeltpachtovereenkomst ter registratie in te zenden, zij geen teeltpachtovereenkomst maar een mondelinge pachtovereenkomst hebben gesloten.&lt;span class="bold"&gt;28&lt;/span&gt;&amp;nbsp;Ook Valk betoogt dat de verwijzing in het huidige art. 7:396 lid 1 onder&amp;nbsp;&lt;span class="italic"&gt;d&lt;/span&gt;&amp;nbsp;BW naar het tweede en derde lid van de bepaling impliceert dat de tijdige inzending ter registratie een bestaansvoorwaarde is; niet (tijdig) inzenden heeft tot gevolg dat het regime van art. 7:396 BW helemaal niet tot gelding komt en de overeenkomst als een reguliere pacht moet worden aangemerkt.&lt;span class="bold"&gt;29&lt;/span&gt;&lt;/p&gt;&lt;p&gt;3.14 Een en ander was ook geldend recht op het moment dat de pachtovereenkomst tussen partijen werd gesloten; uit een uitspraak van het hof Arnhem – op dat moment het hoogste rechtscollege in pachtzaken, zie hiervoor onder 2.2 – volgde reeds dat tijdige registratie een bestaansvoorwaarde is voor teeltpacht.&lt;span class="bold"&gt;30&lt;/span&gt;&lt;/p&gt;&lt;p&gt;3.15 Gelet op het voorgaande kan de klacht niet slagen.&lt;/p&gt;&lt;p&gt;3.16 Klacht II&amp;nbsp;richt zich tegen het oordeel van het hof in rov. 4.3 dat het niet naar maatstaven van redelijkheid en billijkheid onaanvaardbaar is dat Pachter zich op pachtbescherming beroept. Het onderdeel valt uiteen in drie subonderdelen (aangeduid als A, B.1 en B.2).&lt;/p&gt;&lt;p&gt;3.17 Onder&amp;nbsp;klacht II A&amp;nbsp;wordt geklaagd dat het hof niet kenbaar is ingegaan op het beroep van Verpachter op misbruik van bevoegdheid. Dit beroep zou volgen uit het door haar ingenomen standpunt dat Pachter zich uitsluitend op het registratievereiste beroept om onder de (betaling van de) overeengekomen pachtsom uit te komen, terwijl het registratievereiste niet met dat doel in de wet is opgenomen.&lt;/p&gt;&lt;p&gt;3.18 Niet onbegrijpelijk is dat het hof hierin geen beroep op misbruik van bevoegdheid heeft gelezen. Verpachter heeft – onder het kopje ‘&lt;span class="italic"&gt;Primair: er is sprake van teeltpacht&lt;/span&gt;’&lt;span class="bold"&gt;31&lt;/span&gt;&amp;nbsp;– inderdaad aangevoerd dat Pachter zich uitsluitend op het registratievereiste beroept om onder de overeengekomen pachtsom uit te komen, terwijl het registratievereiste niet met dit doel in de wet is opgenomen&amp;nbsp;&lt;span class="bold"&gt;32&lt;/span&gt;. Verpachter verbindt daar echter geen consequentie aan. Nu dit is aangevoerd in het kader van het betoog dat ondanks het registratievereiste sprake is van een teeltpachtovereenkomst, is het niet onbegrijpelijk dat het hof dit niet aldus heeft begrepen dat Verpachter hiermee betoogt dat de pachtbeschermingsbepalingen buiten toepassing gelaten moet worden wegens misbruik van bevoegdheid. De klacht faalt.&lt;/p&gt;&lt;p&gt;3.19 Onder&amp;nbsp;klacht II B.1&amp;nbsp;wordt erover geklaagd dat het hof bij de beoordeling van het beroep op de beperkende werking van de redelijkheid en billijkheid ten onrechte geen kenbaar belang heeft toegekend aan het door Verpachter ontwikkelde gezichtspunt omtrent aard en strekking van het registratievereiste (verwezen wordt naar memorie van antwoord nr. 47-53), te weten dat het registratievereiste niet (primair) het belang van de pachter beoogt te beschermen (en zeker niet bedoeld is als een middel om de overeengekomen pachtsom te ontlopen).&lt;/p&gt;&lt;p&gt;3.20 Onder&amp;nbsp;klacht II B.2&amp;nbsp;wordt hieraan toegevoegd dat het hof onvoldoende recht doet aan de inhoud, aard en strekking van het beroep op de beperkende werking van de redelijkheid en billijkheid, door te overwegen dat Verpachter in dit verband enkel heeft aangevoerd ‘dat [Pachter] willens en wetens heeft ingestemd met de eenjarige pacht voor een hoge pachtsom’ (verwezen wordt naar memorie van antwoord nr. 13, 15 en 44).&lt;/p&gt;&lt;p&gt;3.21 Deze klachten kunnen bij gebrek aan feitelijke grondslag niet slagen. Verpachter heeft niet aangevoerd dat een beroep op&amp;nbsp;&lt;span class="italic"&gt;het registratievereiste&lt;/span&gt;&amp;nbsp;naar maatstaven van redelijkheid en billijkheid onaanvaardbaar is. Verpachter heeft weliswaar een beroep gedaan op de beperkende werking van de redelijkheid en billijkheid, maar dit hield in dat het beroep op&amp;nbsp;&lt;span class="italic"&gt;reguliere pacht&amp;nbsp;&lt;/span&gt;(c.q. de dwingendrechtelijke pachtbeschermingsbepalingen) naar maatstaven van redelijkheid en billijkheid onaanvaardbaar is.&lt;span class="bold"&gt;33&lt;/span&gt;&amp;nbsp;Het hof heeft dit beroep ook zo begrepen.&lt;span class="bold"&gt;34&lt;/span&gt;&amp;nbsp;De klachten falen reeds om die reden.&lt;/p&gt;&lt;p&gt;3.22 Verder zijn de in de subonderdelen genoemde gezichtspunten respectievelijk stellingen niet aangevoerd in het kader van de vraag of het beroep op reguliere pacht naar maatstaven van redelijkheid en billijkheid onaanvaardbaar is. Zij zijn aangevoerd in het kader van een weergave van de feiten (MvA nr. 13 en 15), respectievelijk het betoog (onder de kop: ‘Primair: er is sprake van teeltpacht’) dat (bij de kwalificatie) aan het formele registratievereiste voorbij zou moeten worden gegaan (MvA nr. 44 en 47-53). Haar beroep op de beperkende werking van de redelijkheid en billijkheid heeft Verpachter uitgewerkt in haar memorie van antwoord onder 57 tot en met 61, hetgeen het hof – niet onbegrijpelijk – samenvat als het betoog dat Pachter ‘willens en wetens heeft ingestemd met de eenjarige pacht voor een hoge pachtsom en desondanks weigert de helft te betalen’. Niet onbegrijpelijk is dat het hof in het kader van het beroep op de redelijkheid en billijkheid dan ook niet op de andere gezichtspunten/stellingen ingaat.&lt;/p&gt;&lt;p&gt;3.23 Klacht III&amp;nbsp;richt zich tegen het oordeel van het hof in rov. 4.4. Het hof overweegt daar dat de overeenkomst niet kan worden aangemerkt als een eenmalige pachtovereenkomst als bedoeld in art. 70f lid 5 Pw, omdat Verpachter onvoldoende redengevende feiten en omstandigheden heeft aangevoerd om te oordelen dat partijen bij hun overeenkomst hebben bepaald dat de bepalingen die genoemd zijn in dat vijfde lid niet van toepassing zijn op hun pachtovereenkomst. De klacht komt erop neer dat het hof niet voorbij had mogen gaan aan het betoog dat (naar de rechtbank onbestreden heeft overwogen) partijen in materieel opzicht een teeltpachtovereenkomst hebben gesloten, volgens de klacht ‘&lt;span class="italic"&gt;dus: met het oogmerk de in art. 70f lid 5 (aanhef) genoemde bepalingen uit te sluiten&lt;/span&gt;’.&lt;/p&gt;&lt;p&gt;3.24 De klacht faalt. Indien partijen materieel een teeltpachtovereenkomst hebben gesloten, dan zal daarmee voldaan zijn aan het voor teeltpacht opgenomen constitutieve vereiste (art. 70f lid 1 onder&amp;nbsp;&lt;span class="italic"&gt;a&lt;/span&gt;&amp;nbsp;Pw) dat in de overeenkomst is bepaald dat de in art. 70f lid 1 aanhef genoemde bepalingen niet van toepassing zijn. Ook in art. 70f lid 5 onder&amp;nbsp;&lt;span class="italic"&gt;a&lt;/span&gt;&amp;nbsp;Pw is voor de eenmalige pacht een soortgelijke bepaling opgenomen, echter de bepalingen die volgens art. 70f lid 5 aanhef Pw niet van toepassing zijn komen niet geheel overeen met die genoemd in art. 70f lid 1 Pw betreffende teeltpacht. Dat uit de overeenkomst voldoende duidelijk volgt dat partijen een teeltpachtovereenkomst voor ogen stond, betekent dus niet dat partijen ook eenmalige pacht voor ogen stond. Uit de parlementaire geschiedenis volgt overigens ook dat de beide vormen van pacht niet in elkaar kunnen overlopen.&lt;span class="bold"&gt;35&lt;/span&gt;&amp;nbsp;Het hof hoefde op de stelling van Verpachter dan ook niet afzonderlijk in te gaan.&lt;/p&gt;&lt;p&gt;3.25 Daar komt bij dat Verpachter geen belang heeft bij haar cassatieklacht. Vast staat dat partijen een overeenkomst hebben gesloten ‘voor de periode 1 januari 2006 tot en met 31 december 2006’ (zie hiervoor onder 1.1 sub (i)). Daarmee voldoet de overeenkomst niet aan het vereiste in art. 70f lid 5 onder&amp;nbsp;&lt;span class="italic"&gt;b&lt;/span&gt;&amp;nbsp;Pw dat de overeenkomst moet zijn aangegaan voor een&amp;nbsp;&lt;span class="italic"&gt;langere&lt;/span&gt;&amp;nbsp;duur dan één jaar.&lt;/p&gt;&lt;p&gt;3.26 Klacht IV&amp;nbsp;betreft een voortbouwklacht en behoeft geen bespreking.&lt;/p&gt;&lt;h3&gt;4 Conclusie&lt;/h3&gt;&lt;p&gt;De conclusie strekt tot verwerping van het cassatieberoep.&lt;/p&gt;&lt;p&gt;De Procureur-Generaal bij de&lt;/p&gt;&lt;p&gt;Hoge Raad der Nederlanden&lt;/p&gt;&lt;p&gt;A-G﻿&lt;/p&gt;&lt;p class="footnote"&gt;1	Ontleend aan het in cassatie bestreden arrest van de pachtkamer van het hof Arnhem-Leeuwaarden van 2 april 2019, ECLI:NL:GHARL:2019:2921, rov. 2.1-2.7. De gestelde vordering van Verpachter op Pachter ad € 1.294,25 wegens gefactureerde selectiewerkzaamheden (rov. 2.4) is in cassatie niet relevant en blijft daarom in deze conclusie onvermeld.﻿&lt;/p&gt;&lt;p class="footnote"&gt;2	Overgelegd als productie 2 bij inleidende dagvaarding.﻿&lt;/p&gt;&lt;p class="footnote"&gt;3	Overgelegd als productie 3 bij conclusie van antwoord in conventie en eis in reconventie.﻿&lt;/p&gt;&lt;p class="footnote"&gt;4	Overgelegd als productie 6 bij inleidende dagvaarding.﻿&lt;/p&gt;&lt;p class="footnote"&gt;5	Rb Noord-Holland 3 januari 2018, zaaknummer/rolnummer: 5984261 \ PA EXPL 17-4 WD.﻿&lt;/p&gt;&lt;p class="footnote"&gt;6	Hof Arnhem-Leeuwarden 2 april 2019, ECLI:NL:GHARL:2019:2921,&amp;nbsp;&lt;span class="italic"&gt;TvAR&amp;nbsp;&lt;/span&gt;2020/8012 m.nt. E.H.M. Harbers.﻿&lt;/p&gt;&lt;p class="footnote"&gt;7	De cassatietermijn bedraagt twee maanden (art. 402 lid 2 Rv in verband met art. 1019o Rv). Zie ook hierna onder 2.1 tot en met 2.3.﻿&lt;/p&gt;&lt;p class="footnote"&gt;8	De materiële pachtbepalingen zijn opgenomen in titel 7.5 BW.﻿&lt;/p&gt;&lt;p class="footnote"&gt;9	Zie MvA, Kamerstukken I, 2006-2007, 30 448, D, p. 10.﻿&lt;/p&gt;&lt;p class="footnote"&gt;10	Vergelijk HR 19 december 2008, ECLI:NL:HR:2008:BG3714,&amp;nbsp;&lt;span class="italic"&gt;NJ&lt;/span&gt;&amp;nbsp;2009/22; HR 11 september 2009, ECLI:NL:HR:2009:BI6942,&amp;nbsp;&lt;span class="italic"&gt;RvdW&lt;/span&gt;&amp;nbsp;2009/1012,&amp;nbsp;&lt;span class="italic"&gt;TvAR&lt;/span&gt;&amp;nbsp;2009/5539, m.nt. G.M.F. Snijders en HR 29 januari 2010, ECLI:NL:HR:2010:BK4933,&amp;nbsp;&lt;span class="italic"&gt;RvdW&lt;/span&gt;&amp;nbsp;2010/225,&amp;nbsp;&lt;span class="italic"&gt;TvAR&lt;/span&gt;&amp;nbsp;2010/5560. Zie ook Heisterkamp, GS Burgerlijke Rechtsvordering, titel 16 Rv, aant. 3.﻿&lt;/p&gt;&lt;p class="footnote"&gt;11	Kamerstukken II, 2005-2006, 30 448, nr. 8, p. 16.﻿&lt;/p&gt;&lt;p class="footnote"&gt;12	Zie meer uitgebreid Asser/Snijders &amp; Valk 7-III 2016/1 e.v.﻿&lt;/p&gt;&lt;p class="footnote"&gt;13	MvT, Kamerstukken II 1991-1992, 22 705, nr. 3, p. 2 en Handelingen II, 1994-1995, 21, p. 1196.﻿&lt;/p&gt;&lt;p class="footnote"&gt;14	Asser/Snijders &amp; Valk 7-III 2016/4.﻿&lt;/p&gt;&lt;p class="footnote"&gt;15	MvT, Kamerstukken II 1991-1992, 22 705, nr. 3, p. 4-5, en MvA, Kamerstukken II, 1993-1994, 22 705, nr. 6, p. 16.﻿&lt;/p&gt;&lt;p class="footnote"&gt;16	Overigens was ook toen teeltpacht mogelijk, zij het slechts na goedkeuring door de grondkamer en een toetsing van de prijs, zie P.A. de Hoog, ‘Ontwikkelingen in het pachtrecht: een laveren tussen Skylla en Charybdis?’,&amp;nbsp;&lt;span class="italic"&gt;Agr.r.&lt;/span&gt;&amp;nbsp;1995, nr. 5, p. 274.﻿&lt;/p&gt;&lt;p class="footnote"&gt;17	Handelingen II, 1994-1995, nr. 20, p. 1171-1177.﻿&lt;/p&gt;&lt;p class="footnote"&gt;18	MvT, Kamerstukken II 1991-1992, 22 705, nr. 3, p. 4, en Handelingen II, 1994-1995, 21, p. 1196.﻿&lt;/p&gt;&lt;p class="footnote"&gt;19	Thans is de inhoudelijk gelijkluidende bepaling te vinden in art. 7:396 BW.﻿&lt;/p&gt;&lt;p class="footnote"&gt;20	Asser/Snijders &amp; Valk 7-III 2016/556.﻿&lt;/p&gt;&lt;p class="footnote"&gt;21	Zie A.H.T. Heisterkamp in Module Pacht en landelijk gebied, artikel 70f Pw, aant. 1.5 met verwijzing naar MvA, Kamerstukken II, 1993-1994, 22 705, nr. 6, p. 15-16; Kamerstukken II, 1993-1994, 22 705, nr. 9, p. 7 en MvA, Kamerstukken I, 1994-1995, 22 705, nr. 99b, p. 3.﻿&lt;/p&gt;&lt;p class="footnote"&gt;22	Zie Handelingen II, 1994-1995, nr. 20, p. 1171-1177.﻿&lt;/p&gt;&lt;p class="footnote"&gt;23	MvT, Kamerstukken II 1991-1992, 22 705, nr. 3, p. 7-8. Zie in dat kader ook MvA, Kamerstukken I, 1994-1995, 22 705, nr. 99b, p. 3.﻿&lt;/p&gt;&lt;p class="footnote"&gt;24	MvA, Kamerstukken II, 1993-1994, 22 705, nr. 6, p. 15.﻿&lt;/p&gt;&lt;p class="footnote"&gt;25	Handelingen II, 1994-1995, nr. 21, p. 1198.﻿&lt;/p&gt;&lt;p class="footnote"&gt;26	A.H.T. Heisterkamp in Module Pacht en landelijk gebied, artikel 70f Pw, aant. 1.5, met verwijzing naar de hiervoor onder 3.10 en 3.12 aangehaalde vindplaatsen. Zie ook Heisterkamp, T&amp;C BW, Art. 7:396, aant. 4.﻿&lt;/p&gt;&lt;p class="footnote"&gt;27	P.A. de Hoog, ‘Ontwikkelingen in het pachtrecht: een laveren tussen Skylla en Charybdis?’,&amp;nbsp;&lt;span class="italic"&gt;Agr.r.&lt;/span&gt;&amp;nbsp;1995, nr. 5, p. 275.﻿&lt;/p&gt;&lt;p class="footnote"&gt;28	D.L. Rodrigues Lopes, Pacht, Kluwer: Deventer 2007, p. 321.﻿&lt;/p&gt;&lt;p class="footnote"&gt;29	Asser/Snijders &amp; Valk 7-III 2016/559 jo. 556.﻿&lt;/p&gt;&lt;p class="footnote"&gt;30	Hof Arnhem 2 maart 2004,&amp;nbsp;&lt;span class="italic"&gt;Pr.&lt;/span&gt;&amp;nbsp;juni 2004/4 (&lt;span class="italic"&gt;Van Wely/Van Os&lt;/span&gt;). In deze zin ook Hof Arnhem-Leeuwarden 27 december 2016, ECLI:NL:GHARL:2016:10476,&amp;nbsp;&lt;span class="italic"&gt;TvAR&lt;/span&gt;&amp;nbsp;2017/5899, rov. 5.5-5.6. Zie anders: Rb Noord-Holland 1 februari 2017, ECLI:NL:RBNHO:2017:393: nu in materieel opzicht de rol van de grondkamer in deze slechts ziet op de kwalificatie van de overeenkomst als die van teeltpacht, bestaat er voldoende aanleiding om aan het formele verweer van pachter voorbij te gaan.﻿&lt;/p&gt;&lt;p class="footnote"&gt;31	Memorie van antwoord, nr. 42 e.v.﻿&lt;/p&gt;&lt;p class="footnote"&gt;32	Memorie van antwoord, nr. 50.﻿&lt;/p&gt;&lt;p class="footnote"&gt;33Z	ie memorie van antwoord nrs. 57 tot en met 61, onder de kop ‘&lt;span class="italic"&gt;Beroep op reguliere pacht is naar maatstaven van redelijkheid en billijkheid onaanvaardbaar&lt;/span&gt;’.﻿&lt;/p&gt;&lt;p class="footnote"&gt;34Z	ie rov. 4.3.﻿&lt;/p&gt;&lt;p class="footnote"&gt;35	MvT, Kamerstukken II 1991-1992, 22 705, nr. 3, p. 6-7; MvA, Kamerstukken II, 1993-1994, 22 705, nr. 6, p. 17 en Handelingen II, 1994-1995, 21, p. 1198.&lt;/p&gt;&lt;h3&gt;Noot&lt;/h3&gt;&lt;p&gt;Deze zaak betreft een cassatieberoep tegen de uitspraak van de pachtkamer Hof Arnhem-Leeuwarden van 2 april 2019 over een teeltpacht. Dat arrest is in dit tijdschrift gepubliceerd onder nummer TvAR 2020/8012 met een noot van mijn hand. Het cassatieberoep wordt met toepassing van artikel 81 lid 1 RO afgedaan. Dat is geen reden voor publicatie. De conclusie van AG Rank-Berenschot is wel het bespreken waard en niet alleen omdat er weinig pachtzaken sedert 2007 bij de Hoge Raad zijn beland. &lt;/p&gt;&lt;p&gt;In de conclusie wordt allereerst stilgestaan bij de ontvankelijkheid, nu het gaat om een overeenkomst die al in 2006 (!) is geëindigd. De mogelijkheid van cassatie tegen uitspraken van de pachtkamer van het Hof Arnhem (thans Arnhem-Leeuwarden) bestaat sedert 1 september 2007. Uit het overgangsrecht volgt dat het nieuwe recht onmiddellijke werking heeft, met dien verstande dat dit van toepassing is op procedures die zijn aangevangen na 1 september 2007 (zie HR 11 september 2009, TvAR 2009/5539, Van der Eijk/Stichting De Biesbosch). Het cassatieberoep is dus wel ontvankelijk. De kwalificatie van de overeenkomst vindt wel plaats aan de hand van de Pachtwet. Dat is in deze procedure echter verder niet relevant, nu er ten aanzien van teeltpacht onder artikel 70f lid 1 Pw geen verschil met het huidige artikel 7:396 BW. Dat is anders voor de eenmalige pachtovereenkomst van artikel 70 f lid 5 Pw versus de geliberaliseerde pacht van artikel 7:397 BW. De AG constateert terecht dat tussen die vormen wel rechtens relevante verschillen zijn.&lt;/p&gt;&lt;p&gt;In cassatie wordt geklaagd over het oordeel van het Hof dat het vereiste van registratie van een teeltpachtovereenkomst bij de grondkamer een constitutief vereiste is. Omdat de overeenkomst destijds niet tijdig bij de grondkamer was geregistreerd, was het daarom geen teeltpachtovereenkomst. De AG is het met het Hof eens. Voor dit standpunt worden meerdere argumenten aangedragen. Uit de redactie van artikel 70 f lid 1 Pw (nu artikel 7:396 lid 1 BW) volgt dat de registratie een bestaansvoorwaarde is om dit regime van toepassing te laten zijn&lt;span class="italic"&gt;. &lt;/span&gt;Verder put de AG uit de wetsgeschiedenis waaruit eenzelfde bedoeling blijkt (randnummers 3.10-3.12), uit de literatuur (randnummer 3.13) en uit eerdere rechtspraak van het de pachtkamer van het Hof Arnhem (randnummer 3.14). &lt;/p&gt;&lt;p&gt;De volgende klacht is dat het Hof ten onrechte geen oordeel zou hebben gegeven over het beroep op misbruik van bevoegdheid. Op grond van artikel 3:13 BW kan een bevoegdheid onder meer worden misbruikt door haar uit te oefenen met een ander doel dan waarvoor zij is verleend of in geval een partij, in aanmerking nemende de onevenredigheid tussen het belang bij de uitoefening en het belang dat daardoor wordt geschaad, naar redelijkheid niet tot die uitoefening had kunnen komen. Verpachter heeft aangevoerd dat het beroep op het registratievereiste door pachter enkel en alleen is gedaan om onder de overeengekomen pachtsom uit te komen (bij reguliere pacht geldt immers een pachtprijstoetsing). Hieraan is in feitelijke instantie niet de conclusie verbonden dat er sprake zou zijn van misbruik van bevoegdheid en het Hof heeft dat volgens de AG ook niet als zodanig hoeven begrijpen. &lt;/p&gt;&lt;p&gt;Ook slagen de klachten tegen het afwijzen van het beroep op de beperkende werking van de redelijkheid niet. Het gevolg van het beroep van de pachter op het registratievereiste bij teeltpacht is dat de afspraak tussen partijen als een reguliere pachtovereenkomst wordt gekwalificeerd, met de bijbehorende verplichte pachtprijstoetsing. De stelling van de verpachter is dat het naar maatstaven van redelijkheid en billijkheid onaanvaardbaar is dat de pachter zich op pacht(prijs)bescherming beroept. Uit de conclusie blijkt dat de AG van oordeel is dat dat in de procedure bij het Hof dit niet in deze vorm is aangevoerd c.q. niet aan dit beroep ten grondslag is gelegd. Er is gesteld dat het beroep op het registratievereiste naar maatstaven van redelijkheid en billijkheid onaanvaardbaar zou zijn, niet dat een beroep op reguliere pacht in strijd met de goede trouw zou zijn. Nu is dat in de uitwerking wel uiteindelijk hetzelfde – het gaat de verpachter er immers om dat de pachter geen beroep toekomt op pachtprijsbescherming van de reguliere pacht – maar in het kader van cassatie kan dat bij gebrek aan feitelijke grondslag niet slagen.&lt;/p&gt;&lt;p&gt;Tot slot is een klacht geformuleerd tegen het oordeel van het Hof dat er onvoldoende is aangevoerd om de overeenkomst als een 70f lid 5 pachtovereenkomst (voorganger van 7:397 lid 1 BW) te laten kwalificeren. Als dat beroep zou slagen, zou de pachter geen beroep op pachtprijsbescherming toekomen. Die klacht slaagt ook niet omdat, kort gezegd, het beroep op een teeltpachtovereenkomst niet kan samengaan met een beroep op een eenmalige pachtovereenkomst. In beide artikelen zijn verschillende bepalingen uitgesloten. Partijen stond een teeltpachtovereenkomst voor ogen en daarmee dus niet een eenmalige pachtovereenkomst. Verder wijst de AG er op dat ook om andere redenen de overeenkomst niet voldeed aan de vereisten van artikel 70 f lid 5 PW. In artikel 70 f lid 5 Pw was destijds opgenomen dat een eenmalige pachtovereenkomst voor de duur van meer dan één jaar diende te worden gesloten, dus niet precies één jaar. Dat vereiste is overigens in artikel 7:397 BW komen te vervallen. &lt;/p&gt;&lt;p&gt;Met deze uitspraak komt een einde aan een procedure waar het ging om een belang van circa € 10.000,- (het verschil tussen de overeengekomen pachtprijs van in totaal € 17.442, versus de door de grondkamer verlaagde pachtprijs van € 7.270,-). En dat doet mij dan toch weer denken aan het voor de agrarische praktijk toepasselijke spreekwoord ‘Wie pleit om een koe, geeft er een toe.’&lt;/p&gt;&lt;p&gt;E.H.M. Harbers&lt;/p&gt;</content><legacyfootnotes/><footnotes><footnote/></footnotes><auteurs>E.H.M. Harbers</auteurs><published>2020-12-29 15:25:56</published><modified>2020-12-29 17:28:16</modified><editiondate>2020-12-29</editiondate><htmlpath>https://denhollander.info/artikel/16458</htmlpath></article>
</articles></edition>
<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1986</searchword><id>6367</id><udhid>UDH:TvAR/6367</udhid><titel>Superheffing naar voorlopig oordeel</titel><searchwords><searchword>TvAR 10/1986</searchword><searchword>UDH:TvAR/6367</searchword></searchwords><attachments><attachment><name>1986_nr 10_Artikel_Dijk.pdf</name><extention>pdf</extention><url>https://denhollander.info/download/6149/ci</url></attachment></attachments><inleiding>INLEIDING&#13;
Ten einde de overproduktie in de zuivelsector in te perken, is in de Europese Ge-meenschap een produktiebeperkende maatregel getroffen1 die voor Nederland is uitgewerkt in de Beschikking superheffing.2 Ingevolge deze beschikking is de pro-ducent van melk een heffing verschuldigd ter zake van de levering van melk of melk-produkten, voor zover die een bepaalde hoeveelheid te boven gaat. Voor de Neder-landse melkveehouder is deze heffingvrije hoeveelheid in beginsel gelijk aan de hoe-veelheid welke is afgeleverd in het jaar 1983, verminderd met een bepaald percentage (8,65% voor 1984 en 9,65% voor 1985).3&#13;
In de Beschikking superheffing is een aantal voorzieningen getroffen die toeken-ning van een grotere hoeveelheid vrij van heffing te leveren melk in verband met bij-zondere omstandigheden mogelijk maken. Deze voorzieningen zijn gebaseerd op EEG-Verordeningen 857/84 en 1371/84.4 Ten aanzien van art. 19 van de Beschik-king superheffing, waarbij - kort weergegeven - is bepaald dat de minister van Landbouw en Visserij voor de hoeveelheden voor welke aanspraken niet meer wor-den erkend, en voor andere dan de in de Beschikking superheffing voorziene geval-len, aanspraken kan erkennen, is echter door het College van Beroep voor het Be-drijfsleven aan het Europese Hof van Justitie te Luxemburg de prejudiciële vraag gesteld of het stelsel van de EEG-verordeningen voor dit artikel wel ruimte biedt.5&#13;
De hoofdregel ten aanzien van de overdracht van heffingvrije hoeveelheden die onder de Beschikking superheffing 1985 is gehandhaafd, is, dat op een daartoe strekkende aanvraag, bij grondtransakties een evenredig deel van de heffingvrije hoeveelheid met de voor de melkveehouderij gebezigde grond mee over gaat.6&#13;
Wij hebben beoogd in het onderstaande een schets te geven van de uitspraken van de Voorzitter van het College van Beroep voor het bedrijfsleven - aangezien deze zich tot op heden in het grootste aantal verschillende zaken heeft uitgesproken - op verzoek om een voorlopige voorziening in bij het College aanhangige beroepen tegen weigering van toekenning van een bijzondere hoeveelheid heffingvrije melk. Op die onderdelen waar deze voorhanden is, is jurisprudentie van het college zelf aange-haald. Aangezien slechts een klein gedeelte van deze beslissingen is gepubliceerd, hebben wij daarbij in hoofdzaak op niet gepubliceerde uitspraken moeten terug-vallen. </inleiding><content>DE SPOEDEISENDHEID&#13;
Ingevolge art. 65 van de Wet administratieve rechtspraak bedrijfsorganisatie kan aan de Voorzitter van het College in zaken waarin het belang van de verzoeker een onverwijlde voorziening vordert, een voorlopige voorziening worden gevraagd. De voorzitter pleegt in het algemeen eerst na te gaan of het bestreden besluit naar zijn aanvankelijk oordeel onrechtmatig is, dat wil zeggen voor vernietiging in aanmer-king komt. Indien dit het geval is, wordt de spoedeisendheid aangenomen omdat wordt geoordeeld dat het belang van de verzoeker vordert dat onverwijld wordt voorzien in de beëindiging van de gevolgen, waardoor verzoeker wordt getroffen door een onrechtmatig besluit.&#13;
DE AARD VAN DE VOORLOPIGE VOORZIENING&#13;
In gevallen waarin een vraag betreffende uitleg van een regeling aan de orde is, terwijl naar het oordeel van de voorzitter (ernstig) rekening gehouden dient te worden met een vernietiging van het bestreden besluit7, en in gevallen waarin een nader onderzoek gewenst is dat het kader van een procedure als bedoeld in art. 65 te buiten gaat8, pleegt de voorzitter de zaak te verwijzen naar de terechtzitting van het College om bij voorrang te worden behandeld. Hierbij wordt in aanmerking genomen dat wegens het grote aantal ingestelde beroepen de normale afwikkeling geruime tijd zal vergen.&#13;
GRONDVERWERVING&#13;
In art. 5, zevende lid van de Beschikking superheffing, is bepaald dat de melkvee-houder die in de periode 1983 tot 1 maart 1984 grond met een totale oppervlakte van ten minste 2 ha, welke voorheen niet bij hem in gebruik was, onder enige titel als bedoeld in art. 16 van de Beschikking9, heeft verworven en die grond voor de melkveehouderij gebruikt, aanspraak kan maken op een bijzondere hoeveelheid hef-fingvrij te leveren melk, indien deze grond voorheen niet is gebruikt voor de melk-veehouderij.10 Deze bepaling is ingevolge de laatste alinea van dit artikellid van overeenkomstige toepassing, indien deze grondverwerving niet heeft plaatsgevonden vóór 1 maart 1984 maar wel vóór 1 april 1984 en verplichtingen daartoe zijn aange-gaan vóór 1 maart 1984. Deze regeling komt tegemoet aan ondernemers die kort voor het van kracht worden van de Beschikking superheffing hebben geïnvesteerd in uitbreiding van het areaal, ten einde de produktiecapaciteit van de melkveehoude-rij te vergroten, welke uitbreiding geacht wordt onvoldoende tot uitdrukking te zijn gekomen in de gerealiseerde melkproduktie in het referentiejaar. De wetgever heeft hierbij gekozen voor objectieve, dus in het individuele geval arbitraire criteria, die door de voorzitter gerespecteerd worden. Grondverwerving in juli 1982 en in mei 1984 kon naar oordeel van de voorzitter dan ook geen reden zijn een voorziening te treffen op grond van voormeld art. 5, zevende lid, aangezien niet aan de bij dit artikellid gestelde voorwaarden was voldaan."&#13;
In een geval12 waarin een - naar aanleiding van een in februari 1984 aangegane koopovereenkomst - op 30 maart 1984 opgemaakte transportakte op maandag 2 april 1984 in het hypotheekregister was ingeschreven, was naar oordeel van de voor-zitter evenmin voldaan aan de voorwaarden van art. 5, zevende lid. De voorzitter overwoog daartoe: 'Ingevolge het bepaalde in artikel 671 van het Burgerlijk Wet-boek, geschiedt de levering van onroerende zaken, welke levering constitutief is voor de verkrijging van de eigendom, door overschrijving van de akte in de daartoe bestemde openbare registers.'&#13;
Ingeval van koop is de datum van inschrijving in het hypotheekregister beslissend voor het tijdstip van grondverwerving in de zin van eerder genoemd art. 5, zevende lid. Ingeval van pacht acht de voorzitter de datum in een eventueel voorhanden zijn-de schriftelijke pachtovereenkomst doorslaggevend.13&#13;
Art. 5, zevende lid, van de Beschikking vindt slechts toepassing indien de aanvra-ger reeds ten tijde van de verwerving van de grond een onderneming exploiteerde en indien in die onderneming in overwegende mate14 de melkveehouderij wordt uit-geoefend.15 Kennelijk heeft de regelgever aangenomen dat het niet noodzakelijk is de ondernemer die een gemengd bedrijf exploiteert en derhalve de mogelijkheid heeft op andere manieren van de uitbreiding van zijn areaal gebruik te maken, tege-moet te komen in het kader van de superheffing.&#13;
Degene die een hele onderneming inclusief de grond overneemt, kan, gezien het bovenstaande, zijn aanspraken (slechts) ontlenen aan de melkafleveringen die zijn voorganger in het referentiejaar heeft gerealiseerd, of aan de uitbreiding van het aantal standplaatsen voor melk- en kalfkoeien, waartoe deze overname heeft geleid. In dat laatste geval is het nog te bespreken art. 11 van de Beschikking van toepas-sing.&#13;
RUILVERKAVELING&#13;
In geval van ruilverkaveling wordt blijkens het tweede lid van art. 17 van de Beschik-king bij de vaststelling van de referentiehoeveelheid aangesloten bij de melkafleve-ring welke is gerealiseerd voordat de gevolgen van de kavelruil16 zich voor het be-trokken bedrijf hebben doen gelden, tenzij in het referentiejaar een grotere hoeveel-heid melk is afgeleverd of de afwijking van de nieuwe kavelgrootte meer dan 5% van de oude bedraagt.&#13;
Krachtens het derde lid van art. 17 van de Beschikking kunnen door de minister nadere regelen worden gesteld voor de erkenning van eventuele aanspraken. Deze regelen zijn vastgesteld bij Beschikking van 28 augustus 1984.17&#13;
Art. 5 van deze Beschikking, die bekend staat onder de naam 'Uitvoeringsregeling superheffing', voorziet in de toekenning van een extra hoeveelheid heffingvrij te le-veren melk in geval van substantiële bedrijfsvergroting door middel van gronden van het Bureau Beheer Landbouwgronden.18&#13;
In de 'Beschikking afkoop potentiële toedelingsrechten' van 25 juni 1970 (Stcrt. 123) is de verkoop geregeld aan de Stichting Beheer Landbouwgronden van in een ruilverkaveling in voorbereiding gelegen landbouwgrond. De gronden die de Stich-ting verwerft kunnen een rol spelen bij het tot stand brengen van de ruilverkaveling maar bieden haar ook mogelijkheden bij het behartigen van niet-agrarische belan-gen die bij de ruilverkaveling betrokken zijn. Te denken valt met name aan natuur-en landschapsbeheer.&#13;
De term substantiële bedrijfsvergroting is gedefinieerd in het tweede lid van art. 5 van de Uitvoeringsregeling superheffing. Daar is onder andere bepaald dat het gaat om een vergroting van ten minste 5%, welke is voorzien in de richtlijnen van het zogenaamde plan van toedeling.&#13;
Op grond van het derde lid van art. 5, van deze Uitvoeringsregeling bepaalt de minister de toe te kennen heffingvrije hoeveelheid melk. Het beleid dat hij daarbij voert is neergelegd in een circulaire van 21 september 1984.19 Dit beleid houdt onder andere in dat de datum van de feitelijke aanvaarding van de toebedeelde gronden, zoals deze in de koopovereenkomst met het Bureau Beheer Landbouwgronden is vermeld, bepalend is voor de datum met ingang waarvan de extra heffingvrije hoe-veelheid melk wordt toegekend en de fasering welke bij deze toekenning wordt ge-hanteerd. Ook de fasering maakt deel uit van het beleid. De voorzitter van het colle-ge, die dit beleid voorshands niet onaanvaardbaar oordeelt, acht als datum van aan-vaarding bepalend de datum met ingang waarvan aan de koper de eigenaarslasten toekomen en hij de eigenaars lasten moet voldoen.20&#13;
INVESTERINGEN&#13;
In het eerste lid van art. 3 van EEG-Verordening 857/84 is bepaald dat producenten die een ontwikkelingsplan hebben ingediend overeenkomstig het besluit van de lidstaat een specifieke referentiehoeveelheid kunnen verkrijgen, rekening houdende met het ontwikkelingsplan. Voorts is bepaald dat ook rekening kan worden gehou-den met zonder ontwikkelingsplan verrichte investeringen indien de lidstaat over voldoende gegevens beschikt.&#13;
Aan deze bepaling is uitvoering gegeven in art. 11 van de Beschikking superhef-fing. In dit artikel is bepaald dat degene die na 1 september 1981 maar vóór 1 maart 1984 investeringen heeft aangegaan van ten minste ƒ 50 000 respectievelijk ƒ 100 0002' ten behoeve van de uitbreiding en eventueel vervanging van het aantal voor melk- en kalfkoeien ingerichte standplaatsen, aanspraak kan maken op een bij-zondere heffingvrije hoeveelheid melk. Achtergrond van deze regeling is dat de melkveehouder die kort vóór inwerkingtreding van de Beschikking superheffing de capaciteit van zijn bedrijf heeft uitgebreid, naar het oordeel van de regelgever nog niet in de gelegenheid is geweest zijn investering zodanig te benutten dat reeds in het referentiejaar 1983 een produktie kan zijn bereikt die representatief is voor het be-drijf in zijn nieuwe omvang.&#13;
De waarde van eigen arbeid kan tot maximaal 10% van bovengenoemde bedragen als investering worden meegerekend. Dit is sinds de wijziging van de Beschikking superheffing van 2 oktober 1984 bepaald in het tweede lid van art. 11. Hiermee wordt tegemoet gekomen aan de in de landbouw bestaande praktijk kosten te beper-ken door het inzetten van eigen arbeid. Uitgaven die in een zo nauw verband staan met de vervanging of de uitbreiding van het aantal standplaatsen, dat zij geacht moeten worden daarmee een geheel te vormen, worden volledig meegeteld.22&#13;
Het bewijsrisico ten aanzien van het al dan niet voldaan hebben aan de voorwaar-den gesteld bij art. 11 van de Beschikking superheffing, wordt door art. 6, tweede lid, van de Beschikking superheffing aan de investeerder opgelegd.&#13;
De minister heeft in ministeriële aanwijzingen, bedoeld als interne ambtelijke in-structies aan de uitvoerende organen, vastgesteld dat hij het moment waarop de (financiële) verplichtingen rechtens afdwingbaar zijn geworden, bepalend acht voor de datum van het aangaan van de investeringsverplichtingen. De voorzitter van het college acht dit uitgangspunt voorshands juist. De investeringsverplichtingen wor-den geacht te zijn aangegaan op de datum van de ondertekening van een eventuele aannemingsovereenkomst, dan wel van de eerste aankoop van (bouw-)materiaal in-dien de standplaatsen in eigen beheer werden of worden gerealiseerd.23 Ook wan-neer in een aannemingsovereenkomst een opschortende voorwaarde is opgenomen, wordt aan de datum van ondertekening beslissende betekenis toegekend.24 In het door de voorzitter beoordeelde geval was in december 1980 de bouw van een lig-boxenstal op een nieuw bedrijf overeengekomen, onder voorwaarde dat met de bouw eerst zou worden begonnen na de verkoop van het oude bedrijf. Deze verkoop vond op 25 september 1981 plaats. De minister maakt ten aanzien van de eis dat de investeringsverplichtingen na 1 september 1981 moeten zijn aangegaan één uitzonde-ring. Ingeval van een eerder aangegane investeringsverplichting wordt art. 11 van de Beschikking superheffing toch toegepast indien die verplichting niet vóór 1 sep-tember 1982 kon worden uitgevoerd ten gevolge van het feit dat een voorwaarde voor de uitvoering van de overeenkomst niet vervuld is, zonder dat dit aan de con-tractanten kan worden aangerekend of toegerekend.25 Over de verenigbaarheid van deze beleidsmatige uitzondering met de Beschikking superheffing is door de rechter nog geen uitspraak gedaan. Bij de vaststelling van het aantal standplaatsen waarmee na de investering is uitgebreid en de aard van deze standplaatsen, heeft de minister het advies van de Landelijke Commissie Superheffing van 14 februari 1985 betref-fende de afhandeling van bezwaarschriften ex art. 11 en 13, als leidraad genomen. Op grond van het inmiddels vervallen art. 9 van de Beschikking superheffing diende de minister, alvorens te beslissen op een bezwaarschrift als bedoeld in art. 7, derde lid, het advies te vragen van een daartoe bijeen te roepen commissie bestaande uit twee ambtenaren van het Ministerie van Landbouw en Visserij, twee vertegenwoor-digers aan te wijzen door het Landbouwschap, een waarnemer aan te wijzen door het Produktschap voor Zuivel en een door de minister toegevoegde voorzitter. De commissie is afgeweken van advisering in individuele gevallen en heeft (slechts) op hoofdpunten advies uitgebracht. Uitgangspunt in het advies van de commissie is dat het investeren in standplaatsen geacht wordt vervanging te betreffen. Bij de vaststel-ling welk aantal standplaatsen in de nieuwe situatie dient te worden meegeteld, wor-den de standplaatsen die in de oude situatie reeds aanwezig waren buiten beschou-wing gelaten, daar zij geacht worden te zijn vervangen. Dit is slechts anders indien de veehouder aantoont dat de nieuwbouw op het moment waarop de investerings-verplichtingen werden aangegaan gold als uitbreiding, dat wil zeggen dat het hand-haven van de oude standplaatsen ten zijde van het aangaan van investeringsverplich-tingen een duidelijk en concreet onderdeel van de bedrijfsopzet vormde.26 Het en-kele feit dat de oude standplaatsen na voltooiing van de investering in gebruik zijn gebleven is daartoe niet voldoende. Dit blijvende gebruik moet reeds bij het aangaan van de investeringsverplichtingen een rol hebben gespeeld. Bij de vaststelling van de bedoeling van de ondernemer kunnen een aantal gegevens een rol spelen, zoals met name een eventueel voor handen zijnd bedrijfsontwikkelingsplan, maar bijvoor-beeld ook de ontwikkeling van de veestapel zoals die blijkt uit de meitellinggegevens, de ligging van de oude en nieuwe standplaatsen ten opzichte van elkaar en ten op-zichte van de melkinstallatie, de inhoud van de op het bedrijf aanwezige melktank, eet.27 In gevallen waarin een ondernemer bovenbedoelde investeringsverplichtingen had aangegaan met betrekking tot standplaatsen voor melk- en kalfkoeien verdeeld over meerdere stallen of waarin de investering bestond in de overname van een bestaand bedrijf, is door de minister eveneens de eis gesteld dat de ondernemer aan-nemelijk moet maken dat het ten tijde van het aangaan van de investeringsverplich-tingen zijn bedoeling was al de nieuwe standplaatsen te gaan gebruiken voor melken kalfkoeien. Het stellen van deze eis is zowel door de voorzitter als door het college in strijd met art. 11 geoordeeld. Art. 11 van de Beschikking superheffing schept aanspraken indien is geïnvesteerd in de vervanging en uitbreiding van het aantal standplaatsen. Het derde lid van art. 11 definieert standplaatsen als voor melk- en kalfkoeien ingerichte standplaatsen. 'De tekst van artikel 11 laat niet toe ten aanzien van voor melk- en kalfkoeien ingerichte standplaatsen waarmee is uitgebreid, de ad-ditionele eis te stellen dat het plan om deze standplaatsen te gebruiken voor melk-en kalfkoeien een duidelijk en concreet onderdeel van de bedrijfsopzet vormde'.28 Indien wordt aangetoond dat de oude stal (gedeeltelijk) in gebruik blijft voor droogstaande koeien (zie hieronder), wordt daarvoor bij de vaststelling van het tota-le aantal standplaatsen dat na de investering moet worden meegeteld, maximaal 15% van het totale aantal standplaatsen in aanmerking genomen.29 De beperking is gebaseerd op de ervaring dat op een melkveehouderij gemiddeld 15% van de melk-veestapel droog staat. Aangezien art. 11 beoogt alleen in verband met de uitbreiding van het aantal standplaatsen voor melk- en kalfkoeien een extra hoeveelheid vrij van heffing af te leveren melk toe te kennen, standplaatsen voor bijvoorbeeld jongvee in beginsel30 buiten beschouwing. Melk- en kalfkoeien zijn respectievelijk melkgevend-vee en koeien die geen melk geven (droogstaande koeien), omdat zij binnen afzien-bare tijd zullen gaan kalven, maar die daarvoor wel melk hebben gegeven (kalfkoei-en in tegenstelling tot drachtige vaarzen). Bij de beoordeling van de vraag of bepaal-de standplaatsen inderdaad - zoals gesteld - standplaatsen zijn voor melk- of kalf-koeien, zodat ze voor honorering met een extra hoeveelheid heffingvrij te leveren melk in aanmerking komen, kan een aantal kenmerken een rol spelen. In het bijzon-der valt daarbij te denken aan de breedte van de standplaatsen en het materiaal van de ondergrond. De breedte van standplaatsen ingericht voor melk- en kalfkoeien be-draagt in de regel ten minste 1,10 meter.31 De vloer van jong veestallen bestaat vaak uit roosters, dergelijke roosters maken de standplaatsen, in verband met gevaar voor uierbeschadiging, echter ongeschikt voor melkvee.32 Indien deze roosters worden aangetroffen is er derhalve meestal geen sprake van standplaatsen voor melk- en kalfkoeien.&#13;
In de artikelen 11a, 11b en 11c, van de Beschikking superheffing zijn regelingen getroffen welke van art. 11 afwijken ten behoeve van respectievelijk verplaatste en gestarte ondernemingen en ten behoeve van ondernemingen die met een geringe in-vestering een grote uitbreiding hebben gerealiseerd. Deze artikelen vormen een 'co-dificatie' van voordien op advies van de Landelijke Commissie, in het kader van art. 19 van de Beschikking superheffing, gevoerd beleid.&#13;
CALAMITEITEN&#13;
In art. 3, derde lid, van EEG-Verordening 857/84 en art. 3 van EEG-Verordening 1371/84 is een aantal gebeurtenissen en omstandigheden opgenomen33, die aanlei-ding kunnen vormen voor een producent bij de vaststelling van diens heffingvrije hoeveelheid melk een ander referentiejaar dan 1983 in aanmerking te nemen. De op-somming van gebeurtenissen of omstandigheden die aanleiding vormen een ander referentiejaar in aanmerking te nemen is in zoverre limitatief, dat de lidstaten de op-gesomde reeks niet kunnen uitbreiden. De lijst van situaties kan echter in EEG-ver-band wel worden aangevuld, hetgeen dan dient te geschieden volgens een bepaalde procedure, welke is neergelegd in art. 30 van EEG-Verordening 804/68. De lidstaten dienen de Europese Commissie in kennis te stellen van de gevallen waarin voormelde bepalingen worden toegepast. In Nederland is in art. 12 van de Beschikking super-heffing toepassing gegeven aan deze bepalingen. De omstandigheid of gebeurtenis dient zich volgens dit artikel kort voor of in 1983 onverwacht te hebben voorgedaan en de melkproduktie in de onderneming dient als gevolg daarvan in 1983 10% of meer gedaald te zijn ten opzichte van produktie in 1981 of 1982. Indien de veroor-zaakte produktiedaling geringer is geweest dan 10%, wordt deze volledig voor risico van de melkveehouder gelaten, hetgeen een uitwerking is van de in art. 3, derde lid, van de EEG-Verordening 857/84 gestelde voorwaarde, dat de melkproduktie in het referentiejaar 'aanzienlijk' moet zijn beïnvloed door een der opgesomde gebeurtenissen of omstandigheden.&#13;
Hierbij dient te worden opgemerkt dat een melkveehouder eveneens in aanmer-king komt voor een ander referentiejaar indien de produktiedaling in 1983 ten op-zichte van 1981 of 1982 weliswaar kleiner is dan 10%, maar de veestapel in 1983 aan-zienlijk is uitgebreid ten opzichte van het jaar, waarmee de produktie in 1983 wordt vergeleken (1981 of 1982). Zowel de produktiedaling als de uitbreiding van de vee-stapel wordt uitgedrukt in een percentage; de som van de percentages dient gelijk te zijn aan of meer te bedragen dan 20.34 Deze bepaling is naar aanleiding van het in het kader van de beoordeling van aanvragen op grond van art. 19 van de Beschik-king uitgebrachte advies van de Landelijke Commissie Superheffing opgenomen, ten einde ook de melkveehouders tegemoet te komen, die aan de voor toepassing van art. 12 gestelde voorwaarde met betrekking tot de produktiedaling voldaan zou-den hebben, ware het niet dat zij hun veestapel aanzienlijk hebben uitgebreid in 1983 ten opzichte van het jaar waarmee de produktie wordt vergeleken, zodat op deze wijze de produktie in het referentiejaar 1983 is geflatteerd.&#13;
Diverse producenten hebben in hun aanvraag tot toepassing van art. 12 aange-voerd dat de melkproduktie in hun onderneming in 1983 niet representatief was als gevolg van extreme weersomstandigheden in dat jaar. Dienaangaande is door de voorzitter uitgesproken dat slechte weersomstandigheden niet op één lijn te stellen zijn met een natuurramp in de zin van art. 12.35&#13;
Het overstromen van uiterwaarden in 1983 wordt door de minister bij de toepas-sing van art. 12 aangemerkt als een natuurramp, indien ten minste 20% van de totale oppervlakte waarop de melkveehouderij wordt uitgeoefend in de uiterwaarden ge-legen is. De minister neemt echter slechts causaal verband aan tussen de overstro-ming en de ontstane produktiedaling in de betreffende onderneming indien de melk-produktie in 1983, zowel ten opzichte van 1981 als ten opzichte van 1982, met 10% of meer is gedaald. De voorzitter heeft ten aanzien van de rechtmatigheid van deze laatste eis zijn twijfel uitgesproken nu art. 12 slechts spreekt van 10% produktieda-ling of meer ten opzichte van 1981 of 1982.36 Het college heeft inmiddels laten blij-ken 37 te twijfelen aan de juistheid van de opvatting van de minister dat het over-stromen van uiterwaarden, die immers zijn bedoeld om een overvloed aan water op te vangen, valt aan te merken als een natuurramp.&#13;
In art. 3, lid 3, van EEG-Verordening 857/84 wordt gesproken van buitengewone gebeurtenissen die zich vóór of tijdens het referentiejaar voordoen. Art. 12, lid 1, van de Beschikking superheffing stelt echter de voorwaarde, dat de gebeurtenis of omstandigheid zich kort vóór of in 1983 (het referentiejaar) dient te hebben voorgedaan.&#13;
De voorzitter heeft in dit verband opgemerkt, dat, hoewel art. 12 beperkter is ge-formuleerd, dient te worden aangenomen dat de minister in dit opzicht geen verder-gaande beperking heeft willen aanbrengen dan in voormelde EEG-Verordening is neergelegd.38 Dit betekent dat de aanspraak van een ondernemer die zich beroept op een in de opsomming van art. 12 van de Beschikking superheffing opgenomen omstandigheid, naar zijn oordeel ook erkend dient te worden in gevallen waarin de betrokken calamiteit weliswaar geruime tijd voor 1983 heeft plaatsgevonden, maar er toch sprake is van causaal verband tussen de vereiste produktiedaling in 1983 ten opzichte van 1981 of 1982 en de desbetreffende calamiteit.&#13;
NIET-GROEIERS&#13;
Op grond van artikel 13, dat kennelijk is gebaseerd op art. 4, lid 1, onder c, van EEG-Verordening 857/84, kunnen kleine melkveehouders die hun hoofdberoep in de landbouw hebben en voor hun inkomen voornamelijk afhankelijk zijn van de melkveehouderij, aanspraak maken op een lager kortingspercentage dan 8,65.&#13;
De melkveehouder mag, om voor deze regeling in aanmerking te komen, in 1983 niet meer dan 45 melk- of kalfkoeien hebben gehouden, waarbij de gegevens van de in 1983 gehouden jaarlijkse landbouwtelling, die tot doel heeft de bedrijfs-omvang en activiteiten in de landbouw te registreren, in beginsel als uitgangspunt worden gehanteerd. Voorts dient de melkproduktie in 1983 ten opzichte van de pro-duktie in 1981 met niet meer dan 10% te zijn gedaald, dan wel met niet meer dan 3% te zijn gestegen. Indien een melkveehouder hieraan voldoet zal voor hem voor het melkprijsjaar 1984-1985 op verzoek een kortingspercentage van 5,65 worden ge-hanteerd. (Voor het melkprijsjaar 1985-1986 wordt blijkens de Beschikking super-heffing 1985 geen verdere korting toegepast.)&#13;
Er zijn relatief weinig beroepen ingesteld tegen beslissingen van de minister van Landbouw en Visserij op grond van art. 13. Dit is waarschijnlijk toe te schrijven aan de stringente criteria die in dit artikel zijn neergelegd. Tot op heden heeft slechts de voorzitter van het college driemaal zijn voorlopig oordeel uitgesproken over in het kader van art. 13 genomen beslissingen.&#13;
In alle drie gevallen heeft de voorzitter vastgesteld dat de minister terecht heeft geweigerd verzoeker in aanmerking te laten komen voor een lager kortingspercenta-ge op grond van art. 13 omdat deze niet voldeed aan de eis dat sprake moest zijn van maximaal 3% produktiestijging of 10% produktiedaling.39&#13;
UITZONDERLIJKE GEVALLEN&#13;
Op grond van art. 19, eerste lid, van de Beschikking superheffing kan de minister voor andere dan de in deze Beschikking voorziene gevallen aanspraken erkennen. In het kader van voormeld art. 19, welke bepaling de minister een zeer algemene bevoegdheid geeft, voert deze een beleid waarover hij geadviseerd is door de Lande-lijke Commissie Superheffing. Naar aanleiding van het advies van deze commissie is een aantal aanvullende maatregelen getroffen. De minister heeft via het beleid in het kader van art. 19, de in de artikelen 11 en 12 van de Beschikking superheffing neergelegde grenzen ver-ruimd. Uiteindelijk heeft de regelgever deze verruiming bij Beschikking van 2 okto-ber 1984 (Stcrt. 3 oktober 1985, nr. 193) opgenomen in de artikelen 11, 11a, 11b, 11c en 12. Tevens is daarbij het in het kader van art. 19 gevoerde beleid ten aanzien van van grondoverdracht in de periode 1983 tot 1 maart 1984 neergelegd in art. 5, lid 7, van de Beschikking superheffing.&#13;
Voor gevallen waarin een (toekomstige) bedrijfsopvolger aanwezig is, maar de melkproduktie in de onderneming in 1983 niet representatief is geweest ten gevolge van de ondernemer persoonlijk rakende omstandigheden die zich in het verleden hebben voorgedaan (waarbij als ondergrens 1972 wordt gehanteerd), heeft de regel-gever voor het melkprijsjaar 1985-1986 voorts een afzonderlijke voorziening getrof-fen in de Beschikking superheffing bijzondere opvolgingssituaties.40 Deze Beschik-king is kennelijk vastgesteld ter uitwerking van art. 3, tweede lid, van EEG-Veror-dening 857/84. De minister heeft besloten in het kader van beroepen op grond van art. 19 van de Beschikking voor het melkprijsjaar 1985-1986 geen rekening te hou-den met persoonlijke omstandigheden.&#13;
Daarnaast heeft de minister een aantal 'flankerende' maatregelen getroffen via de Stichting Ontwikkelings- en Saneringsfonds voor de landbouw. Het betreft hier drie regelingen met betrekking tot de opkoop van heffingvrije hoeveelheden41, kenne-lijk gebaseerd op art. 4, eerste lid, onder a van EEG-Verordening 857/84 en de Uit-tredingsregeling werknemers in melkveehouderij.42 Daarnaast is via de Stichting Borgstellingsfonds voor de landbouw een regeling in het leven geroepen voor melk-veehouders, die ten gevolge van de superheffing in financiële problemen raken.43&#13;
Het beleid inzake art. 19 houdt na deze maatregelen in dat art. 19 nog slechts wordt toegepast indien er sprake is van zeer bijzondere en specifieke omstandighe-den. Daaronder worden volgens het beleid verstaan bijzondere, van buitenkomende omstandigheden waarop de ondernemer geen invloed kon uitoefenen en die redelij-kerwijs, gezien het stelsel van de superheffing, niet voor zijn rekening en risico die-nen te komen. De minister gebruikt hiervoor de term 'overmacht'.&#13;
Dit woord is niet gelukkig gekozen omdat niet zozeer sprake is van overmacht in de gebruikelijke zin, namelijk dat het optreden van de omstandigheden/gebeurtenis-sen niet kon worden voorzien en verhinderd, maar eerder van een risicoregeling ten aanzien van de gevolgen van de overmacht, waarbij die omstandigheden/gebeurte-nissen die naar het oordeel van de minister voor risico van de ondernemer moeten komen, nooit 'overmacht' opleveren.&#13;
Er is in beginsel geen sprake van bijzondere omstandigheden in de door de mi-nister gehanteerde betekenis, indien een producent een beroep doet op omstandighe-den waarvoor elders in de Beschikking superheffing een voorziening is getroffen waarop hij een beroep had kunnen doen, ware het niet dat hij niet aan de bij het desbetreffende artikel gestelde voorwaarden voldoet.&#13;
Dit beleid van de minister wordt door het college niet onredelijk of anderszins on-rechtmatig geacht.&#13;
Het college oordeelt dat de enkele omstandigheid dat een producent niet gebaat is bij een beroep op enig ander artikel van de Beschikking omdat hij niet aan de daarbij gestelde voorwaarden voldoet, op zichzelf voor de minister geen reden hoeft te zijn een aanspraak op grond van art. 19 te erkennen. Deze jurisprudentie wordt door de voorzitter gevolgd.&#13;
Het is inmiddels ook vaste jurisprudentie van het college dat art. 19 geen correctie vormt op andere artikelen van de Beschikking; dat wil zeggen dat dit artikel niet hoeft te worden toegepast in gevallen waarin een melkveehouder een beroep doet op art. 19 omdat hij van mening is dat de hem op grond van enig ander artikel van de Beschikking superheffing toegekende heffingvrij te leveren hoeveelheid melk on-voldoende groot is.44&#13;
Zoals bovenvermeld leveren omstandigheden of gebeurtenissen en gevolgen daar-van, die voor rekening of risico van de ondernemer dienen te worden gelaten volgens het beleid van de minister - welk beleid door het college niet onredelijk of anders-zins onrechtmatig wordt geacht - geen grond op voor een bijzondere heffingvrije hoeveelheid melk op grond van art. 19.&#13;
Het college heeft al over een groot aantal omstandigheden geoordeeld dat zij door de minister gezien kunnen worden als omstandigheden die voor rekening van de on-dernemer komen.&#13;
Allereerst kan de minister naar oordeel van het college de gevolgen van beslissin-gen of keuzes omtrent de bedrijfsvoering (ondernemersbeslissingen) in redelijkheid voor rekening van de ondernemer laten. Enkele voorbeelden hiervan zijn:&#13;
- het besluit melkvee af te stoten en zo de bedrijfsvoering aan te passen aan finan-ciële middelen die in de onderneming beschikbaar zijn45;&#13;
- het nog niet volledig benutten van de stalcapaciteit46;&#13;
- de overschakeling van de veehandel op de melkveehouderij47;&#13;
- vervangen van een deel van de veestapel48;&#13;
- bedrijfsverplaatsing49;&#13;
- de aanwezige standplaatsen langzaam opvullen middels eigen aanfok.50&#13;
Ook is er een aantal omstandigheden die verweerder in het kader van art. 19 in rede-lijkheid voor risico van de ondernemer kan laten hoewel geen sprake is van een on-dernemerskeuze. Hierbij dient onder andere gedacht te worden aan de gevolgen van onvoldoende deskundigheid van de medewerkers, de kwaliteit van het vee51, en ziekte onder het vee die samenhangt met technische problemen in de in de onderneming gebruikte apparatuur.52 Naar oordeel van het college zou slechts in geval van een onbekende veeziekte of indien de oorzaak van de veeziekte in extreme omstandigheden (gif) is gelegen, geoordeeld kunnen worden dat verweerder niet in redelijkheid heeft kunnen weigeren art. 19 van de Beschikking superheffing toe te passen.53&#13;
Slechts in drie gevallen heeft de voorzitter, in een geval waarin verzoeker beroep doet op art. 19 van de Beschikking superheffing, geoordeeld dat reden aanwezig was een voorlopige voorziening te treffen.54&#13;
In één van deze gevallen lag de bijzondere omstandigheid hierin, dat de verkoop van de veestapel in 1981 verzoeker, vanwege zijn psychische toestand, nauwelijks was aan te rekenen en dat (te) langzame wederopvulling van de standplaatsen heeft plaatsgevonden op medisch voorschrift.&#13;
In een ander geval had de ondernemer quotumloze grond gekocht van het Bureau Beheer Landbouwgronden, voor welker financiering hij quotumhoudende grond heeft verkocht. Bij het sluiten van de koopovereenkomst in maart 1984 hadden par-tijen deze consequentie niet (kunnen) voorzien. De voorzitter trof als voorziening dat de minister een bijzondere heffingvrije hoeveelheid melk diende toe te kennen ter grootte van het quotumverlies dat de ondernemer zou lijden indien hij overging tot eigendomsoverdracht van zijn grond aan het Bureau. Naar aanleiding van deze voorlopige voorziening heeft de minister zijn beleid in het kader van art. 19 van de Beschikking superheffing aangevuld met een voorziening voor gevallen waarin een melkveehouder in de periode 1 maart 1984 - 1 april 1984 grond waarop veel quo-tum rust verkoopt om van de opbrengst daarvan grond met weinig of geen quotum (terug) te kopen.55&#13;
CONCLUSIE&#13;
Uit het bovenstaande valt - met enige voorzichtigheid, aangezien het hier over het algemeen het voorlopig oordeel van de voorzitter betreft - de conclusie te trekken dat voor zover beleidsruimte bestaat, het door de minister gevoerde beleid vrijwel volledig wordt gesauveerd.&#13;
Voor zover het de beoordeling van de feiten en de uitleg van de wettekst betreft stellen zowel de voorzitter als het college zich onafhankelijk op, waarbij zij al meer-dere malen een van de interpretatie van de minister afwijkend oordeel hebben gege-ven. De tekst van de wettelijke regelingen zelf is daarbij echter een vast gegeven waarvan niet kan worden afgeweken.&#13;
De tekst van dit artikel is afgesloten op 16 juni 1986. </content><legacyfootnotes>1. Vo 856/84 (EEG) d.d. 31 maart 1984 Pb. EG 1 april 1984 L 90/10.&#13;
2. Beschikking superheffing d.d. 18 april 1984 Stcrt. 79, laatstelijk gewijzigd op 19-12-1985 Stcrt. 250 (Bsh).&#13;
3.Art. 5, lid 1, Bsh respectievelijk art. 5, lid 1, Beschikking superheffing 1985 d.d. 20 juni 1985 Stcrt. 118, laatstelijk gewijzigd 19-12-1985 Stcrt. 250 (Bsh 1985).&#13;
4. Pb. EG 1 april 1984, L90/13 en Pb. EG 18 mei 1984, L 132/11.&#13;
5. CBB 66/03/297 d.d. 14 maart 1986 waarin de volgende prejudiciële vraag wordt gesteld:&#13;
1. Moet Vo 875/84 (EEG) zoals aangevuld bij Vo 1371/84 (EEG), mede gelet op de derde overweging van haar considerans, aldus worden verstaan en uitgelegd dat het een lidstaat niet is toegestaan bij de vaststelling van de in art. 2 bedoelde referentiehoeveelheden, rekening te houden met situaties die niet zijn voorzien in die gemeenschapsvoorschriften, met name de situatie waarin degenen verkeren die in het kader van Vo 1078/77 (EEG) in een referentiejaar geen melk hebben afgeleverd, en een voorziening te treffen die er toe strekt aan hen een specifieke hoeveelheid toe te kennen?&#13;
6. De artikelen 5, lid 5; 5, lid 6; 14, lid 3; 15 en 16 Bsh, en de artikelen 7 en 8 Bsh 1985.&#13;
7. VZ. CBB nr. 86/0052/60/181 d.d. 30 april 1986. VZ. CBB nr. 66/03/6998 d.d. 16 januari 1986.&#13;
8. VZ. CBB nr. 66/03/6153 d.d. 5 juli 1983.&#13;
9. Artikel 16.&#13;
1. Een verzoek, als bedoeld in art. 15, wordt, onverminderd art. 5, derde lid, en het tweede lid van dit artikel, aanvaard, indien de verzoeker het gehele bedrijf of een evenredig deel daarvan voor de melkveehouderij voortzet, dan wel na beëindiging opnieuw begint, nadat hij&#13;
a. hetzij de betrokken grond onder algemene of bijzondere titel in eigendom heeft verworven;&#13;
b. hetzij op de betrokken grond een zakelijk gebruiksrecht ten behoeve van zichzelf heeft verworven;&#13;
c. hetzij de betrokken grond heeft gepacht;&#13;
d. hetzij de betrokken grond, waarop ten behoeve van een derde een zakelijk gebruiksrecht was gevestigd, of die verpacht was, zelf in gebruik heeft genomen, voor de hoeveelheid, onderscheiden lijk het evenredig deel daarvan, als vastgesteld overeenkomstig de artikelen 5, 11, 12 of 13.&#13;
10. Is dit wel het geval dan kan immers een beroep op art. 5, lid 6, Bsh worden gedaan (zie noot 6).&#13;
11. VZ. CBB 66/03/10 d.d. 17 mei 1985. VZ. CBB 66/03/16 d.d. 21 mei 1985.&#13;
12. VZ. CBB nr. 66/03/6743 d.d. 6 september 1985.&#13;
13. VZ. CBB nr. 66/03/7112 d.d. 8 april 1986.&#13;
14. In VZ. CBB nr. 66/03/6867 en 66/03/7098 van 19 september 1985 is een beroep op dit artikellid afge wezen. In dat geval had een ondernemer een heel bedrijf in pacht verworven, maar hij bezat op het moment van verwerving geen onderneming waaraan hij de gepachte grond heeft toegevoegd.&#13;
15. Volgens de meitelling van 1983 moet meer dan 80% van de standaardbedrij f seenheden van het bedrijf tot de melkveehouderij gerekend kunnen worden. &#13;
16. Art. 17 betreft niet alleen ruilverkaveling op grond van de Ruilverkavelingswet 1954, maar ook re constructie op grond van de Reconstructiewet Midden-Delfland, herinrichting op grond van de Her- inrichtingswet Oost-Groningen en de Gronings-Drentse Veenkoloniën, de uitvoering van het in de Nota landelijke gebieden neergelegde bufferzonebeleid en de verplaatsing van bedrijven naar in de Flevopolders van overheidswege uit te geven gronden.&#13;
17. 28 augustus 1984 Stcrt. 169, laatstelijk gewijzigd 4 juni 1985, Stcrt. 107.&#13;
18. In VZ. CBB nr. 66/03/4994 d.d. 6 december 1985, werd een verzoek gebaseerd op een bedrijfsvergro- ting anders dan door middel van gronden van het BBL afgewezen.&#13;
19. Opgenomen in de tekstenbundel superheffing blz. 59 e.v. (losbladige uitgave Ministerie van Land bouw en Visserij).&#13;
20. VZ. CBB 66/03/6772 d.d. 22 oktober 1985.&#13;
21. ƒ 50 000 indien de investering in totaal maximaal 60 standplaatsen betreft. De uitbreiding van het aantal standplaatsen dient dan ten minste 20% te bedragen, en niet minder dan vijf stuks.&#13;
ƒ 100 000 indien de investering in totaal meer dan 60 standplaatsen betreft. De uitbreiding dient dan ten minste 25% te bedragen.&#13;
22. VZ. CBB 66/03/5992 d.d. 6 december 1985.&#13;
23. VZ. CBB 66/03/6770 d.d. 26 juli 1985.&#13;
24. VZ. CBB 66/03/6583 d.d. 19 juli 1985.&#13;
25. Zie VZ. CBB 66/03/6583 d.d. 19 juli 1985.&#13;
26. VZ. CBB 66/03/7113 d.d. 21 december 1985&#13;
27. VZ. CBB 66/03/5999 d.d. 7 juni 1985.&#13;
VZ. CBB 66/03/7042 d.d. 16 september 1986.&#13;
28. VZ. CBB 66/03/6940 d.d. 24 februari 1986. CBB 66/03/6998 d.d. 21 april 1986.&#13;
29. VZ. CBB 66/03/6502 d.d. 5 juli 1985.&#13;
30. In bepaalde gevallen kan de bouw van standplaatsen voor jongvee worden aangemerkt als een in vestering in de zin van art. 11, namelijk indien deze wordt gedaan ten einde aanwezige standplaatsen beschikbaar te krijgen voor melk- en kalfkoeien.&#13;
VZ. CBB 66/03/4905 d.d. 6 september 1985.&#13;
31. VZ. CBB 66/03/6296 d.d. 16 december 1985.&#13;
32. VZ. CBB 66/03/6380 d.d. 11 juli 1985.&#13;
33. A. Een ernstige natuurramp die een grote weerslag heeft op het bedrijf van de producent.&#13;
B. De vernieling van de voorraden diervoer of de melk veestallen van de producent door een ongeluk.&#13;
C. Een epizoötie bij de gehele melkveestapel of een deel ervan.&#13;
D. Onteigening van een aanzienlijk deel van de oppervlakte cultuurgrond van het bedrijf van de pro-ducent waardoor het groenvoederareaal van het bedrijf tijdelijk is verkleind.&#13;
E. Langdurige arbeidsongeschiktheid van de producent als deze zelf het bedrijf exploiteerde.&#13;
F. Verlies, door diefstal of ongelukken, van de gehele melkveestapel of een gedeelte daarvan, waar door de melkproduktie op het bedrijf aanzienlijk is beïnvloed.&#13;
34. Zie art. 12, derde lid, van de Beschikking.&#13;
35. VZ. CBB 66/03/3598 d.d. 28 februari 1985 Agrarisch Recht (ARG)/1986, 3969.&#13;
36. VZ. CBB 66/03/5376 d.d. 7 juni 1985.&#13;
37. CBB 66/03/5376 d.d. 15 april 1986.&#13;
38. VZ. CBB 66/03/4208 d.d. 1 maart 1985 AB 86, 2 m. nt JHvK.&#13;
39. VZ. CBB 66/03/2531 en 7193 d.d. 4 december 1985. VZ. CBB 66/03/5782 en 5965 d.d. 16 augustus 1985. VZ. CBB 66/03/7294 d.d. 6 november 1985.&#13;
40. Beschikking superheffing bijzondere opvolgingssituaties d.d. 3-6-1985, Stcrt. 109.&#13;
41. Bestuursbesluiten 323 gewijzigd bij besluit 324 Stcrt. 1984, 234; 335, Stcrt. 1985, 42 en 340, Stcrt. 1985, 128 laatstelijk gewijzigd bij besluit 349, Stcrt. 1985, 178.&#13;
42. Bestuursbesluit 322 Stcrt. 1984, 201 laatstelijk gewijzigd bij besluit 336 Stcrt. 1985, 42.&#13;
43. Regeling Borgstelling Liquiditeitsoverbruggingsfinanciering Stcrt. 1984, 240 en 243.&#13;
44. oa. CBB 66/03/919 d.d. 29 april 1986.&#13;
45.oa. CBB 66/03/176 d.d. 29 augustus 1985.&#13;
46. oa. VZ. CBB 66/03/5545 d.d. 9 mei 1985.&#13;
47. oa. VZ. CBB 66/03/4189 d.d. 21 februari 1985.&#13;
48. oa. VZ. CBB 66/03/2853 d.d. 7 maart 1985.&#13;
49. oa. VZ. CBB 66/03/2900 d.d. 7 november 1985.&#13;
50. oa. VZ. CBB 66/03/3893 d.d. 18 oktober 1985.&#13;
51. oa. VZ. CBB 66/03/3893 d.d. 18 oktober 1985.&#13;
52. CBB 66/03/158 d.d. 21 april 1986.&#13;
53. CBB 66/03/82 d.d. 18 juli 1985.&#13;
54. VZ. CBB 66/03/5962 d.d. 21 juni 1985, AB 86, 3 m. nt JHvK. VZ. CBB 66/03/2943 d.d. 5 november 1985.&#13;
VZ. CBB 66/03/2605 d.d. 15 maart 1985 AGR. 1985, 3935. AB 86, 4 m. nt JHvK.&#13;
55. Zie VZ. CBB 66/03/6144 d.d. 18 november 1985.</legacyfootnotes><footnotes><footnote/></footnotes><auteurs>Mr M.C.M. van Dijk &#13;
mr drs. B.M.J. van der Meulen</auteurs><published>1986-10-01 00:00:00</published><modified>1986-10-01 00:00:00</modified><editiondate>1986-10-01</editiondate><htmlpath>https://denhollander.info/artikel/6367</htmlpath></article>
</articles></edition>
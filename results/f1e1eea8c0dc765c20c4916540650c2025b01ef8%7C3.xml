<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1986</searchword><id>6348</id><udhid>UDH:TvAR/6348</udhid><titel>Pacht en natuurbeheer</titel><searchwords><searchword>TvAR 1/1986</searchword><searchword>UDH:TvAR/6348</searchword></searchwords><attachments><attachment><name>1986_nr 1_Artikel_Wolff.pdf</name><extention>pdf</extention><url>https://denhollander.info/download/6130/ci</url></attachment></attachments><inleiding>1. INLEIDING&#13;
De maatschappelijke waardering van de landschappelijke en vooral ook natuurwetenschappelijke&#13;
waarde van grote delen van het agrarisch cultuurlandschap heeft&#13;
zich de laatste twee decennia drastisch gewijzigd.&#13;
Vooral onder invloed van de natuur- en milieuorganisaties werd men zich meer&#13;
en meer bewust van de betekenis ervan en van het gevaar dat vele waarden onder&#13;
invloed van bijvoorbeeld verstedelijking en moderne landbouwmethoden dreigden&#13;
te verdwijnen.&#13;
De overheidsbemoeienis met natuur- en landschapswaarden op agrarisch geëxploiteerde&#13;
gronden is dan ook enorm toegenomen. Het recent uitgebrachte Structuurschema&#13;
Natuur- en Landschapsbehoud wijst 700 000 ha in agrarisch gebruik&#13;
zijnde gronden aan, die uit een oogpunt van natuur en landschap zodanig waardevol&#13;
zijn, dat zij specifieke vormen van bescherming behoeven. Het gaat daarbij om bijna&#13;
de helft van alle landbouwgrond in Nederland.&#13;
De gebruiksmogelijkheden van landbouwgronden worden als gevolg van deze&#13;
overheidsbemoeienis in belangrijke mate beïnvloed door het al of niet aanwezig zijn&#13;
van natuur- en landschapswaarden.&#13;
Werd er bij de totstandkoming van de Natuurbeschermingswet in 1967 bij voorbeeld&#13;
nog van uitgegaan dat deze wet voornamelijk toepassing zou vinden op natuurterreinen&#13;
in de meer traditionele betekenis van het woord, momenteel worden&#13;
substantiële oppervlakten landbouwgrond als beschermd natuurmonument aangewezen.&#13;
Ook in het kader van de ruimtelijke ordening ondervinden boeren veelal belangrijke&#13;
beperkingen in de bedrijfsvoering, omdat de aan de bestemming van hun gronden&#13;
voorafgegane belangenafweging in niet onaanzienlijke mate in het voordeel van&#13;
natuur en landschap is uitgevallen. Omdat zowel de Natuurbeschermingswet als de&#13;
Wet Ruimtelijke Ordening om verschillende redenen hun beperkingen kennen ten&#13;
aanzien van natuur- en landschapsbescherming op landbouwgronden, zag in 1975&#13;
de 'Nota inzake de relatie tussen landbouw en natuur- en landschapsbehoud' het&#13;
licht.&#13;
Deze Relatienota beoogt enerzijds verwerving van als reservaatsgebied aangewezen&#13;
landbouwgronden met zodanig hoge waarden dat inpassing van agrarische bedrijfsvoering&#13;
op termijn niet meer mogelijk is en anderzijds een aangepast agrarisch&#13;
gebruik op als beheersgebied aangewezen landbouwgronden met waarden van een zodanig niveau of karakter dat inpassing van agrarische bedrijfsvoering ook op termijn&#13;
mogelijk blijft.&#13;
Verkoop van gronden binnen reservaatsgebieden en aanpassing van bedrijfsvoering&#13;
binnen beheersgebieden geschiedt op basis van vrijwilligheid.&#13;
Het streven van de regering is voorlopig gericht op aanwijzing van 100 000 ha&#13;
beheersgebied en 100 000 ha reservaatsgebied.&#13;
Het in het voorgaande in het kort geschetste beleid is in 1984 gecodificeerd in het&#13;
voorontwerp van Wet Beheer Landbouwgronden. Op dit voorontwerp, dat een&#13;
belangrijke wijziging van de Pachtwet inhoudt, wordt onder punt 4 nader ingegaan.</inleiding><content>2. PROBLEEMSTELLING&#13;
Met name onder invloed van de Relatienota en in de toekomst de Wet Beheer Landbouwgronden&#13;
zullen de Staat en terreinbeherende natuurbeschermingsorganisaties&#13;
steeds meer landbouwgronden met hoge landschappelijke en natuurwetenschappelijke&#13;
waarden in eigendom verkrijgen teneinde daarop een beheer te voeren, dat deze&#13;
waarden beschermt en mogelijk verder tot ontwikkeling brengt.&#13;
De aard van dit beheer is sterk afhankelijk van de natuurwaarden die het beoogt&#13;
te beschermen, de kwetsbaarheid hiervan en de doelstelling die de eigenaar met het&#13;
verwerven en in gebruik nemen van deze gronden voor ogen staat. Uiteraard zal dit&#13;
primair op behoud en ontwikkeling van natuur- en landschapswaarden gevoerde beheer&#13;
sterk verschillen en ook andere eisen stellen dan het reguliere agrarische gebruik,&#13;
dat gericht is op het op economische wijze produceren van cultuurgewassen.&#13;
Toch kan het voor de Staat of terreinbeherende natuurbeschermingsorganisaties&#13;
van groot belang zijn boeren bij dit beheer in te schakelen.&#13;
Anderzijds is het voor agrariërs van belang deze gronden op een aangepaste wijze&#13;
te kunnen blijven exploiteren.&#13;
In het onderstaande wordt ingegaan op de mogelijkheden die de Pachtwet daartoe&#13;
nu en na wijziging biedt. Daarnaast komen een aantal publiekrechtelijke beheersvormen&#13;
aan de orde. Tevens wordt het voorstel van het Landbouwschap ter introductie&#13;
van de zogenaamde pachtbeheersovereenkomst nader belicht.&#13;
3. BEHEER VAN NATUUR- EN LANDSCHAPSWAARDEN OP HET VERPACHTE&#13;
Beheer van natuur- en landschapswaarden op verpachte landbouwgronden kan op&#13;
meerdere wijzen worden afgedwongen bij overeenkomst. Een overeenkomst die zich&#13;
hierop in min of meer beperkte mate kan richten, is de pachtovereenkomst. De beheersovereenkomst&#13;
op grond van de Beschikking beheersovereenkomsten (wordt&#13;
Wet Beheer Landbouwgronden) is voor dit doel juist in het leven geroepen. Het beheersplan&#13;
ex art. 14 Natuurbeschermingswet is materieel gezien eveneens een op beheer&#13;
gerichte overeenkomst, formeel is het dat niet. Daarnaast zijn een aantal publiekrechtelijke instrumenten (mede) op beheer&#13;
gericht.&#13;
3.1. De pachtovereenkomst&#13;
Gaat het om beheer van natuur- en landschapswaarden op verpachte grond dan&#13;
biedt de pachtovereenkomst op grond van het huidige recht een aantal (beperkte)&#13;
mogelijkheden.&#13;
Bij de pachtovereenkomst gaat het om een verbintenis tot in gebruikgeving van&#13;
een hoeve of los land ter uitoefening van de landbouw, tegen een tegenprestatie.&#13;
Art. 1, eerste lid onder b Pachtwet definieert het begrip landbouw.&#13;
Art. 2 Pachtwet bepaalt dat de pachtovereenkomst, de aanvullings- of wijzigingsovereenkomst&#13;
en de beëindigingsovereenkomst schriftelijk moeten worden aangegaan&#13;
en goedkeuring behoeven van de Grondkamer.&#13;
Art. 5 Pachtwet heeft betrekking op de toetsingscriteria die de Grondkamer in&#13;
acht dient te nemen bij de goedkeuring van de contracten. Het huidige art. 5 is ingrijpend&#13;
uitgebreid door art. 66 Wet Agrarisch Grondverkeer. Deze uitbreiding&#13;
heeft betrekking op de zogenaamde landbouwkundige toetsing en is tot dusver niet&#13;
ingevoerd.&#13;
Ingevolge art. 5, eerste lid verleent de Grondkamer haar goedkeuring aan de&#13;
pachtovereenkomst indien, voor zover voor dit onderwerp van belang, wordt voldaan&#13;
aan de volgende bepalingen:&#13;
a. Art. 5, eerste lid onder b Pachtwet:&#13;
'de overige verplichtingen, voor de pachter uit de overeenkomst voortvloeiende,&#13;
mogen niet buitensporig zijn;'&#13;
b. Art. 5, eerste lid onder c Pachtwet:&#13;
'de overeenkomst dient te voldoen aan de bij algemene maatregel van bestuur te&#13;
stellen vereisten aangaande de landbouwkundige toetsing, welke kunnen verschillen&#13;
naar gelang de produktierichting van de betrokken hoeven en naar gelang de&#13;
streek waarin de hoeve is gelegen;'&#13;
ad a&#13;
Nu art. 5, eerste lid onder b primair tot doel heeft de pachter te vrijwaren van&#13;
betutteling door de verpachter en hem een zo onbelemmerd mogelijke bedrijfsuitoefening&#13;
garandeert, is het de vraag in hoeverre de pachtovereenkomst een geëigend&#13;
instrument is om natuur- en landschapsbeheer te realiseren. De belangrijkste beperking&#13;
zit hem uiteraard in het feit dat de pachtovereenkomst op de uitoefening van&#13;
landbouw is gericht.&#13;
Een bijkomende beperking, bezien vanuit het natuur- en landschapsbeheer, is het&#13;
feit dat een mede op dit beheer afgestemde pachtovereenkomst vrijwel uitsluitend&#13;
zal worden afgesloten op gronden die in eigendom zijn bij Staatsbosbeheer of terreinbeherende&#13;
natuurbeschermingsorganisaties. Dit brengt met zich mee dat los van&#13;
de mogelijkheden die de Pachtwet overigens biedt, het instrument van de pachtovereenkomst&#13;
een beperkte rol zal blijven spelen bij het natuur- en landschapsbeheer.&#13;
In het verleden waren de Grondkamers en de Centrale Grondkamer nogal terughoudend bij de goedkeuring van pachtcontracten die mede op natuurbeheer betrekking&#13;
hadden. De daarop gerichte bedingen werden vrijwel zonder uitzondering als&#13;
buitensporig aangemerkt.&#13;
De Centrale Grondkamer wijkt bij beschikking van 19 oktober 1964, P. 2536, in&#13;
zoverre af van die lijn, dat hij overweegt dat 'het algemeen belang van natuurbescherming&#13;
en natuurwetenschap de bepaling in het pachtcontract, die de pachters&#13;
in hun bedrijfsvoering enigszins beperkt, rechtvaardigt, nu met die beperkingen ook&#13;
in de overeengekomen pachtprijs is rekening gehouden.' In casu hadden de beperkingen&#13;
betrekking op het gebruik van meststoffen en op maaidata.&#13;
Bedingen die zich richten op natuurbeheer en ook na 1964 als zijnde buitensporig&#13;
werden geschrapt c.q. gewijzigd, hebben betrekking op1:&#13;
- het verbod tot gebruik van machines zonder schriftelijke toestemming van de ver&#13;
pachter (CG 1973, P. 3138);&#13;
- het voorschrijven van bepaalde landbouwwerktuigen (bijv. zeis) of gebruik van&#13;
paarden (Grk Gelderland en Overijssel 1977);&#13;
- verbod tot gebruik van kunstmest;&#13;
- verbod tot gebruik van organische mest;&#13;
- bemestingsvoorschriften, eventueel gekoppeld aan dwangsom (CG 1973, P.&#13;
3138);&#13;
- maaivoorschriften, maaidata, om het jaar hooien, al of niet zonder voorafgaan&#13;
de toestemming verpachter;&#13;
- scheuren van grasland, ofwel absoluut verbod of uitsluitend na voorafgaande&#13;
toestemming (CG 1974, P. 3174, CG 1978);&#13;
- beweidingsdata en beweidingsdruk (CG 1978);&#13;
- verbod tot inscharing van vee;&#13;
- voorschriften ten aanzien van gewassenkeuze;&#13;
- verbod tot gebruik van chemische bestrijdingsmiddelen;&#13;
- plicht tot vooraf overleg plegen met de verpachter ten aanzien van maatregelen&#13;
tegen wildschade;&#13;
- voorschriften ten aanzien van lokatie voeder kuilen;&#13;
- afstand doen van het machtigingsverzoek ex art. 30, derde lid Pachtwet.&#13;
Daartegenover staan een aantal uitspraken van grondkamers c.q. Centrale Grondkamer&#13;
ten aanzien van bedingen die niet als buitensporig werden aangemerkt:&#13;
- verbod tot gebruik van bepaalde bestrijdingsmiddelen in het belang van flora en&#13;
fauna (CG 1978), deze dienen overigens wel met name te worden genoemd;&#13;
- verbod tot gebruik van drijf mest die niet afkomstig is van het bedrijf van de&#13;
pachter;&#13;
- algemene bemestingsvoorschriften;&#13;
- beweidingsdata en beweidingsdruk (Grk Gelderland en Overijssel);&#13;
- gewassenkeuze;&#13;
- hooivoorschriften; - verbod tot uitvoeren van landwerkzaamheden zoals rollen, slepen en eggen tussen&#13;
15 maart en 15 juni (Grk Friesland 1983);&#13;
- verbod tot uitvoeren van alle landwerkzaamheden tussen 1 oktober en 1 april tijdens&#13;
ganzenpleistering (Grk Friesland 1983);&#13;
- verbod gebruik chemische bestrijdingsmiddelen (Grk Friesland 1983);&#13;
- verbod eieren zoeken, beweiding met schapen (Grk Friesland 1983).&#13;
Van bijzonder belang is nog de beschikking van de Centrale Grondkamer van 26&#13;
juli 1982, P. 3794, waarin de in 1964 ingeslagen weg weer uitdrukkelijk wordt bevestigd.&#13;
Het betreft hier een overeenkomst ten aanzien van een pachtobject dat behoort&#13;
tot een gebied waaraan in een ruilverkaveling een bestemming van algemeen&#13;
nut (gericht op instandhouding van de huidige natuurwetenschappelijke, landschappelijke&#13;
en cultuurhistorische waarden daarvan) is toegekend.&#13;
De Centrale Grondkamer overweegt in zijn beschikking, dat het algemeen belang&#13;
in beginsel kan rechtvaardigen dat in een pachtovereenkomst bepalingen worden opgenomen,&#13;
die zekere beperkingen opleggen aan het landbouwkundig gebruik van de&#13;
bij die pachtovereenkomst verpachte gronden.&#13;
Hiertoe kan aanleiding bestaan, indien aannemelijk is dat het gebied waartoe het&#13;
gepachte behoort, een natuurwetenschappelijke, landschappelijke en/of cultuurhistorische&#13;
waarde heeft. Dit soort bepalingen is alsdan toelaatbaar, mits de elementen&#13;
die de betreffende overeenkomst tot een pachtovereenkomst maken, aanwezig&#13;
blijven (het landbouwkundig gebruik tegen een tegenprestatie), mits voorts geen&#13;
sprake is van buitensporige verplichtingen volgens art. 5, lid 1 sub b Pachtwet en&#13;
mits de hoogte van de tegenprestatie in een redelijke verhouding staat tot het toegestane&#13;
gebruik.&#13;
De gevolgtrekkingen uit het voorgaande kunnen zijn dat:&#13;
- de beantwoording van de vraag of en in hoeverre op natuurbeheer gerichte bedingen&#13;
in het pachtcontract door de verschillende grondkamers worden geaccepteerd,&#13;
sterk afhangt van de omstandigheden van het geval. Gelijkluidende bepalingen&#13;
worden in de ene pachtovereenkomst wel gewijzigd c.q. geschrapt, in de&#13;
andere niet.&#13;
Daarbij komt dat de opvattingen omtrent hetgeen toelaatbaar moet worden&#13;
geacht, per grondkamer nogal lijken te verschillen. De ene grondkamer gaat meer&#13;
uit van de contractsvrijheid van partijen, de andere meer van het beginsel dat de&#13;
pachter bij de bedrijfsuitoefening van het verpachte zo weinig mogelijk beperkingen&#13;
dient te worden opgelegd.&#13;
- voor zover deze op natuurbeheer gerichte bedingen in pachtcontracten aan het&#13;
oordeel van de Centrale Grondkamer werden onderworpen, deze zulke bedingen&#13;
niet op voorhand als zijnde buitensporig afwijst.&#13;
Voorwaarde is wel, dat aannemelijk wordt gemaakt dat het gebied waartoe het&#13;
verpachte behoort, natuurwetenschappelijke of landschappelijke waarde bezit.&#13;
De beperkingen in de exploitatievrijheid van de boer dienen te worden ingegeven&#13;
door het algemeen belang. Dit zal eerder het geval zijn indien het verpachte&#13;
in het kader van een landinrichtings- of bestemmingsplan een niet primair agrarische&#13;
bestemming heeft gekregen. Behartiging van dit algemene belang zal bovendien eerder worden aangenomen ten aanzien van juist voor dit doel in eigendom&#13;
verworven gronden door de Staat of terreinbeherende natuurbeschermingsorganisaties.&#13;
De beperkende bepalingen dienen overigens niet van dien aard te zijn dat geen&#13;
sprake meer is van pacht (in gebruik geven ten behoeve van landbouw tegen een&#13;
tegenprestatie). Ze dienen eveneens niet zo ver te gaan dat ze buitensporig zijn.&#13;
De hoogte van de tegenprestatie dient in een redelijke verhouding te staan tot het&#13;
toegestane gebruik.&#13;
De onzekerheden die er al met al ten aanzien van de toelaatbaarheid van op&#13;
natuur- en landschapsbeheer gerichte bedingen in pachtovereenkomsten blijven&#13;
bestaan, hebben ertoe geleid dat reeds geruime tijd door met name terreinbeherende&#13;
natuurbeschermingsorganisaties wordt gepleit voor een wijziging van de Pachtwet&#13;
op dit punt. Dit is recentelijk geschied in het voorontwerp Wet Beheer Landbouwgronden.&#13;
Op deze wijziging wordt onder punt 4 nader ingegaan.&#13;
ad b&#13;
Ingevolge art. 5, eerste lid onder c (nieuw) dient de pachtovereenkomst te voldoen&#13;
aan bij AMvB vast te stellen vereisten van landbouwkundige toetsing.&#13;
Deze AMvB's zijn tot nu toe niet uitgevaardigd, omdat de ontwikkeling van de&#13;
grondprijzen tot het in werking stellen van het prijsbeheersingsinstrumentarium&#13;
geen aanleiding gaf.2 De eisen ten aanzien van landbouwkundige toetsing kunnen&#13;
uitsluitend betrekking hebben op:&#13;
- opleiding, ervaring of hoofdberoep van de pachter;&#13;
- de verkaveling;&#13;
- de maximale bedrijfsoppervlakte;&#13;
Het vierde lid van art. 5 (nieuw) bepaalt dat ten aanzien van pachtovereenkomsten&#13;
met betrekking tot land gelegen binnen gebieden waarin de uitoefening van de landbouw&#13;
mede gericht dient te zijn op doeleinden van natuur- of landschapsbehoud,&#13;
danwel gelegen binnen gebieden waarin het beheer in de toekomst uitsluitend of nagenoeg&#13;
uitsluitend gericht zal zijn op natuur- en landschapsbehoud, bij AMvB nadere&#13;
eisen kunnen worden gesteld.&#13;
Deze vereisten kunnen afwijkingen inhouden van de algemene vereisten ten aanzien&#13;
van landbouwkundige toetsing.&#13;
Bij art. 63 onder A voorontwerp Wet Beheer Landbouwgronden wordt dit artikel&#13;
gewijzigd in die zin, dat de bovenbedoelde gronden expliciet worden benoemd als&#13;
land gelegen binnen beheersgebieden, reservaatsgebieden of reservaten als bedoeld&#13;
in art. 1 van de Wet Beheer Landbouwgronden.&#13;
Art. 64 onder A van het voorontwerp Wet Beheer Landbouwgronden doet hetzelfde&#13;
ten aanzien van het aan art. 5, vierde lid Pachtwet gelijkluidende art. 8 Wet&#13;
Agrarisch Grondverkeer.&#13;
Verdere synchronisatie tussen beide artikelen wordt bereikt door de toevoeging&#13;
aan art. 5, vierde lid Pachtwet van de bepaling dat de nadere eisen niet de verplichting kunnen inhouden tot het sluiten van een beheersovereenkomst, dan wel betrekking&#13;
kunnen hebben op specifieke ervaring met landbouw zoals in deze gebieden&#13;
wordt nagestreefd.&#13;
3.2. De beheersovereenkomst&#13;
De Beschikking beheersovereenkomsten, de Beschikking onderhoudsovereenkomsten&#13;
en de Beschikking aanwijzing landschapselementen worden te zamen met het&#13;
beleid dat stoelt op de Relatienota, gecodificeerd in de Wet Beheer Landbouwgronden&#13;
(WBL). Eind 1984 werd een voorontwerp van wet aan de adviesorganen ter&#13;
commentaar gezonden.&#13;
Op grond hiervan kunnen agrarische ondernemers een beheersovereenkomst aangaan&#13;
met het Bureau Beheer Landbouwgronden, teneinde tegen een beheersvergoeding&#13;
hun bedrijfsvoering zodanig aan te passen, dat deze mede gericht is op doeleinden&#13;
van natuur en landschap. De inhoud van de beheersverplichtingen in deze&#13;
overeenkomst zijn ontleend aan het door de Provinciale Commissie Beheer Landbouwgronden&#13;
(PCBL) vastgestelde (art. 22 WBL) en door de minister van Landbouw&#13;
goedgekeurde beheersplan (art. 23 WBL).&#13;
De beheersovereenkomst, kan uitsluitend worden gesloten met het Bureau Beheer&#13;
Landbouwgronden in bepaalde daartoe aangewezen gebieden:&#13;
In beheersgebieden teneinde de agrarische bedrijfsvoering mede aan te passen aan&#13;
de eisen die natuur- en landschapsbeheer stellen, maar dan uitsluitend voor zover&#13;
deze binnen de agrarische bedrijfsvoering inpasbaar zijn;&#13;
In reservaatsgebieden waar het streven erop is gericht de gronden te verwerven,&#13;
omdat het beheer niet inpasbaar is in de agrarische bedrijfsvoering, uitsluitend in&#13;
het kader van overgangsbeheer. Zolang verwerving niet heeft plaatsgevonden, dient&#13;
dit beheer overigens inpasbaar te zijn. Deze gebieden worden door de minister van&#13;
Landbouw aangewezen (art. 7 WBL).&#13;
Nu de beheersovereenkomst wordt gesloten tussen Bureau Beheer Landbouwgronden&#13;
enerzijds en de ondernemer anderzijds, kunnen conflicten ontstaan in het&#13;
geval de ondernemer geen eigenaar is. Zou de ondernemer/pachter een beheersovereenkomst&#13;
aangaan met het bureau zonder medeweten en toestemming van de&#13;
verpachter, dan loopt hij het risico dat de verpachter hem, gezien de inhoud van de&#13;
pachtovereenkomst, ingebreke stelt in verband met nalatigheid in het nakomen van&#13;
zijn verplichtingen. Op grond van art. 56 Pachtwet kan hij bij de Pachtkamer een&#13;
vordering instellen tot ontbinding van de pachtovereenkomst.&#13;
Ter voorkoming van deze situatie bepaalt art. 29, eerste lid WBL dat voor zover&#13;
een beheersovereenkomst betrekking heeft op percelen landbouwgrond waarvan de&#13;
ondernemer geen eigenaar is, het bureau een zodanige overeenkomst sluit met de ondernemer&#13;
en diens verpachter of onderscheidenlijk en de blooteigenaar gezamenlijk.&#13;
3.3. Het beheersplan ex artikel 14 Natuurbeschermingswet&#13;
Een tussenvorm tussen een privaatrechtelijke overeenkomst en een publiekrechtelijke regeling lijkt het beheersplan op grond van art. 14 van de Natuurbeschermingswet.&#13;
Zo'n beheersplan, dat telkens voor drie jaar geldt, wordt door de minister slechts&#13;
vastgesteld nadat daarover met de betrokken eigenaar en de gebruiker overeenstemming&#13;
is bereikt. Ter voorkoming van problemen in de pachtverhouding is dus ook&#13;
hier overeenstemming met beide partijen nodig.&#13;
Is het beheersplan eenmaal vastgesteld, dan vervalt daarmee voor de eigenaar en&#13;
de gebruiker de verplichting om voor bepaalde handelingen die van invloed (kunnen)&#13;
zijn op de te beschermen natuurwaarden, telkens opnieuw een vergunning ex&#13;
art. 12 Natuurbeschermingswet te vragen.&#13;
Zoals gezegd lijkt het beheersplan op een tussenvorm, formeel gezien gaat het echter&#13;
om een publiekrechtelijke regeling. De minister stelt het plan vast.&#13;
Materieel gezien is het een overeenkomst, omdat de minister het plan niet vaststelt&#13;
dan nadat er overeenstemming bestaat omtrent de inhoud van het plan. Het verschil&#13;
tussen voornoemd beheersplan en een beheersplan op grond van de Beschikking Beheersovereenkomsten&#13;
is, dat het laatstgenoemde beheersplan pas geëffectueerd kan&#13;
worden nadat daaropvolgend een (privaatrechtelijke) overeenkomst wordt gesloten.&#13;
Houdt één van beide partijen (Bureau Beheer Landbouwgronden of eigenaar/gebruiker)&#13;
zich hier niet aan, dan pleegt hij wanprestatie.&#13;
Dat is niet het geval wanneer de bepalingen van het beheersplan op grond van de&#13;
Natuurbeschermingswet niet worden nageleefd, er is dan sprake van een strafbaar&#13;
feit.&#13;
3.4. Op beheer gerichte publiekrechtelijke regelingen&#13;
Het beheer van natuur- en landschapswaarden kan behalve bij overeenkomst eveneens&#13;
worden afgedwongen door middel van publiekrechtelijke regelingen.&#13;
In meer directe zin kan men hierbij denken aan de Natuurbeschermingswet, de&#13;
Ontgrondingen wet, de (gewijzigde) Natuurschoonwet, de Jachtwet en de Boswet. In&#13;
meer indirecte zin aan de milieuwetgeving zoals de (ontwerp) Wet op de Milieueffectrapportage,&#13;
Wet Verontreiniging Oppervlaktewateren, Grondwaterwet, de&#13;
Wet Geluidhinder en de (ontwerp) Wet Bodembescherming.&#13;
De mate waarin deze wetten op beheer van natuur- en landschapswaarden zijn&#13;
gericht, verschilt. De op beheer gerichte bepalingen houden meestentijds verbodsbepalingen&#13;
in om zonder een vooraf daartoe verleende vergunning door het bevoegd&#13;
gezag bepaalde werken en werkzaamheden uit te voeren. Deze bepalingen strekken&#13;
dus tot passief beheer (nalaten). In zoverre zijn ze vergelijkbaar met de op natuurbeheer&#13;
gerichte nevenbedingen in de pachtovereenkomst en wijken ze juist af van&#13;
de bedingen in de beheersovereenkomst die zich naast passief beheer juist ook kunnen&#13;
richten op actief beheer (handelen).&#13;
Naast de bovengenoemde sectorale wetgeving moet in dit verband de ruimtelijke&#13;
facetwetgeving worden genoemd. Uiteraard is de Wet Ruimtelijke Ordening en het&#13;
daarop gestoelde bestemmingsplan niet primair op beheer gericht. Toch kennen&#13;
bestemmingsplannen voor het landelijk gebied (mede) op beheer gerichte gebruiksen aanlegvoorschriften. Deze voorschriften hebben in het eerste geval het karakter&#13;
van absolute verbodsbepalingen (behoudens vrijstelling B en W), en in het tweede&#13;
geval van verbodsbepalingen om zonder voorafgaande schriftelijke vergunning van&#13;
B en W bepaalde werken en werkzaamheden uit te voeren.&#13;
Aanlegvoorschriften in bestemmingsplannen voor het landelijk gebied hebben&#13;
meestal betrekking op het uitvoeren van cultuurtechnische werken die een nivellerende&#13;
invloed kunnen hebben op natuur- en landschapswaarden in het agrarisch gebied&#13;
(bijv. scheuren grasland, diepploegen, wijziging waterhuishouding).&#13;
De mate waarin deze beperkingen door de Kroon aanvaardbaar worden geacht,&#13;
hangt sterk af van de natuur- en landschapswaarden die het stelsel van gebruiks- en&#13;
aanlegvoorschriften beoogt te beschermen.&#13;
Het systeem kent overigens nogal wat beperkingen. Zo strekt het bij bestemmingsplan&#13;
opgenomen overgangsrecht ertoe dat het, ten tijde van het van kracht worden&#13;
van het plan, met de bestemming strijdige gebruik mag worden voortgezet. Bovendien&#13;
hebben de aanlegvoorschriften zoals gezegd uitsluitend betrekking op cultuurtechnische&#13;
ingrepen en niet op overige vormen van agrarisch gebruik.&#13;
De mogelijkheden van de Natuurbeschermingswet, die overigens tot voor kort&#13;
niet veelvuldig op landbouwgronden werd toegepast, zijn wat dat laatste betreft veel&#13;
groter.&#13;
Worden landbouwgronden als beschermd natuurmonument aangewezen, dan zijn&#13;
alle handelingen die schadelijk zijn voor het natuurschoon of de natuurwetenschappelijke&#13;
betekenis hiervan, op grond van art. 12 Natuurbeschermingswet verboden&#13;
zonder een schriftelijke vergunning van de minister van Landbouw.&#13;
De verbodsbepalingen uit bovengenoemde wetten hebben, voor zover deze van&#13;
toepassing zijn op verpachte gronden, geen directe invloed op de pachtverhouding.&#13;
Degene die bijvoorbeeld als gevolg van de bepalingen van het bestemmingsplan of&#13;
de aanwijzing van gronden als beschermd natuurmonument schade lijdt of zal lijden,&#13;
welke redelijkerwijze niet of niet geheel te zijnen laste behoort te blijven en&#13;
waarvan de vergoeding niet anderszins is verzekerd, kan een beroep doen op art. 49&#13;
WRO c.q. art. 18 Natuurbeschermingswet. Dit kan zowel de pachter zijn die door&#13;
deze bepalingen of deze aanwijzing direct in de gebruiksmogelijkheden van het gepachte&#13;
wordt beperkt, terwijl hij daarvoor wel de volle pachtprijs betaalt, als de verpachter&#13;
die de waarde van het verpachte op termijn door de van overheidswege opgelegde&#13;
verbodsbepalingen ziet dalen.&#13;
Op art. 18 Natuurbeschermingswet is in de praktijk overigens maar zeer sporadisch&#13;
een beroep gedaan. Op art. 49 WRO wordt veelvuldig een beroep gedaan,&#13;
maar de uitkomsten daarvan leveren voor de aanvrager meestal een teleurstelling op.&#13;
4. DE WIJZIGING VAN DE PACHTWET&#13;
Art. 63 onder B en D van het voorontwerp Wet Beheer Landbouwgronden houdt&#13;
een ingrijpende wijziging van de Pachtwet in voor wat betreft de mogelijkheden van&#13;
op natuur- en landschapsbeheer gerichte bedingen in pachtovereenkomsten. Art.&#13;
63 onder B voegt aan art. 5 PW (zoals gewijzigd bij art. 66 WAG) een tiende en elfde lid toe. Op grond van art. 5, tiende lid kan de minister van Landbouw op&#13;
verzoek van de eigenaar, gehoord de PCBL, gebieden aanwijzen waar verplichtingen&#13;
(in pachtcontracten), die gewenst zijn in verband met de op het land aanwezige&#13;
waarden die van belang zijn uit een oogpunt van natuurschoon of hun natuurwetenschappelijke&#13;
betekenis en mits zij inpasbaar zijn in de agrarische bedrijfsvoering,&#13;
niet als buitensporige verplichtingen worden aangemerkt. Bij de goedkeuring van de&#13;
contracten die worden gesloten ten aanzien van gronden die binnen deze gebieden&#13;
zijn gelegen, dient de Grondkamer bij de goedkeuring van de overeengekomen&#13;
pachtprijs deze beperkingen in aanmerking te nemen.&#13;
Het elfde lid van art. 5 bepaalt dat de aanwijzing van de bovenbedoelde gebieden&#13;
in de Staatscourant wordt bekend gemaakt.&#13;
Art. 63 onder D voegt een paragraaf toe aan Hoofdstuk II PW, die betrekking&#13;
heeft op bijzondere bepalingen betreffende verpachtingen binnen reservaten en door&#13;
de Staat of terreinbeherende natuurbeschermingsorganisaties verworven reservaatsgebieden.&#13;
De art. 70a t/m ƒ werken dit stelsel verder uit.&#13;
Art. 10b bepaalt dat in de pachtovereenkomst met betrekking tot een hoeve of&#13;
los land, gelegen in een reservaatsgebied of reservaat, een of meer verplichtingen&#13;
kunnen worden opgenomen, welke ten doel hebben de bedrijfsvoering te richten op&#13;
natuur en landschap.&#13;
Niet als buitensporige verplichtingen als bedoeld in art. 5, eerste lid onder b PW&#13;
worden aangemerkt, die verplichtingen die:&#13;
- deel uitmaken van een pachtovereenkomst gesloten met betrekking tot, door de&#13;
Staat danwel een bij KB aangewezen particuliere terreinbeherende natuur&#13;
beschermingsorganisatie, verworven percelen, gelegen in een reservaatsgebied of&#13;
reservaat;&#13;
- gewenst zijn met het oog op de instandhouding of ontwikkeling van de op het&#13;
land aanwezige waarden die in natuurwetenschappelijk opzicht danwel uit een&#13;
oogpunt van natuurschoon van belang zijn;&#13;
- in aanmerking zijn genomen bij de overeengekomen pachtprijs.&#13;
In afwijking van art. 12, eerste lid PW geldt zo'n pachtovereenkomst zowel voor&#13;
een hoeve als voor los land voor de duur van ten hoogste drie jaren.&#13;
De art. 36 t/m 48 PW die betrekking hebben op de pachtverlenging, zijn op deze&#13;
bijzondere pachtcontracten niet van toepassing. Wel wordt ook deze overeenkomst&#13;
telkens van rechtswege met drie jaren verlengd. Dat is overigens niet het geval wanneer&#13;
een van de partijen uiterlijk 6 maanden voor het einde van de lopende overeenkomst&#13;
aan de wederpartij te kennen geeft dat zij verlenging niet of niet onder dezelfde&#13;
voorwaarden wenst.&#13;
Een vordering tot in de plaatsstelling als bedoeld in art. 49 dan wel 54 PW kan&#13;
door de pachtkamer worden afgewezen indien de verpachter van mening is dat de&#13;
voorgestelde pachter of de belanghebbende die verplichtingen uit de overeenkomst&#13;
niet of niet behoorlijk zal nakomen.&#13;
Stelt de pachter overigens een vordering tot medepacht in op grond van art. 49a&#13;
PW, dan wijst de pachtkamer deze vordering af indien de verpachter daarom verzoekt. Uiteraard gaat het in het bovenstaande om een voorontwerp van wet. Ongetwijfeld&#13;
zal zich ook ten aanzien van het gedeelte dat op pacht betrekking heeft nog het&#13;
nodige wijzigen. Of dit overigens in essentie het geval zal zijn, moet gezien de adviezen&#13;
van de adviesorganen en de maatschappelijke organisaties worden betwijfeld.&#13;
De gekozen constructie, waarbij ten aanzien van bepaalde aangewezen gebieden&#13;
pachtcontracten met op natuur- en landschapsbeheer gerichte bedingen kunnen worden&#13;
gesloten, die mits zij ook overigens aan het bepaalde in art. 5 PW voldoen op&#13;
goedkeuring van de grondkamer mogen rekenen, omdat ze niet als buitensporig&#13;
worden aangemerkt, heeft een aantal voor- en nadelen.&#13;
Voor de verpachter is het een voordeel dat de procedure tot aanwijzing van de&#13;
gebieden kort en eenvoudig is. De minister wijst ze aan, gehoord de PCBL. Dit&#13;
voordeel kan overigens een nadeel voor de pachter zijn, reden waarom in het hierna&#13;
te bespreken voorstel van het Landbouwschap ten aanzien van pachtbeheersovereenkomsten&#13;
een aanwijzingsprocedure is opgenomen, die met meer waarborgen is&#13;
omkleed.&#13;
Het voorontwerp behelst op dit punt in feite de codificatie van de door de Centrale&#13;
Grondkamer gevormde jurisprudentie, zij het dat de grondkamers bij de goedkeuring&#13;
van de contracten zich niet meer behoeven te buigen over de vraag of de natuuren&#13;
landschapswaarden zodanige beperkingen wel rechtvaardigen en of deze beperkingen&#13;
wel worden opgelegd in het algemeen belang.&#13;
Gevolg van deze vastlegging in de wet is dat meer duidelijkheid zal ontstaan ten&#13;
aanzien van de toelaatbaarheid van op natuur- en landschapsbeheer gerichte bedingen&#13;
in pachtcontracten buiten de door de minister aangewezen gebieden.&#13;
Nadeel van de nu gekozen constructie is weer dat het de grondkamer bij de goedkeuring&#13;
van de bijzondere pachtcontracten aan toetsingskader (bijv. in de vorm van&#13;
een beheersplan) ontbreekt. Het is met andere woorden de vraag of de grondkamers&#13;
in de huidige samenstelling voldoende zijn toegerust om te beoordelen of de bedoelde&#13;
beperkingen, gezien ook de beheersdoelstelling voor het gebied waarop de bijzondere&#13;
pachtovereenkomst betrekking heeft, ook werkelijk nodig zijn. Daar staat&#13;
overigens weer tegenover dat deze samenstelling zich onder invloed van de Wet&#13;
Agrarisch Grondverkeer toch zal moeten wijzigen.&#13;
Onduidelijk is nog of art. 63, onder B ook toepasbaar is op beheersgebieden. Ook&#13;
de toelichting geeft hierover onvoldoende uitsluitsel.&#13;
Indien het wel in de bedoeling ligt om deze regeling op beheersgebieden toepasbaar&#13;
te doen zijn, ontstaat de situatie dat binnen zo'n gebied twee op natuur- en&#13;
landschapsbescherming toegesneden regelingen naast elkaar bestaan, de op het beheersplan&#13;
gestoelde beheersovereenkomst èn de bijzondere pachtovereenkomst.&#13;
Uitgaande van de veronderstelling dat de in art. 63, onder B bedoelde eigenaren,&#13;
naast het Staatsbosbeheer, voornamelijk terreinbeherende natuurbeschermingsorganisaties&#13;
zullen zijn, kan men zich afvragen in hoeverre hun gronden in aanmerking&#13;
komen voor aanwijzing tot beheersgebied. De naar verwachting incidentele particuliere&#13;
eigenaar die natuurbeheer op zijn in pacht uitgegeven gronden wenst, zal indien&#13;
zijn gronden als beheersgebied zijn aangewezen, het aangaan van een beheersovereenkomst&#13;
preferen boven een in art. 63, onder B bedoelde pachtovereenkomst. Hij ontvangt dan immers een volle pachtprijs, terwijl het Bureau Beheer Landbouwgronden&#13;
de beheersvergoeding betaalt.&#13;
5. DE PACHTBEHEERSOVEREENKOMST&#13;
De veronderstelling dat het juist ook voor boeren van belang kan zijn om door de&#13;
Staat en terreinbeherende natuurbeschermingsorganisaties in eigendom verworven&#13;
landbouwgronden te kunnen blijven pachten teneinde daarop een aan de beheersdoelstelling&#13;
aangepaste bedrijfsvoering uit te oefenen, heeft het Landbouwschap&#13;
voor de vraag gesteld hoe dit het beste zou kunnen.&#13;
Uitgangspunt bij deze gedachtenvorming was dat de considerans van de Pachtwet&#13;
niet zou worden gewijzigd, de voorgenomen wijziging van de Pachtwet de regeling&#13;
tot het op vrijwillige basis afsluiten van beheersovereenkomsten in het kader van de&#13;
Beschikking Beheersovereenkomsten op geen enkele wijze mag aantasten en de&#13;
pachter niet gedwongen kan worden in een bestaande pachtverhouding tegen zijn&#13;
wil beheersbepalingen te accepteren.&#13;
Een en ander heeft geleid tot een voorstel ter introductie van de zogenaamde&#13;
pachtbeheersovereenkomst, dit ter onderscheiding van de reguliere pachtovereenkomst.&#13;
3&#13;
Bij de pachtbeheersovereenkomst betreft het een mengvorm van twee contractstypen,&#13;
de pachtovereenkomst ter regulering van het agrarisch gebruik en de beheersovereenkomst&#13;
ten aanzien van het te voeren natuur- en landschapsbeheer.&#13;
Ter wettelijke regeling van de pachtbeheersovereenkomst dient in het voorstel van&#13;
het Landbouwschap een aparte paragraaf in de Pachtwet te worden opgenomen.&#13;
Deze paragraaf betreft:&#13;
- de besluitvormingsprocedure voor aanwijzing van gebieden waar een pacht&#13;
beheersovereenkomst kan worden afgesloten;&#13;
- het scheppen van een toetsingskader voor de doelmatigheidstoetsing van beheersverplichtingen;&#13;
- het vaststellen van normen voor het toetsen van de vergoeding voor de beheersprestatie;&#13;
- de toetsing van de pachtbeheersovereenkomst door de grondkamer.&#13;
In afwijking van de reguliere pachtovereenkomst stelt de verpachter in een pachtbeheersovereenkomst&#13;
het gebruiksrecht van de grond ter beschikking onder de voorwaarde&#13;
dat de pachter zich houdt aan de beheersverplichtingen die de verpachter,&#13;
met het oog op de bescherming van de aanwezige natuurwetenschappelijke en landschappelijke&#13;
waarden, wenselijk acht. Tegenover het beschikbaar stellen van het gebruiksrecht&#13;
kan de verpachter een tegenprestatie laten gelden. Voor de aanvaarde&#13;
beheersverplichtingen kan de pachter een jaarlijkse vergoeding vragen. Afhankelijk&#13;
van de aard en de ligging van de verpachte grond en de omvang van de beheersverplichtingen&#13;
kan de pachtsom groter, gelijk of kleiner zijn dan de jaarlijkse beheersvergoeding. Zowel het voorontwerp als het voorstel van het Landbouwschap gaan uit van een&#13;
gebiedsaanwijzing voor toepassing van pachtbeheersovereenkomsten. In het voorstel&#13;
van het Landbouwschap krijgt de Commissie Beheer Landbouwgronden hierbij&#13;
een belangrijke adviserende rol. De commissie, die gevoegelijk kan worden vervangen&#13;
door de Provinciale Commissie Beheer Landbouwgronden nu deze in de&#13;
Wet Beheer Landbouwgronden een wettelijke status heeft verkregen, dient te toetsen:&#13;
- of de kadastrale percelen, waarop het verzoek betrekking heeft, natuur- en landschapswaarden&#13;
bezitten of in potentie aanwezig zijn, die zodanig kwetsbaar zijn&#13;
dat het door de eigenaar gewenste beheer natuurwetenschappelijk gewenst c.q.&#13;
geboden is;&#13;
- of de gronden niet verpacht zijn;&#13;
- of het percelen betreft waarop geen beheersovereenkomst in het kader van de&#13;
WBL kan worden afgesloten.&#13;
Voorts dient de commissie de door de eigenaar vastgestelde beheersdoelstelling te&#13;
toetsen aan de volgende aspecten:&#13;
- doelmatigheid ten aanzien van de beoogde bescherming van de aanwezige of potentiële&#13;
waarden;&#13;
- mogelijkheid tot vertaling van de beheersdoelstelling in doelmatige beheersbepalingen&#13;
bij agrarisch gebruik.&#13;
Nadat de commissie omtrent de vraag of de ter plaatse aanwezige natuur- en landschapswaarden&#13;
aanwijzing van de gebieden rechtvaardigt, positief heeft geadviseerd,&#13;
worden die gebieden aangewezen als zijnde gebieden waarop pachtbeheersovereenkomsten&#13;
kunnen worden afgesloten. Daarna stelt de commissie een beheersplan&#13;
vast. De grondkamer toetst de pachtbeheersovereenkomst, voor zover het&#13;
de beheersverplichtingen betreft, aan het beheersplan.&#13;
Alhoewel in het wetsvoorstel de provinciale commissie als adviesinstantie wordt&#13;
genoemd, acht het Landbouwschap haar voorstel tot aanwijzing van de gebieden bevredigender&#13;
en met meer waarborgen omkleed, omdat:&#13;
- De eigenaar alleen om aanwijzing kan verzoeken als hij de volledige beschikking&#13;
heeft over het gebruik van de grond; zo niet dan moet ook de pachter instemmen&#13;
met een voornemen tot een pachtbeheersovereenkomst.&#13;
- Indien ter plaatse een beheersovereenkomst kan worden afgesloten, de aanwijzing&#13;
niet mogelijk is. Het bestaan van een beheersovereenkomst naast een pacht&#13;
beheersovereenkomst wordt in het voorstel van het Landbouwschap uitgesloten.&#13;
- Indien zinvol agrarisch gebruik niet mogelijk is, aanwijzing van het gebied even&#13;
eens niet tot stand komt. In het beheersplan wordt uiteindelijk aangegeven wat&#13;
onder zinvol agrarisch gebruik wordt verstaan.&#13;
Een tweede belangrijk punt van verschil tussen de in het voorontwerp WBL voorgestelde&#13;
regeling en die van het Landbouwschap betreft de toetsing van de contracten.&#13;
In het voorontwerp worden verplichtingen die gewenst zijn in verband met&#13;
natuur- en landschapsbeheer in de aangewezen gebieden, niet als buitensporig aangemerkt.&#13;
De beoordeling van die beheersverplichtingen is voorbehouden aan de grondkamers bij de goedkeuring van de pachtcontracten. De grondkamer neemt de overeengekomen&#13;
pachtprijs daarbij in aanmerking.&#13;
Ook het Landbouwschap behoudt deze toetsing uiteraard voor aan de grondkamer.&#13;
In de visie van het Landbouwschap is de grondkamer echter niet bevoegd tot een&#13;
volledig vrije toetsing naar eigen inzicht, maar is de grondkamer gehouden tot toetsing&#13;
aan een door de PCBL vastgesteld beheersplan en door de minister vastgestelde&#13;
normen voor de beheersvergoedingen. Het beheersplan omvat de beheersdoelstelling,&#13;
waarbij het uit een oogpunt van bescherming van natuur en landschap minimaal&#13;
te voeren beheer wordt aangegeven, alsmede de beheersdoelstelling, waarbij&#13;
het uit een oogpunt van zinvol agrarisch gebruik maximaal te aanvaarden beheer&#13;
wordt aangegeven, alsmede de daarmee in overeenstemming zijnde beheersbepalingen.</content><legacyfootnotes>1. Zie voor een uitvoerig jurisprudentie-overzicht ten aanzien van buitensporige bedingen het artikel van&#13;
M.C. Geuze, De Pacht 1981, blz. 340 t/m 364.&#13;
2. De ontwerp AMvB's zijn om die reden zelfs ingetrokken bij besluit van de Ministerraad d.d. 1 februari&#13;
1985&#13;
3. Zie voor de uitwerking van dit voorstel het artikel over dit onderwerp van Prof. mr P. de Haan en&#13;
mr W.J. Wolff in De Pacht 1984, blz. 333 t/m 342&#13;
</legacyfootnotes><footnotes><footnote/></footnotes><auteurs>Mr W.J. Wolff</auteurs><published>1986-01-01 00:00:00</published><modified>1986-01-01 00:00:00</modified><editiondate>1986-01-01</editiondate><htmlpath>https://denhollander.info/artikel/6348</htmlpath></article>
</articles></edition>
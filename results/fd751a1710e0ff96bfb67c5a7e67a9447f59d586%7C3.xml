<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1998</searchword><id>5759</id><udhid>UDH:TvAR/5759</udhid><titel>Productiebeperking in de varkenshouderij: het stelsel van varkensrechten. Preadvies Vereniging voor Agrarisch Recht</titel><searchwords><searchword>TvAR 4/1998</searchword><searchword>UDH:TvAR/5759</searchword></searchwords><attachments><attachment><name>1998_nr 4_Artikel_Walda.pdf</name><extention>pdf</extention><url>https://denhollander.info/download/5691/ci</url></attachment></attachments><inleiding>Ter gelegenheid van de jaarvergadering van de Vereniging voor Agrarisch recht staat de Wet herstructurering varkenshouderij centraal. Binnen dit thema houdt het onder-havige preadvies1 zich bezig met een beschrijving van en een commentaar op het onderdeel van de wet dat handelt over het stelsel van varkensrechten.2 Met dit nieuwe productierecht wordt beoogd het in Nederland gehouden aantal varkens te verminde-ren en het houden van varkens slechts mogelijk te maken voor bedrijven welke beschikken over een dergelijk - verhandelbaar - productierecht. Daartoe worden de mestproductierechten voor varkens losgemaakt uit het geheel van mestproductierech-ten en getransformeerd tot varkens- respectievelijk fokzeugenrechten, waarvan de toekenning alsmede de verhandelbaarheid worden geregeld in de Wet herstructure-ring varkenshouderij.3&#13;
De opbouw van dit preadvies4 is als volgt. De inleiding schetst een kort beeld van de wettelijke instrumenten die waren of zijn gericht op het voorkomen van een onverantwoorde uitbreiding van de productie van dierlijke meststoffen. Nadat ver-volgens de Wet herstructurering varkenshouderij, althans voor zover die betrekking heeft op het stelsel van varkensrechten, op hoofdlijnen is samengevat, is het in de wet neergelegde systeem met betrekking tot het bepalen van de omvang van het varkens-recht en het fokzeugenrecht op het tijdstip van inwerkingtreding van de wet nader uitgewerkt. Voordat het uitbreidingsverbod en de mogelijkheden van overgang van (een deel van) het varkensrecht alsmede enige overige bepalingen worden besproken, komen de wijzigingen van de Meststoffenwet die voortvloeien uit de Wet herstructu-rering varkenshouderij aan de orde. Afsluitend worden nog enkele opmerkingen van meer algemene aard gemaakt. 1. Inleiding&#13;
1.1 Interimwet varkens- en pluimveehouderijen&#13;
De wetgeving welke beoogt de productie van meststoffen aan banden te leggen, is met de introductie van de Wet herstructurering varkenshouderij wederom uitgebreid. De eerste poging om de mestproductie, toen nog alleen die door varkens en kippen, te beperken - althans om de groei daarvan tegen te gaan - is gedaan in 1985 met de invoering van de Interimwet varkens- en pluimveehouderijen,5 houdende een restric-tieve regeling voor de productie van de varkens- en kippenmest. In 1986 is een uit-breidingsverbod van het produceren van dierlijke meststoffen, bij gelegenheid van een wijziging, in de Meststoffenwet opgenomen.</inleiding><content>1.2 Meststoffenwet&#13;
Door de wijziging van de Meststoffenwet in 19866 wordt de mestproductie, thans ook die door rundvee en kalkoenen, in beginsel beperkt tot het grondgebonden mest-productierecht.7 Voor de bepaling van de mestproductie wordt uitgegaan van stan-daardforfaitaire normen.8 Art. 55 lid 1 Meststoffenwet9 bepaalt dat het verboden is de productie van dierlijke meststoffen op een bedrijf uit te breiden indien de productie groter is of door de uitbreiding groter wordt dan 125 kg. fosfaat per ha. per jaar van de tot het bedrijf behorende oppervlakte landbouwgrond. Op het plafond van 125 kg. fosfaat per ha. maken de leden 5 e.v. van art. 55 Meststoffenwet een uitzondering voor zogenaamde geregistreerde mestproductierechten.10 Dat zijn de rechten die door het Bureau Heffingen te Assen per bedrijf, dat een grotere mestproductie heeft dan het grondgebonden mestproductierecht van 125 kg. fosfaat per ha., zijn geregistreerd op basis van het aantal dieren dat op bepaalde peildata op een bedrijf werd gehouden,11 op de hoeveelheid geproduceerde mest en op de bij het bedrijf behorende oppervlakte landbouwgrond.12 Dit leidde ertoe dat in 1987 voor de productie van varkens- en kip-penmest en van rundvee- en kalkoenenmest referentiehoeveelheden13 zijn vastgesteld. In 1992 gebeurde hetzelfde voor de productie van mest door schapen, geiten, eenden, vossen, nertsen en konijnen. Teneinde te voorkomen dat binnen de totale toegestane mestproductie de productie van kippen- en varkensmest zou toenemen, bevat lid 7 van art. 55 Meststoffenwet een omwisselingsverbod: mestproductie door andere dier-soorten dan de diersoort varken of kip mag niet worden omgewisseld in mestproduc-tie door varkens en kippen.&#13;
Voorts bevat lid 3 van art. 55 Meststoffenwet de logische regel dat verkleining van de tot een bedrijf behorende oppervlakte landbouwgrond het gevolg heeft dat de mestproductie moet worden verkleind met 125 kg. fosfaat per ha. per jaar waarmee deze verkleining heeft plaatsgevonden.&#13;
1.3 Verplaatsingsbesluit&#13;
Op grond van art. 58 Meststoffenwet14 mocht in enkele gevallen, overeenkomstig de zeer beperkte regels van het Verplaatsingsbesluit,15 mestproductie op basis van de referentiehoeveelheid op een ander bedrijf of op een andere locatie plaatsvinden dan op het bedrijf of de locatie waar de mest werd geproduceerd op het tijdstip van regi-stratie. Dit had tot gevolg dat de bedrijfsstructuur goeddeels werd bevroren. Met name niet-grondgebonden veehouderijbedrijven (intensieve bedrijven) konden niet meer groeien, waarvoor immers vergroting van het recht om mest te produceren noodzakelijk is. Ook de mogelijkheden om bedrijven te splitsen of samen te voegen werden in de praktijk als onvoldoende ervaren.&#13;
1.4 Wet verplaatsing mestproductie&#13;
Om aan deze bezwaren tegemoet te komen trad per 1 januari 1994 de Wet verplaat-sing mestproductie16 in werking. De wet spreekt niet meer over referentiehoeveelhe-den, maar introduceert het begrip 'mestproductierecht' (art. 1 lid 1). Het deel van het mestproductierecht dat groter is dan het aan de grond gekoppelde recht van 125 kg. fosfaat per ha. per jaar wordt 'het niet-gebonden mestproductierecht' genoemd. Een niet-gebonden mestproductierecht kan in beginsel worden verplaatst. Op bedrijven waarop verschillende diersoorten worden gehouden, is de omvang van de niet-gebon-den mestproductierechten per diersoort bepaald (art. 1 lid 3). Dat is geschied door de bij het bedrijf behorende oppervlakte landbouwgrond achtereenvolgens toe te reke-nen aan de mestproductie door rundvee en kalkoenen, door schapen, door geiten, vossen, nertsen, eenden en konijnen en door varkens en kippen.17 De niet-gebonden mestproductierechten voor varkens en kippen worden evenwel onderscheiden in ver-plaatsbare en niet-verplaatsbare mestproductierechten, aangezien op grond van art. 5 lid 2 Wet verplaatsing mestproductie de zogenaamde latente mestproductierechten voor varkens en kippen niet voor verplaatsing in aanmerking komen. De latente mestproductie als bedoeld in de Wet verplaatsing mestproductie komt overeen met het verschil tussen de daadwerkelijk op een bedrijf geproduceerde mest18 en de hogere productieruimte die is toegestaan op grond van de beschikbare mestproductierechten.19 Door het verhandelbaar maken van mestproductierechten werd door de overheid een vermogensrecht gecreëerd. Zulks wordt thans ook, zij het schoorvoetend, door de regering toegegeven, al wijst zij er op dat zulks nimmer de bedoeling is geweest.20&#13;
De mestproductierechten welke daadwerkelijk worden verplaatst, worden overi-gens gekort met 25% (art. 6 lid 2), ter voorkoming dat de verruiming van de verplaat-singsmogelijkheden leidt tot uitbreiding van de mestproductie op landelijk niveau.21&#13;
De Wet verplaatsing mestproductie regelt voorts dat bij vergroting van de tot het bedrijf behorende oppervlakte landbouwgrond, uitgaande van de situatie dat het een bedrijf betreft dat beschikt over niet-gebonden mestproductierechten, een vergroting plaatsvindt van de grondgebonden mestproductierechten met 125 kg. fosfaat per ha. waarmee de bedrijfsoppervlakte wordt vergroot, alsmede een overeenkomstige ver-kleining van de niet-gebonden mestproductierechten. Door uitbreiding van de bedrijfs-oppervlakte wordt de totale omvang van de mestproductierechten dus eerst groter na-dat alle niet-gebonden rechten zijn getransformeerd tot grondgebonden mestproduc-tierechten. Bij verkleining van de bedrijfsoppervlakte neemt het grondgebonden mest-productierecht af met 125 kg. fosfaat per ha. waarmee de bedrijfsoppervlakte wordt verkleind.22 Bij een vergroting en een verkleining in één kalenderjaar vindt saldering plaats alvorens de regels voor vergroting of verkleining worden toegepast (art. 7).&#13;
1.5 Toename van de mestproductie&#13;
De Wet verplaatsing mestproductie heeft echter niet kunnen voorkomen dat ook na haar invoering de mestproductie, met name door varkens en kippen, kon toenemen. In de eerste plaats komt dit doordat de ondernemer die de beschikking heeft over ver-plaatsbare en niet-verplaatsbare mestproductieruimte, niets in de weg staat om verplaatsbare rechten te verkopen en vervolgens zelf varkens of kippen te gaan houden op basis van het niet-verplaatsbare recht. De veehouder kan aldus zijn latente mest-productieruimte op een indirecte wijze toch te gelde maken, met het gevolg dat de mestproductie op het bedrijf van de verwerver van verplaatsbare rechten kan toenemen.&#13;
Het in de Wet verplaatsing mestproductie neergelegde systeem heeft er voorts toe geleid dat het in de Meststoffenwet opgenomen omwisselingsverbod voor een deel is ontweken. Er is immers geen wettelijke bepaling die verbiedt het grondgebonden mestproductierecht te benutten voor een diersoort naar keuze. Dat betekent dat bedrijven die verschillende diersoorten houden nadat de mestproductie door de ver-schillende diersoorten aan de grond is toegewezen, hetgeen dus op de eerste plaats de mestproductie door andere diersoorten dan door varkens en kippen betreft, het grondgebonden recht vrij kunnen maken door het aantal dieren van andere diersoor-ten dan varkens en kippen waarvoor het werd benut (tot nihil) te verminderen of door het aankopen van niet-gebonden mestproductierechten voor die andere dier-soorten, zodat het grondgebonden mestproductierecht beschikbaar kan komen voor het houden van varkens en/of kippen.23&#13;
De omvang van de mestproductie door varkens kon eveneens toenemen doordat het omwisselingsverbod geen betrekking had op een omwisseling van de mestproduc-tie door kippen in die door varkens.&#13;
Thans wordt opnieuw een poging gedaan om via de Wet herstructurering varkens-houderij de mestproductie door varkens aan banden te leggen. Zoals gezegd worden nu eerst de hoofdlijnen van het stelsel van varkensrechten weergegeven.&#13;
2.&#13;
Hoofdlijnen van het stelsel van varkensrechten&#13;
Voor de toekenning van het varkensrecht aan een bedrijf zijn de aantallen dieren bin-nen de diersoort varken zoals deze zijn vermeld in de aangifte overschotheffing met betrekking tot het referentiejaar 1995 of 1996 bepalend. Uiteraard kan niet een groter varkensrecht worden toegekend dan afgeleid kan worden uit het voor een van die jaren geldende niet-gebonden mestproductierecht voor varkens en kippen, vermeer-derd met het grondgebonden mestproductierecht.&#13;
Voor zover uit de aangifte overschotheffing blijkt dat op een bedrijf fokzeugen werden gehouden, vindt - binnen het varkensrecht - toekenning plaats van een fok-zeugenrecht.&#13;
Het varkensrecht voor bedrijven waarvoor geen aangifte overschotheffing is gedaan, bijvoorbeeld omdat de ondernemers hebben meegedaan aan boycotacties, wordt af-geleid van de voor 1996 geldende niet-gebonden mestproductierechten voor varkens en kippen.&#13;
Voordat bij het inwerkingtreden van de wet de transformatie in varkensrechten plaatsvindt, wordt het aantal varkens dat met het niet-gebonden mestproductierecht overeenstemt gekort met 10%, en nog eens met 15% per 1 januari 2000. De korting van 10% is lager voor voorloperbedrijven (bedrijven met groenlabelstallen, biologische varkenshouderijen, scharrelvarkenshouderijen en bedrijven met groepshuisves-ting voor zeugen). De korting van 15% is maximaal 5% lager voor varkenshouders die voldoen aan de eisen die worden gesteld aan het zogenaamde voerspoor (het gebruiken van zodanig veevoer dat daardoor het fosfaat- en stikstofgehalte in de mest vermindert).&#13;
Bij algemene maatregel van bestuur, vast te stellen bij of na het in werking treden van de wet, worden de gevolgen van de vaststelling van de varkensrechten voor knel-gevallen verzacht. Nog niet bekend is welke gevallen daaronder worden verstaan.24&#13;
De Wet herstructurering varkenshouderij voorziet in een omwisselingsverbod, op grond waarvan er geen fokzeugen mogen worden gehouden indien het aan een bedrijf toegekende of later verworven varkensrecht niet een fokzeugenrecht omvat. Het is wel toegestaan om een fokzeugenrecht te benutten voor het houden van varkens, niet zijnde fokzeugen.&#13;
Varkensrechten en fokzeugenrechten zijn verhandelbaar, maar niet tussen bedrij-ven die gelegen zijn in een van de concentratiegebieden en bedrijven die niet in een concentratiegebied zijn gelegen en evenmin tussen bedrijven gelegen in de concentra-tiegebieden Zuid en Oost onderling. Een uitzondering wordt gemaakt voor overgang van het varkensrecht afkomstig van bedrijven binnen een concentratiegebied naar bedrijven buiten de concentratiegebieden. Dergelijke overgangen zijn evenwel beperkt totdat het verwervende bedrijf een maximum van 15 varkenseenheden per ha. bedrijfs-oppervlakte heeft bereikt en onder de voorwaarde dat het verwervende bedrijf niet de beschikking heeft over niet-gebonden mestproductierechten. Evenals bij een ver-plaatsing op grond van de Wet verplaatsing mestproductie wordt bij verhandeling van varkensrechten een korting toegepast. Bij een overgang van een varkensrecht in 1998 wordt 40% gekort, in 1999 60% en in de jaren daarna 25%. Bij overgang van een var-kensrecht in de twee jaren met de hoogste korting komt aan de vervreemder voor het te korten deel een financiële vergoeding toe.&#13;
Anders dan het geval was op grond van de Wet verplaatsing mestproductie wordt ook bij een bedrijfsoverdracht op het varkensrecht gekort. De korting vindt ook dan plaats in bovengenoemde omvang. Een uitzondering op de kortingsregel geldt voor bedrijfsovergang op grond van het erfrecht of huwelijksvermogensrecht, alsmede een overgang naar een (schoon)zoon of (schoon)dochter.&#13;
Het aankopen van een varkensrecht in een grotere omvang dan nodig is om de eer-ste korting van 10% te compenseren, brengt voor de aankopende bedrijven mee dat onmiddellijk de strengste welzijnseisen gaan gelden. In de thans nog niet bekende wijzigingen van het Varkensbesluit25 zullen die eisen worden opgenomen. Wel is dui-delijk dat de eisen betrekking zullen hebben op onder meer het huisvesten van varkens in stabiele groepen, minimum hokmaten, een verbod op het aanbinden van gel-ten en zeugen en op een verkorting van de overgangstermijnen die betrekking hebben op de eisen inzake roostervloeren.&#13;
Bekend van de Wet verplaatsing mestproductie is de ook in de Wet herstructure-ring varkenshouderij opgenomen voorziening in een blokkaderecht,26 nader uit te werken bij ministeriële regeling. Van de kennisgeving aan het Bureau Heffingen door de vervreemder en de verwerver van een varkensrecht kan, voordat behandeling daar-van plaatsvindt, door het Bureau mededeling worden gedaan aan in de regeling aan te geven derde-belanghebbenden. Gedurende de tijd dat het Bureau Heffingen de ken-nisgeving terzijde legt, hebben deze derde-belanghebbenden de gelegenheid de ver-vreemder te bewegen van overdracht van het varkensrecht af te zien.&#13;
Ten slotte heeft de minister de bevoegdheid om, ingeval een varkenshouder het varkensrecht herhaaldelijk overschrijdt, een dagquotum vast te stellen en kan hij overgaan tot het toepassen van bestuursdwang.&#13;
3. Het varkensrecht en het fokzeugenrecht op het tijdstip van inwerking-&#13;
treding van de Wet herstructurering varkenshouderij&#13;
Voordat de bepaling van de omvang van het varkensrecht en het fokzeugenrecht aan de orde komt, komen eerst enkele instrumenten ter sprake die voor bepaling van de omvang van het varkensrecht en het fokzeugenrecht op het tijdstip van inwerkingtre-ding van de wet worden gehanteerd. Dat is in de eerste plaats de aangifte overschot-heffing, nu het varkensrecht en het fokzeugenrecht in beginsel van de daarin opgege-ven aantallen varkens worden afgeleid. In de tweede plaats is dat het begrip 'varkens-eenheid', de eenheid waarin het varkensrecht wordt uitgedrukt. Werden op grond van de Wet verplaatsing mestproductie de latente mestproductierechten niet verplaats-baar, thans leiden de latente mestproductierechten, welke opnieuw worden vastge-steld, niet tot toekenning van een varkensrecht. Ten slotte worden kort de gevolgen uitgelegd van het vervallen van de maatregel waarbij de niet-gebonden mestproduc-tierechten voor varkens en kippen werden gekort met 30%, ter gelegenheid van de invoering van Minas.&#13;
Aangifte overschotheffing&#13;
Voor de bepaling van de omvang van het op het tijdstip van inwerkingtreding van de wet aan de bedrijven toe te kennen varkensrecht, daaronder begrepen een eventueel fokzeugenrecht, wordt uitgegaan van het gemiddeld op een bedrijf gehouden aantal varkens respectievelijk fokzeugen in 1996, zoals dat aantal in de aangifte overschot-heffing27 1996 door de veehouder is opgegeven (art. 6 lid 4). Het staat de veehouder vrij om desgewenst het jaar 1995 als referentiejaar kiezen.28 Het spreekt voor zich dat in dat geval wordt uitgegaan van het gemiddeld op een bedrijf gehouden aantal varkens respectievelijk fokzeugen zoals vermeld in de aangifte overschotheffing 1995 (art. 7 lid 2 jo. art. 6 lid 4). Wanneer op het bedrijf van een veehouder minder fosfaat wordt geproduceerd dan 125 kg. per ha. van de tot zijn bedrijf behorende oppervlak-te landbouwgrond,29 is hij niet verplicht om aangifte voor de overschotheffing te doen. De wet gaat dan uit van het aantal varkens dat is vermeld op het afsluitformu-lier30 1996 of 1995. Wanneer er ook geen afsluitformulier is, wordt uitgegaan van het aantal varkens dat is vermeld in de vrijstellingsverklaring31 1996 of 1995 (art. 6 lid 4 en art. 7 lid 2 jo art. 6 lid 4). Een vrijstellingsverklaring (vrijstelling van de verplichting om een mestboekhouding te voeren) kan verkregen worden bij een mestproductie van minder dan 110 kg. fosfaat per ha. per jaar. Voornoemde bescheiden worden ech-ter slechts in aanmerking genomen voor zover deze vóór 10 juli 1997 door het Bureau Heffingen zijn ontvangen (art. 5 lid 2).32 Indien ook dat niet het geval is, wordt voor de bepaling van het varkensrecht aansluiting gezocht bij het bij het Bureau Heffingen geregistreerde niet-gebonden mestproductierecht voor varkens en kippen. De aangifte overschotheffing van 1994 speelt in dat geval een rol voor de vaststelling van het fokzeugenrecht binnen het varkensrecht.&#13;
Varkenseenheden&#13;
Het varkensrecht komt overeen met het gemiddeld aantal varkens, uitgedrukt in var-kenseenheden, welke gedurende een jaar ten hoogste op een bedrijf mogen worden gehouden (art. 1 sub e). Het fokzeugenrecht is een deel van het varkensrecht en komt overeen met het gemiddeld aantal fokzeugen, uitgedrukt in varkenseenheden, welke gemiddeld gedurende een jaar ten hoogste op een bedrijf mogen worden gehouden (art. 1 sub f). Teneinde de verschillende diercategorieën binnen de diersoort varken om te kunnen rekenen naar het varkensrecht is er een rekeneenheid gecreëerd: de var-kenseenheid, overeenkomend met één vleesvarken. In bijlage A bij de wet wordt het aantal varkenseenheden aangegeven waaruit de onderscheiden diercategorieën binnen de diersoort varken bestaan.33 Er is voorts voor gekozen om de omrekening van andere diercategorieën binnen de diersoort varken naar varkenseenheden te laten ver-lopen via de fosfaatproductieforfaits.34 Dit systeem leidt ertoe dat een varkenseenheid gelijkgesteld wordt met de productie van 7,4 kg. fosfaat. Latente mestproductie&#13;
De wetgever heeft voor het bepalen van de omvang van het varkensrecht35 gekozen voor de aangifte overschotheffing in plaats van voor het beschikbare mestproductie-recht.36 Deze keuze heeft tot gevolg dat de latente mestproductierechten, te weten het verschil tussen beschikbare mestproductierechten voor zover deze konden worden gebruikt voor het houden van varkens37 en de feitelijk door varkens geproduceerde hoeveelheid fosfaat in 1995 of 1996, niet resulteren in varkensrechten. Volgens de Memorie van Toelichting wordt daardoor een grotere zekerheid verkregen dat het aantal varkens in Nederland niet toeneemt.38 Er bestaat wel een verband met de omvang van de voor een bedrijf beschikbare mestproductierechten in het referentie-jaar, omdat de wet bepaalt dat de in 1996 respectievelijk 1995 op het bedrijf gehouden aantallen varkens en/of fokzeugen ten hoogste overeenkomt met het aantal dat wordt bepaald door de som van het niet-gebonden mestproductierecht39 voor varkens en kippen en het grondgebonden mestproductierecht40 in 1996 respectievelijk 1995 (art. 6 lid 6, art. 7 lid 2 jo. art. 6 lid 6).41 De latente ruimte voor bedrijven waarvan vóór 10 juli 1997 geen van de hiervoor genoemde bescheiden door het Bureau Heffingen is ontvangen, is bepaald op 18% van het niet-gebonden mestproductierecht voor var-kens en kippen. Om te voorkomen dat de handhaving van het varkensrecht in de toe-komst wordt bemoeilijkt door verweren die betrekking hebben op de hoogte van het mestproductierecht, bepaalt de wet dat de registratie door het Bureau Heffingen als wettelijk uitgangspunt dient voor vaststelling van de omvang van het grondgebonden en niet-gebonden mestproductierecht (art. 2 sub a).&#13;
Correctie in verband met de 30%-korting maatregel&#13;
Het niet-gebonden mestproductierecht voor varkens en kippen zoals dat vóór 1 janu-ari 1998 bij Bureau Heffingen was geregistreerd, moet worden vermenigvuldigd met 10/7 (art. 2 sub b). Volgens de Memorie van Toelichting wordt er - bij wijze van wet-telijke fictie - van uitgegaan dat de 30%-kortingsmaatregel die met ingang van 1 janu-ari 199542 werd doorgevoerd volledig is gecompenseerd door het nemen van voldoende voermaatregelen.43 Op grond van deze aanname gaat de wetgever ervan uit dat de standaardforfaitaire fosfaatproductienorm voor vleesvarkens als uitgangspunt kan dienen voor de bepaling van het aantal varkenseenheden waarmee het varkensrecht overeenkomt, als het mestproductierecht zelf met 10/7 wordt vermenigvuldigd. De vermenigvuldiging met 10/7 vindt evenwel niet plaats voor het niet-gebonden mest-productierecht voor varkens en kippen dat geldt met ingang van 1 januari 1998 (art. 2 sub b), het tijdstip waarop de wijziging van de meststoffenwet (Minas) in werking is getreden, waarbij art. 14a Meststoffenwet is vervallen44 en waardoor het immers niet langer verboden is meer mest te produceren dan het mestproductierecht dat is ver-minderd met 30% van het niet-gebonden mestproductierecht voor varkens en kippen.&#13;
3.1 Bepaling omvang varkensrecht en fokzeugenrecht&#13;
Hoofdregel&#13;
Voor de bepaling van de omvang van het bij in werking treden van deze wet aan de bedrijven toe te kennen varkensrecht respectievelijk fokzeugenrecht worden eerst de aantallen varkens respectievelijk fokzeugen uit de aangifte overschotheffing - via de rekeneenheid van 7,4 kg. fosfaat en met gebruikmaking van Bijlage A bij de wet -herleid tot varkenseenheden. Het aantal varkens, uitgedrukt in varkenseenheden, dat werd gehouden binnen het niet-gebonden mestproductierecht voor varkens en kip-pen,45 wordt vervolgens verminderd met 10% (art. 6 lid 1, art. 7 lid 1). Voor zover een varkenshouder ook varkens hield op basis van het grondgebonden mestproductie-recht, wordt het daaruit af te leiden aantal varkenseenheden niet gekort met 10% (art. 6 lid 3, art. 7 lid 2 jo. art. 6 lid 3). Nadat aldus het totale varkensrecht is bepaald, wordt het fokzeugenrecht, dat onderdeel uitmaakt van het varkensrecht, vastgesteld (art. 6 lid 2, art. 7 lid 1). Uit de in de wet opgenomen definities van het grondgebonden deel van het varkensrecht (art. 1 sub o) en het grondgebonden deel van het fokzeugenrecht (art. 1 sub p) volgt dat het fokzeugenrecht in de laatste plaats grondgebonden is. Het maximaal aan een bedrijf toe te kennen varkensrecht kan nooit groter zijn dan uit het niet-gebonden mestproductierecht voor varkens en kippen, rekening houdend met de korting van 10%, kan worden afgeleid, vermeerderd met het grondgebonden mest-productierecht, gedeeld door 7,4 (art. 6 lid 6).&#13;
Ter verduidelijking van de wijze waarop het varkensrecht en het fokzeugenrecht wordt vastgesteld volgt een rekenvoorbeeld.&#13;
Stel een bedrijf beschikt in 1996 over een grondgebonden mestproductierecht van 500 kg. fosfaat (4 ha. x 125 kg. fosfaat) en over een niet-gebonden mestproductierecht varkens en kippen van 10.850 kg. Volgens de aangifte overschotheffing 1996 hield het bedrijf 1.690 vleesvarkens en 169 fokzeugen (van de categorie 1 sub b volgens Bijlage A bij de wet).&#13;
Bepaling niet-gebonden deel van het varkensrecht&#13;
Nu de registratie van het niet-gebonden mestproductierecht varkens en kippen voor 1996 geldt, is de omvang daarvan na vermenigvuldigd met 10/7 (art. 2 sub b) 15.500 kg. (10.850 x 10/7). Dit komt overeen met 2.094,59 niet-gebonden varkenseenheden (15.500/7,4). Na kor-ting van dit aantal met 10% resteren 1.885,13 niet-gebonden varkenseenheden.&#13;
Bepaling grondgebonden deel van het varkensrecht&#13;
Het bedrijf hield, uitgedrukt in varkenseenheden, 2.153 varkens (1.690 x 1 + (169 x 2,74)).&#13;
Het grondgebonden deel bestaat uit 58,47 eenheden (2.153 - 2.094,59).&#13;
Bepaling fokzeugenrecht binnen het varkensrecht&#13;
Het aantal fokzeugen dat binnen het fokzeugenrecht mag worden gehouden komt overeen met het aantal fokzeugen (169), verminderd met 10%, is 152,1 fokzeugen. Dat is, door ver-menigvuldiging met het in bijlage A gegeven omrekengetal voor fokzeugen van 2,74, gelijk aan 416,75 varkenseenheden. Het grondgebonden deel van het fokzeugenrecht is nihil, omdat het fokzeugenrecht kleiner is dan 90% van het aantal varkenseenheden dat afgeleid kan worden uit het niet-gebonden mestproductierecht voor varkens en kippen.&#13;
Samengevat&#13;
Het varkensrecht bestaat in totaal uit 1.943,60 varkenseenheden, waarvan het grondgebon-den deel 58,47 varkenseenheden en het niet-gebonden deel 1.885,13 varkenseenheden uit-maakt. Het deel van het varkensrecht dat voor fokzeugen mag worden gebruikt heeft een omvang van 416,75 varkenseenheden, overeenkomend met 152,1 fokzeugen van de categorie lb. Na vermindering van het varkensrecht met het fokzeugenrecht resteert een varkensrecht van (1.943,60 - 416,75 =) 1.526,85 varkenseenheden, dat niet mag worden benut voor het houden van fokzeugen.&#13;
De markt voor varkensrechten is reeds op gang aan het komen. Bekend is dat in de praktijk - met de nodige slagen om de arm - al contracten voor de overgang van var-kensrechten worden gesloten. Daarbij worden prijzen genoemd van ƒ 500 voor een varkensrecht en ƒ 3.000 voor een fokzeugenrecht. Rekent men die bedragen terug naar kilogrammen fosfaat, dan blijkt de waarde van een varkensrecht circa ƒ 70 per kg. fosfaat te zijn en die van een fokzeugenrecht circa ƒ 150 per kg. fosfaat. Het prijs-verschil hangt samen met de omstandigheid dat het positieve saldo van het exploite-ren van fokzeugen ongeveer het dubbele bedraagt van het saldo in de vleesvarkens-houderij, wederom uitgaande van de voor de respectievelijke exploitatie benodigde rechten, uitgedrukt in kilogrammen fosfaat. Dat brengt mee dat bij de keuze van een referentiejaar het aantal gehouden fokzeugen van groter belang kan zijn dan de omvang van de latentie. De regering is zich daarvan kennelijk niet bewust geweest, nu het openstellen van de mogelijkheid om een keuze te maken voor 1995 of 1996 als referentiejaar uitsluitend is gemotiveerd door de omvang van het gemiddeld gehou-den aantal varkens in een van de desbetreffende jaren.46&#13;
Mestboycot&#13;
Bij het ontbreken van een aangifte overschotheffing met betrekking tot 1995 of 1996, bijvoorbeeld omdat de betrokken veehouder heeft meegedaan aan de collectieve boy-cotactie, terwijl hij evenmin vóór 10 juli 1997 gegevens over de gehouden aantallen dieren heeft overgelegd in het kader van een bezwaar- of beroepsprocedure tegen een door de Inspecteur van het Bureau Heffingen opgelegde naheffingsaanslag, dient deze - om te voorkomen dat het varkensrecht en eventueel het fokzeugenrecht op nihil wordt gesteld - zich binnen zes weken na inwerkingtreding van deze wet bij Bureau Heffingen te melden met gebruikmaking van een daartoe vastgesteld formulier (art. 8 lid 1). Volgens de regering betreft dit in totaal circa 480 bedrijven.47&#13;
De veehouder kan door middel van dat formulier aangeven welk deel van het - voor 1996 geldende - niet-gebonden mestproductierecht voor varkens en kippen in het varkensrecht moet worden getransformeerd. Het is immers mogelijk dat door de vee-houder naast varkens ook kippen werden gehouden. Door op te geven welk deel van het niet-gebonden mestproductierecht voor varkens en kippen moet worden omgezet in een varkensrecht, blijft de mogelijkheid bestaan om het resterende gedeelte van het niet-gebonden recht te benutten voor de mestproductie door kippen.&#13;
Het varkensrecht van een dergelijk bedrijf komt overeen met 90% van het aantal varkens dat binnen het opgegeven deel van het voor 1996 geldende niet-gebonden mestproductierecht voor varkens en kippen kon worden gehouden, nadat dat aantal is verminderd met 18% (art. 8 lid 1). Volgens de Memorie van Toelichting komt het kortingspercentage van 18% overeen met de gemiddelde latente mestproductieruimte binnen de niet-gebonden mestproductierechten voor varkens en kippen.48 Opmerking verdient dat voor deze categorie van bedrijven de grondgebonden mestproduc-tierechten niet resulteren in varkensrechten.&#13;
Het fokzeugenrecht binnen het varkensrecht wordt in een percentage van het varkensrecht uitgedrukt. Daarbij wordt uitgegaan van het gemiddeld gehouden aantal fokzeugen in de totale varkensstapel blijkens de aangifte overschotheffing over het jaar 1994 (gemiddeld aantal in 1994 gehouden fokzeugen/gemiddeld aantal in 1994 gehouden varkens x 100). Is er ook over dat jaar geen aangifte overschotheffing ge-daan, dan is het fokzeugenrecht nihil (art. 8 lid 2).&#13;
Door uit te gaan van de gemiddelde latentie van 18%, ontstaat er voor de bedrijven die wel aan hun verplichtingen hebben voldaan inzake de aangifte overschotheffing een nadeliger situatie dan voor bedrijven die geen aangifte hebben gedaan, althans wanneer voor eerstbedoelde bedrijven in het gekozen referentiejaar een grotere latente ruimte bestond dan 18%. Dat is een ongewenst resultaat: het geeft immers geen pas dat bedrijven die zich aan de wettelijke verplichtingen hebben gehouden slechter af zijn dan bedrijven die de wet niet hebben nageleefd. Dit onrechtvaardige gevolg van de wet had op eenvoudige wijze kunnen worden voorkomen door bedrijven niet alleen de keuze te geven voor het referentiejaar 1995 of 1996, maar hen desgewenst in aan-merking te laten komen voor bepaling van het varkensrecht overeenkomstig de bepa-ling - art. 8 - volgens welke het varkensrecht voor mestboycotters wordt vastgesteld.&#13;
3.2 Bedrijfsoverdracht en samenvoeging van bedrijven&#13;
Voor zover in 1995 of in 1996 een bedrijf is overgedragen, is samengevoegd met een ander bedrijf of is gesplitst, blijkt zulks niet of niet voldoende uit de aangifte over-schotheffing 1995 respectievelijk 1996 met betrekking tot het bedrijf na overdracht of na samenvoeging. De wet voorziet in een regeling voor die gevallen. Bedrijfsoverdracht&#13;
Bij een overdracht van een bedrijf in 1995 of in 1996, al naar gelang een veehouder&#13;
1995 of 1996 als referentiejaar heeft gekozen, betreffen de aangiften overschotheffing van de vervreemder van het bedrijf en de verwerver daarvan een verschillende periode van het desbetreffende jaar. Omdat voor de bepaling van de omvang van het varkens recht aansluiting is gezocht bij het gemiddeld op het bedrijf gehouden aantal varkens, worden in dat geval de door de vervreemder en de door de verkrijger van het bedrijf in de aangifte overschotheffing opgegeven aantallen varkens bij elkaar opgeteld49 voordat de korting met 10% over het aantal varkens dat werd gehouden binnen het niet-gebonden mestproductierecht voor varkens en kippen plaatsvindt (art 6 lid 5, art. 7 lid 2 jo. art. 6 lid 5). Het gaat hier om bedrijfsoverdrachten waarbij het overgedra- gen bedrijf ter plekke als een zelfstandige eenheid is voortgezet.&#13;
De bedrijfsoverdracht die heeft plaatsgevonden na 1996, vereist geen optelling van de gemiddeld gehouden aantallen varkens op het bedrijf van de vervreemder en het bedrijf van de verwerver, omdat uitgegaan kan worden van de opgave in het kader van de aangifte overschotheffing die door de vervreemder in 1996 is gedaan. De ver-werver van een vóór inwerkingtreding van de wet overgedragen bedrijf kan immers aanspraak maken op het met dat bedrijf samenhangende varkensrecht. De overdracht van een bedrijf na inwerkingtreding van de wet heeft tot gevolg dat het varkensrecht wordt gekort; zie daarover par. 5.4.&#13;
Samenvoeging van bedrijven&#13;
Bij het samenvoegen van bedrijven in 1996, blijkend uit door het Bureau Heffingen in&#13;
1996 geregistreerde kennisgevingen van verplaatsingen met betrekking tot de samen voeging van bedrijven, wordt het varkensrecht van het na samenvoeging ontstane bedrijf bepaald door gebruik te maken van de aangiften overschotheffing 1996 van de oorspronkelijke bedrijven en van de aangifte 1996 van het door samenvoeging ontsta ne bedrijf. Bij elkaar opgeteld worden (a) de over het gehele jaar 1996 gemiddeld gehouden aantallen varkens en/of fokzeugen50 van de oorspronkelijke bedrijven, ver minderd met 10%, en (b) de over het gehele jaar 1996 gemiddeld gehouden aantallen varkens en/of fokzeugen van het door samenvoeging ontstane bedrijf, verminderd met 10%. Uiteraard blijft ook in dit geval de korting met 10% achterwege voor het grondgebonden mestproductierecht dat voor de mestproductie door varkens werd benut (art. 11 leden 1 en 2).&#13;
Voor een in 1995 samengevoegd bedrijf wordt het varkensrecht en eventueel het fokzeugenrecht op dezelfde wijze bepaald, met dien verstande dat door het Bureau Heffingen in 1995 geregistreerde verplaatsingen en de aangiften overschotheffing 1995 in aanmerking worden genomen. De belanghebbende dient daartoe een melding te doen bij het Bureau Heffingen (art 11 lid 5). Bij samenvoeging van bedrijven en registratie daarvan door het Bureau Heffingen tussen 31 december 1996 en 10 juli 1997 bestaat het varkensrecht en eventueel het fokzeugenrecht van het samengevoegde bedrijf uit de som van de in 1996 gemiddeld op elk van de oorspronkelijk bedrijven gehouden aantallen varkens en/of fokzeugen, verminderd met 10% (art. 11 lid 3).&#13;
Wanneer een van de samengevoegde bedrijven dan wel het door samenvoeging ontstane bedrijf in strijd met de wettelijke plicht geen aangifte overschotheffing heeft gedaan en er evenmin een afsluitformulier dan wel een vrijstellingsverklaring is, is voor bepaling van het varkensrecht van het door samenvoeging ontstane bedrijf een voorziening getroffen waarbij het varkensrecht afgeleid wordt uit de niet-gebonden mestproductierechten varkens en kippen van 1996, een en ander overeenkomstig de bepaling van het varkensrecht en het fokzeugenrecht voor bedrijven die aan de mest-boycot hebben meegedaan. Slechts na melding bij het Bureau Heffingen door een belanghebbende wordt het varkensrecht alsdan bepaald door 90% van het bij de mel-ding aangegeven deel van het niet-gebonden mestproductierecht voor varkens en kip-pen zoals dat gold in 199651 te delen door 7,4 en vervolgens te verminderen met 18%. Voor bepaling van het fokzeugenrecht binnen het varkensrecht dient de belangheb-bende bij de melding aan te geven van welk van de door een van de oorspronkelijke bedrijven gedane opgaven met betrekking tot de overschotheffing 1996 moet worden uitgegaan (art. 11 lid 6).&#13;
Ingeval van splitsing van bedrijven, het spiegelbeeld van samenvoeging, geldt het bovenstaande overeenkomstig.&#13;
3.3 Verplaatsing&#13;
Het slechts uitgaan van het gemiddeld gehouden aantal varkens in een kalenderjaar dan wel van de omvang van het door het Bureau Heffingen geregistreerde niet-gebonden mestproductierecht voor varkens en kippen ziet voorbij aan de mutaties die kunnen hebben plaatsgevonden op grond van verplaatsingen voor zover die nog niet tot uitdrukking zijn gekomen in de aangifte overschotheffing respectievelijk voor zover die nog niet waren geregistreerd door het Bureau Heffingen. De gevolgen van een verplaatsing zijn verschillend al naar gelang de periode waarin de verplaatsing heeft plaatsgevonden en de keuze van het referentiejaar. Zo wordt onderscheiden in verplaatsingen in 1995 en in 1996 wanneer 1995 als referentiejaar is gekozen, en in verplaatsingen in 1996, in de periode 1 januari 1996 en 10 juli 1997 en in verplaatsin-gen na 10 juli 1997, bij een keuze voor 1996 als referentiejaar.&#13;
Bij de keuze voor 1996 als referentiejaar zijn de hierna weergegeven correcties van het varkensrecht op grond van gewone verplaatsingen eveneens van toepassing op elk van de door samenvoeging ontstane bedrijven, althans wanneer de registratie van die gewone verplaatsingen door het Bureau Heffingen heeft plaatsgevonden vóór het tijdstip van de registratie van verplaatsing met betrekking tot de samenvoeging van de bedrijven. Een en ander geldt overeenkomstig bij de splitsing van een bedrijf (art. 11 lid 4). Referentiejaar 1995&#13;
Bij een keuze voor 1995 als referentiejaar wordt de omvang van het varkensrecht gecorrigeerd met eventuele verplaatsingen in 1995 of 1996.&#13;
Bij een registratie in 1995 of in 1996 door het Bureau Heffingen van een kennisge-ving van verplaatsing van een niet-gebonden mestproductierecht voor varkens en kip-pen, die geen betrekking heeft op de samenvoeging van bedrijven, wordt het varkens-recht vergroot voor het bedrijf van de verwerver en verkleind tot ten minste nihil voor het bedrijf van de vervreemder (art. 7 lid 4).&#13;
De vergroting van het varkensrecht voor het bedrijf van de verwerver van niet-gebonden mestproductierechten voor varkens en kippen komt ten goede aan het fok-zeugenrecht (art. 7 lid 5 jo. art. 9 lid 2/art. 10 lid 2). De verkleining van het varkens-recht voor het bedrijf van de vervreemder komt eerst ten laste van het deel van het varkensrecht dat niet tevens fokzeugenrecht is, en voor het meerdere ten laste van het fokzeugenrecht (art. 7 lid 5 jo. art. 9 lid 3/art. 10 lid 3). Hierna wordt aangegeven welke omvang de vergroting en de verkleining hebben bij verplaatsing in 1995 of in 1996.&#13;
Verplaatsing in 1995&#13;
De vergroting van het varkensrecht heeft een omvang van 90% van het in 1995 met het niet benutbaar deel52 van de verworven niet-gebonden mestproductierechten voor varkens en kippen53 overeenkomend aantal varkenseenheden.54 De vergroting van het varkensrecht voor het bedrijf van de verwerver van mestproductierechten voor var-kens en kippen vindt alleen plaats voor het door hem - binnen zes weken na inwer-kingtreding van de wet - aan het Bureau Heffingen gemelde deel van de kilogrammen fosfaat waarmee het niet-gebonden mestproductierecht voor varkens en kippen is vergroot, maar dat hij niet kon benutten in 1995 (art. 7 lid 5 jo. art. 9 lid 2). De ver-groting van het varkensrecht is nihil indien de melding achterwege is gebleven (art. 7 lid 5 jo. art. 9 lid 5).&#13;
De verkleining van het varkensrecht van de vervreemder heeft de omvang van de overgedragen hoeveelheid niet-gebonden mestproductierechten die hij in 1995 nog wel kon benutten. Uiteraard dienen de kilogrammen fosfaat waarmee het productie-recht is verkleind, maar die nog konden worden benut, te worden gedeeld door 7,4, waarna de uitkomst met 10% wordt verminderd. Het is mogelijk dat de vervreemder mestproductierechten heeft verkocht welke hij niet gebruikte voor varkens, maar voor kippen. Ook kan het zijn dat hij enkel latente mestproductierechten heeft ver-kocht. Bij tijdige melding daarvan (binnen zes weken na inwerkingtreding van de wet) door de vervreemder aan het Bureau Heffingen blijft de verkleining van zijn varkensrecht achterwege voor het aangemelde deel. Natuurlijk komt het verplaatste deel van het niet-gebonden mestproductierecht voor varkens en kippen dat niet resulteert in een varkensrecht, wel ten laste van zijn mestproductierechten. Het op deze wijze aangemelde deel is aan een maximum gebonden (art. 7 lid 5 jo. art. 9 lid 4).55&#13;
Verplaatsing in 1996&#13;
De vergroting van het varkensrecht voor het bedrijf van de verwerver van niet-gebonden mestproductierechten voor varkens en kippen heeft een omvang van 90% van het aantal varkenseenheden dat kan worden afgeleid uit het door de verwerver - bij wijze van melding - aangegeven deel van het verplaatste niet-gebonden mestpro-ductierecht voor varkens en kippen (art. 7 lid 5 jo. art. 10 lid 2). Het is zaak voor de verwerver vorenbedoelde melding aan het Bureau Heffingen te doen, omdat bij gebreke daarvan de vergroting op nihil wordt gesteld (art. 7 lid 5 jo. art. 10 lid 4).&#13;
De verkleining van het varkensrecht van de vervreemder van niet-gebonden mest-productierechten voor varkens en kippen bestaat uit 90% van het aantal varkenseen-heden dat kan worden afgeleid uit de verplaatste niet-gebonden mestproductierech-ten. Ook hier blijft de verkleining achterwege voor het door de vervreemder van mestproductierechten bij het Bureau Heffingen aangemelde deel (art. 7 lid 5 jo art. 10 lid 4 jo. art. 9 lid 4).&#13;
Referentiejaar 1996&#13;
Aan de veehouder die geen actie onderneemt, wordt het varkensrecht toegekend op basis van 1996 als referentiejaar. De van de aangifte overschotheffing afgeleide toe-kenning moet in beginsel worden gecorrigeerd met verplaatsingen voor zover die hebben plaatsgevonden na 1 januari 1996. De wet bevat verschillende regelingen voor verplaatsingen, al naar gelang die hebben plaatsgevonden in 1996, in de periode van 1 januari 1997 tot 10 juli 1997 en in de periode van 10 juli 1997 tot tijdstip van inwerkingtreding van de Wet herstructurering varkenshouderij.&#13;
De gevolgen van verplaatsingen in 1996 of in de periode van 1 januari 1997 tot 10 juli 199756 hebben voor de toekenning van varkensrechten dezelfde gevolgen als de hierboven beschreven gevolgen van verplaatsingen in 1995 respectievelijk 1996 bij de keuze van 1995 als referentiejaar (art. 9 resp. art. 10).&#13;
Verplaatsing na 9 juli 1997&#13;
Registratie van een verplaatsing waarvan na 9 juli 1997 en vóór het tijdstip waarop de Wet herstructurering varkenshouderij in werking treedt kennis is gegeven aan het Bureau Heffingen, heeft een nadelig gevolg voor de verwerver van niet-gebonden mestproductierechten voor varkens en kippen. Weliswaar wordt het varkensrecht van het bedrijf waarvan het niet-gebonden mestproductierecht voor varkens en kippen afkomstig is verkleind, maar dat leidt niet tot vergroting van het varkensrecht van het bedrijf dat de mestproductierechten heeft aangekocht. De aangekochte mestproductierechten worden wel ten name van de verwerver geregistreerd, maar worden niet getransformeerd in een varkensrecht.57 De verwerver kan op basis van het verworven mestproductierecht dus geen varkens houden.&#13;
De verkleining van het varkensrecht van het bedrijf van de vervreemder van niet-gebonden mestproductierechten komt overeen met 90% van het aantal varkenseenhe-den dat kan worden afgeleid uit het verplaatste niet-gebonden mestproductierecht.58 De verkleining van het varkensrecht voor het bedrijf van de vervreemder komt eerst ten laste van het deel van het varkensrecht dat niet tevens fokzeugenrecht is, en voor het meerdere ten laste van het fokzeugenrecht (art. 12).&#13;
3.4&#13;
Grondtransacties&#13;
De Wet herstructurering varkenshouderij bevat geen bepaling met betrekking tot grondtransacties. Dat is voor de bepaling van het varkensrecht op het tijdstip van inwerkingtreding van de wet ook niet nodig, omdat het varkensrecht is afgeleid uit het gemiddeld aantal varkens dat gehouden werd in 1995 of 1996, blijkend uit de aan-gifte overschotheffing met betrekking tot een van die jaren, waarbij dat aantal niet hoger kan zijn dan mogelijk is op grond van het niet-gebonden mestproductierecht voor varkens en kippen zoals dat geldt in het referentiejaar, vermeerderd met het in het betreffende jaar geldende grondgebonden mestproductierecht (art. 6 lid 6). Nu de omvang van de beschikbare mestproductierechten, welke voor het houden van varkens benut konden worden, slechts bepalend is voor de maximale omvang van het toe te kennen varkensrecht, is een vergroting van de tot een bedrijf behorende oppervlakte landbouwgrond in 1995 of 1996 op zichzelf derhalve niet van belang voor de bepaling van het varkensrecht.59 Dat geldt in beginsel ook voor een oppervlaktevergroting die na 1996 kan hebben plaatsgevonden, omdat immers voor de bepaling van het varkens-recht wordt uitgegaan van het feitelijk aantal gehouden varkens in het referentiejaar. Het varkensrecht van bedrijven welke tot 9 juli 1997 de beschikking hadden over niet-gebonden mestproductierechten maar, door vergroting van de oppervlakte land-bouwgrond, vanaf genoemde datum tot het tijdstip van inwerkingtreding van de wet niet meer,60 komt overeen met het gemiddeld aantal gehouden varkens in het referen-tiejaar. De korting van 10% vindt in dat geval niet plaats, ook niet wanneer op dat bedrijf in het referentiejaar wel varkens gehouden werden op basis van een nietgebonden mestproductierecht voor varkens en kippen (art 24 lid 1 aanhef en sub e jo. lid 2 laatste gedachtestreepje).61&#13;
Een verkleining van de tot een bedrijf behorende oppervlakte landbouwgrond die heeft plaatsgevonden na 1996, maar vóór het tijdstip van inwerkingtreding van de wet, kan wel gevolgen hebben voor de omvang van het toe te kennen varkensrecht, omdat het varkensrecht bij inwerkingtreding van de wet geen grotere omvang kan hebben dan voor zover dat kan worden afgeleid62 uit het niet-gebonden mestproduc-tierecht voor varkens en kippen zoals dat gold op de dag voorafgaande aan het tijd-stip van inwerkingtreding van de wet, vermeerderd met het op de dag voorafgaande aan het tijdstip van inwerkingtreding beschikbare grondgebonden mestproductie-recht van 125 kg. fosfaat per ha. (art. 13).&#13;
Grondtransacties hebben op de voet van art. 55 Meststoffenwet uiteraard altijd gevolgen voor de omvang van de mestproductierechten op een bedrijf.&#13;
3.5 Voorlopers&#13;
Het kortingspercentage van 10% geldt niet in alle gevallen. In de eerste plaats vindt, overeenkomstig de hoofdregel, geen korting plaats van het gemiddeld op een bedrijf gehouden aantal varkens voor het aantal dat wordt gehouden binnen het grondge-bonden mestproductierecht. Zoals in de vorige paragraaf reeds is besproken, geldt het kortingspercentage evenmin wanneer op het bedrijf, gedurende de periode van 10 juli 1997 tot het tijdstip van inwerkingtreding van de wet, blijkens de registratie van het Bureau Heffingen geen niet-gebonden mestproductierechten rustten (art. 24 lid 1 aanhef en sub e). Er is een melding nodig bij het Bureau Heffingen door bedrijven welke in aanmerking willen komen voor de andere categorieën van uitzonderingen op de korting van 10%. Naast de melding dienen deze bedrijven door overlegging van bescheiden aan te tonen dat zij vanaf 9 juli 1997 tot het tijdstip van inwerkingtreding van de wet aan de voor die categorieën gestelde voorwaarden hebben voldaan (art. 24 lid 3).63 De wet onderscheidt een viertal categorieën van bedrijven waarvoor de korting van 10% geheel of gedeeltelijk wordt gecompenseerd. Dat zijn bedrijven welke: - fokzeugen in groepsverband hebben gehouden (art. 24 lid 1 aanhef en sub a); - bij het Productschap voor Vee en Vlees als houders van scharrelvarkens waren geregistreerd en die voorts voldeden aan de in dat verband door het productschap gestelde voorwaarden (sub b);&#13;
- biologische productiemethoden hebben toegepast en waren onderworpen aan con trole door een controleorganisatie voor biologische landbouw (sub c);&#13;
- beschikten over een groenlabelstal (sub d).&#13;
Bij ministeriële regeling kunnen nadere voorwaarden worden gesteld (art. 24 lid 5). Volgens de Memorie van Toelichting zal de regeling in ieder geval betrekking hebben op de administratieve bescheiden en bewijsstukken waarmee aannemelijk moet wor-den gemaakt dat is voldaan aan de voorwaarden om in aanmerking te komen voor een verhoging van het basisvarkensrecht.64&#13;
De korting van 10% wordt verminderd met 10% indien een bedrijf biologische productiemethoden toepast, met 5% indien alle fokzeugen van een bedrijf in groeps-huisvesting worden gehouden, het gehele bedrijf wordt aangemerkt als een scharrel-varkenshouderij of indien alle varkens worden gehouden in een groenlabelstal. Het kortingspercentage is proportioneel vastgesteld wanneer niet alle fokzeugen in groe-pen worden gehuisvest of wanneer niet alle varkens in een groenlabelstal worden gehouden. De vermindering kan in totaal nooit groter zijn dan 10% (art. 24 lid 2). Aangezien er in Nederland slechts circa 1.300 groenlabelstallen, circa 80 scharrelvar-kensbedrijven en circa 35 biologische varkenshouderijen voorkomen,65 is het effect van de vrijstelling van de korting slechts zeer beperkt.&#13;
3.6 Knelgevallen&#13;
De wet schept de mogelijkheid dat bij AMvB voor bepaalde groepen van gevallen waarbij de bepaling van het varkensrecht of het fokzeugenrecht tot onbillijkheden van overwegende aard leidt, nadere regels worden gesteld ter bepaling van de omvang van deze rechten (art. 25). Thans is nog niet bekend voor welke gevallen deze nadere regels zullen worden gesteld. In de Tweede Kamer is in dat verband onder meer gesproken over bedrijven die minder varkens hielden dan mogelijk was op grond van de mestproductierechten omdat ze nog doende waren met het verkrijgen van een milieu-vergunning, een bouwvergunning of met het bouwen van stallen. Nu de wet spreekt van nadere regels in verband met onbillijkheden van overwegende aard (cursivering van mij), verwacht ik dat de AMvB tot slechts enkele categorieën beperkt zal zijn.&#13;
4. Wijziging Meststoffenwet&#13;
4.1 Uitbreidings- en omwisselingsverbod&#13;
Het uitbreidingsverbod van art. 55 lid 1 Meststoffenwet66 heeft, met ingang van het tijdstip van inwerkingtreding van art. 15 Wet herstructurering varkenshouderij, door toevoeging van het voorgestelde nieuwe lid 10 geen betrekking meer op de mestpro-ductie afkomstig van varkens. Dat geldt ook voor de verboden van het tweede en derde lid van art. 55 Meststoffenwet (het verbod om meer mest te gaan produceren dan 125 kg. fosfaat per ha.; het verbod om de mestproductie niet te verminderen na verkleining van de bedrijfsoppervlakte). Ook voor lid 7 van genoemd artikel, dat voor-ziet in omwisselingsverboden van mestproductie door andere diersoorten in mest-productie door varkens en kippen, wordt de mestproductie door varkens niet meer in aanmerking genomen. Hetzelfde geldt voor het verbod neergelegd in art. 3 Wet ver-plaatsing mestproductie (het verbod om na verplaatsing een grotere hoeveelheid mest te produceren dan volgt uit de Wet verplaatsing mestproductie). De conclusie is dat voor de bepaling of het mestproductierecht (gebonden en/of niet-gebonden) al dan niet wordt overschreden, de mestproductie door varkens niet (meer) in aanmerking wordt genomen. Het uitbreidingsverbod van mestproductie door varkens is te vinden in art. 15 Wet herstructurering varkenshouderij.&#13;
4.2&#13;
Artikel 55a&#13;
Het voorgestelde nieuwe art. 55a Meststoffenwet regelt dat de mestproductierechten die door inwerkingtreding van de Wet herstructurering varkenshouderij worden getransformeerd tot varkensrechten en eventueel fokzeugenrechten, alsmede de latente mestproductieruimte buiten het bereik van de Meststoffenwet gaan vallen.&#13;
Art. 55a Meststoffenwet bepaalt daartoe dat in art. 55 lid 1 van die wet, met ingang van het tijdstip van inwerkingtreding van de Wet herstructurering varkenshouderij, onder een verboden uitbreiding van de productie van dierlijke meststoffen moet wor-den verstaan: een grotere mestproductie dan overeenkomstig het totale mestproduc-tierecht (uitgedrukt in kilogrammen fosfaat) dat is verminderd met de som van 100/9067 van het toegekende varkensrecht x 7,4 kg. fosfaat en de latente ruimte (zie hierna voor de berekening van de latente ruimte) is toegestaan. Ten onrechte ziet de voorgestelde formulering van art. 55a lid 1 er aan voorbij dat bij de toekenning van het varkensrecht geen voorafgaande korting van 10% heeft plaatsgevonden voor het aantal varkens en/of fokzeugen dat groter is dan het aantal dat wordt bepaald door het niet-gebonden mestproductierecht voor varkens en kip-pen geldend voor het referentiejaar, te delen door 7,4 kg. fosfaat. Met andere woor-den: de vermenigvuldiging met 100/90 moet achterwege blijven voor het grondge-bonden deel van varkensrecht en van het fokzeugenrecht. De wet behoeft derhalve verbetering op dit punt. Het achterwege blijven daarvan zou het gevolg hebben dat het resterende mestproductierecht te laag wordt vastgesteld in een omvang van 10% van de met het grondgebonden varkensrecht overeenkomende mestproductie.&#13;
De vermindering van het mestproductierecht komt eerst ten laste van het niet-gebonden mestproductierecht voor varkens en kippen en vervolgens (voor zover nodig) ten laste van het niet-gebonden mestproductierecht voor andere diersoorten. De grondgebonden mestproductierechten worden niet verminderd (art. 55a lid 1). Uiteraard blijft aanpassing van het niet-gebonden mestproductierecht voor varkens en kippen achterwege indien een bedrijf geen beschikking heeft over een varkensrecht (art. 55a lid 2).&#13;
Na inwerkingtreding van de Wet herstructurering varkenshouderij bestaat het niet-gebonden mestproductierecht voor varkens en kippen alleen nog maar uit een niet-gebonden mestproductierecht voor kippen. Voor de Wet verplaatsing mestproductie en voor de Meststoffenwet is het houden van varkens en de daarmee samenhangende mestproductie niet meer van belang. Varkens kunnen dan alleen nog maar worden gehouden op basis van de Wet herstructurering varkenshouderij.&#13;
Berekening van de latente ruimte&#13;
Voor de berekening van de latente ruimte wordt, uitgaande van 1996 als referentiejaar, het niet-gebonden mestproductierecht voor varkens en kippen in 1996, zoals dat voor dat jaar door Bureau Heffingen is geregistreerd, verminderd met de mestproductie door de gemiddeld in 1996 op een bedrijf gehouden aantallen varkens en kippen die zijn opgegeven in de aangifte overschotheffing 1996. De uitkomst hiervan wordt nog verminderd met de mestproductie door andere - onder de werking van de Mest-stoffenwet vallende - diersoorten die zijn opgegeven in de aangifte overschotheffing 1996, voor zover die mestproductie groter is dan de som van de voor die andere dier-soorten in 1996 geldende niet-gebonden mestproductierechten en het grondgebonden mestproductierecht. De latente ruimte kan niet minder zijn dan nihil (art. 55a lid 4).&#13;
In plaats van de aangifte overschotheffing 1996 en de voor 1996 door het Bureau Heffingen geregistreerde mestproductierechten moet worden uitgegaan van de aan-gifte overschotheffing 1995 en de voor 1995 geregistreerde mestproductierechten bij een keuze voor 1995 als referentiejaar. Het varkensrecht wordt in dat geval vastge-steld op de voet van art. 7 Wet herstructurering varkenshouderij.&#13;
Heeft een varkenshouder noch in 1995, noch in 1996 een aangifte overschotheffing gedaan en wordt zijn varkensrecht vastgesteld overeenkomstig art. 8 Wet herstructu-rering varkenshouderij, dan is de latente ruimte 18% van het door de ondernemer aan Bureau Heffingen opgegeven deel van het niet-gebonden mestproductierecht voor varkens en kippen geldend in 1996 (art. 55a lid 5).&#13;
De hoeveelheid geproduceerde dierlijke meststoffen wordt vastgesteld op basis van het gemiddelde aantal in het betreffende kalenderjaar gehouden, uitgeschaarde of tijdelijk elders ter weiding ondergebrachte dieren, van de onderscheiden diercategorieën en op basis van de forfaitaire productienormen voor de onderscheiden diercatego-rieën, uitgedrukt in kilogrammen fosfaat per dier per jaar, die zijn opgenomen in de bijlage A bij de Meststoffenwet (art. 55 lid 9).&#13;
Het gevolg van de berekeningswijze waarmee de latente ruimte wordt vastgesteld is dat latente niet-gebonden mestproductierechten voor varkens en kippen die be-schikbaar zijn voor een pluimveehouder die tevens varkens houdt, geheel worden geschrapt, omdat de mestproductierechten ingevolge het eerste lid van art. 55a Mest-stoffenwet met deze hoeveelheid worden verminderd en deze dus ook niet meer voor het houden van kippen kunnen worden benut. De wetgever gaat er kennelijk van uit - zulks ten onrechte - dat de latente ruimte door een pluimveehouder die ook varkens houdt, beschikbaar is gehouden voor mestproductie door varkens en niet voor die door kippen. Reparatie van deze omissie is evenwel niet eenvoudig. Het geven van de mogelijkheid aan alle varkenshouders die ook kippen houden om aan te geven welk deel van het niet-gebonden mestproductierecht voor varkens en kippen tot het toekennen van een varkensrecht moet leiden, zodat het andere deel beschikbaar blijft voor het houden van kippen, heeft vrijwel zeker tot gevolg dat de latente ruimte bin-nen het niet-gebonden mestproductierecht zal worden gedefinieerd als niet-gebonden mestproductierecht voor kippen. Daardoor zou een van de doelstellingen van de wet, het uit de markt nemen van de latente mestproductierechten welke voor varkens kun-nen worden benut, weleens kunnen worden gefrustreerd.&#13;
4.3&#13;
Grondtransacties&#13;
Aan art. 57 Meststoffenwet68 wordt een derde lid toegevoegd, waarin is bepaald dat ten aanzien van de gevolgen van de wijziging van de tot een bedrijf behorende opper-vlakte landbouwgrond op de omvang van het mestproductierecht en het niet-gebon-den mestproductierecht het uitbreidingsverbod van art. 55 Meststoffenwet onverkort van toepassing blijft. Voorts blijft art. 1 lid 3 Wet verplaatsing mestproductie van toe-passing. Dat betekent dat de door de invoering van het varkensrecht vrijkomende ruimte binnen het grondgebonden mestproductierecht wordt gebruikt ter verminde-ring van de niet-gebonden mestproductierechten, een en ander overeenkomstig de Regeling vaststelling omvang verplaatsbare mestproductie.69 Voorts blijft ook art. 6 Wet verplaatsing mestproductie, waarin naar dezelfde Regeling wordt verwezen, onverkort van toepassing.&#13;
5. Uitbreidingsverbod, omwisselingsverbod en overdracht van het varkensrecht&#13;
De omvang van het varkensrecht en het fokzeugenrecht van een bedrijf kan alleen maar toenemen doordat (een deel van) het recht van een ander bedrijf wordt overge-nomen. Daarbij wordt het overgedragen recht, met name indien die overdracht in 1998 of in 1999 plaatsvindt, met een zeer hoog percentage gekort. Anders dan we kenden van de Wet verplaatsing mestproductie wordt ook bij overdracht van een bedrijf dat ter plekke wordt voortgezet in dezelfde omvang gekort als bij overdracht van het varkensrecht.&#13;
Het aantal fokzeugen dat mag worden gehouden mag niet groter zijn dan het aan-tal dat met het fokzeugenrecht overeenkomt. Het fokzeugenrecht mag wel worden benut voor het houden van (vlees)varkens.&#13;
Zoals hierna zal blijken is het uitbreidingsverbod zodanig geformuleerd dat de conclusie geen andere kan zijn dan dat de wetgever zich, aangevoerd door de Tweede Kamer, door te veel te willen regelen in de onderhavige wet, flink heeft vergaloppeerd.&#13;
5.1 Uitbreidingsverbod&#13;
De wet gaat met betrekking tot het daarin opgenomen verbod om het aantal varkens uit te breiden uit van de hoofdregel dat het verboden is op een bedrijf gemiddeld gedurende het jaar een groter aantal varkens te houden dan het op het bedrijf rusten-de niet-gebonden varkensrecht en eventueel het niet-gebonden fokzeugenrecht (art. 15 lid 1). Vervolgens wordt op die regel een uitzondering gemaakt door daaraan toe te voegen - samengevat - dat ook varkens respectievelijk fokzeugen mogen worden gehouden door benutting van het grondgebonden deel van het varkensrecht respec-tievelijk het grondgebonden deel van het fokzeugenrecht, althans voor zover dat mogelijk blijkt na terugrekening tot kilogrammen fosfaat, binnen het grondgebonden mestproductierecht dat niet wordt benut voor het houden van andere diersoorten.&#13;
Voor de bepaling van laatstbedoeld aantal varkens respectievelijk fokzeugen wordt eerst de tot het bedrijf behorende oppervlakte landbouwgrond vermenigvuldigd met 125 kg. fosfaat, waarna de uitkomst wordt verminderd met de mestproductie door andere diersoorten dan varkens voor het gedeelte dat deze productie groter is dan het niet-gebonden mestproductierecht voor deze andere diersoorten. Vervolgens wordt het verschil gedeeld door 7,4 kg. fosfaat.&#13;
De mestproductie afkomstig van andere diersoorten dan varkens wordt vastgesteld op basis van het gemiddelde aantal in het betreffende kalenderjaar gehouden, uitge-schaarde of tijdelijk elders ter weiding ondergebrachte dieren van die andere dier-soorten en op basis van de forfaitaire productienormen voor die diersoorten, uitge-drukt in kilogrammen fosfaat per dier per jaar, die zijn opgenomen in bijlage A bij de Meststoffenwet (art. 15 lid 2 laatste volzin jo. art. 55 lid 9 Meststoffenwet).&#13;
Het ligt voor de hand aan te nemen dat het toegekende varkensrecht, zolang er nog geen mutaties hebben plaatsgevonden, bijvoorbeeld door de hierna te bespreken mogelijkheid van overdracht van varkensrechten of door verkleining van de opper-vlakte landbouwgrond, mag worden benut in een omvang zoals die bij inwerking-treding van de wet uit de wet voortvloeit. Dat is echter niet steeds het geval. Het uit-breidingsverbod kan daaraan in de weg staan. Met name wanneer het varkensrecht is toegekend voor varkens die gehouden werden binnen het grondgebonden recht, ter-wijl de veehouder daarnaast (een) andere diersoort(en) dan varkens en kippen houdt op basis van een daarvoor beschikbaar niet-gebonden mestproductierecht, leidt het uitbreidingsverbod tot een onaanvaardbaar resultaat. Zie het volgende voorbeeld.&#13;
Stel een melkveebedrijf met een oppervlakte van 40 ha. en een mestproductie van 4.000 kg. fosfaat heeft (vóór 10 juli 1997) ten behoeve van de mestproductie door het rundvee, waar-voor voordien het grondgebonden mestproductierecht werd benut, een niet-gebonden mestproductierecht voor rundvee en kalkoenen verworven van 4.000 kg. fosfaat, en is ver-volgens ook varkens gaan houden, met een totale mestproductie van 4.750 kg. fosfaat, met gebruikmaking van het - door verwerving van het niet-gebonden mestproductierecht voor rundvee en kalkoenen vrijgekomen - grondgebonden mestproductierecht. Het uit de wet voortvloeiende varkensrecht, dat niet is gekort met 10% omdat de varkens niet werden gehouden binnen een niet-gebonden mestproductierecht voor varkens en kippen, heeft een omvang - uitgedrukt in kilogrammen fosfaat - van 4.750 kg., welke hoeveelheid overeenkomt met circa 642 varkenseenheden. Voor inwerkingtreding van de wet bestaan de mestproductierechten van dit bedrijf uit 9.000 kg. fosfaat (4.000 kg. niet-gebonden mest-productierecht voor rundvee en kalkoenen, alsmede 40 x 125 kg. grondgebonden mestpro-ductierecht).&#13;
Door toepassing van art. 55a lid 1 jo. art. 55 lid 1 Meststoffenwet worden de mestproductie-rechten met ingang van het tijdstip van inwerkingtreding van de Wet herstructurering var-kenshouderij, verminderd met 4.750 kg. fosfaat (varkensrecht x 7,4 kg. fosfaat; er is geen latente ruimte omdat voor het houden van varkens het grondgebonden mestproductierecht wordt benut). De vermindering komt ten laste van het niet-gebonden mestproductierecht voor rundvee en kalkoenen, terwijl het restant niet ten laste komt van het grondgebonden recht. Het bedrijf heeft dus, na toepassing van art. 55 lid 1 Meststoffenwet, nog slechts de beschikking over de grondgebonden mestproductierechten, alsmede over het (grondgebon-den) varkensrecht.&#13;
Blijkens art. 15 van de wet is het evenwel verboden meer varkens op het bedrijf te houden dan overeenkomt met circa 135 varkenseenheden. Immers, volgens het eerste lid van dat arti-kel is het verboden meer varkens te houden dan het op het bedrijf rustende varkensrecht - 642 varkenseenheden -, verminderd met het grondgebonden deel van het varkensrecht -eveneens 642 varkenseenheden. Overeenkomstig het tweede lid van art. 15 geschiedt de ver-mindering niet voor het grondgebonden deel van het varkensrecht, dat overeenkomt met het aantal varkenseenheden dat wordt bepaald door achtereenvolgens 125 kg. fosfaat per ha. (5.000 kg.) te verminderen met de mestproductie door andere diersoorten (4.000 kg.), en dit verschil (1.000 kg.) te delen door 7,4. De uitkomst is circa 135 varkenseenheden. Dat zijn circa 507 varkenseenheden minder dan het bij in werking treden van de wet toegekende var-kensrecht.&#13;
Het lijdt geen twijfel dat het resultaat uit het voorbeeld niet bedoeld is door de wet-gever. De redactie van het oorspronkelijke uitbreidingsverbod70 is ingrijpend gewij-zigd door een amendement van Huys bij de behandeling in de Tweede Kamer.71 Het amendement beoogde te voorkomen dat bij de overgang van mestproductierechten naar varkensrechten, waardoor de grond waarop grondgebonden varkens werden gehouden vrij zou vallen, zou kunnen worden benut voor het houden van andere diersoorten,72 waardoor de totale mestproductie zou kunnen toenemen. Deze doel-stelling, die erop neerkomt om met gebruikmaking van de Wet herstructurering var-kenshouderij - welke beoogt het houden van varkens te regelen - te bepalen hoe het grondgebonden mestproductierecht mag worden gebruikt, past niet in het systeem van de wet. Men dient daarvoor een oplossing te zoeken in het kader van de Meststoffenwet en/of de Wet verplaatsing mestproductie. Het lijdt geen twijfel dat de regering spoedig zal laten weten waar dit stukje van de puzzel wel zal passen.73&#13;
Alleen een landbouwbedrijf kan de beschikking hebben over een varkensrecht (art. 1 sub c). Een persoon of een rechtspersoon die geen landbouwbedrijf voert, bijvoor-beeld een makelaar of een hypotheekhouder, kan geen varkensrecht en eventueel een fokzeugenrecht op zijn naam doen registreren. Het is wel toegestaan, anders dan op een bedrijf, op enig moment een aantal varkens te houden dat ten hoogste overeen-komt met 3 varkenseenheden (art. 15 lid 3).&#13;
5.2 Omwisselingsverbod&#13;
De wet bepaalt dat het aantal fokzeugen op het bedrijf nooit groter mag zijn dan mogelijk is binnen het specifieke fokzeugenrecht (art. 15 lid 1). Het fokzeugenrecht wordt gedefinieerd als een deel van het varkensrecht (art. 1 sub i). Uit een en ander moet worden afgeleid dat het varkensrecht, voor zover dat niet bestaat uit een fok-zeugenrecht, niet voor het houden van fokzeugen mag worden benut. Andersom staat de wet wel toe dat het fokzeugenrecht wordt benut voor het houden van andere categorieën varkens dan fokzeugen. Feitelijk is daarmee sprake van een eenzijdig omwisselingsverbod: voor zover in 1996 andere varkens dan fokzeugen werden gehouden, mogen daarvoor in de plaats na inwerkingtreding van de wet geen fokzeu-gen worden gehouden.&#13;
5.3 Overgang van (een deel van) het varkensrecht&#13;
De overgang van (een deel van) het varkensrecht kan alleen maar betrekking hebben op het niet-gebonden deel van het varkensrecht. Het grondgebonden deel is niet overdraagbaar (art. 16 lid 2). De in de wet gegeven definitie van het grondgebonden deel van het varkensrecht en van het grondgebonden deel van het fokzeugenrecht beperkt het grondgebonden deel van het varkensrecht of van het fokzeugenrecht - kort gezegd - tot dat deel van het varkensrecht dat groter is dan het deel dat op het tijdstip van inwerkingtreding van de wet (cursivering van mij), rekening houdend met de korting van 10%, benut zou kunnen worden binnen het niet-gebonden mest-productierecht voor varkens en kippen (art. 1 sub o en sub p). De conclusie is dat alle varkensrechten of fokzeugenrechten die op het moment van in werking treden van deze wet niet-gebonden zijn, niet-gebonden blijven, ook al gaan deze over naar een bedrijf dat het met het varkensrecht overeenkomende aantal varkens, omgerekend naar fosfaatproductie, binnen de grondgebonden mestproductierechten zou kunnen houden.&#13;
De overgang van (een deel van) het niet-gebonden deel van het varkensrecht is alleen mogelijk van een bedrijf dat binnen een concentratiegebied ligt naar e</content><legacyfootnotes>1. Aan het tot stand komen van dit preadvies heeft ir. S. Bezemer een belangrijke bijdrage geleverd door haar voortdurende bereidheid om als discussiepartner op te treden, hetgeen voor een juist begrip van de onderhavige wet onontbeerlijk was.&#13;
2. Andere onderdelen van de wet, zoals de wijziging van de Gezondheids- en welzijnswet voor dieren, waarbij een varkensheffing wordt ingevoerd, het aangekondigde structuurschema varkenshouderij en de samenhang met het te wijzigen Varkensbesluit, alsmede enkele onderwerpen van algemene aard, waar-onder de kwestie van het juridische gehalte, komen aan de orde in de jaarrede van Snijders, in het elders in dit nummer opgenomen artikel van Bruil (p. 191-205), in het eveneens in dit nummer opgenomen preadvies van Drupsteen en Bruil (p. 237-263) en in het preadvies van Boon dat zal worden gepubli-ceerd in het juninummer van Agrarisch Recht.&#13;
3. Bij de bespreking is uitgegaan van de tekst van het gewijzigd voorstel van wet dat op 18 december 1997 aan de Eerste Kamer is gezonden (EK 1997-1998, 25 746, nr. 192).&#13;
4. De tekst van dit preadvies is afgesloten op 6 maart 1998.&#13;
5. Stb. 1985,1.&#13;
6. 5^.1986,598.&#13;
7. Dit betreft het recht om per ha. grond welke tot het bedrijf behoort een hoeveelheid mest te produceren van 125 kg. fosfaat.&#13;
8. Regeling aanwijzing diersoorten en hun mestproductie, 17 december 1986, Stcrt. 253.&#13;
9. Voorheen art. 14 lid 1 Meststoffenwet. Met de inwerkingtreding van de wet van 2 mei 1997, Stb. 360, waarbij de Meststoffenwet werd gewijzigd, per 1 januari 1998, wordt onder meer het stelsel van regule- rende mineralenheffingen in de Meststoffenwet (Minas) geïntroduceerd (Stb. 1997, 677).&#13;
10. Registratiebesluit dierlijke meststoffen (Stb. 1986, 625).&#13;
11. Voor de bepaling van de aantallen dieren bestaan verschillende peildata. Dit zijn onder meer 31 decem- ber 1986 voor varkens, kippen, rundvee en kalkoenen, het gemiddelde van twee data in 1990 voor vos sen en nertsen, 31 december 1990 voor eenden en konijnen, het gemiddelde van twee data in 1991 voor schapen en 31 december 1991 voor geiten (Registratiebesluit dierlijke meststoffen).&#13;
12. Voor de bepaling van de oppervlakte landbouwgrond voor de mestproductie door de eerste categorie diersoorten was 31 december 1986 de peildatum en voor de tweede categorie 31 december 1991 (Regi- stratiebesluit dierlijke meststoffen).&#13;
13. De hoeveelheid dierlijke meststoffen die op het bedrijf als geheel als naar aangewezen diersoort en -categorie geproduceerd wordt (art. 2 lid 2 sub b Registratiebesluit dierlijke meststoffen).&#13;
14. Voorheen art. 15 Meststoffenwet.&#13;
15. Besluit van 25 maart 1987, Stb. 171. Zie voor een beschrijving van de verplaatsingsmogelijkheden onder dit besluit, welke in hoofdzaak bestaan uit de overgang van referentiehoeveelheden krachtens huwe- lijksvermogens- en erfrecht, als gevolg van bedrijfsverplaatsing in het kader van landinrichtingsprojec- ten en bij overdracht van (een deel van) een bedrijf aan publiekrechtelijke lichamen of aan particuliere natuurbeschermingsorganisaties, H.M.J. Haerkens/H.C.A. Walda, 'De Wet verplaatsing mestproductie', Agr.r. 1994, p. 2 en 3.&#13;
16. Stb. 1993, 686. Zie voor een uitgebreide bespreking het in noot 15 genoemde artikel in Agr.r. 1994, p. 1-20.&#13;
17. Art. 2 Regeling vaststelling omvang verplaatsbare mestproductie (regeling van 22 december 1993, nr. J93/20027, Stcrt. 249, laatstelijk gewijzigd bij de regeling van 16 december 1994, Stcrt. 250).&#13;
18. Volgens art. 5 lid 2 Wet verplaatsing mestproductie wordt voor de bepaling van de werkelijke mestpro- ductie uitgegaan van de mestproductie in 1988, 1989 of 1990, zulks naar keuze van de veehouder (lid 4). De werkelijke productie in een van de genoemde jaren wordt bepaald aan de hand van de in de aangiften voor de overschotheffing voor die jaren opgegeven aantallen dieren, rekening houdend met eventueel toegepaste correcties (lid 3).&#13;
19. De toegestane mestproductie (de mestproductierechten) vloeit rechtstreeks voort uit de opgaven die zijn gedaan op grond van het Registratiebesluit dierlijke meststoffen. Omdat de ondernemers wel zagen aan komen dat het produceren van mest aan een limiet zou worden gebonden, kan men ervan uitgaan dat maximale aantallen dieren zijn opgegeven.&#13;
20. MvT, par 2.7, TK 1997-1998, 25 746, nrs. 1-3; zie ook de MvA, EK 1997-1998, 25 746, nr. 192c, p. 29.&#13;
21. Zie hiervoor de MvT, p. 4 en 5 bij de Wet verplaatsing mestproductie (TK 1988-1989, 21 114, nr. 3).&#13;
22. Vanaf de inwerkingtreding van de Wet verplaatsing mestproductie tot 1 januari 1995 leidde een verklei ning van de bedrijfsoppervlakte voor zover dat het gevolg was van overdracht aan een publiekrechtelijk lichaam, waarna de overgedragen grond aan de landbouw werd onttrokken, weliswaar tot een overeen komstige afname van de grondgebonden mestproductierechten, maar tevens tot een toename van de niet-gebonden mestproductierechten in dezelfde omvang.&#13;
23. In de praktijk is met name door melkveehouders op vrij omvangrijke schaal van deze mogelijkheid gebruik gemaakt. Deze ondernemers kochten goedkope niet-gebonden mestproductierechten voor rundvee en kalkoenen, waarmee het grondgebonden mestproductierecht dat voorheen werd gebruikt voor het houden van rundvee vervolgens werd benut voor het houden van varkens.&#13;
24. In de Tweede Kamer is in dat verband onder meer gesproken over varkenshouders die minder varkens hielden dan mogelijk was op grond van de mestproductierechten doordat ze nog doende waren met het verkrijgen van een milieuvergunning, een bouwvergunning of met het bouwen van stallen. De regering sluit niet uit dat de AMvB bij de milieuvergunning zal aansluiten voor de toets of bepaalde, relevante bedrijfswijzigingen aan de orde waren die aanmerkelijke investeringen vergden en die maken dat bepaalde bedrijven voor de toepassing van de regels aanmerkelijk nadeel lijden. Voor dergelijke bedrij- ven zou dan een andere wijze moeten worden gevonden om de hoogte van het varkensrecht vast te stel- len. MvA, EK 1997-1998, 25 746, nr. 192c, p. 23 en 24.&#13;
25. De minister heeft toegezegd om zo snel mogelijk een aangepast Varkensbesluit, waarin de welzijnseisen zijn opgenomen, aan de Tweede Kamer aan te bieden.&#13;
26. Art. 12 Wet verplaatsing mestproductie; art. 22 Wet herstructurering varkenshouderij.&#13;
27. De aangifte ter vaststelling van de verschuldigde overschotheffing die is gedaan krachtens de art. 8 en 13 Meststoffenwet, zoals deze artikelen luidden voor de inwerkingtreding van de wijziging per 1 januari 1998 in verband met de invoering van Minas. Art. 13 Meststoffenwet is per 1 januari 1998 vervallen.&#13;
28. Daartoe dient de varkenshouder zijn bedrijf aan te melden binnen zes weken na inwerkingtreding van deze wet (art. 7 lid 3).&#13;
29. Art. 3 Besluit mestbank en mestboekhouding, Stb. 1992, 17.&#13;
30. Afsluitformulier bijzondere gebruiksnormen of afsluitformulier mestboekhouding, zoals bedoeld in art. 1 lid 1 Regeling vaststelling afsluitformulieren 1995, nr. 9517136, van 22 december 1995, Stcrt. 251 (ver vallen), resp. de Regeling afsluitformulieren 1996, nr. J9612018, van 23 december 1996, Stcrt. 250 (ver vallen). Zie thans de regeling afsluitformulieren 1997, nr. J9712882, van 4 december 1997, Stcrt. 236.&#13;
31. Formulier als bedoeld in art. 3 Regeling vaststelling mestboekhoudplicht (algemeen), nr. J9420405, van 28 december 1995, Stcrt. 252 (vervallen).&#13;
32. Daardoor zijn er geen consequenties verbonden aan het te laat inzenden van de aangifte overschot heffing 1996, welke immers vóór 31 januari 1997 door Bureau Heffingen moest zijn ontvangen, althans voor zover de aangifte niet later door het Bureau is ontvangen dan uiterlijk op 9 juli 1997. Deze datum is gekozen omdat op 10 juli 1997 de brief inzake de herstructurering van de varkenshouderij naar de Tweede Kamer werd verzonden.&#13;
33. Zo komt een fokzeug waarvan de biggen worden gehouden tot een gewicht van 25 kg., alsmede een fokzeug waarvan de biggen op het eigen bedrijf worden gehouden, overeen met (20,3 kg. fosfaat/7,4 kg. fosfaat) 2,74 varkenseenheden (categorie 1 sub b); een fokzeug waarvan de biggen aan een ander bedrijf worden geleverd binnen zes weken na de geboorte komt overeen met 1,97 varkenseenheden (categorie 1 sub a).&#13;
34. Zie de fosfaatproductieforfaits van bijlage A bij de Meststoffenwet.&#13;
35. Hierna wordt met 'varkensrecht', voor zover uit de tekst niet anders blijkt, telkens mede bedoeld het fokzeugenrecht, dat immers een onderdeel is van het varkensrecht.&#13;
36. Mestproductierecht als bedoeld in art. 1 lid 1 Meststoffenwet. Deze definitie zal na inwerkingtreding van de onderhavige wet en derhalve na wijziging van de Meststoffenwet te vinden zijn onder art. 1 lid 1 onderdeel aa.&#13;
37. Ten onrechte gaat de wet ervan uit dat de latente ruimte voor de ondernemer slechts beschikbaar is voor het houden van varkens, terwijl de onderhavige mestproductierechten ook kunnen worden benut voor het houden van kippen.&#13;
38. MvT,p. 7.&#13;
39. Thans art. 1 lid 1 Meststoffenwet; na inwerkingtreding van de onderhavige wet art. 1 lid 1 onderdeel ab Meststoffenwet.&#13;
40. Thans art. 1 lid 1 Meststoffenwet; na inwerkingtreding van de onderhavige wet art. 1 lid 1 onderdeel af Meststoffenwet.&#13;
41. Voor zover in strijd met het omwisselingsverbod van art. 55 lid 7 Meststoffenwet (voorheen art. 14 lid 7) mestproductie plaatsvond door varkens binnen een niet-gebonden mestproductierecht voor andere diersoorten, worden deze rechten dus niet in aanmerking genomen voor de vaststelling van het aantal varkens dat mocht worden gehouden.&#13;
42. Het betreft hier de invoering van art. 14a Meststoffenwet, in welke bepaling een uitbreiding van de mestproductie wordt verboden boven het mestproductierecht dat is verminderd met 30% van het niet- gebonden mestproductierecht voor varkens en kippen. Stb. 1994, 635. Kamerstukken 23 640.&#13;
43. MvT, p. 13.&#13;
44. Stb. 1997,360.&#13;
45. Men lette er op dat het niet-gebonden mestproductierecht voor varkens en kippen met 10/7 moet wor- den vermenigvuldigd omdat het niet-gebonden recht, zoals dat bij het Bureau Heffingen is geregi- streerd, het recht betreft dat in 1995 of 1996 gold&#13;
46. MvT p. 12.&#13;
47. MvT p. 14.&#13;
48. MvT p. 15.&#13;
49. Bij elkaar opgeteld worden de gemiddeld door elk van de bij de overdracht betrokken partijen in het voor hem relevante jaardeel gehouden aantal varkens op basis van tijdsevenredigheid omgerekend naar een jaargemiddelde. Dit is gelijk aan de systematiek van de aangifte overschotheffing, waarbij het princi- pe wordt gehanteerd van een telling van het aantal varkens op elke eerste dag van de maand, welke aan tallen bij elkaar op worden geteld en worden gedeeld door twaalf (maanden). De tijdsevenredigheid komt tot uitdrukking in het aantal teldata in de periode waarin de vervreemder nog de beschikking over het bedrijf had en het aantal teldata in de periode na het tijdstip van overdracht (MvT p. 11).&#13;
50. Zie de vorige noot.&#13;
51. Uiteraard wordt het mestproductierecht wel eerst met 10/7 vermenigvuldigd.&#13;
52. Op grond van art. 9 lid 6 Verplaatsingswet kan de verwerver van een niet-gebonden mestproductierecht dit recht nog slechts benutten in de mate waarin het in dat kalenderjaar nog niet werd benut door de vervreemder.&#13;
53. Nu dit het niet-gebonden mestproductierecht voor varkens en kippen van 1995 betreft, wordt dit recht overeenkomstig art. 2 sub b vermenigvuldigd met 10/7.&#13;
54. Voor zover de verwerver van niet-gebonden mestproductierechten deze rechten nog wel heeft kunnen benutten voor het houden van varkens, maar dat niet of niet geheel heeft gedaan, vindt voor dat deel geen toekenning van varkensrechten plaats, ingevolge de systematiek van het stelsel op grond waarvan het varkensrecht slechts wordt toegekend voor de feitelijk gehouden varkens, blijkend uit de aangifte overschotheffing.&#13;
55. Het aan te geven deel van de kilogrammen fosfaat is hoogstens het verschil tussen enerzijds het grond- gebonden mestproductierecht voor zover dat niet is benut voor de mestproductie door andere diersoor- ten, vermeerderd met het niet-gebonden mestproductierecht voor varkens en kippen, en anderzijds de mestproductie door varkens.&#13;
56. De regels voor verplaatsing in deze periode gelden als uiterlijk op 9 juli 1997 een kennisgeving van ver plaatsing is gedaan aan het Bureau Heffingen (art. 10 lid 1).&#13;
57. In de brief van de regering aan de Tweede Kamer van 10 juli 1997 (TK 1996/1997, 25 448, nr. 1) is reeds aangegeven dat, om anticipatie-effecten tegen te gaan, in de Wet herstructurering varkenshouderij een voorziening zal worden getroffen waardoor transacties ten aanzien van mestproductierechten waarvan de kennisgeving na 9 juli 1997 bij het Bureau Heffingen is gedaan, niet meer kunnen leiden tot een toe name van de omvang van het varkensrecht.&#13;
58. Volgens de MvT ( p. 19) betekent dit dat transacties die tot doel hebben om de ruimte die binnen het mestproductierecht ontstaat door de toekomstige verkleining van de varkensstapel vóór invoering van het stelsel van het varkensrechten aan pluimveehouders te verkopen, op de vervreemder zélf terugslaan. Daardoor wordt voorkomen dat de als gevolg van de maatregelen bij de varkens vervallen productie ruimte toekomt aan de kippen.&#13;
59. Een vergroting van de tot het bedrijf behorende oppervlakte landbouwgrond leidt overigens slechts tot een toename van de mestproductierechten wanneer de omvang van de voor het bedrijf beschikbare niet- gebonden mestproductierechten kleiner is dan de hoeveelheid fosfaat die overeenkomt met 125 kg. fos- faat per ha. waarmee de bedrijfsoppervlakte wordt vergroot.&#13;
60. Zie de vorige noot.&#13;
61. De gevolgen van verplaatsingen voor het per datum inwerkingtreding van de wet geldende varkensrecht zijn min of meer systematisch geregeld in de art. 7 leden 4 en 5, art. 9, 10, 11 en 12. De gevolgen van grondtransacties tot bedoelde datum zijn verscholen in art. 13 (verkleining van de oppervlakte land bouwgrond die heeft plaatsgevonden na het referentiejaar) en art. 24 aanhef en sub e jo. lid 2 laatste gedachtestreepje (vergroting van de oppervlakte landbouwgrond na het referentiejaar in een zodanige omvang dat er geen niet-gebonden mestproductierechten resteren). De bepaling heeft betekenis voor bedrijven welke in het referentiejaar niet-gebonden mestproductierechten voor varkens en kippen heb ben benut voor het houden van varkens en welke vóór het inwerkingtreden van de wet de oppervlakte landbouwgrond hebben uitgebreid in een omvang dat daardoor alle mestproductierechten - dus ook de eventueel beschikbare niet-gebonden mestproductierechten voor andere diersoorten dan varkens en kippen - grondgebonden zijn geworden. De regel voorkomt dat ten behoeve van dergelijke bedrijven - na toepassing van de korting van 10% - niet-gebonden varkensrechten worden geregistreerd, terwijl er op de dag voor het tijdstip van inwerkingtreding van de wet geen niet-gebonden mestproductierech- ten aanwezig waren.&#13;
62. Bij elkaar opgeteld worden: 90% van het niet-gebonden mestproductierecht voor varkens en kippen en het grondgebonden mestproductierecht, waarna de uitkomst wordt gedeeld door 7,4 kg fosfaat.&#13;
63. Het verstrekken van onjuiste gegevens is een strafbaar feit (art. 24 lid 4).&#13;
64. De MvT noemt in dit verband een bouwtekening van de stal en een afschrift van de milieuvergunning en bouwvergunning bij groenlabelstallen (lid 1 onderdeel d). Wat betreft de groepshuisvesting voor zeu- gen (lid 1 onderdeel a) zal, volgens de regering, moeten worden vastgesteld wat gemiddeld de periode moet zijn gedurende welke de zeugen in groepshuisvesting worden gehouden. Gedacht wordt aan een periode van gemiddeld acht weken. Voor de verhoging van het varkensrecht voor scharrelvarkens (lid 1 onderdeel b) wordt aangesloten bij de registratie bij en de controle door het Productschap voor Vee en Vlees in het kader van de PVV-regeling scharrelvarkens. Voor biologische varkenshouderijen (lid 1 onderdeel c) is de regering voornemens als voorwaarde te stellen dat zij bij de Stichting Skal te Zwolle of bij Blik vzw te Berghem zijn aangesloten, dat de productiemethoden van het bedrijf overeenstemmen met de door de Stichting Skal opgestelde normen en dat het bedrijf door medewerkers van Skal of Blik wordt gecontroleerd. Skal wordt als stichtingsnaam gebruikt; de afkorting staat voor 'Stichting keur alternatief voortgebrachte landbouwproducten'. De stichting verleent keuren op basis van door haar gestelde normen inzake biologische productiemethoden, waarop zij zelf ook controle uitoefent. Blik is een vergelijkbare Belgische organisatie die ook in Nederland opereert. Blik stelt zelf ook normen, maar hanteert in Nederland dezelfde normen als Skal. De afkorting 'vzw' staat voor 'vereniging zonder winstgevend doel'. Het betreft een juridische structuur die vergelijkbaar is met de stichting in Neder land. De regeling zal ook aangrijpingspunten bieden voor de bepaling van het aantal dieren dat, gelet op de in de stallen aanwezige dierplaatsen, in de groenlabelstal (lid 1 onderdeel d) kon worden gehuisvest (MvT, p. 70 en 71).&#13;
65. MvT, p. 31.&#13;
66. Art. 14 Meststoffenwet (oud).&#13;
67. De vermenigvuldiging met 100/90 vindt niet plaats wanneer er sprake is van een voorloperbedrijf omdat dat meebrengt dat het percentage van 90 wordt vervangen door een hoger percentage al naar gelang de categorie die het betreft. In dat geval moet derhalve vermenigvuldigd worden met 100/het getal voor het percentage dat in plaats van het percentage van 90 is vastgesteld op basis van art. 24 Wet herstructure- ring varkenshouderij (art. 55a lid 3 Meststoffenwet).&#13;
68. Art. 14c Meststoffenwet (oud).&#13;
69. Regeling van 22 december 1993, nr. J93/20027, Stcrt. 249, gewijzigd bij de Regeling van 16 december 1994, Stcrt. 250.&#13;
70. De relevante tekst van het oorspronkelijke art. 13 luidt:&#13;
1. Het is verboden op een bedrijf gemiddeld gedurende het jaar een groter aantal varkens te houden dan het varkensrecht van dat bedrijf.&#13;
2. Het is verboden op een bedrijf gemiddeld gedurende het jaar een groter aantal fokzeugen te houden dan het fokzeugenrecht van dat bedrijf (TK 1997-1998, 25 746 nrs. 1-2, p. 8).&#13;
71. TK 1997-1998, 25 746, nr. 46 (oorspronkelijk nr. 36).&#13;
72. TK 1997-1998, 25 746, nr. 46, p. 3.&#13;
73. Bijvoorbeeld in het op 14 januari 1998 bij de Tweede Kamer ingediende voorstel voor de Reparatiewet I (TK 1997/1998, 25 836, nrs. 1-3).&#13;
74. MvT, p. 24.&#13;
75. De hoogte van de tegemoetkoming zal niet worden afgestemd op de marktprijs, maar daaronder liggen (MvA, EK 1997-1998, 25 746, nr. 192c, p. 27).&#13;
76. MvT, p. 27.&#13;
77. MvA, p. 27.&#13;
78. MvT, p. 48.&#13;
79. MvT, p. 50.&#13;
80. In de last wordt de varkenshouder gelast het opgelegde dagquotum niet te overschrijden, terwijl bij niet-naleving van deze verplichting de varkenshouder voor elke dag dat hij in gebreke is een dwangsom verbeurt die hoger is dan het economisch saldo dat met het aanhouden van de varkens kan worden gerealiseerd (MvT, p. 50).&#13;
81. Gewijzigd bij de wetten van 4 februari 1994 (Stb. 135), 19 mei 1994 (Stb. 635), 26 april 1995 (Stb. 250), 15 mei 1996 (Stb. 299), 5 september 1996 (Stb. 447), 11 september 1996 (Stb. 449), 2 mei 1997 (Stb. 360), 6 november 1997 (Stb. 510) en 17 december 1977 (Stb. 707).&#13;
82. P. de Haan/G.M.F. Snijders/D.W. Bruil, 'Wet herstructurering varkenshouderij: onrechtmatig en ondoelmatig', NJB 1998, p. 256 e.v.; P. de Haan/G.M.F. Snijders/D.W. Bruil, 'Varkensrecht of varkens- onrecht', Agr.r. 1998, p. 59 e.v.; P. de Haan/G.M.F. Snijders/D.W. Bruil, Tn antwoord op de Memorie van Antwoord', Agr.r. 1998, p. 126 e.v. &#13;
&#13;
</legacyfootnotes><footnotes><footnote/></footnotes><auteurs>Mr. H.C.A. Walda</auteurs><published>1998-04-01 00:00:00</published><modified>1998-04-01 00:00:00</modified><editiondate>1998-04-01</editiondate><htmlpath>https://denhollander.info/artikel/5759</htmlpath></article>
</articles></edition>
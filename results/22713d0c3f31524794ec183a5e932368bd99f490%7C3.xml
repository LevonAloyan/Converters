<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2010</searchword><id>8308</id><udhid>UDH:TvAR/8308</udhid><titel>de maatschap/de besloten vennootschap (TvAR 2010/5553)</titel><searchwords><searchword>TvAR 1/2010</searchword><searchword>TvAR 2010/5553</searchword><searchword>UDH:TvAR/8308</searchword></searchwords><attachments><attachment><name>TvAR2010_01_07_Rechtspraak_5553.pdf</name><extention>pdf</extention><url>https://denhollander.info/download/7496/ci</url></attachment></attachments><inleiding>Algemene voorwaarden voor de in- en verkoop zaai- en&#13;
plantuien 2006 (AVZ). Beslechting door de Arbitragecommissie&#13;
Algemene voorwaarden voor de in- en verkoop zaaien&#13;
plantuien 2006 ingevolge art. 13 AVZ. Koop plantuien.&#13;
Geschil over kwaliteit geleverde plantuien (koprot). Acceptatie&#13;
door koper van uien overeenkomstig de AVZ. Uien ingevolge&#13;
de AVZ door acceptatie van koper vanaf de levering&#13;
voor zijn rekening en risico. Buitengerechtelijke ontbinding&#13;
door koper geen effect. Geen sprake van verborgen gebreken&#13;
aan de uien; koper niet voldaan aan de op hem rustende&#13;
onderzoeksplicht.</inleiding><content>De procedure&#13;
De zaak is aanhangig gemaakt bij verzoekschrift van 6 september&#13;
2007 van de zijde van verzoeker.&#13;
Daarna zijn de volgende processtukken gewisseld:&#13;
– een conclusie van antwoord van 15 oktober 2007 van&#13;
de zijde van verweerster;&#13;
– een conclusie van repliek tevens vermindering van eis&#13;
van 23 november 2007 van de zijde van verzoeker;&#13;
– een conclusie van dupliek van 12 december 2007 van&#13;
de zijde van Van ’t Hoff.&#13;
Op 11 april 2008 heeft te Wageningen een mondelinge behandeling&#13;
van het geschil plaatsgevonden. Ter voorbereiding&#13;
van de mondelinge behandeling heeft verweerster met&#13;
brief van 10 maart 2008 één productie overgelegd. Van de&#13;
zijde van verzoeker is verschenen [C.S.] en [J.S.], bijgestaan&#13;
door mr. Van Dijk voornoemd en vergezeld van [J.K],&#13;
uien(schade)expert, mr. D. Kik, werkzaam bij de ZLTO en&#13;
[P.V.], commissionair. Verweerster is verschenen bij haar directeur,&#13;
[M.P.], en bijgestaan door mr. Bijloo voornoemd.&#13;
De partijen hebben inlichtingen verstrekt en hun standpunten&#13;
doen toelichten, verzoeker mede onder overlegging van&#13;
een nadere toelichting en verweerster mede onder overlegging&#13;
van pleitnotities. Van de mondelinge behandeling is&#13;
aantekening gehouden.&#13;
Op 14 mei 2008 heeft verzoeker een akte overlegging producties&#13;
genomen. Daarop heeft verweerster met brief van&#13;
23 mei 2008 gereageerd.&#13;
De zaak is in staat van wijzen gekomen en het vonnis is bepaald&#13;
op heden.&#13;
Conclusies van partijen&#13;
Het verzoek van verzoeker strekt er, na vermindering van eis&#13;
toe, dat de arbitragecommissie verweerster zal veroordelen&#13;
tot betaling van € 36.695,97, te vermeerderen met de dagrente&#13;
vanaf 1 september 2007 tot aan de dag van voldoening,&#13;
alsmede met de door verzoeker gemaakte kosten voor&#13;
raadpleging van deskundigen, met veroordeling van verweerster&#13;
in de proceskosten.&#13;
Verweerster heeft gemotiveerd verweer gevoerd met conclusie&#13;
dat de arbitragecommissie verzoeker niet ontvankelijk&#13;
zal verklaren in zijn vordering, althans hem die zal ontzeggen,&#13;
met zijn veroordeling in de kosten van de procedure,&#13;
waaronder de kosten van deskundige Van den Heuvel.&#13;
Motivering&#13;
1. De feiten&#13;
Tussen partijen staat als gesteld en erkend dan wel niet (voldoende)&#13;
betwist – mede op grond van de overgelegde en in&#13;
zoverre niet (voldoende) bestreden bescheiden – het volgende&#13;
vast.&#13;
1.1. Blijkens een daarvan opgemaakte onderhandse akte&#13;
van 22 mei 2007 zijn verweerster als koper en verzoeker&#13;
als verkoper door bemiddeling van [P.V.], voor&#13;
zover van belang, overeengekomen dat verzoeker aan&#13;
verweerster af land op auto zal leveren de opbrengst&#13;
van 4.5.00 ha plantuien van het ras Jagro, kwaliteit&#13;
getarreerd op KCB normen klasse II tegen een prijs&#13;
van € 25,- per 100 kg (droog).&#13;
1.2. De onderhavige partij is, nadat [M.P.] het gewas in de&#13;
week daarvoor heeft geinspecteerd, op 10 juli 2007&#13;
door verzoeker, in aanwezigheid van [M.P.], geklapt&#13;
en gerooid. De uien zijn op het land blijven liggen&#13;
totdat een deel daarvan op 13 juli 2007 en het andere&#13;
deel daarvan op 19 juli 2007 middels kippers bij verweerster&#13;
na weging en het nemen van tarreermonsters,&#13;
zijn afgeleverd.&#13;
1.3. Op 25 juli 2007 zijn 10 zakken afgeklapte uien op&#13;
het bedrijf van verweerster door [M.H], [C.S.] en&#13;
[J.S.], en [P.V.] getarreerd. Daarbij heeft [M.H.] enkele&#13;
rotte uien aangetroffen. Verweerster heeft de resultaten&#13;
van het tarreren opgeschreven en partijen bereikten&#13;
een akkoord over de kwaliteit van de uien en&#13;
de tarrering. Partijen dronken er wat op en om circa&#13;
11:30 uur zijn [C.S.] en [J.S.]vertrokken.&#13;
1.4. Met faxbericht van 25 juli 2007, 16:46 uur, heeft de&#13;
gemachtigde van verweerster onder meer het volgende&#13;
aan verzoeker bericht:&#13;
“(..) Op 13 juli hebt u 162.980 kg bruto geleverd met&#13;
9,6% vocht en op 19 juli 118.900 kg bruto met&#13;
5.580 kg grond en 5% vocht.&#13;
Vanmorgen heeft de tarrering plaatsgevonden waarbij&#13;
een op dat moment niet (goed) zichtbaar gebrek over&#13;
het hoofd is gezien. Vanmiddag heeft keurmeester&#13;
[A.V.] van de firma Poton geconstateerd dat de door&#13;
u geleverde uien zijn besmet met koprot/halsschimmel.&#13;
Hierdoor voldoen de uien niet aan de kwaliteitseisen&#13;
van de klasse KCB II. Cliënte gaat daarom niet&#13;
akkoord met de tarrering van vanmorgen, weigert&#13;
hierbij de uien en wenst een expertise. (..)”&#13;
1.5. Met faxbericht van dezelfde dag heeft verweerster het&#13;
Instituut voor Agrarisch Recht te Wageningen verzocht&#13;
een beëdigd expert aan te wijzen als bedoeld in&#13;
artikel 12 AVZ.&#13;
1.6. Op 27 juli 2007 heeft M. van den Heuvel, beëdigd&#13;
taxateur te Kampen, op verzoek van de voorzitter van&#13;
de arbitragecommissie, een expertise uitgevoerd in tegenwoordigheid&#13;
van [C.S.] en [J.S.] en [A.V.] van Poton te Bleiswijk. Blijkens de door M. van den Heuvel&#13;
op 30 juli 2007 per fax aan partijen gezonden&#13;
keuringsrapporten voldoen de uien niet de KCB normen&#13;
klasse II.&#13;
1.7. Met faxbericht van 27 juli 2007 heeft verweerster verzoeker&#13;
medegedeeld de overeenkomst te ontbinden en&#13;
hem gesommeerd de uien uiterlijk 31 juli 2007 bij&#13;
verweerster op te halen.&#13;
1.8. Met factuur van 28 juli 2007 heeft verzoeker 225.187&#13;
kg netto uien aan verweerster in rekening gebracht&#13;
voor € 0,25 per kg, ofwel in totaal voor&#13;
€ 59.674,69, inclusief 6% btw.&#13;
1.9. Verweerster heeft voor de door verzoeker geleverde&#13;
uien € 13.371,91, exclusief btw, overeenkomend met&#13;
€ 6,67 per 100 kg, aan commissiekosten en kosten&#13;
voor aanvoer, wegen, drogen en sorteren aan verzoeker&#13;
in rekening gebracht.&#13;
1.10. Verweerster heeft op 22 september 2007&#13;
€ 26.499,26, inclusief btw, aan verzoeker betaald.&#13;
2. Standpunten van partijen&#13;
2.1. Verzoeker stelt dat hij aan de overeenkomst heeft voldaan&#13;
en betoogt voorts als volgt.&#13;
Partijen hebben op 25 juli 2007 een akkoord bereikt&#13;
over de tarrering van de aan verweerster afgeleverde&#13;
uien en verzoeker heeft verweerster dienovereenkomstig&#13;
gefactureerd. Dat er uien, waarvan niet vaststaat&#13;
dat die van verzoeker afkomstig zijn, naderhand niet&#13;
goed zijn bevonden, doet daar niet aan af. Verweerster&#13;
heeft, eerst na het inleiden van de onderhavige procedure&#13;
€ 26.499,26 betaald en het restant van het factuurbedrag,&#13;
ook na sommatie onbetaald gelaten. Verweerster&#13;
dient daarom aan hoofdsom nog te betalen&#13;
(€ 59.674,69 -/- € 26.499,26) € 33.175,43, vermeerderd&#13;
met de wettelijke rente, buitengerechtelijke&#13;
incassokosten en expertisekosten.&#13;
2.2. Volgens verweerster zijn haar na de tarrering verborgen&#13;
gebreken gebleken en daarover is binnen de redelijke&#13;
termijn van enkele uren na de tarrering terecht&#13;
geklaagd. De AVZ staan daaraan niet in de weg. Het&#13;
betreft koprotverschijnselen. Besmetting met koprot&#13;
vindt plaats vóór het rooien en ontstaat niet tijdens of&#13;
door de opslag, maar wordt meestal pas tijdens de opslag&#13;
zichtbaar. Verweerster heeft de uien tijdens de opslag&#13;
niet onjuist behandeld. De door M. van den&#13;
Heuvel beoordeelde uien zijn van verzoeker afkomstig.&#13;
Omdat verzoeker bij de expertise geen vraagtekens&#13;
heeft gezet bij de afkomst van de uien kan hij&#13;
dat punt nu niet meer ter discussie stellen. Omdat&#13;
M. van den Heuvel de uien, kort gezegd, heeft afgekeurd&#13;
heeft verweerster de overeenkomst met verzoeker&#13;
terecht ontbonden.&#13;
2.3. Hetgeen partijen over en weer voorts hebben aangevoerd&#13;
komt hierna, voor zover vereist, aan de orde.&#13;
3. De beoordeling van het geschil&#13;
3.1. Gelet op de tussen partijen overeengekomen AVZ is&#13;
de door het Instituut voor Agrarisch Recht te Wageningen&#13;
op de voet van artikel 10 van het Arbitragereglement,&#13;
behorende bij de AVZ, samengestelde arbitragecommissie&#13;
bevoegd om met toepassing van het&#13;
Arbitragereglement van het geschil kennis te nemen&#13;
en daarover te beslissen.&#13;
3.2. Vast staat dat overeenkomstig artikel 8 van de AVZ&#13;
monsters zijn genomen, alsmede dat partijen tarra en&#13;
kwaliteit van de uien op de voet van het van de AVZ&#13;
deel uitmakende Keuringsreglement voor veldgewas,&#13;
zaaiuien, hebben vastgesteld. Vast staat voorts dat verweerster&#13;
de uien vervolgens heeft geaccepteerd. Artikel&#13;
4 sub d) juncto artikel 4 sub b) van de AVZ verbindt&#13;
aan die acceptatie het gevolg dat de uien na de&#13;
tarrering voor rekening en risico van verweerster zijn&#13;
gekomen. De vraag die daarom dient te worden beantwoord&#13;
is of verweerster de overeenkomst tussen&#13;
partijen desondanks vervolgens heeft mogen ontbinden&#13;
op de grond dat haar naderhand zodanige verborgen&#13;
gebreken aan de uien zijn gebleken dat deze niet&#13;
aan de overeengekomen KCB normen klasse II voldoen.&#13;
Bij de beantwoording van die vraag zal de arbitragecommissie&#13;
er, gelet op de betwisting door verzoeker,&#13;
voorshands veronderstellenderwijze van uit gaan&#13;
dat M. van den Heuvel op 27 juli 2007 van verzoeker&#13;
afkomstige uien heeft gekeurd.&#13;
3.3. Het verweer van verweerster dat er sprake is van een&#13;
verborgen gebrek en dat zij daarom niet aan de acceptatie&#13;
na tarrering is gebonden, gaat niet op. Gelet op&#13;
artikel 9 van de AVZ zijn ook inwendige gebreken&#13;
(sub d) bij de tarrering aan de orde. De arbitragecommissie&#13;
gaat er van uit dat een handelaar als Van ’t&#13;
Hoff, die beschikt over opslag- en droogcapaciteit,&#13;
deskundig is met betrekking tot het beoordelen van&#13;
de kwaliteit van uien. Bovendien rust op een professionele&#13;
koper als verweerster een verzwaarde onderzoeksplicht.&#13;
Vast staat dat verweerster bij het tarreren&#13;
enkele rotte uien heeft aangetroffen, hetgeen volgens&#13;
haar geen koprot betrof. Dat zij daarop de uien niet&#13;
inwendig heeft onderzocht, zoals zij stelt en verzoeker&#13;
betwist, is, wat daar ook van zij, voor haar risico. Van&#13;
haar had, gelet op haar verzwaarde onderzoeksplicht,&#13;
verwacht mogen worden de uien, zelfs wanneer zij&#13;
geen rotte exemplaren had aangetroffen, ter gelegenheid&#13;
van de tarrering ook op inwendige gebreken te&#13;
onderzoeken, of, wanneer zij daartoe niet in staat is,&#13;
deze te laten onderzoeken, bij voorkeur door middel&#13;
van de in de AVZ juist voor gevallen als het onderhavige&#13;
voorziene mogelijkheid van expertise.&#13;
Verweerster had aldus de gelegenheid om de koprot&#13;
bij de tarrering te ontdekken, dus voordat zij de partij&#13;
accepteerde. De arbitragecommissie gaat er van uit&#13;
dat de koprot bij de tarrering inderdaad ontdekt had&#13;
kunnen worden, niet alleen omdat verweerster stelt&#13;
dat de koprot reeds bij de tarrering aanwezig was,&#13;
maar ook omdat keurmeester [A.V.] de aanwezigheid&#13;
van koprot al enkele uren nadien heeft vastgesteld.&#13;
3.4. Verweerster voerde aanvankelijk voorts aan dat het in&#13;
de uienhandel gebruikelijk is om ook na de tarrering&#13;
over de kwaliteit te klagen. Nadat verzoeker zulks sub&#13;
18 van de conclusie van repliek heeft betwist, heeft verweerster daar niet meer op gereageerd. De arbitragecommissie&#13;
gaat er daarom van uit dat zij dit verweer&#13;
heeft laten varen.&#13;
3.5. De conclusie uit het vorenoverwogene is dat de buitengerechtelijke&#13;
ontbinding van de overeenkomst&#13;
geen effect heeft en dat de gevorderde hoofdsom kan&#13;
worden toegewezen. Hetgeen partijen overigens hebben&#13;
aangevoerd behoeft daarom geen bespreking.&#13;
3.6. Verweerster heeft geen verweer gevoerd tegen de gevorderde&#13;
buitengerechtelijk kosten. Nu het maken&#13;
daarvan noch de omvang daarvan de arbitragecommissie&#13;
onredelijk voorkomt, kunnen die eveneens&#13;
worden toegewezen.&#13;
3.7. De wettelijke rente zal worden toegewezen van 17 augustus&#13;
2007 tot 22 september 2007 over € 59.674,69&#13;
en van 22 september 2007 tot de dag van betaling&#13;
over € 33.175,43.&#13;
3.8. Ter gelegenheid van de mondelinge behandeling is&#13;
verzoeker in de gelegenheid gesteld om nota’s over te&#13;
leggen van kosten voor raadpleging van deskundigen.&#13;
Verzoeker heeft in dat verband nota’s overgelegd van&#13;
[J.K.], [E.S.] en ZLTO. De vordering tot betaling van&#13;
de nota van [J.K] kan niet worden toegewezen nu het&#13;
een declaratie betreft voor werkzaamheden op 9&#13;
maart 2008 en 11 april 2008, dus na het instellen van&#13;
de onderhavige vordering, nu die kosten geacht worden&#13;
te zijn begrepen in de proceskostenveroordeling.&#13;
Dat zelfde geldt voor de door ZLTO in rekening gebrachte&#13;
uren nu die zijn besteed in de periode van&#13;
12 september 2007 tot en met 5 mei 2008. De door&#13;
ZLTO in rekening gebrachte uren in de periode van&#13;
2 september 2007 tot en met 5 september 2007&#13;
komen evenmin voor toewijzing in aanmerking&#13;
omdat deze zo kort voor het inleiden van de onderhavige&#13;
procedure zijn gemaakt dat zij geacht moeten&#13;
worden op de voorbereiding van de procedure betrekking&#13;
te hebben en dergelijke voorbereidingskosten in&#13;
de proceskosten zijn begrepen. De arbitragecommissie&#13;
zal de declaratie van [E.S.] buiten beschouwing laten&#13;
nu deze onvoldoende is gespecificeerd, met name&#13;
voor wat betreft het tijdstip waarop [E.S.] de in rekening&#13;
gebrachte uren heeft gemaakt.&#13;
3.9. Als de grotendeels in het ongelijk gestelde partij zal&#13;
verweerster in de proceskosten worden veroordeeld.&#13;
De beslissing&#13;
De arbitragecommissie, beslissende als goede mannen naar&#13;
billijkheid:&#13;
veroordeelt verweerster om tegen bewijs van kwijting aan&#13;
verzoeker te betalen € 36.597,87, vermeerderd met de wettelijke&#13;
rente over € 59.674,69 van 17 augustus 2007 tot&#13;
22 september 2007 en over € 33.175,43 van 22 september&#13;
2007 tot de dag van betaling;&#13;
veroordeelt verweerster om aan verzoeker de proceskosten&#13;
te betalen, tot op heden begroot op € 2.682,-;&#13;
veroordeelt verweerster tot betaling van de arbitragekosten&#13;
begroot op een bedrag van € 4.677,66;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs>mr. H.C.A. Walda, voorzitter, en de leden J.A. de Wit en&#13;
F. van de Berge</auteurs><published>2010-01-01 00:00:00</published><modified>2010-01-01 00:00:00</modified><editiondate>2010-01-01</editiondate><htmlpath>https://denhollander.info/artikel/8308</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1992</searchword><id>6183</id><udhid>UDH:TvAR/6183</udhid><titel>De nieuwe pachtnormen</titel><searchwords><searchword>TvAR 12/1992</searchword><searchword>UDH:TvAR/6183</searchword></searchwords><attachments><attachment><name>1992_nr 12_Artikel_Heisterkamp.pdf</name><extention>pdf</extention><url>https://denhollander.info/download/5977/ci</url></attachment></attachments><inleiding>Met ingang van 15 oktober 1992 zijn de pachtnormen gewijzigd. De maximaal toelaatbare&#13;
prijzen zijn verhoogd en de grondslag van de pachtprijsberekening is op andere leest&#13;
geschoeid. De indeling in grondsoorten is gehandhaafd, maar de indeling in kwaliteitsklassen&#13;
is komen te vervallen; de nieuwe maxima weerspiegelen de prijzen van goede&#13;
grond bij optimale produktie-omstandigheden. In plaats van het oude stelsel van toeslagen&#13;
en aftrekken in verband met waterhuishouding, verkaveling en ontsluiting is er nu alleen&#13;
een mogelijkheid van aftrek bij slechte externe produktie-omstandigheden.&#13;
De nieuwe berekeningsmethode is de eerste stap in de richting van pachtprijzen die&#13;
de verpachter een netto-rendement van ongeveer 2% van de verkeerswaarde van de grond&#13;
waarborgen. Dit is echter louter het achterliggende (politieke) doel; een directe koppeling&#13;
met de verkeerswaarde wordt in de normen zelf niet gelegd. Het lijkt dus zeker niet de bedoeling&#13;
dat de grondkamers de verkeerswaarde van concrete objecten gaan bepalen.&#13;
De nieuwe maxima zijn berekend door per grondsoort landelijk de verkeerswaarde&#13;
vast te stellen, daar de extremen uit te halen en te bezien hoe 2% van het resultaat zich&#13;
verhoudt tot de bestaande pachtprijzen. Bij sommige grondsoorten kon de maximumprijs&#13;
gelijk blijven omdat de bestaande pachtprijs reeds (meer dan) 2% van de verkeerswaarde&#13;
bedroeg. Bij andere gronden zou de nieuwe normering tot een te grote verhoging leiden&#13;
en heeft men vooralsnog de oude maxima verhoogd met 15%; hier ligt een verdere stijging&#13;
in het verschiet. Ook de pachtprijzen van gebouwen zijn verhoogd (met ongeveer&#13;
11%).&#13;
Geheel duidelijk is het nieuwe stelsel niet. Vooral komt niet naar voren hoe in een&#13;
concreet geval moet worden getaxeerd. Moet men bij slechte grond van de nieuwe maxima&#13;
uitgaan, ook al zou de verhoging dan in concreto meer dan 15% bedragen? Wat voor&#13;
betekenis komt nog toe aan externe produktie-omstandigheden bij normen afgeleid van&#13;
de verkeerswaarde? Waarom is bij deze normen geen rekening gehouden met het feit, dat&#13;
de verkeerswaarde landelijk aanzienlijk uiteen kan lopen? Is er ruimte voor een verschillende&#13;
benadering bij nieuwe verpachtingen, waar getoetst wordt aan de normen en bij&#13;
herziening in bestaande verhoudingen, waar volgens art. 19 Pw de billijkheid richtsnoer&#13;
is? Allemaal vragen die in verschillende zin kunnen worden beantwoord.&#13;
Het is dus afwachten hoe de grondkamers met de nieuwe normen zullen omgaan. Uit&#13;
betrouwbare bron heb ik vernomen dat de grondkamers bij herziening zullen komen tot&#13;
pachtprijzen die enerzijds zijn gebaseerd op de al geldende pachtprijs (berekend volgens&#13;
de oude systematiek) en anderzijds waar mogelijk zijn verhoogd met het percentage&#13;
waarmee de normen voor de betreffende grondsoort zijn verhoogd (dus soms 15%, soms&#13;
geen verhoging). Naar verluidt, wil men bij nieuwe verpachtingen tot vergelijkbare prijzen&#13;
komen als bij herzieningen. Zo blijft in concrete gevallen ook de koppeling met het&#13;
opbrengend vermogen van de grond in stand, hetgeen in zorgelijke tijden voor de landbouw&#13;
geen overbodige luxe is.</inleiding><content/><legacyfootnotes/><footnotes><footnote/></footnotes><auteurs>A.H.T. Heisterkamp</auteurs><published>1992-12-01 00:00:00</published><modified>1991-11-25 00:00:00</modified><editiondate>1992-12-01</editiondate><htmlpath>https://denhollander.info/artikel/6183</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6824</id><udhid>UDH:TvAR/6824</udhid><titel>'Albert Siebring / mevrouw T. Hogen Esch-Topper' (TvAR 1991/4468)</titel><searchwords><searchword>TvAR 4/1991</searchword><searchword>TvAR 1991/4468</searchword><searchword>UDH:TvAR/6824</searchword></searchwords><attachments><attachment><name>1991_nr 4_Rechtspraak_4468.pdf</name><extention>pdf</extention><url>https://denhollander.info/download/6543/ci</url></attachment></attachments><inleiding>Pachtwet, art. 41 lid 1 en 2,&#13;
art. 44 lid 3&#13;
Voor de vraag, of sprake is van ernstige&#13;
aantasting van de grondslag van 's pachters&#13;
maatschappelijk bestaan, zijn de belangen&#13;
van diens meewerkende zoon niet relevant.&#13;
Maar het belang van de pachter brengt mee,&#13;
dat hij kan vorderen, dat zijn zoon wordt&#13;
aangemerkt als medepachter. Daarvoor&#13;
pleiten de omstandigheden van het geval (zie&#13;
de beschikking).&#13;
Aangezien pachter in vroegere jaren bij&#13;
een bedrijfsgrootte, die overeenkomt met de&#13;
oppervlakte die hij na verlies van het gepachte&#13;
zal overhouden, flinke, stijgende&#13;
winsten heeft behaald, zal hij niet op een&#13;
lager maatschappelijk niveau terechtkomen.&#13;
Geen ernstige aantasting. Eigen gebruik&#13;
door verpachters zoon staat vast. </inleiding><content>Pachtkamer Gerechtshof Arnhem, 12 november&#13;
1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
Het gerechtshof te Arnhem, pachtkamer;&#13;
Gezien het op 19 april 1990 ter griffie van het&#13;
hof ingekomen beroepschrift van Albert&#13;
Siebring, - hierna te noemen: de pachter -&#13;
wonende te Nieuw-Buinen, procureur: mr.&#13;
H. van Ravenhorst, tegen een beschikking&#13;
van de pachtkamer van het kantongerecht te&#13;
Assen van 20 maart 1990, waarbij is&#13;
afgewezen het verzoek tot verlenging van&#13;
de pachtovereenkomst met mevrouw T.&#13;
Hogen Esch-Topper, wonende te Yde,&#13;
gemeente Vries, als verpachtster, behoudens&#13;
verlenging eindigend op 1 november&#13;
1990, betreffende de percelen groenland,&#13;
gelegen in de gemeente Borger en kadastraal&#13;
bekend in die gemeente, Sectie M, nrs. 11 en&#13;
12, tezamen groot 7.99.60 ha;&#13;
Mede gezien:&#13;
de overige stukken, waaronder een fotocopie&#13;
van voormelde beschikking;&#13;
Gelet op:&#13;
de behandeling van het hoger beroep in&#13;
raadkamer van het hof op 24 september&#13;
1990, waarbij aanwezig waren appellant,&#13;
bijgestaan door mr. J.H. van Vliet, advocaat&#13;
te Leeuwarden, en geïntimeerde, vergezeld&#13;
van haar zoon W.B. Hogen Esch en haar&#13;
dochter mevrouw H.J. Hogen Esch, bijgestaan&#13;
door mr. J.G. Besling, advocate te Assen;&#13;
Overweegt:&#13;
De stukken&#13;
De voormelde beschikking is gegeven uit&#13;
de volgende overwegingen, kort samengevat:&#13;
dat vaststaat, dat de man en de zoon van de&#13;
verpachtster het verpachte aan hun in maatschap&#13;
uitgeoefende melkveehouderij willen&#13;
toevoegen;&#13;
dat de pachter thans een bedrijf van 53 ha&#13;
grond exploiteert, ongerekend van jaar tot&#13;
jaar bijgehuurd land, zodat hij na verlies van&#13;
het gepachte nog 45 ha grond overhoudt, een&#13;
oppervlakte waarop hij vóór de recente aankoop&#13;
van 7 ha land in de jaren 1986 t/m 1988&#13;
stijgende winsten heeft behaald; dat door het verlies van het gepachte de grondslag van het&#13;
maatschappelijk bestaan van de pachter dus&#13;
niet ernstig zou worden aangetast, ook niet,&#13;
wanneer meegeteld wordt, dat de pachter&#13;
melkquotum - tegen vergoeding - zal kwijtraken;&#13;
dat eventuele belangen van zijn zoon&#13;
buiten beschouwing moeten blijven; dat het&#13;
verlengingsverzoek dus moet worden afgewezen;&#13;
Appellant heeft de volgende grieven aangevoerd:&#13;
/. Ten onrechte overweegt de pachtkamer dat&#13;
de belangen van de zoon van appellant in&#13;
dezen niet meetellen.&#13;
//. Ten onrechte overweegt de pachtkamer&#13;
dat het gebruik voor vader en zoon Hogen&#13;
Esch van grote betekenis is, en dat het verzoek&#13;
met inachtneming van het bepaalde in&#13;
art. 41 van de Pachtwet dient te worden&#13;
afgewezen.&#13;
///. Ten onrechte heeft de pachtkamer ondanks&#13;
daartoe strekkend verzoek van appellant&#13;
bij haar afwijzing niet bepaald de som&#13;
welke de verpachtster aan pachter zou moeten&#13;
voldoen, indien de wil tot eigen gebruik&#13;
niet werkelijk aanwezig is geweest., met&#13;
verzoek, de beschikking van de pachtkamer&#13;
van het kantongerecht te Assen d.d. 20&#13;
maart 1990 te vernietigen en opnieuw&#13;
rechtdoende vermelde pachtovereenkomst&#13;
te verlengen voor de wettelijke termijn althans&#13;
met zodanige termijn als het hof in&#13;
goede justitie zal menen te behoren en, in het&#13;
geval van afwijzing van het verzoek, een som&#13;
te bepalen, welke de verpachtster aan de&#13;
pachter zal moeten voldoen indien de wil tot&#13;
eigen gebruik niet werkelijk aanwezig is&#13;
geweest;&#13;
De mondelinge behandeling&#13;
Niet of onvoldoende weersproken is verklaard&#13;
door de pachter. dat hij 47 jaar oud is&#13;
en zijn vrouw en hij drie kinderen hebben&#13;
die allen te hunnen laste zijn; dat een zoon&#13;
van 25 jaar oud, die de MAVO en de MAS&#13;
heeft doorlopen, kortgeleden is getrouwd,&#13;
een baan van vijf uur gedurende zes dagen&#13;
per week bij een K.I.-vereniging heeft en&#13;
overigens, na 15.00 uur, bij hem in het&#13;
bedrijf werkt zonder beloning; dat hij voor&#13;
de zoon een huis op het erf zal bouwen,&#13;
waarvoor reeds een vergunning is verleend;&#13;
dat de dochters nog schoolgaand zijn en&#13;
thuis wonen; dat hij een gemengd&#13;
landbouwbedrijf van 57 ha voert, waarvan&#13;
32 ha grond met woonhuis en gebouwen hem&#13;
in eigendom toebehoort en 25 ha is gepacht,&#13;
waarvan 4 ha van het BBL telkens voor een&#13;
jaar; dat hij deze grond dit jaar voor het laatst&#13;
in gebruik heeft gehad; dat hij de overige&#13;
21 ha, inclusief de grond in geschil, gelegen&#13;
op 15 km van zijn boerderij, van mevrouw&#13;
Hogen Esch-Topper in pacht heeft; dat hij&#13;
voorts jaarlijks nog 10 ha bijhuurt; dat een&#13;
gedeelte van 5 ha wordt gebruikt voor de teelt&#13;
van aardappelen, waaronder 3 ha van de&#13;
grond in geschil, benevens 11 ha voor de teelt&#13;
van maïs, dat de rest - dus ook rond 5 ha van&#13;
het gepachte - in gebruik is als grasland; dat&#13;
hij 101 melkkoeien en 91 stuks jongvee&#13;
houdt, benevens vijf paarden en enige kippen;&#13;
dat zijn melkquotum in het jaar 1989/90&#13;
651.579 kg bij 4,24% vet bedraagt; dat hij&#13;
mondeling land bij kan huren voor ƒ 1 100,-a&#13;
ƒ 1 200,- per ha per jaar, maar daaraan dit&#13;
jaar geen behoefte had, omdat hij ruw voer&#13;
genoeg heeft; dat hij beschikt over een ligboxenstal,&#13;
die ruimte biedt voor 125 melkkoeien,&#13;
benevens over voldoende stallingruimte&#13;
voor zijn jongvee;&#13;
en door de verpachtster.&#13;
dat haar leeftijd 56 jaar is, dat haar man -&#13;
67 jaar oud - en zij een dochter van 29 jaar&#13;
hebben, die doktersassistente is, en een zoon&#13;
van 24 jaar, die de MLS heeft afgelopen; dat&#13;
vader en zoon van 1 mei 1987 afin maatschap&#13;
- winstverdeling thans 55:45 - een gemengd&#13;
landbouwbedrijf van bijna 39 ha voeren, dat&#13;
geheel aan haar man en haar in eigendom&#13;
toebehoort: dat op een gedeelte van bijna&#13;
10 ha maïs wordt verbouwd en 3 ha voor de&#13;
teelt van suikerbieten wordt gebruikt; dat de&#13;
rest in grasland ligt; dat het huisperceel 20 ha&#13;
groot is, een kavel van 7 ha aan de overzijde&#13;
van de weg is gelegen en percelen met een&#13;
grootte van 10 ha op 2 km afstand zijn gelegen;&#13;
dat de grond in geschil plm. 28 km van&#13;
de boerderij is verwijderd; dat in het bedrijf&#13;
45 melkkoeien en 78 stuks jongvee worden&#13;
gehouden; dat een ligboxenstal voor 95 stuks&#13;
vee in aanbouw is; dat het melkquotum in&#13;
1989/90 177.580 kg bedraagt en dat een&#13;
heffingvrije hoeveelheid van 73.375 kg bij&#13;
wordt gehuurd; dat bij niet-verlenging van&#13;
de pacht het met de grond in geschil samenhangende&#13;
melkquotum op haar man en&#13;
haar zoon als de toekomstige gebruikers dient over te gaan en dat zij bereid is om&#13;
de helft van de waarde daarvan aan de pachter&#13;
te betalen; dat zij geen bezwaar heeft,&#13;
dat het hof een boete ex art. 44 Pachtwet&#13;
zou vaststellen; dat haar moeder in 1981&#13;
aan de pachter, Siebring, nog 13 ha grond&#13;
heeft verpacht; dat zij als huidige verpachtster&#13;
ook deze pacht zodra mogelijk zal opzeggen;&#13;
en door haar zoon W.B. Hogen Esch: dat hij&#13;
24 jaar oud is, bij zijn ouders inwoont, een&#13;
vriendin heeft, maar nog geen trouwplannen&#13;
koestert; dat het de bedoeling is, dat&#13;
hij het bedrijf op 1 mei 1993 geheel zal&#13;
overnemen; dat de winst van het lopende jaar&#13;
ongeveer even hoog is als die van het voorafgaande&#13;
jaar; dat de ligboxenstal in de herfst&#13;
van 1990 gereed zal zijn; dat zijn vader en hij&#13;
de grond in geschil willen gebruiken voor de&#13;
teelt van maïs.&#13;
De raadslieden hebben de standpunten van&#13;
partijen toegelicht.&#13;
Het oordeel van het hof&#13;
1. De door de pachter ter inzage verstrekte&#13;
fiscale rapporten over de jaren 1986,1987 en&#13;
1988 geven sterk toenemende winsten te&#13;
zien. Het totaal van de schulden op lange&#13;
termijn en die op korte termijn is op een hoog&#13;
niveau gebleven. Er heeft een verschuiving&#13;
plaatsgevonden naar de schulden op lange&#13;
termijn. Het eigen kapitaal is in de onder&#13;
zochte jaren gestegen, maar is in verhouding&#13;
tot het vreemd vermogen laag. Het valt op,&#13;
dat er geen balansen zijn verstrekt. De&#13;
pachter heeft nog verklaard, dat de winst in&#13;
1989 ook goed is geweest, maar in 1990&#13;
lager.&#13;
De fiscale rapporten van de man en de zoon&#13;
van de verpachtster over de jaren 1985/86&#13;
t/m 1988/89 vermelden sterk wisselende&#13;
winsten, die, behalve in het laatste jaar, aan&#13;
de bescheiden kant zijn. Voorts is het eigen&#13;
vermogen in die jaren flink gestegen. Er is&#13;
slechts sprake van een gering bedrag aan kort&#13;
lopende schulden. De rapporten vermelden&#13;
geen schulden op lange termijn.&#13;
2. Tegen de beslissing, dat de man en de zoon&#13;
van de verpachtster de verpachte grond per&#13;
soonlijk voor de landbouw in gebruik willen&#13;
nemen, is geen grief gericht. In appel zal&#13;
daarvan dus ook uit worden gegaan.&#13;
3. Grief I is, naar het hof begrijpt, gericht&#13;
tegen de beslissing, dat er van een ernstige&#13;
aantasting van de grondslag van 's pachters&#13;
maatschappelijke bestaan door het verlies&#13;
van het gepachte geen sprake is, waarbij&#13;
mede gelet moet worden op de belangen van&#13;
's pachters meewerkende zoon.&#13;
Dienaangaande wordt overwogen, dat&#13;
slechts de belangen van de pachter aan de&#13;
orde zijn, niet die van zijn zoon, die immers&#13;
geen partij bij de overeenkomst is.&#13;
Het wordt er echter voor gehouden, dat het&#13;
belang van de pachter meebrengt, dat deze&#13;
kan vorderen, dat zijn zoon zal worden aangemerkt&#13;
als medepachter. Hierop wijzen het&#13;
feit dat de zoon in het bedrijf van de pachter&#13;
meewerkt en het voornemen, voor de zoon op&#13;
het erf een huis te bouwen.&#13;
De omstandigheid, dat de zoon een deeltijdbaan&#13;
bij een K.I.-vereniging heeft, staat&#13;
daaraan geenszins in de weg. Voorts heeft de&#13;
raadsman van de pachter bij de mondelinge&#13;
behandeling onweersproken verklaard, dat&#13;
de zoon van de pachter geheel hersteld is van&#13;
zijn hernia.&#13;
Bij het beroepschrift is er nog op gewezen,&#13;
dat appellant de 7 ha land die hij kortgeleden&#13;
heeft bijgekocht, tevoren al vele jaren in&#13;
pacht had van zijn vader.&#13;
Daarvoor bestaan geen aanwijzingen. De&#13;
jaarrapporten over 1987 en 1988 vermelden&#13;
omtrent de bedrijfsgrootte immers: eigendom&#13;
23 ha en pacht 21 ha, respectievelijk&#13;
23 ha en 25 ha en derhalve tezamen 44 ha,&#13;
respectievelijk 48 ha. De meitelling 1990&#13;
geeft aan eigendom 30 ha en pacht 25 ha, dus&#13;
tezamen 55 ha.&#13;
Terecht is dus in rechtsoverweging 6 van&#13;
de bestreden beschikking overwogen, dat de&#13;
pachter in de jaren 1986 t/m 1988 ruime,&#13;
stijgende winsten heeft behaald bij een&#13;
bedrijfsgrootte van 45 ha, de oppervlakte die&#13;
hij na verlies van het gepachte tenminste zal&#13;
overhouden. Dientengevolge zal hij dus niet&#13;
op een lager maatschappelijk niveau terecht&#13;
komen, zodat van een ernstige aantasting van&#13;
de grondslag van zijn maatschappelijk bestaan&#13;
geen sprake zal zijn. Grief I faalt. 4.&#13;
Aangezien thans vaststaat, dat verpachtster's&#13;
man en zoon het verpachte persoonlijk&#13;
voor de landbouw in gebruik zullen nemen&#13;
en anderzijds door het verlies van het&#13;
gepachte de grondslag van het maatschappelijk&#13;
bestaan van de pachter niet ernstig zal&#13;
worden aangetast, behoeft niet te worden&#13;
onderzocht of het persoonlijk gebruik van van overwegende betekenis is. Ook als grief&#13;
II gegrond zou zijn, zou zulks niet tot&#13;
vernietiging van de beschikking kunnen leiden.&#13;
5. Grief III is gegrond. Het hof zal een bedrag&#13;
als bedoeld in art. 44 Pachtwet vaststellen,&#13;
hetwelk de verpachtster aan de pachter moet&#13;
betalen, in geval later mocht blijken, dat de&#13;
wil van de man en de zoon om het verpachte&#13;
persoonlijk voor de landbouw in gebruik te&#13;
nemen, in werkelijkheid niet aanwezig is&#13;
geweest. Dat bedrag zal worden bepaald op&#13;
ƒ 150 000,-.&#13;
6. Ambtshalve wordt nog het volgende&#13;
overwogen. De verpachtster heeft bij de be&#13;
handeling verklaard, dat zij zich tegenover&#13;
de overgang van het met het verpachte sa&#13;
menhangende melkquotum op haar man en&#13;
haar zoon als opvolgende gebruikers-melk&#13;
producenten jegens de pachter verplicht,&#13;
hem de helft van de waarde daarvan te beta&#13;
len.&#13;
Het quotum betreffende het gepachte is te&#13;
berekenen als volgt:&#13;
Het totale bedrijf is groot 55 ha. Voor de&#13;
akkerbouw is in gebruik 5 ha. Het voor de&#13;
melkproduktie gebruikte land, waartoe tevens&#13;
het maïsland wordt gerekend, heeft&#13;
dus een oppervlakte van in totaal 50 ha.&#13;
Het quotum in het jaar 1989/90 bedraagt&#13;
651.579 kg, dus per ha: 13.032 kg.&#13;
Van het gepachte is 5 ha in gebruik voor de&#13;
melkproduktie, zodat het daarmee samenhangende&#13;
quotum bedraagt: 65.160 kg.&#13;
Blijkens de brief van de minister van Landbouw,&#13;
Natuurbeheer en Visserij aan de Voorzitter&#13;
van de Tweede Kamer der Staten-Generaal&#13;
van 3 september 1990, nr. LK/DBL.&#13;
903462, was in het tijdvak oktober 1989-juni&#13;
1990 de waarde van het melkquotum in&#13;
Drenthe ƒ 4,19 per kg. In verband met een&#13;
daling daarvan in de laatste maanden is de&#13;
waarde per 1 november 1990 te stellen op&#13;
ƒ 4,- per kg. De door de verpachtster aan de&#13;
pachter verschuldigde vergoeding bedraagt&#13;
dus: 1/2 x 65 160 x ƒ 4,- = ƒ 130 320,-.&#13;
7. Voorts wordt ten overvloede overwogen,&#13;
dat de bevestiging van de beschikking,&#13;
waarvan beroep, houdend afwijzing van het&#13;
verlengingsverzoek betreffende de 7.99.60&#13;
ha grond in geschil geenszins meebrengt, dat&#13;
een mogelijk verzoek tot verlenging van de&#13;
tussen partijen bestaande pachtovereenkomst&#13;
betreffende 13 ha land, eveneens zal&#13;
worden afgewezen.&#13;
Slotsom&#13;
Aangezien de grieven I en II falen, zal de&#13;
beschikking waarvan beroep, worden bevestigd,&#13;
zij het met wijziging van gronden.&#13;
Voorts zal wegens de gegrondheid van grief&#13;
III een bedrag als bedoeld bij art. 44, lid 3,&#13;
Pachtwet worden vastgesteld gelijk hiervoor&#13;
overwogen.&#13;
Beschikkende in hoger beroep: Bevestigt de&#13;
beschikking, waarvan beroep, met&#13;
wijziging van gronden als hiervoor&#13;
overwogen, zij het dat aan de beschikking&#13;
wordt toegevoegd:&#13;
Bepaalt het bedrag, dat de verpachtster aan&#13;
de pachter moet betalen, ingeval later mocht&#13;
blijken, dat de wil bij de man en de zoon van&#13;
de verpachtster om het verpachte persoonlijk&#13;
voor de landbouw in gebruik te nemen, in&#13;
werkelijkheid niet aanwezig is geweest, op&#13;
ƒ150 000,-.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6824</htmlpath></article>
</articles></edition>
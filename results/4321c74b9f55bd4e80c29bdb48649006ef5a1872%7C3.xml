<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1993</searchword><id>5257</id><udhid>UDH:TvAR/5257</udhid><titel>reclamant tegen het plan van toedeling in de ruilverkaveling 'Weert-Stramproy' (TvAR 1993/4617)</titel><searchwords><searchword>TvAR 5/1993</searchword><searchword>TvAR 1993/4617</searchword><searchword>UDH:TvAR/5257</searchword></searchwords><attachments><attachment><name>1993_nr 5_Rechtspraak_4617.pdf</name><extention>pdf</extention><url>https://denhollander.info/download/5256/ci</url></attachment></attachments><inleiding>Landinrichtingswet, art. 149, 160 en 196&#13;
&#13;
Ten overstaan van de rechter-commissaris&#13;
overeenstemming bereikt over een wijziging&#13;
van het plan van toedeling. Door de landinrichtingscommissie&#13;
(LC) daarna een akkoordverklaring&#13;
met de afspraken aan belanghebbende&#13;
toegezonden. Door belanghebbende&#13;
een akkoordverklaring met een aantal nadere&#13;
voorwaarden teruggezonden. De rechtbank is&#13;
van oordeel dat de aanvullende eisen niet zijn&#13;
overeengekomen en ook niet passen in de getroffen&#13;
regeling ter oplossing van het bezwaar.&#13;
De rechtbank wijzigt het plan van&#13;
toedeling conform de door de LC opgestelde&#13;
akkoord verkl ari ng.</inleiding><content>De S., reclamant tegen het plan van toedeling&#13;
in de ruilverkaveling 'Weert-Stramproy'; enz.&#13;
Het bezwaar van reclamant&#13;
Dit richt zich tegen het ontbreken van een ontsluitingsweg&#13;
voor de kavels 05913, 05914,&#13;
05919,05934, 05207,05915, 05916, 05917.&#13;
Reclamante is van mening dat de aan haar&#13;
toegedeelde kavels niet althans onvoldoende&#13;
ontsloten zijn en verzoekt derhalve om toedeling&#13;
in eigendom van een strook grond ten behoeve&#13;
van een ontsluitingsweg. Zij tekent&#13;
daarbij aan dat de ontsluiting via de kavel&#13;
05220 en de aan haar toegedeelde kavel&#13;
05020 onvoldoende is. Laatste kavel zou niet&#13;
berijdbaar en ook niet goed begaanbaar te maken&#13;
zijn.&#13;
Het standpunt van de bij het bezwaar betrokken&#13;
belanghebbende H.J. Hermens&#13;
Deze heeft ten overstaan van de rechter-commissaris&#13;
laten blijken, onder voorwaarden, bereid&#13;
te zijn een strook grond aan de noordzijde&#13;
van kavel 05210 af te staan aan Staatsbosbeheer&#13;
zulks tegen compensatie in grond aan de&#13;
westzijde van de aan SBB toegedeelde kavel&#13;
05917.&#13;
De voorwaarden hielden in de vestiging&#13;
van een erfdienstbaarheid van afwatering teneinde&#13;
de drainage van kavel 05210 onderbedoelde&#13;
weg door naar de aldaar aanwezige&#13;
vlierlossing te laten plaatsvinden.&#13;
Belanghebbende Hermens heeft de aan&#13;
hem toegezonden akkoordverklaring niet ondertekend&#13;
maar heeft een nieuwe verklaring&#13;
opgesteld, gedateerd 17 maart 1992, waarin&#13;
hij een aantal nadere voorwaarden aan zijn&#13;
bereidverklaring heeft toegevoegd. Hij verlangt&#13;
van reclamante het onderhoud en onkruidvrij&#13;
houden van bedoelde weg.&#13;
Bovendien wil hij zich het recht voorbehouden&#13;
een sloot op de grensscheiding te graven&#13;
en eist hij een aanlegvergunning teneinde kavel&#13;
05210 te kunnen egaliseren.&#13;
Het standpunt van de Centrale Landinrichtingscommissie&#13;
en de Landinrichtingscommissie&#13;
De Landinrichtingscommissie heeft zich aangesloten&#13;
bij het standpunt van de Centrale&#13;
Landinrichtingscommissie.&#13;
Dit standpunt is neergelegd in de door de&#13;
vertegenwoordiger van de C.C. overgelegde&#13;
pleitnotities met bijlagen, welke aan dit vonnis&#13;
zijn gehecht en waarvan de inhoud als hier&#13;
herhaald en ingelast wordt aangemerkt (niet&#13;
opgenomen, red.).&#13;
De C.C. is van oordeel dat overeenkomstig&#13;
het bepaalde in art. 149 van de Landinrichtingswet&#13;
de aan reclamante toegedeelde kavels&#13;
een goede ontsluiting dienen te hebben.&#13;
Een dergelijke ontsluiting kan geschieden&#13;
door het vestigen van een erfdienstbaarheid,&#13;
doch de C.C. erkent dat het toedelen van een&#13;
strook grond in eigendom ter ontsluiting de&#13;
voorkeur verdient.&#13;
Belanghebbende Hermens was het hiermee&#13;
eens ter zitting van de rechter-commissaris en&#13;
een en ander is uitgewerkt in een akkoordverklaring,&#13;
tevens zijnde het standpunt van de&#13;
C.C.Belanghebbende heeft deze verklaring&#13;
niet ondertekend doch heeft een aantal aanvullende&#13;
eisen gesteld, die niet ten overstaan&#13;
van de rechter-commissaris zijn overeengekomen&#13;
en evenmin passen in een regeling ter oplossing&#13;
van een bezwaar als het onderhavige.&#13;
De C.C. verzoekt de rechtbank het bezwaar&#13;
van reclamante gegrond te verklaren en&#13;
het plan van toedeling te wijzigen overeenkomstig&#13;
het bepaalde in de akkoordverklaring,&#13;
die aan de pleitnota is gehecht.&#13;
Het oordeel van de rechtbank Reclamante en&#13;
belanghebbende Hermens zijn het ten&#13;
overstaan van de rechter-commissaris eens&#13;
geworden over toedeling van een strook&#13;
grond uit kavel 05210, groot ca. 510 ca, zijnde&#13;
een strook grond langs de Vlierlossing ter&#13;
breedte van 4,5 meter (= 5 meter uit de insteek&#13;
van de lossing) aan Staatsbosbeheer ter&#13;
ontsluiting van de achterliggende percelen.&#13;
Ter compensatie zal reclamante een zelfde&#13;
oppervlakte afstaan van kavel 05917, een en&#13;
ander als is aangegeven op aangehechte bijlage.&#13;
Deze overeenstemming blijkt ook uit de&#13;
door de L.C. opgestelde akkoordverklaring en&#13;
de door Hermens als reactie daarop opgestelde&#13;
verklaring van 17 maart 1992. Beide verklaringen&#13;
komen overeen voor zover het&#13;
betreft het afstaan van bedoelde strook grond,&#13;
de compensatie daarvoor alsmede het vestigen&#13;
van een erfdienstbaarheid voor het afvoeren&#13;
van overtollig water van perceel 05210 naar&#13;
de Vlierlossing, zo mogelijk via drainage buizen.&#13;
In de verklaring van 17 maart 1992 heeft&#13;
Hermens een aantal nadere voorwaarden gesteld,&#13;
zoals het onderhoud van de aan reclamante&#13;
toe te delen weg, het recht om een sloot&#13;
te graven op de grensscheiding, alsmede de&#13;
eis van een aanlegvergunning teneinde kavel&#13;
05210 te kunnen egaliseren.&#13;
De rechtbank is met de C.C. van oordeel,&#13;
dat deze aanvullende eisen niet zijn overeengekomen&#13;
en ook niet passen in de getroffen&#13;
regeling ter oplossing van dit bezwaar.&#13;
Het onderhoud van de weg is een zaak&#13;
voor reclamante en deze zal daarbij de nodige&#13;
zorgvuldigheid in acht dienen te nemen.&#13;
Opneming van deze voorwaarde in de akkoordverklaring&#13;
is naar het oordeel van de&#13;
rechtbank niet noodzakelijk. Ter terecht zitting&#13;
is voorts gebleken dat belanghebbende&#13;
een - eventuele - sloot op zijn eigen grond&#13;
wil graven, dus niet op grond van reclamante&#13;
hetgeen hem uiteraard vrij staat.&#13;
Het vereiste van een aanlegvergunning terzake&#13;
een eventuele egalisatie van kavel 05210&#13;
zal bij de kavelinrichtingswerkzaamheden&#13;
moeten worden bezien.&#13;
De rechtbank acht het bezwaar van reclamante&#13;
gegrond en zal het plan van toedeling&#13;
wijzigen zoals tussen betrokkenen is* overeengekomen,&#13;
conform het bepaalde in de aangehechte&#13;
door de L.C. opgestelde&#13;
akkoordverklaring, zonder de nadere door&#13;
Hermens gestelde voorwaarden.&#13;
In de omstandigheden van dit bezwaar ziet&#13;
de rechtbank aanleiding de kosten van dit geding&#13;
te compenseren in die zin, dat iedere partij&#13;
de eigen kosten draagt.&#13;
Beslissing&#13;
De rechtbank:&#13;
wijzigt het plan van toedeling als volgt:&#13;
(enz.)</content><legacyfootnotes/><footnotes><footnote/></footnotes><auteurs/><published>1993-05-01 00:00:00</published><modified>1992-01-06 00:00:00</modified><editiondate>1993-05-01</editiondate><htmlpath>https://denhollander.info/artikel/5257</htmlpath></article>
</articles></edition>
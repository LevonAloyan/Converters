<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2011</searchword><id>8950</id><udhid>UDH:TvAR/8950</udhid><titel>Rechtspraak 5620 (TvAR 2011/5620)</titel><searchwords><searchword>TvAR 1/2011</searchword><searchword>TvAR 2011/5620</searchword><searchword>UDH:TvAR/8950</searchword></searchwords><attachments><attachment><name>TvAR2011_01_07_5620.pdf</name><extention>pdf</extention><url>https://denhollander.info/download/7905/ci</url></attachment></attachments><inleiding>Terechte weigering door B&amp;W van een tijdelijke onthef­fing ex. art. 3.22 lid 1 Wro voor het gebruiken van een bij­gebouw ten behoeve van huisvesting van tuinbouwmede­werkers. Zoals volgt uit de uitspraak van de Afdeling van 17 maart 2010, in zaak nr. 200906942/1, is voor de toepassing van artikel 3.22, eerste lid, van de Wro vereist dat aanneme­lijk is dat na het verstrijken van de gestelde termijn geen be­hoefte meer bestaat aan de tijdelijke voorziening. Appellant heeft niet aannemelijk gemaakt dat slechts voor een duur van maximaal vijf jaar behoefte zal bestaan aan het tijde­lijke gewenste gebruik van het bijgebouw. Hierdoor bestaat onvoldoende zekerheid dat de tuinbouwmedewerkers tijdig zullen verhuizen. &#13;
</inleiding><content>1. Procesverloop &#13;
Bij besluit van 3 februari 2009 heeft het college geweigerd aan [appellant] een tijdelijke ontheffing te verlenen voor het gebruiken van een bijgebouw aan de [locatie] te [plaats] (hierna: het perceel) ten behoeve van huisvesting voor werk­nemers werkzaam in de agrarische sector. &#13;
Bij besluit van 14 mei 2009 heeft het college het door [ap­pellant] daartegen gemaakte bezwaar ongegrond verklaard. &#13;
Bij uitspraak van 10 maart 2010, verzonden op dezelfde dag, heeft de rechtbank het door [appellant] daartegen inge­stelde beroep ongegrond verklaard. Deze uitspraak is aan­gehecht. &#13;
Tegen deze uitspraak heeft [appellant] bij brief, bij de Raad van State ingekomen op 16 april 2010, hoger beroep inge­steld. &#13;
Het college heeft een verweerschrift ingediend. &#13;
De zaak is door een meervoudige kamer van de Afdeling verwezen naar een enkelvoudige. &#13;
De Afdeling heeft de zaak ter zitting behandeld op 26 okto­ber 2010, waar [appellant], vertegenwoordigd door mr. drs. &#13;
B.J.P.M. Zwinkels, advocaat te Honselersdijk, en het colle­ge, vertegenwoordigd door J.C. van Eeden, werkzaam bij de gemeente, zijn verschenen. &#13;
2. Overwegingen &#13;
2.1. Ontheffing is aangevraagd ten behoeve van de huisves­ting van elf tuinbouwmedewerkers, in dienst van [firma], voor maximaal vijf jaar in het bijgebouw op het perceel. &#13;
2.2. Op grond van het ter plaatse geldende bestemmingsplan “Tuindersgebied Noordpolder” (hierna: het bestemmings­plan) rust op het perceel de bestemming “Agrarische doel­einden, kassen (AK)”. &#13;
Ingevolge artikel 4, eerste lid, van de planvoorschriften zijn de op de kaart als “Agrarische doeleinden, kassen (AK)” aangewezen gronden bestemd voor aan de grond gebonden agrarische bedrijven, met de daarbij behorende bedrijfsge­bouwen, kassen, agrarische bedrijfswoningen, bijgebouwen en andere bouwwerken, open terreinen en watergangen. &#13;
2.3. Niet in geschil is dat het voorgenomen gebruik van het bijgebouw in strijd is met het bestemmingsplan. &#13;
2.4. Ingevolge artikel 3.22, eerste lid, van de Wro kan het college met het oog op de voorziening in een tijdelijke be­hoefte voor een bepaalde termijn ontheffing verlenen van een bestemmingsplan. De termijn kan ten hoogste vijf jaar belopen. Aan de ontheffing kunnen voorschriften worden verbonden. &#13;
2.5. [appellant] betoogt dat de rechtbank ten onrechte heeft overwogen dat hij onvoldoende heeft aangetoond dat het bij­gebouw op het perceel niet langer dan vijf jaar ten behoe­ve van huisvesting voor tuinbouwmedewerkers zal worden gebruikt. Volgens hem bestaat behoefte aan en aantoonba­re noodzaak voor huisvesting van de tuinbouwmedewerkers op het perceel, nu de op het perceel gevestigde kwekerij van [firma] is uitgevoerd met een nieuwe bestuurtechniek. Ten­einde storingen en ziekten te voorkomen, is het noodzakelijk dat een aantal tuinbouwmedewerkers op het perceel woon­achtig is om eventuele calamiteiten op te vangen. Daartoe verwijst hij naar een brief van 9 april 2010 van [bedrijf], een uitzendbureau die de gehele personele bezetting voor [fir­ma] verzorgt. In deze brief heeft [bedrijf] onder meer toege­zegd dat, indien na vijf jaar de tuinbouwmedewerkers geen eigen woonruimte hebben gevonden, zij daarin zal voorzien. Voorts voert [appellant] aan dat hij bereid is een bankgaran­tie te overleggen teneinde aan te tonen dat het bijgebouw op het perceel door hem niet langer dan vijf jaar ter beschik­king zal worden gesteld ten behoeve van huisvesting van tuinbouwmedewerkers. &#13;
2.5.1. Zoals volgt uit de uitspraak van de Afdeling van 17 maart 2010, in zaak nr. 200906942/1, is voor de toepassing van artikel 3.22, eerste lid, van de Wro vereist dat aanneme­lijk is dat na het verstrijken van de gestelde termijn geen be­hoefte meer bestaat aan de tijdelijke voorziening. De recht­bank heeft terecht overwogen dat [appellant] daarin niet is geslaagd. Blijkens de overgelegde brief van [bedrijf] van 9 april 2010 zullen de tuinbouwmedewerkers binnen een ter­mijn van vijf jaar uit het bijgebouw op het perceel verhui­zen, en, indien dat laatste niet het geval is, zal [bedrijf] zelf in huisvesting op een andere locatie voorzien. Dit standpunt is echter slechts gebaseerd op intenties en verwachtingen. Dat [appellant] bereid is om een bankgarantie te overleggen teneinde aan te tonen dat het bijgebouw op het perceel door hem niet langer dan vijf jaar ter beschikking zal worden ge­steld ten behoeve van huisvesting van de tuinbouwmede­werkers, leidt niet tot een ander oordeel, nu dit niet meer be­helst dan een vermoeden dat [appellant] te zijner tijd een dergelijk gebruik van het bijgebouw zal beëindigen. Ande­re aanwijzingen dat slechts sprake is van een tijdelijke be­hoefte en dat de tuinbouwmedewerkers tijdig zullen verhui­zen, heeft [appellant] - ook ter zitting van de Afdeling - niet kunnen geven. &#13;
Nu onvoldoende zekerheid bestaat dat de tuinbouwmede­werkers tijdig zullen verhuizen, heeft [appellant] niet aanne­melijk gemaakt dat slechts voor een duur van maximaal vijf jaar behoefte zal bestaan aan het tijdelijke gewenste gebruik van het bijgebouw. Het college heeft terecht het verzoek om tijdelijke ontheffing geweigerd. De rechtbank is tot dezelfde conclusie gekomen. &#13;
Het betoog faalt. &#13;
2.6. Het hoger beroep is ongegrond. De aangevallen uit­spraak dient te worden bevestigd. &#13;
2.7. Voor een proceskostenveroordeling bestaat geen aanlei­ding. &#13;
3. Beslissing &#13;
De Afdeling bestuursrechtspraak van de Raad van State &#13;
Recht doende in naam der Koningin: &#13;
bevestigt de aangevallen uitspraak. &#13;
</content><legacyfootnotes/><footnotes><footnote/></footnotes><auteurs>mr. H. Troostwijk</auteurs><published>2011-01-01 00:00:00</published><modified>2011-01-01 00:00:00</modified><editiondate>2011-01-01</editiondate><htmlpath>https://denhollander.info/artikel/8950</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1991</searchword><id>7012</id><udhid>UDH:TvAR/7012</udhid><titel>'Willem van de Wetering / 1. Engbert van Ittersum 2. Jan van Ittersum' (TvAR 1991/4483)</titel><searchwords><searchword>TvAR 5/1991</searchword><searchword>TvAR 1991/4483</searchword><searchword>UDH:TvAR/7012</searchword></searchwords><attachments><attachment><name>1991_nr 5_Rechtspraak_4483.pdf</name><extention>pdf</extention><url>https://denhollander.info/download/6622/ci</url></attachment></attachments><inleiding>Pachtwet, art. 25&#13;
De voorgeschiedenis van de pachtovereenkomst,&#13;
nl. dat de verpachter bij de aanvang&#13;
van de pacht reeds voornemens was de hoeve&#13;
in geschil te zijner tijd aan een kleinzoon in&#13;
gebruik te geven, geeft geen grond voor de&#13;
stelling, dat de pachter niet gehouden zou&#13;
zijn, eraan mee te werken, dat het met het&#13;
gepachte samenhangende quotum na het&#13;
einde van de pachtovereenkomst op de verpachters&#13;
overgaat.&#13;
De aangehaalde rechtsoverweging uit het&#13;
arrest van het Hof van Justitie van de&#13;
Europese Gemeenschap d.d. 13 juli 1989&#13;
inzake Wachauf/BRD zijn op deze zaak niet&#13;
van toepassing. De overweging, dat de pachter&#13;
bij het einde van de pachtovereenkomst&#13;
schadevergoeding toekomt, is in overeenstemming&#13;
met de vaste jurisprudentie van het&#13;
pachthof. Deze vergoeding is bepaald op de&#13;
helft van de prijs van het quotum in de streek&#13;
waarin het verpachte is gelegen ten tijde van&#13;
het einde van de pachtovereenkomst.</inleiding><content>Pachtkamer Gerechtshof Arnhem, arrest&#13;
van 21 januari 1991&#13;
(Mr. Maris, mr. Beschoor Plug, mr. Van&#13;
Hylkema, Wentink, ir. Rogaar)&#13;
Zitting van 21 januari 1991&#13;
Rolnummer: P 90/2 (B)&#13;
In de zaak van:&#13;
Willem van de Wetering, wonende te 's-&#13;
Heerenbroek, gem. IJsselmuiden, appellant,&#13;
tevens incidenteel geïntimeerde, procureur:&#13;
mr. J. van Dijkhuizen&#13;
tegen&#13;
1. Engbert van Ittersum, wonende te Beilen,&#13;
en&#13;
2. Jan van Ittersum, wonende te Meppel,&#13;
geïntimeerden, tevens incidenteel appellan&#13;
ten, procureur: mr. D. Knottenbelt.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Zwolle gewezen&#13;
vonnissen van 1 mei 1989 en 13 november&#13;
1989, die in fotocopie aan dit arrest zijn&#13;
gehecht;&#13;
Overwegende:&#13;
Appellant - Van de Wetering - is bij exploit&#13;
van 12 december 1989 in hoger beroep gekomen&#13;
van voormeld vonnis van 13 november&#13;
1989, met gelijktijdige dagvaarding van&#13;
geïntimeerden - Van Ittersum - voor dit hof.&#13;
Bij memorie van grieven, tevens akte tot&#13;
vermeerdering van eis in voorwaardelijke&#13;
reconventie, zijn na te melden grieven aangevoerd&#13;
en is geconcludeerd, dat vonnis te&#13;
vernietigen en opnieuw rechtdoende&#13;
Primair: Eisers in conventie, thans geïntimeerden,&#13;
in hun vorderingen zoals omschreven&#13;
in het inleidende verzoekschrift niet ontvankelijk te verklaren, dan wel die&#13;
aan hen te ontzeggen;&#13;
Subsidiair. Voor het geval Uw hof Van de&#13;
Wetering in zijn primaire conclusie niet&#13;
volgt: dat het Uw hof behage gedaagden in&#13;
voorwaardelijke reconventie te veroordelen&#13;
tot:&#13;
1. Betaling aan eiser in voorwaardelijke conventie&#13;
van een bedrag gelijk aan de markt&#13;
waarde per datum overdracht, althans ten&#13;
minste ƒ 5,50 voor iedere aan hen over te&#13;
dragen kilogram melkquotum, welk bedrag&#13;
op de dag van overdracht bij een door eiser in&#13;
voorwaardelijke reconventie aan te wijzen&#13;
notaris gestort moet zijn;&#13;
2. Vergoeding van de door eiser in voorwaardelijke&#13;
reconventie te lijden schade ten gevolge&#13;
van de uit de quotumoverdracht voort&#13;
vloeiende bedrijfsverplaatsing, op te maken&#13;
bij staat en te vereffenen volgens de wet.&#13;
Meer subsidiair, het geding te schorsen en&#13;
het Hof van Justitie van de Europese Gemeenschappen&#13;
te verzoeken bij wijze van&#13;
prejudiciële beslissing een uitspraak te doen&#13;
over de volgende vraag:&#13;
Zijn de verplichtingen voor de pachter,&#13;
zoals deze voortvloeien uit art. 25 van de&#13;
Pachtwet, althans enig artikel van de Pachtwet,&#13;
in samenhang met de Beschikking&#13;
Superheffing 1988, in overeenstemming met&#13;
het gemeenschapsrecht, in het bijzonder met&#13;
art. 1 van het eerste Protocol van het Europese&#13;
Verdrag tot bescherming van de&#13;
rechten van de mens en de fundamentele&#13;
vrijheden voor zover deze bepalingen niet&#13;
voorzien in een volledige vergoeding aan de&#13;
pachter van de marktwaarde van de aan de&#13;
pachter toegekende referentiehoeveelheid&#13;
ex art. 6 Beschikking Superheffing 1988,&#13;
wanneer de pachter gehouden is deze&#13;
referentiehoeveelheid aan het einde van de&#13;
pachtovereenkomst aan de verpachter over te&#13;
dragen?&#13;
Primair, subsidiair en meer subsidiair: Van&#13;
Ittersum c.s. te veroordelen in de kosten van&#13;
de procedure in beide instantiën.&#13;
Bij memorie van antwoord is verweer gevoerd&#13;
met conclusie in de hoofdzaak, dat het&#13;
hof Van de Wetering niet-ontvankelijk zal&#13;
verklaren in diens beroep en/althans deze&#13;
niet-ontvankelijk zal verklaren in zijn vorderingen&#13;
althans deze vorderingen aan hem zal&#13;
ontzeggen, zulks met bekrachtiging - eventueel&#13;
met aanvulling en/of wijziging van de&#13;
rechtsgronden - van het beroepen vonnis,&#13;
behoudens die onderdelen waartegen Van&#13;
Ittersum incidenteel beroep hebben ingesteld,&#13;
subsidiair, met bekrachtiging van het&#13;
volledige vonnis;&#13;
Voorts zijn in het incidenteel appel de&#13;
hierna te melden grieven aangevoerd tegen&#13;
voormeld vonnis, met conclusie, dat het hof&#13;
bij arrest, uitvoerbaar bij voorraad voor zover&#13;
wettelijk mogelijk:&#13;
1. Zal verklaren voor recht dat Van de Wetering&#13;
verplicht is tot medewerking aan de&#13;
overgang van het melkquotum/de referentiehoeveelheid&#13;
van 186.775 kilogram, verminderd&#13;
c.q. vermeerderd met de verhogingen&#13;
sedert 1 mei 1988, althans een door uw&#13;
pachtkamer in goede justitie te bepalen&#13;
hoeveelheid, op Van Ittersum;&#13;
2. Van de Wetering zal veroordelen om binnen&#13;
acht dagen na betekening van het in deze&#13;
te wijzen arrest gemeld melkquotum c.q.&#13;
gemelde referentiehoeveelheid aan Van&#13;
Ittersum over te dragen en in het kader&#13;
tesamen met dezen te verschijnen ten kantore&#13;
van de bevoegde Districtsbureauhouder om&#13;
tesamen met deze de in de Beschikking&#13;
superheffing wijze kennis te geven van de&#13;
plaatsgevonden hebbende overdracht en&#13;
verder alles te doen wat nuttig en nodig is om&#13;
tot die overdracht te geraken, zulks op straffe&#13;
van een door Van de Wetering aan Van&#13;
Ittersum te verbeuren dwangsom van&#13;
ƒ 1000,- per dag of gedeelte van een dag&#13;
gedurende welke Van de Wetering niet vol&#13;
ledig aan die veroordeling zal voldoen, zulks&#13;
onder voorwaarde dat Van Ittersum Van de&#13;
Wetering bij gelegenheid van de overdracht&#13;
de door de pachtkamer in goede justitie vast&#13;
te stellen vergoeding zal voldoen;&#13;
3. Van Ittersum zal machtigen om - bij&#13;
gebreke van tijdige voldoening aan die ver&#13;
oordelingen, ondanks de dwangsommen -&#13;
het te deze te wijzen arrest in de plaats te doen&#13;
treden van de wilsverklaringen van Van de&#13;
Wetering in de terzake van de overdracht op&#13;
te maken formulieren alsmede hen zal mach&#13;
tigen tegen overlegging van dit vonnis van&#13;
het Produktschap voor Zuivel afschriften te&#13;
verkrijgen van de nodige toewijzingsformulieren&#13;
o.a. aangaande de melkprijsjaren 1987/1988, 1988/1989, 1989/1990 en&#13;
1990/1991.&#13;
4. Van de Wetering zal veroordelen om aan&#13;
Van Ittersum te vergoeden de schade die&#13;
dezen hebben geleden vanwege het feit dat&#13;
Van de Wetering hen het litigieuze melk&#13;
quotum c.q. de litigieuze referentiehoeveelheid&#13;
per 1 mei 1988, subsidiair per datum&#13;
waarop uw pachthof uitspraak deed in de&#13;
verlengingszaak (21 september 1988) niet&#13;
heeft overgedragen, belopende die schade&#13;
vanaf die datum ƒ 7782,28 per maand en&#13;
lopende zij door tot de dag dat Van de We&#13;
tering aan Van Ittersum het litigieuze&#13;
melkquotum c.q. de litigieuze referentie&#13;
hoeveelheid heeft doen overgaan, althans de&#13;
schade te vergoeden zoals uw pachtkamer in&#13;
goede justitie zal berekenen, vermeerderd&#13;
met de wettelijke rente vanaf 27 februari&#13;
1989 zijnde de datum waarop schriftelijk&#13;
daarop aanspraak werd gemaakt; en mitsdien&#13;
tegen bewijs van kwijting aan Van Ittersum te&#13;
betalen het bedrag dat uw hof als schade&#13;
vergoeding heeft vastgesteld, te vermeerde&#13;
ren met eerder genoemde rente;&#13;
5. Van de Wetering zal veroordelen in de&#13;
proces-kosten.&#13;
Appellant heeft de in het incidenteel appel&#13;
aangevoerde grieven bestreden, tevens akte&#13;
nemend in het principaal appel, en geconcludeerd,&#13;
Van Ittersum c.s. in hun incidenteel&#13;
appel niet-ontvankelijk, althans dit appel ongegrond&#13;
te verklaren, met afwijzing van de in&#13;
het incidenteel appel geformuleerde vorderingen&#13;
en veroordeling van Van Ittersum c.s.&#13;
in de kosten van het incidenteel appel.&#13;
Partijen hebben elk nog een akte genomen.&#13;
De zaak is vervolgens bepleit, voor Van de&#13;
Wetering door mr. A.J. Boonstra, advocaat te&#13;
Groningen, en voor Van Ittersum c.s. door&#13;
mr. R. van der Molen, advocaat te Assen.&#13;
Daarna hebben partijen de stukken - waaronder&#13;
de pleitnotities van de advocaten - aan&#13;
het hof overgelegd voor het wijzen van arrest.&#13;
De grieven&#13;
In het principaal appel&#13;
De grieven luiden als volgt:&#13;
Grief I&#13;
Ten onrechte heeft de pachtkamer van het&#13;
kantongerecht te Zwolle overwogen: Van&#13;
de Wetering stelt zich op het standpunt,&#13;
dat het hem vrij stond het melkquotum&#13;
aan het einde van de pacht ten eigen bate aan&#13;
te wenden en de grond, waarop het betrokken&#13;
melkveehoudersbedrijf werd gedreven, op te&#13;
leveren zonder Van Ittersum c.s. in de gelegenheid&#13;
te stellen de daarmee samenhangende&#13;
heffing vrij e hoeveelheid melk te verwerven.&#13;
Dit standpunt is naar het oordeel van de&#13;
pachtkamer in strijd met art. 25 van de Pachtwet&#13;
en in strijd met de inmiddels op dit&#13;
standpunt tot standgekomen jurisprudentie&#13;
van de pachtkamer van het gerechtshof te&#13;
Arnhem, waarnaar Van Ittersum c.s. terecht&#13;
verwijzen.&#13;
Grief II&#13;
Ten onrechte heeft de pachtkamer van het&#13;
kantongerecht te Zwolle, nu het tot de overwegingen&#13;
kwam zoals geciteerd in grief I,&#13;
geen oordeel gegeven over, ja zelfs geen&#13;
overweging ge wijdt aan, de vorderingen in&#13;
reconventie.&#13;
Grief III&#13;
Ten onrechte heeft de pachtkamer van het&#13;
kantongerecht te Zwolle niet overwogen dat&#13;
in rechte vaststaat dat het gepachte ook zonder&#13;
melkquotum gezien de bestaande alternatieven&#13;
rendabel te exploiteren is.&#13;
Grief IV&#13;
Ten onrechte heeft de pachtkamer van het&#13;
kantongerecht te Zwolle geen acht geslagen&#13;
op art. 1 van het eerste Protocol van het&#13;
Europese Verdrag tot bescherming van de&#13;
rechten van de mens en de fundamentele&#13;
vrijheden, met name niet op het eerste lid, dat&#13;
als volgt luidt:&#13;
Alle natuurlijke of rechtspersonen hebben&#13;
recht op het ongestoorde genot van hun eigendom.&#13;
Niemand zal van zijn eigendom&#13;
worden beroofd behalve in het algemeen&#13;
belang en met inachtneming van de voorwaarden&#13;
neergelegd in de wet en in de algemene&#13;
beginselen van het internationaal&#13;
recht.&#13;
Grief V&#13;
Ten onrechte heeft de pachtkamer van het&#13;
kantongerecht te Zwolle alleen verwezen&#13;
naar de jurisprudentie van de pachtkamer&#13;
van het Gerechtshof te Arnhem en geen rekening&#13;
gehouden met de jurisprudentie van het Hof van Justitie van de Europese Gemeenschappen,&#13;
meer in het bijzonder met het&#13;
arrest d.d. 13 juli 1989, nr. 5/88, gewezen in&#13;
de zaak Hubert Wachauf/Bondsrepubliek&#13;
Duitsland.&#13;
Grief VI&#13;
Ten onrechte heeft de pachtkamer van het&#13;
kantongerecht te Zwolle de vorderingen van&#13;
Van Ittersum c.s. in conventie niet afgewezen.&#13;
In het incidenteel appel:&#13;
Grief I&#13;
Ten onrechte heeft de pachtkamer (kennelijk&#13;
is bedoeld: bij het vonnis van 13 november&#13;
1989), het sub 5,6 en 7 gestelde overwogen.&#13;
Grief II&#13;
Ten onrechte heeft de pachtkamer de vorderingen&#13;
van Van Ittersum, zoals in de memorie&#13;
van antwoord waar nodig gedefinieerd en&#13;
geconcretiseerd, niet toegewezen.&#13;
Grief III&#13;
Ten onrechte heeft de pachtkamer Van de&#13;
Wetering niet meteen in diens vorderingen&#13;
niet-ontvankelijk verklaard althans die vorderingen&#13;
niet meteen van de hand gewezen,&#13;
één en ander met veroordeling van laatstgenoemde&#13;
in de proceskosten.&#13;
De vaststaande feiten&#13;
Bij de vonnissen in eerste aanleg noch bij de&#13;
memories in hoger beroep zijn de vaststaande&#13;
feiten vermeld. Het hof gaat van de&#13;
volgende feiten uit:&#13;
- Van de Wetering heeft Van Ittersum respectievelijk&#13;
hun rechtsvoorganger in pacht&#13;
gehad de boerderij, plaatselijk bekend&#13;
Harsenhorsterweg nr. 2 te Wilsum, gemeente&#13;
IJsselmuiden, bestaande uit woonhuis, ge&#13;
bouwen en land, groot in totaal (22.11.10 ha&#13;
+ 8.12.00 ha en 0.92.20 ha, dit is in totaal)&#13;
31.15.30 ha. Daarvan was 1 ha als bouwland&#13;
en de rest als erf en grasland in gebruik.&#13;
- De beschikking van de pachtkamer te&#13;
Zwolle van 7 december 1987, waarbij het&#13;
verzoek van Van de Wetering tot verlenging&#13;
van de pachtovereenkomst is afgewezen, is&#13;
door de pachtkamer van het hof bevestigd bij&#13;
beschikking van 21 september 1988. Hierbij&#13;
is overwogen dat de geïntimeerde Jan van&#13;
Ittersum en zijn broer Hendrik Jan voornemens&#13;
zijn, tezamen het verpachte in exploitatie&#13;
te nemen, zo mogelijk in maatschapsverband&#13;
met hun vader, geïntimeerde&#13;
Engbert van Ittersum, en dat dat persoonlijk&#13;
gebruik voor hen van overwegende betekenis&#13;
zal zijn. Van de Wetering heeft vervolgens&#13;
deze hoeve ontruimd.&#13;
- Van de Wetering had door koop op&#13;
30 maart 1988 een hoeve van 30.28.35 ha,&#13;
gelegen in de nabijheid, in eigendom verworven.&#13;
Hij heeft voorts circa 4.50.00 ha land&#13;
krachtens een pachtovereenkomst met zijn&#13;
vader in gebruik. Op dit totaal beoefent hij de&#13;
melkveehouderij. Zijn melkquotum voor het&#13;
jaar 1987/1988 bedroeg 241.000 kg.&#13;
- Na het einde van de tussen partijen bestaan&#13;
hebbende pacht exploiteert Van de Wetering&#13;
de vervangende hoeve en zijn andere land&#13;
voor de melkveehouderij. Hij maakt daarbij&#13;
gebruik van zijn melkquotum. Daarvan is&#13;
niets overgegaan naar Van Ittersum c.s.&#13;
Behandeling van het geschil in hoger beroep&#13;
In het principaal appel:&#13;
Grief I is gericht tegen de overweging, dat&#13;
Van de Wetering door het melkquotum na het&#13;
einde van de pacht ten eigen bate aan te&#13;
wenden heeft gehandeld in strijd met zijn&#13;
verplichtingen als goed pachter. Hij beroept&#13;
er zich op, dat hij in 1969 op verzoek van de&#13;
rechtsvoorganger (grootvader) van Van Ittersum&#13;
c.s. als rentmeester is opgetreden, teneinde&#13;
de hoeve in tact te houden tot één van&#13;
de kleinkinderen deze in gebruik wilde nemen.&#13;
Deze stelling wordt verworpen.&#13;
Van de Wetering heeft in 1969 de pachtovereenkomst&#13;
in geschil voor acht j aar gesloten,&#13;
in de wetenschap, dat de kleinkinderen&#13;
Van Ittersum te zijnertijd de hoeve zouden&#13;
gaan gebruiken. Als pachter was hij gebruiker,&#13;
zij het tijdelijk. Maar een pachtovereenkomst&#13;
geeft per definitie slechts een tijdelijk&#13;
recht op gebruik.&#13;
Na de invoering van de Beschikking&#13;
Superheffing op 1 april 1984 is aan Van de&#13;
Wetering een heffingvrije hoeveelheid melk&#13;
toegekend op de grondslag van de hoeveelheid&#13;
melk, die hij in 1983 had afgeleverd.&#13;
Daartoe heeft de grond, die hij toen van Van&#13;
Ittersum in gebruik had, bijgedragen. Het&#13;
doet daarbij niet terzake, dat hij in 1969 reeds een melkveehouderij dreef, en evenmin, dat&#13;
- althans volgens zijn stelling - de verpachting&#13;
aan hem in de eerste plaats van belang&#13;
was voor Van Ittersum.&#13;
De voorgeschiedenis van de pachtovereenkomst&#13;
geeft geen grond voor de stelling,&#13;
van Van de Wetering als pachter niet gehouden&#13;
zou zijn, eraan mee te werken, dathetmet&#13;
het gepachte samenhangende quotum na het&#13;
einde van de pachtovereenkomst op de verpachters&#13;
overgaat.&#13;
Grief I faalt.&#13;
Grief III betreft de overweging in de&#13;
tussen partijen gegeven beschikking van het&#13;
pacht-hof van 21 september 1988, dat de&#13;
(eertijds) verpachte grond ook zonder&#13;
melkquotum op rendabele wijze te&#13;
exploiteren is. Aan deze overweging komt&#13;
geen betekenis toe voor het oordeel over de&#13;
vraag, hoever de verplichting van Van de&#13;
Wetering gaat, om bij het einde van de&#13;
pachtovereenkomst mee te werken aan de&#13;
overgang van het quotum aan de&#13;
verpachters. De omstandigheid, dat Van de&#13;
Wetering naar zijn stelling bij de aanvang&#13;
van de pachtovereenkomst reeds een melkveehouderij&#13;
exploiteerde, is in deze zoals&#13;
reeds betreffende grief I is overwogen,&#13;
evenmin terzake.&#13;
Ook grief III is tevergeefs voorgedragen.&#13;
Bij grief IV wordt een beroep gedaan op&#13;
art. 1 van het eerste Protocol van het Europese&#13;
Verdrag tot bescherming van de rechten&#13;
van de mens en de fundamentele vrijheden,&#13;
waarvan lid 1 handelt over het ongestoord&#13;
genot van de eigendom. Blijkens de toelichting&#13;
op de grief stelt Van de Wetering zich op&#13;
het standpunt, dat het melkquotum hem in&#13;
eigendom toebehoort.&#13;
In het midden kan blij ven, of de heffing vrije&#13;
hoeveelheid danwel het quotum voorwerp&#13;
van eigendom kan zijn, immers, volgens de&#13;
jurisprudentie van het pachthof is de pachter&#13;
als goed pachter verplicht, ten behoeve van de&#13;
verpachter te waken over het quotum,&#13;
voorzover samenhangend met het door hem&#13;
gepachte, en erbij het einde van de pacht aan&#13;
mee te werken, dat het overgaat op de&#13;
verpachter. Er is daarbij geen sprake van&#13;
beroving van de pachter of van ontneming&#13;
van enige aan-spraak zonder toegang tot de&#13;
rechter.&#13;
Overigens zal de pachter voor zijn&#13;
medewerking aan de overgang als voormeld&#13;
een tegenprestatie van de verpachter kunnen&#13;
bedingen.&#13;
De omstandigheid, dat de pachtovereenkomst&#13;
is verstreken, voordat Van Ittersum&#13;
c.s. verzocht heeft het quotum over te nemen&#13;
hetgeen overigens door Van Ittersum met een&#13;
beroep op de beschikking van 21 september&#13;
1988 op goede gronden is betwist, is in deze&#13;
niet beslissend. De grief faalt.&#13;
Grief V houdt het verwijt in, dat de pachtkamer&#13;
te Zwolle geen rekening heeft gehouden&#13;
met het arrest van het Hof van Justitie van&#13;
de Europese Gemeenschappen van 13 juli&#13;
1989 inzake Wachauf/Bondsrepubliek&#13;
Duitsland.&#13;
Dienaangaande wordt overwogen als&#13;
volgt. Bij de in de memorie van grieven&#13;
aangehaalde 16e rechtsoverweging van het&#13;
arrest van het Europese Hof is vastgesteld,&#13;
dat in het behandelde geval de verpachter&#13;
zelf geen melkproducent is en niet heeft&#13;
bijgedragen tot melkproduktie op het&#13;
verpachte. In een dergelijk geval zou het&#13;
ontoelaatbaar zijn, dat het quotum aan de&#13;
pachter zou worden onttrokken zonder&#13;
schadeloosstelling.&#13;
In het geding Van de Wetering/Van&#13;
Ittersum is niet slechts de ex-pachter, maar&#13;
ook de ex-verpachter melkproducent. Bovendien&#13;
heeft de ex-pachter, zoals hiervoor&#13;
reeds overwogen, terzake van zijn medewerking&#13;
aan de overgang voor het&#13;
melkquotum aanspraak op een vergoeding.&#13;
De aangehaalde rechtsoverweging 16 en&#13;
de daarop voortbouwende rechtsoverweging&#13;
17 zijn dus om meer dan één reden niet van&#13;
toepassing op deze zaak.&#13;
Bij de aangehaalde rechtsoverweging 21 is&#13;
beslist, dat de pachter bij het einde van de&#13;
pacht een schadevergoeding toekomt; dit is&#13;
in overeenstemming met de vaste jurisprudentie&#13;
van het pachthof.&#13;
De stelling van Van de Wetering dat deze&#13;
schadevergoeding gelijk zou zijn aan de&#13;
waarde van het quotum ten tijde van het einde&#13;
van de pachtovereenkomst, wordt verworpen.&#13;
Zulks volgt immers niet uit de superheffïngsregelingen&#13;
van de Europese Gemeenschap,&#13;
terwijl de nationale regeling&#13;
evenmin tot een dergelijke gelijkstelling&#13;
dwingt.&#13;
De omstandigheid, dat Van de Wetering&#13;
ook na het einde van de pachtovereenkomst&#13;
zijn bedrijf - elders - voortzet, kan niet, en&#13;
zeker niet zonder meer, leiden tot het door Van de Wetering ingenomen standpunt, dat&#13;
hij ook bij verkleining van zijn bedrijf niet&#13;
een gedeelte van zijn referentiehoeveelheid&#13;
behoort af te staan.&#13;
Grief V mist goede grond.&#13;
Grief VI mist zelfstandige betekenis en&#13;
behoeft dus niet te worden behandeld.&#13;
Inzake grief II, gericht tegen het ontbreken&#13;
van een oordeel betreffende de reconventionele&#13;
vorderingen, wordt overwogen als&#13;
volgt.&#13;
Zoals bij de behandeling van grief V reeds&#13;
is overwogen, komt Van de Wetering als expachter&#13;
terzake van zijn medewerking aan de&#13;
overgang van het betreffende gedeelte van&#13;
het melkquotum op de huidige gebruikers&#13;
van de grond, een vergoeding toe. Voor de&#13;
bepaling van deze vergoeding is overwogen&#13;
dat enige klacht van verpachters over de&#13;
bedrijfsvoering van de pachter tijdens de&#13;
lange duur van de pacht niet is gesteld of&#13;
gebleken. Onder deze omstandigheden is de&#13;
vergoeding vastgesteld op de helft van de&#13;
waarde van het quotum ten tijde van het einde&#13;
van de pachtovereenkomst.&#13;
Volgens de notitie betreffende de ontwikkelingen&#13;
op de agrarische grondmarkt, gevoegd&#13;
bij de brief van de minister van Landbouw,&#13;
Natuurbeheer en Visserij aan de&#13;
voorzitter van de Tweede Kamer d.d. 10 januari&#13;
1989 nr. 20800,59 bedraagt de waarde&#13;
van het quotum in Noordwest-Overijssel in&#13;
het tijdvak januari 1988 - september 1988 (de&#13;
pachtovereenkomst is geëindigd 1 mei 1988)&#13;
ƒ 4,18 per kg. De helft is dus ƒ 2,10 per kg.&#13;
Ten processe is komen vast te staan, dat&#13;
met het eertijds gepachte samenhangt een&#13;
melkquotum van 186.775 kg.&#13;
De aan de ex-pachter toekomende vergoeding&#13;
is dan: 186.775 x ƒ 2,10 = ƒ 392 228,-.&#13;
Hiermede is tevens de vermeerderde eis in&#13;
reconventie behandeld. Daarbij vordert Van&#13;
de Wetering schadevergoeding tengevolge&#13;
van de uit de quotumoverdracht voortvloeiende&#13;
bedrijfsverplaatsing.&#13;
Terzake wordt voorts nog overwogen, dat&#13;
de verplaatsing van het bedrijf van Van de&#13;
Wetering op zich zelf niet tot enige&#13;
quotumoverdracht leidt. Van de Wetering&#13;
heeft in verband met de niet-verlenging van&#13;
de pacht zijn bedrijf verplaatst. Als gevolg&#13;
van de niet-verlenging dient hij mede te werken&#13;
aan de overgang van het quotum als&#13;
voormeld. Van enige voor vergoeding in aanmerking&#13;
komende schade, anders dan hiervoor&#13;
overwogen, is geen sprake.&#13;
Anders dan Van de Wetering meent, is er&#13;
geen behoefte, aan het Hof van Justitie een&#13;
prejudiciële vraag als door Van de Wetering&#13;
bedoeld voor te leggen, zulks op grond van&#13;
hetgeen hiervoor is overwogen.&#13;
In het incidenteel appel:&#13;
Grief I is gericht tegen drie rechtsoverwegingen&#13;
in het vonnis van 13 december&#13;
1989, betreffende enige niet duidelijk geachte&#13;
stellingen van Van Ittersum. Gelet op&#13;
hetgeen naar aanleiding van grief V in het&#13;
principaal appel is overwogen, is grief I reeds&#13;
behandeld.&#13;
Grief II bevat de klacht, dat de&#13;
vorderingen van Van Ittersum niet zijn&#13;
toegewezen. Het wordt ervoor gehouden, dat&#13;
voorzover thans nog van belang, bedoeld is&#13;
de vordering tot schadevergoeding omdat&#13;
Van de Wetering tot heden niet heeft&#13;
medegewerkt aan de overgang van het&#13;
melkquotum aan Van Ittersum. In eerste&#13;
aanleg berekent Van Ittersum die&#13;
vergoeding overeenkomstig de lease-prijs&#13;
van ƒ 0,50 per kg per jaar op ƒ 7782,28&#13;
per maand.&#13;
Ten processe heeft Van Ittersum echter&#13;
gesteld, dat hij de hoeve in geschil na 1 mei&#13;
1988 niet voor de melkveehouderij in gebruik&#13;
heeft genomen - zulks bij gebreke van&#13;
melkquotum - en dat hij dus ook geen&#13;
melkquotum door leasing heeft verkregen.&#13;
De gestelde schade is dus niet te berekenen&#13;
op de aangegeven grondslag.&#13;
Enerzijds is aannemelijk, dat Van Ittersum&#13;
schade heeft geleden als gevolg van de omstandigheid,&#13;
dat na het einde van de pacht het&#13;
melkquotum niet op hem is overgegaan. Anderzijds&#13;
heeft hij tot dusverre de vergoeding&#13;
van ƒ 392 228,- aan Van de Wetering niet&#13;
betaald, terwijl deze verschuldigd was terzake&#13;
van de overgang van het melkquotum&#13;
bij het einde van de pacht - 1 mei 1988 -.&#13;
Aangezien overigens aannemelijk is, dat&#13;
Van Ittersum voorts nog enige schade heeft&#13;
geleden, zal Van Ittersum niet worden veroordeeld&#13;
in de wettelijke rente over&#13;
voormelde schadevergoeding, welke van&#13;
1 mei 1988 opeisbaar is.&#13;
In zoverre is grief II gegrond.&#13;
Voor afwijzing zonder meer van de vorderingen&#13;
van Van de Wetering was geen grond,&#13;
zodat grief III faalt. Slotsom&#13;
De vordering in het incident tot verklaring&#13;
voor recht, dat Van de Wetering verplicht is&#13;
tot medewerking aan de overgang van het&#13;
melkquotum zal worden afgewezen, aangezien&#13;
van Ittersum daarbij geen belang heeft&#13;
naast de vordering tot veroordeling van Van&#13;
de Wetering van dezelfde strekking.&#13;
Het vonnis waarvan beroep moet worden&#13;
vernietigd. Er zal worden beslist als na te&#13;
melden. Aangezien partijen elke gedeeltelijk&#13;
in het ongelijk worden gesteld, zullen de&#13;
kosten van de eerste aanleg en de kosten van&#13;
het principaal appel en die van het incidenteel&#13;
appel worden gecompenseerd, in dier&#13;
voege dat iedere partij de hare drage.&#13;
Rechtdoende in hoger beroep:&#13;
In het principaal appel:&#13;
Vernietigt het vonnis waarvan beroep, en&#13;
opnieuw rechtdoende:&#13;
Veroordeelt Van de Wetering om binnen&#13;
acht dagen na betekening van dit arrest mede&#13;
te werken aan de overgang van het&#13;
melkquotum groot 186.775 kg aan Van Ittersum&#13;
en daartoe tezamen met Van Ittersum&#13;
aan de bevoegde Districtsbureauhouder de&#13;
nodige kennisgeving te doen en ook overigens&#13;
de nodige maatregelen te nemen, zulks&#13;
op straffe van een door Van de Wetering aan&#13;
Van Ittersum te verbeuren dwangsom van&#13;
ƒ 1000,- per dag voor elke dag dat Van de&#13;
Wetering niet aan deze veroordeling voldoet,&#13;
met een maximum van ƒ 400 000,-&#13;
Veroordeelt Van Ittersum om tegen behoorlijk&#13;
bewijs van kwijting aan Van de&#13;
Wetering te betalen het bedrag van&#13;
ƒ 392 228,- (driehonderd twee en negentig&#13;
duizend en tweehonderd acht en twintig&#13;
gulden), indien en zodra Van de Wetering&#13;
voldoet aan de hiervoor gestelde veroordeling.&#13;
Wijst af het door elk van de partijen meer&#13;
of anders gevorderde.&#13;
Compenseert de kosten van de eerste aanleg&#13;
en de kosten van het principaal en die van&#13;
het incidenteel appel in dier voege dat elke&#13;
partij de hare drage.</content><legacyfootnotes/><footnotes><footnote/></footnotes><auteurs>Mr. Maris, mr. Beschoor Plug, mr. Van&#13;
Hylkema, Wentink, ir. Rogaar</auteurs><published>1991-05-01 00:00:00</published><modified>1991-05-01 00:00:00</modified><editiondate>1991-05-01</editiondate><htmlpath>https://denhollander.info/artikel/7012</htmlpath></article>
</articles></edition>
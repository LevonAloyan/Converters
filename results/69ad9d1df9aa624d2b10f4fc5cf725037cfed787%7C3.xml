<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7101</id><udhid>UDH:TvAR/7101</udhid><titel>'Hermanus Hendricus Verlinden / Erven W.L. Linssen' (TvAR 1990/4348)</titel><searchwords><searchword>TvAR 5/1990</searchword><searchword>TvAR 1990/4348</searchword><searchword>UDH:TvAR/7101</searchword></searchwords><attachments><attachment><name>1990_nr 5_Rechtspraak_4348.pdf</name><extention>pdf</extention><url>https://denhollander.info/download/6709/ci</url></attachment></attachments><inleiding>Pachtwet, art. 38a en 45&#13;
Artikel 45, lid 6, der Pachtwet moet geacht&#13;
worden niet van toepassing te zijn op de&#13;
uitzonderingsregeling van de leden 3, 4 en&#13;
5 van dat artikel en betreft alleen de zittende&#13;
pachter, dit laatste echter behoudens het&#13;
eventueel van toepassing zijn van artikel&#13;
38a, lid 2, der Pachtwet. Laatstbedoelde&#13;
wetsbepaling prevaleert boven die van artikel&#13;
45, lid 6, van genoemde wet en het in lid&#13;
5 van dat artikel gemaakt voorbehoud&#13;
moet als ook in lid 6 opgenomen worden&#13;
beschouwd. </inleiding><content>Pachtkamer gerechtshof te Arnhem, beschikking&#13;
d.d. 20 november 1989&#13;
(Mr. Kok, mr. Heida (plv.), mr. Brunner&#13;
(plv.), mr. ing. Jansens van Gellicum en&#13;
Wentink)&#13;
Het gerechtshof te Arnhem, pachtkamer;&#13;
Gezien het op 12 april 1989 ter griffie&#13;
van het hof ingekomen beroepschrift van&#13;
Hermanus Hendricus Verlinden, wonende&#13;
te Grathem, procureur: Mr. D.M.H.M.&#13;
van Dijk, tegen een beschikking van de&#13;
pachtkamer van het kantongerecht te Roermond&#13;
van 9 maart 1989, aan partijen verzonden&#13;
op 14 maart 1989, waarbij is verlengd&#13;
met de duur van één jaar, eindigend&#13;
stoppelbloot 1991, de pachtovereenkomst&#13;
tussen hem als pachter en de Erven W.L.&#13;
Linssen, als verpachters bestaande&#13;
pachtovereenkomst, behoudens verlenging&#13;
eindigend stoppelbloot 1990, met&#13;
betrekking tot de .percelen bouwland,&#13;
gelegen onder Grathem en in die gemeente&#13;
kadastraal bekend als sectie C, nrs. 1199 en&#13;
1200, in totaal groot 0.38.95 ha, en waarbij&#13;
tevens werd verstaan dat deswege geen verlenging&#13;
van de pachtovereenkomst meer&#13;
kan worden verzocht;&#13;
Mede gezien de overige stukken, waaronder&#13;
een fotocopie van voormelde beschikking;&#13;
Gelet op de behandeling van het hoger&#13;
beroep ter zitting van het hof van 11 september&#13;
1989, waarbij aanwezig was appellant&#13;
in persoon, bijgestaan door zijn procureur;&#13;
Overweegt:&#13;
Voormelde beschikking is gegeven uit&#13;
overweging in hoofdzaak dat de pachter op&#13;
19 juli 1991 de leeftijd van 65 jaren zal bereiken,&#13;
dat de verpachters hebben doen weten&#13;
dat zij zich kunnen verenigen met een&#13;
verlenging van de pachtovereenkomst doch&#13;
slechts tot het einde van het pachtjaar&#13;
waarin de pachter 65 jaar oud zal zijn geworden&#13;
en dat, nu de pachtkamer tot de bevinding&#13;
komt dat het verzoek om verlenging voor toewijzing vatbaar is, het bepaalde&#13;
in artikel 45, lid 3, der Pachtwet medebrengt&#13;
dat de pachtovereenkomst moet&#13;
worden verlengd tot stoppelbloot 1991.&#13;
Voorts heeft de pachtkamer van het kantongerecht&#13;
overwogen dat krachtens lid 6&#13;
van voornoemd wetsartikel geen verlenging&#13;
van de pachtovereenkomst meer kan worden&#13;
verzocht.&#13;
Appellant heeft de volgende grief aangevoerd:&#13;
Ten onrechte heeft de pachtkamer&#13;
nagelaten te bepalen, dat van de tussen partijen&#13;
vigerende pachtovereenkomst verlenging&#13;
kan worden verzocht voor een door de&#13;
pachtkamer vast te stellen datum.&#13;
De mondelinge behandeling:&#13;
Ter zitting van het hof heeft appellant&#13;
verklaard (zakelijk weergegeven):&#13;
- dat zijn zoon Henricus Godefridus&#13;
Maria, die hem te zijner tijd in het bedrijf&#13;
zal opvolgen, thans 19 jaar oud is en op dit&#13;
moment in de tweede klas van de Hogere&#13;
Agrarische School zit;&#13;
- dat hij op de bij hem in gebruik zijnde&#13;
gronden bieten, aardappelen, zomer- en&#13;
wintergranen verbouwt;&#13;
- dat zijn AWW-uitkering momenteel&#13;
ƒ 900,- a ƒ 1000,- per maand bedraagt.&#13;
De raadsman van appellant heeft vervolgens&#13;
diens standpunt nader toegelicht met&#13;
verzoek om te bepalen dat opnieuw verlenging&#13;
van de pachtovereenkomst kan worden&#13;
verzocht zowel door de zoon van appellant&#13;
na een eventuele indeplaatsstelling&#13;
van die zoon als pachter in de plaats van&#13;
appellant, als ook - en alsdan op grond&#13;
van het bepaalde in artikel 38a, lid 2, der&#13;
Pachtwet - door appellant zelve ingeval&#13;
zulk een indeplaatsstelling mocht worden&#13;
afgewezen op grond dat bedoelde zoon dan&#13;
nog niet voldoende waarborgen voor een&#13;
behoorlijke bedrijfsvoering zou bieden.&#13;
Het oordeel van het hof:&#13;
1. Krachtens het bepaalde in artikel 45,&#13;
lid 3, der Pachtwet is de pachtkamer, indien&#13;
zij tot de bevinding komt dat het verzoek&#13;
tot verlenging van een pachtovereenkomst&#13;
voor toewijzing vatbaar is en de pachter in&#13;
het tijdvak van zes jaren volgende op het&#13;
einde van de lopende pachttermijn de leeftijd&#13;
van 65 jaar zal bereiken, gehouden op&#13;
verzoek van de verpachter de pachtovereenkomst&#13;
te verlengen tot het einde van het&#13;
pachtjaar waarin de pachter die leeftijd bereikt.&#13;
Dit geval doet zich hier voor, weshalve&#13;
de litigieuze pachtovereenkomst is verlengd&#13;
met een jaar tot stoppelbloot 1991.&#13;
Ook partijen zijn het hierover eens.&#13;
2. Blijkens het systeem van de bij de wet&#13;
van 28 juni 1984, S. 388, met ingang van 1&#13;
november 1984 van kracht geworden, met&#13;
het door de pachter bereiken van de 65-jarige&#13;
leeftijd verband houdende, wijziging&#13;
van de Pachtwet is van deze pachtverlenging&#13;
met één jaar verdere verlenging moge&#13;
lijk. Het bepaalde in lid 6 van artikel 45 der&#13;
Pachtwet doet daaraan niet af, aangezien&#13;
deze bepaling, die reeds voor de hierboven&#13;
bedoelde wetswijziging als lid 3 van artikel&#13;
45 deel uitmaakte, slechts de zittende pachter&#13;
betreft en geacht moet worden niet van&#13;
toepassing te zijn op de uitzonderingsregeling&#13;
van de leden 3, 4 en 5 van dat artikel.&#13;
Uit het vorenstaande volgt, dat appellant&#13;
- behoudens het ter zake hierna overwogene&#13;
- geen verdere verlenging van de onderhavige&#13;
pachtovereenkomst kan verzoeken,&#13;
doch dat zijn zoon, indien deze als&#13;
pachter in zijn plaats mocht worden ge&#13;
steld, wel om (verdere) verlenging van die&#13;
pachtovereenkomst kan verzoeken.&#13;
3. Een en ander brengt mede, dat de&#13;
pachtkamer van het kantongerecht in de&#13;
beschikking, waarvan beroep, ten onrechte&#13;
zonder meer heeft verstaan dat geen verlenging&#13;
van de onderhavige pachtovereenkomst&#13;
kan worden verzocht. De daartegen&#13;
gerichte grief is dan ook gegrond.&#13;
4. Vervolgens komt de vraag aan de orde&#13;
of ook appellant zelve nog om verdere verlenging&#13;
van de pachtovereenkomst kan verzoeken&#13;
op grond van het bepaalde in artikel&#13;
38a, lid 2, der Pachtwet. Naar het oor&#13;
deel van het hof moet deze vraag bevestigend&#13;
worden beantwoord. Bedoelde mogelijkheid&#13;
vloeit voort zowel uit aard en&#13;
strekking van de hiervoor al genoemde,&#13;
met het door de pachter bereiken van de&#13;
65-jarige leeftijd verband houdende wijziging&#13;
van de Pachtwet als uit het in artikel&#13;
45, lid 5, van die wet met zoveel woorden&#13;
vermelde voorbehoud voor het geval van&#13;
het van toepassing zijn van artikel 38a, lid&#13;
2, der Pachtwet. Laatstbedoelde wetsbepaling&#13;
prevaleert boven die van artikel 45, lid&#13;
6, van genoemde wet en het in lid 5 van dat artikel gemaakte voorbehoud moet als ook&#13;
in lid 6 opgenomen worden beschouwd.&#13;
De slotsom:&#13;
Nu de door appellant aangevoerde grief&#13;
gegrond is, kan de beschikking, waarvan&#13;
beroep, niet in stand blijven en moet worden&#13;
beschikt als na te melden.&#13;
Beschikkende in hoger beroep:&#13;
Vernietigt de beschikking, waarvan beroep,&#13;
en opnieuw beschikkende:&#13;
Verlengt de onderhavige pachtovereenkomst&#13;
met één jaar, eindigende stoppelbloot&#13;
1991.&#13;
Verstaat, dat appellant behoudens in het&#13;
geval van artikel 38a, lid 2, der Pachtwet&#13;
geen verdere verlenging van deze pachtovereenkomst&#13;
kan verzoeken.&#13;
Bepaalt dat appellant, in het geval van&#13;
artikel 38a, lid 2, der Pachtwet, tot en met&#13;
31 juli 1991 aan de bevoegde pachtkamer&#13;
om verdere verlenging van deze pachtovereenkomst&#13;
kan verzoeken.&#13;
Bepaalt voorts dat voor het geval Henricus&#13;
Godefridus Maria Verlinden, de zoon&#13;
van appellant, vóór het einde van deze&#13;
pachtovereenkomst als pachter in de plaats&#13;
van appellant zal zijn gesteld, ook hij tot en&#13;
met 31 juli 1991 aan de bevoegde pachtkamer&#13;
om verdere verlenging van deze pachtovereenkomst&#13;
kan verzoeken.</content><legacyfootnotes/><footnotes><footnote/></footnotes><auteurs>Mr. Kok, mr. Heida (plv.), mr. Brunner&#13;
(plv.), mr. ing. Jansens van Gellicum en&#13;
Wentink</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7101</htmlpath></article>
</articles></edition>
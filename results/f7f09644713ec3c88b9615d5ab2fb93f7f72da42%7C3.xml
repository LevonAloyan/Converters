<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7219</id><udhid>UDH:TvAR/7219</udhid><titel>'1. B.R. S. 2. B.C. 3. J.M. R.S. / J. V.' (TvAR 1989/4209)</titel><searchwords><searchword>TvAR 2/1989</searchword><searchword>TvAR 1989/4209</searchword><searchword>UDH:TvAR/7219</searchword></searchwords><attachments><attachment><name>1989_nr 2_Rechtspraak_4209.pdf</name><extention>pdf</extention><url>https://denhollander.info/download/6802/ci</url></attachment></attachments><inleiding>Pachtwet, art. 11, art. 49a&#13;
Aannemelijk is dat er een pachtovereenkomst&#13;
is aangegaan tussen O.S. en geïntimeerde.&#13;
Anders dan geïntimeerde heeft gesteld was&#13;
O.S. niet de rechtsvoorganger van&#13;
appellanten.&#13;
Ten tijde van het aangaan van de overeenkomst&#13;
was O.S. - te zamen met de appellanten&#13;
en twee andere kinderen - slechts&#13;
deelgenoot in de gemeenschap, welke de&#13;
percelen omvatte.&#13;
Niet gebleken is van een regeling tussen de&#13;
deelgenoten, krachtens welke O.S. het&#13;
beheer had. Uit een brief van O. S. blijkt dat&#13;
hij voor zichzelf heeft verpacht en niet mede&#13;
namens de andere deelgenoten.&#13;
Vordering tot schriftelijke vastlegging had&#13;
tegen O. S. en niet tegen appellanten moeten&#13;
zijn gericht.&#13;
Vordering tot het aanmerken als medepachter&#13;
moet gericht worden tegen verpachters).&#13;
Appellanten zijn echter geen&#13;
verpachters. </inleiding><content>Pachtkamer Gerechtshof Arnhem, arrest&#13;
d.d. 26 oktober 1987&#13;
In de zaak van:&#13;
1. B.R. S., wonende te A., 2. B.C. de G.-S.,&#13;
wonende te LJ., 3. J.M. R.S., wonende te B.,&#13;
appellanten, procureur: mr. J.W. B.&#13;
tegen&#13;
J. V., wonende te B., gemeente K.,&#13;
geïntimeerde, procureur: mr. W. R.&#13;
Het gerechtshof te Arnhem, pachtkamer:&#13;
Gezien de stukken van het geding, waaronder&#13;
een in deze zaak door de pachtkamer van het&#13;
kantongerecht te Tiel gewezen vonnis van 18&#13;
december 1986, van welk vonnis een&#13;
fotocopie aan dit arrest is gehecht;&#13;
Overweegt ten aanzien van de feiten:&#13;
Bij exploit van 14 januari 1987 zijn appellanten,&#13;
gedaagden in eerste aanleg, onder&#13;
dagvaarding van geïntimeerde voor dit hof,&#13;
van genoemd vonnis in hoger beroep gekomen,&#13;
waarna zij bij memorie van grieven,&#13;
onder het aanvoeren van na te melden grieven,&#13;
hebben geconcludeerd dat vonnis te&#13;
vernietigen en, opnieuw rechtdoende, bij&#13;
arrest alsnog aan geïntimeerde zijn vorderingen&#13;
te ontzeggen c.q. hem daarin niet&#13;
ontvankelijk te verklaren en subsidiair bij&#13;
wege van tegeneis op grond van wanprestatie&#13;
van geïntimeerde de pacht(overeenkomst) te&#13;
ontbinden onder ontzegging c.q. niet&#13;
ontvankelijkverklaring van geïntimeerde's&#13;
medepachtersverzoek (het verzoek van geintimeerde&#13;
zijn zoon als medepachter aan te&#13;
merken); kosten rechtens.&#13;
Geïntimeerde heeft bij memorie van antwoord&#13;
de grieven bestreden en geconcludeerd&#13;
tot bekrachtiging van het vonnis, waarvan&#13;
beroep, en tot niet ontvankelijkverklaring van&#13;
appellanten in, althans ontzegging van haar&#13;
subsidiaire vorderingen en tot veroordeling&#13;
van appellanten in de proceskosten.&#13;
Bij akten hebben appellanten en geïntimeerde&#13;
nog een aantal stukken in het geding&#13;
gebracht.&#13;
De raadslieden, mr. C.P. A., advocaat te N.,&#13;
en mr. J.C. B., advocaat te U., hebben daarna&#13;
de standpunten van respectievelijk&#13;
appellanten en geïntimeerde nader mondeling&#13;
toegelicht, waarna de stukken aan het hof zijn&#13;
overgelegd voor het wijzen van arrest.&#13;
Overweegt ten aanzien van het recht:&#13;
1. Geïntimeerde, oorspronkelijk eiser,&#13;
heeft gevorderd:&#13;
a. de schriftelijke vastlegging van een&#13;
tussen appellanten als verpachters en geïntimeerde&#13;
als pachter bestaande pachtovereenkomst&#13;
betreffende de percelen losland,&#13;
geleden in de gemeente Z. en aldaar kadastraal&#13;
bekend onder sectie K nummers 53 gedeeltelijk,&#13;
55 en 57, in totaal groot ruim 12&#13;
ha met een pachtprijs van ƒ 12.000,- per&#13;
jaar, te voldoen in twee halfjaarlijkse ter&#13;
mijnen;&#13;
b. zijn zoon T. V. als medepachter aan te&#13;
merken.&#13;
Bij het vonnis, waarvan beroep, heeft de&#13;
pachtkamer beide vorderingen toegewezen en&#13;
een sedert 1978 bestaande pachtovereenkomst&#13;
met betrekking tot voornoemde percelen&#13;
schriftelijk vastgelegd alsmede T. V. als&#13;
medepachter aangemerkt.&#13;
2. Appellanten hebben twaalf grieven te&#13;
gen het vonnis, waarvan beroep, aangevoerd,&#13;
luidende: ... etc.&#13;
3. Geïntimeerde stelt dat hij de percelen&#13;
heeft gepacht en in pacht ontvangen van de&#13;
rechtsvoorganger van appellanten. Hij bedoelt&#13;
daarmee O. S., de vader van appel&#13;
lanten. Ter staving van die stelling heeft hij&#13;
bij conclusie van repliek overgelegd een&#13;
brief van O. S. van 20 mei 1983, waarin de&#13;
ze aan geïntimeerde onder meer schrijft:&#13;
'Zoals wij destijds overeenkwamen, pacht&#13;
u van mij een stuk weiland ter grootte van&#13;
ca. 13 hectare. Wij kwamen een prijs over&#13;
een van ƒ 12.000,- per jaar voor het geheel,&#13;
te voldoen in twee halfjaarlijkse termijnen&#13;
(enzovoort)'&#13;
en waarin deze aan geïntimeerde verzoekt om&#13;
in de toekomst de pacht te willen voldoen door overmaking op een bankrekening&#13;
te zijnen name.&#13;
4. De inhoud van de brief van 20 mei&#13;
1983, gevoegd bij de eveneens bij conclusie&#13;
van repliek overgelegde kwitanties en dag&#13;
afschriften van de bankrekening ten name&#13;
van de maatschap J. en T. V., maken het&#13;
aannemelijk dat er een pachtovereenkomst&#13;
met betrekking tot de onderhavige percelen&#13;
bestaat tussen O. S. als verpachter en geïntimeerde&#13;
als pachter.&#13;
5. (...) Terecht heeft de pachtkamer dan&#13;
ook als ingangstijdstip van de door haar&#13;
vastgelegde pachtovereenkomst met betrekking&#13;
tot alle drie percelen het jaar 1978 aan&#13;
gehouden, onverminderd de werking van&#13;
het bepaalde in artikel 9, lid 1, van de Pacht&#13;
wet en de mogelijke toepassing van het bepaalde&#13;
in art. 9, lid 2 van de Pachtwet.&#13;
6. Appellanten bestrijden in de eerste&#13;
grief, zoals deze blijkens de toelichting&#13;
daarop in de memorie van grieven en de nadere&#13;
toelichting daarop tijdens het pleidooi&#13;
van haar raadsman moet worden verstaan,&#13;
dat de heer O. S. in 1978 haar rechtsvoorganger&#13;
met betrekking tot de eigendom van&#13;
de onderhavige percelen was.&#13;
Naar het oordeel van het hof is die bestrijding&#13;
gegrond.&#13;
Vaststaat dat de percelen hebben behoord tot&#13;
de huwelijksgemeenschap van goederen, welke&#13;
heeft bestaan tussen O. S. en zijn op 9&#13;
november 1971 overleden echtgenote J.H. H..&#13;
Tot de onverdeeldheid, die na het overlijden&#13;
bestond, waren gerechtigd O. S. voor&#13;
zeven/twaalfde deel en ieder der vijf uit het&#13;
huwelijk geboren kinderen, waaronder appellanten,&#13;
voor een/zesde deel.&#13;
Onbetwist is dat bij notariële akte van 29&#13;
maart 1974 een scheiding en deling heeft&#13;
plaatsgevonden, tengevolge waarvan sedert die&#13;
datum O. S. en ieder van zijn vijf kinderen elk&#13;
voor een/zesde deel gerechtigd waren in de&#13;
onverdeelde eigendom van de percelen.&#13;
Vervolgens heeft bij notariële akte van 31&#13;
december 1984, waarvan een kopie is&#13;
overgelegd, een nadere scheiding en deling&#13;
plaatsgevonden, tengevolge waarvan sedert die&#13;
datum slechts de appellanten - voor ongelijke&#13;
delen - gerechtigd waren in de onverdeelde&#13;
eigendom van de percelen.&#13;
In 1978 was de - thans nog in leven zijnde -&#13;
vader van de appellanten O. S. derhalve,&#13;
tezamen met de appellanten en haar&#13;
beide broers, slechts deelgenoot in de gemeenschap,&#13;
welke door de onderhavige&#13;
percelen wordt gevormd, en derhalve niet de&#13;
(enige) rechtsvoorganger.&#13;
In verband met hetgeen onder 5 is overwogen&#13;
is geen sprake van een verpachterspositie&#13;
van de overledene, leidende tot&#13;
rechtsopvolging.&#13;
7. Niet gebleken is dat O. S. in 1978 -&#13;
of althans in 1983 - krachtens een tussen&#13;
de deelgenoten getroffen regeling met het&#13;
beheer van de percelen was belast. Uit de&#13;
brief van O. S. aan geïntimeerde van 20&#13;
mei 1983 blijkt ook niet dat O. S. de pacht&#13;
overeenkomst, waarvan hij melding maakt,&#13;
mede namens de andere deelgenoten, met&#13;
geïntimeerde heeft aangegaan. Veeleer&#13;
blijkt uit de gebruikte bewoordingen dat&#13;
hij zelf (en voor zich zelf) heeft verpacht.&#13;
De overweging in het vonnis onder 7, dat de&#13;
positie van O. S., in ieder geval ten opzichte&#13;
van eiser als beslissingsbevoegd mocht&#13;
worden aangemerkt, houdt daarom geen&#13;
stand.&#13;
Van de voor een pachtovereenkomst tussen&#13;
partijen noodzakelijke wilsovereenstemming&#13;
is tussen de partijen in deze procedure het&#13;
bestaan niet gebleken.&#13;
8. Uit hetgeen hiervoor werd overwogen&#13;
volgt dat de eerste grief, zoals die door het&#13;
hof wordt verstaan, gegrond is.&#13;
Geïntimeerde heeft zijn vordering tot&#13;
schriftelijke vastlegging ten onrechte tegen de&#13;
appellanten, in plaats van tegen O. S., gericht.&#13;
9. Daardoor is ook de negende grief ge&#13;
grond in zoverre daarin wordt geklaagd&#13;
over de toewijzing van de vordering om&#13;
geïntimeerdes zoon T. V. als medepachter&#13;
aan te merken. De vordering om zijn zoon&#13;
als medepachter aan te merken kan geïntimeerde&#13;
slechts tot de verpachter richten.&#13;
10. Het vonnis, waarvan beroep, kan&#13;
derhalve niet in stand blijven. Aan geïntimeerde&#13;
moeten zijn vorderingen worden&#13;
ontzegd met zijn veroordeling in de kosten&#13;
van beide instanties.&#13;
De overige grieven behoeven geen bespreking&#13;
meer.&#13;
Rechtdoende in hoger beroep:&#13;
Vernietigt het vonnis van de pachtkamer&#13;
van het kantongerecht te Tiel, op 18 december 1986 tussen partijen gewezen, waarvan&#13;
beroep.&#13;
en opnieuw rechtdoende:&#13;
Ontzegt aan geïntimeerde, oorspronkelijk&#13;
eiser, zijn vorderingen.&#13;
Veroordeelt geïntimeerde in de kosten,&#13;
welke in beide instanties aan de zijde van&#13;
appellanten zijn gevallen en tot deze uitspraak&#13;
worden begroot op ƒ 300,- (driehonderd&#13;
gulden) voor salaris gemachtigde in eerste&#13;
instantie en op ƒ 392,05 (driehonderd&#13;
tweeënnegentig gulden vijf cent) voor&#13;
verschotten en ƒ 3600,- (drieduizend zeshonderd&#13;
gulden) voor salaris procureur in&#13;
appel.</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7219</htmlpath></article>
</articles></edition>
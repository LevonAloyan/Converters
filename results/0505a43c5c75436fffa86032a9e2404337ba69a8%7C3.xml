<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2009</searchword><id>8294</id><udhid>UDH:TvAR/8294</udhid><titel>Pacht en multifunctionele landbouw</titel><searchwords><searchword>TvAR 12/2009</searchword><searchword>UDH:TvAR/8294</searchword></searchwords><attachments><attachment><name>TvAR2009_12_03_Pacht_en.pdf</name><extention>pdf</extention><url>https://denhollander.info/download/7483/ci</url></attachment></attachments><inleiding>1. Inleiding&#13;
Ontwikkelingen in de agrarische sector laten veelal een onderscheid&#13;
zien tussen bedrijven die zich in versterktemate richten&#13;
op de agrarische productie zelf - door specialisatie, intensivering&#13;
en schaalvergroting - enerzijds en agrarische ondernemers&#13;
die het zoeken in een verbreding van de activiteiten anderzijds.&#13;
Deze verbreding of diversificatie is soms direct verbonden&#13;
met de agrarische productie, zoals de verkoop van eigen producten,&#13;
en soms is deze verbinding alleen maar gelegen in de&#13;
locatie, namelijk in het buitengebied op het boerenerf. De&#13;
vorm van landbouw waarbij ook andere functies worden&#13;
vervuld wordt wel multifunctionele landbouw genoemd.&#13;
Voorbeelden zijn legio: zorgboerderijen, kamperen bij de&#13;
boer, bed and breakfast, kinderopvang, natuur- en landschapsbeheer,&#13;
educatie, theetuin en andere horeca-activiteiten, verkoop&#13;
van streekproducten enzovoorts.&#13;
Het hoeft niet te verbazen dat de ontwikkeling vanmultifunctionele&#13;
landbouw voor problemen zorgt in en met wet- en&#13;
regelgeving. Vaak is voor de landbouw een bijzonder rechtsregime&#13;
van toepassing, waarbij ‘landbouw’ veelal is gedefinieerd&#13;
in termen van productielandbouw. De vraag is dan vervolgens&#13;
of en in hoeverre andere activiteiten daar nog onder&#13;
vallen. In de ruimtelijke ordening bijvoorbeeld wordt, in bestemmingsplannen,&#13;
een speciale regeling voor de landbouw&#13;
opgenomen. De bestemming en bijbehorende voorschriften&#13;
zijn in het algemeen gericht op het landbouwbedrijf.De vraag&#13;
is dan vervolgens of het verbouwen van een schuur tot winkeltje,&#13;
het doen plaatsvinden van boerengolftoernooien, het&#13;
organiseren van agrarische seminars daar onder valt en – als&#13;
deze vraag niet zonder meer met ja kan worden beantwoord&#13;
– hoe een bestemmingsregeling vorm kan worden gegeven&#13;
zodat multifunctionele landbouw wel tot de mogelijkheden&#13;
behoort.&#13;
Om de multifunctionele landbouw te bevorderen is door het&#13;
Ministerie van Landbouw, Natuur en Voedselveiligheid een&#13;
taskforce opgericht. Deze Taskforce Multifunctionele Landbouw&#13;
werkt in partnerships met private initiatieven, maatschappelijke&#13;
organisaties en overheden aan versnelling, verbinding&#13;
en vernieuwing in de multifunctionele landbouw.&#13;
Dit doet de Taskforce door vanuit een landelijke en sectorbrede&#13;
aanpak in samenwerking met leidende initiatieven&#13;
programma's op te stellen. Binnen deze programma's worden&#13;
in gezamenlijkheid de belangrijkste generieke knelpunten en&#13;
kansen uitgediept door middel van o.a. pilots, onderzoeken&#13;
en bijeenkomsten. Concreet streeft de Taskforce naar omzetverdubbeling van demultifunctionele landbouw in de periode&#13;
2008-2012’.1 </inleiding><content>2. Multifunctionele landbouw en pacht&#13;
Onder agrarische ondernemers die willen verbreden zijn er&#13;
uiteraard ook die in een pachtsituatie verkeren. Daarbij kan&#13;
de volgende vraag zich aandienen: is de pachtregeling in titel&#13;
7.5 BW een belemmering voor de multifunctionele landbouw?&#13;
Bij deze vraag kunnen twee situaties onder ogen worden&#13;
gezien:&#13;
a. Het aangaan van een overeenkomst waarbij de gebruiker&#13;
andere functies voor ogen heeft en/of andere werkzaamheden&#13;
gaat verrichten dan landbouwkundige.&#13;
b. De pachter verandert gedurende de loop van de pacht&#13;
van functie en/of werkzaamheden.&#13;
Bij de eerste situatie zal vooral de vraag een rol spelen: valt&#13;
verbrede landbouw onder het begrip ‘landbouw’ van art.&#13;
7:312 BW? Bij de tweede situatie speelt deze vraag ook, maar&#13;
bovendien nog de kwestie of verandering van functie en/of&#13;
werkzaamheden door de pachter kan worden bereikt zonder&#13;
toestemming van de verpachter. In het navolgende wil ik de&#13;
vraag bespreken,met name ook aan de hand van twee recente&#13;
rechterlijke uitspraken.&#13;
3. Nieuwe overeenkomsten&#13;
In art. 7:312 BW staat een tamelijk strikte omschrijving van&#13;
wat landbouw is: akkerbouw; weidebouw; veehouderij;&#13;
pluimveehouderij; tuinbouw, daaronder begrepen fruitteelt&#13;
en het kweken van bomen, bloemen en bloembollen; de teelt&#13;
van griendhout en riet; elke andere tak van bodemcultuur,&#13;
met uitzondering van de bosbouw. Het gebruik van grond&#13;
of gebouwen voor kamperen, dagopvang, boerenwinkel, bed&#13;
&amp; breakfast etc. valt hier niet onder.&#13;
Indien er een nieuwe overeenkomst tot stand moet komen&#13;
tussen een eigenaar die grond en/of gebouwen in gebruik wil&#13;
geven aan een ‘brede boer’, zijn er verschillende mogelijkheden.&#13;
Als partijen zich realiseren dat verbrede landbouw niet&#13;
automatisch onder de definitie van ‘landbouw’ valt, kunnen&#13;
zij twee overeenkomsten afsluiten: een pachtovereenkomst&#13;
voor het landbouwkundige deel van de zaak en een andere –&#13;
bijvoorbeeld een huurovereenkomst – voor het niet-landbouwkundige&#13;
deel van de zaak. Het lastige is dan dat men met&#13;
twee juridische regimes te maken heeft, die verschillende&#13;
uitkomsten kunnen hebben, bijvoorbeeld ten aanzien van de looptijd.Men zal dan een zeker verband kunnen leggen tussen&#13;
de twee overeenkomsten, uiteraard zonder af te wijken van&#13;
de dwingendrechtelijke bepalingen van titel 7.5. Maar in de&#13;
meeste gevallen zal er toch een voorkeur bestaan voor een&#13;
enkele overeenkomst voor het geheel. Er is niet veel bezwaar&#13;
tegen om het geheel onder het regime van de pacht te brengen,&#13;
maar de verpachter zal zulks in het algemeen niet wensen.&#13;
Hij zal er een voorkeur voor hebben om het geheel onder&#13;
bijvoorbeeld ‘huur’ te brengen. Een verpachter dient zich&#13;
daarbij wel te realiseren dat hij, met of zonder verdere expliciete&#13;
afspraken, het risico loopt dat er toch naderhand sprake&#13;
van pacht kan blijken te zijn. Met andere woorden: het staat&#13;
partijen niet vrij om een regime te kiezen als echt sprake is&#13;
van pacht.&#13;
In dit laatste geval, en ook als partijen zich het probleem niet&#13;
realiseren en een geheel van afspraken maken, zonder zich te&#13;
bekommeren om het juridische regime, zal een oordeel&#13;
daarover later gevraagd kunnen worden, bijvoorbeeld bij het&#13;
optreden van geschillen. Is dan sprake van een pachtovereenkomst&#13;
voor het geheel, dus ook voor dat deel van het verpachte&#13;
dat niet voor de ‘landbouw’ wordt gebruikt, is sprake van&#13;
een huurovereenkomst voor het geheel, of moet er gezocht&#13;
worden naar een combinatie van pacht en huur?&#13;
Uitgangspunt voor de beoordeling van gemengde overeenkomsten&#13;
is neergelegd in art. 6:215 BW:2&#13;
‘Voldoet een overeenkomst aan de omschrijving van twee&#13;
ofmeer door de wet geregelde bijzondere overeenkomsten,&#13;
dan zijn de voor elk van die soorten gegeven bepalingen&#13;
naast elkaar op de overeenkomst van toepassing, behoudens&#13;
voor zover deze bepalingen niet wel verenigbaar zijn of de&#13;
strekking daarvan in verband met de aard van de overeenkomst&#13;
zich tegen toepassing verzet.’&#13;
Dit artikel verwijst naar de zogenoemde combinatie- of cumulatietheorie.&#13;
3Ook bij een oordeel achteraf over een gegeven&#13;
samenstel van afspraken zal de overeenkomst soms gesplitst&#13;
kunnen worden - als variant op de combinatietheorie - in&#13;
pacht en huur. Ook hier zal dat in het algemeen niet de bedoeling&#13;
van partijen zijn geweest en ook kunnen leiden tot&#13;
onpraktische resultaten. Met de wettelijke regeling wordt&#13;
overigens niet uitgesloten dat ook de absorptietheorie in bijzondere&#13;
gevallen nog gevolgd kan worden. Dit houdt in dat&#13;
op het gemengde contract uitsluitend de bepalingen van de&#13;
overeenkomst worden toegepast, welker kenmerken in het&#13;
gegeven contract overheersen.4 Juist bij pacht ligt toepassing&#13;
van deze theorie – gelet op het bijzondere, dwingendrechtelijke&#13;
karakter – voor de hand. Een overzicht van de rechtspraak&#13;
laat dit ook wel zien.5 Casuïstiek is er vooral rond het&#13;
verhuren van gebouwen (voor niet-landbouwdoeleinden) in&#13;
combinatie met verpachten van grond. Als de pacht slechts&#13;
bijkomstig is en het element huur overheerst, is de pachtregeling&#13;
niet van toepassing, ook niet op dat ondergeschikte deel&#13;
van de overeenkomst. Is, andersom, het landbouwkundige gebruik van overheersende betekenis, dan zal – via toepassing&#13;
van de absorptietheorie – de pacht op het geheel van toepassing&#13;
zijn. Ervan uitgaande dat bij ‘multifunctionele landbouw’&#13;
nog steeds het landbouwkundig gebruik overheerst, zal dus&#13;
ook van pacht sprake zijn bij het in gebruik geven van een&#13;
melkrundveehouderij met boerencamping. Maar er ligt natuurlijk&#13;
ergens een overgangsgebied, waar niet gezegd kan&#13;
worden dat een van de gebruiksvormen overheerst. In dergelijke&#13;
gevallen ligt het voor de hand dat de overeenkomst ofwel&#13;
gesplitst wordt ofwel de combinatietheorie wordt gevolgd.&#13;
Bij de introductie van het begrip ‘steeds voorzover bedrijfsmatig’&#13;
in art. 7:312 BW is in de parlementaire geschiedenis&#13;
aandacht besteed aan boeren met andere functies, zoals zorg&#13;
of natuurbeheer:&#13;
‘Dat de activiteiten van een onderneming ten dele agrarisch&#13;
van aard zijn en ten dele gericht op bijv. natuurbeheer,&#13;
staat er niet aan in de weg dat deze activiteiten, voor zover&#13;
agrarisch, neerkomen op bedrijfsmatig uitgeoefende landbouw;&#13;
men zie de nota naar aanleiding van het verslag aan&#13;
de Tweede Kamer (Kamerstukken II, 2005/06, 30 448, nr.&#13;
8) bij het onderhavige artikel. Hetzelfde geldt in geval een&#13;
agrarische onderneming mede functioneert als bijv een&#13;
sociale werkplaats.’6&#13;
Daaruit valt af te leiden dat de wetgever bedoeld heeft dat&#13;
het deel ‘landbouw’ op zich bedrijfsmatig dient te zijn. Een&#13;
zorgboermet enkele knuffelkoeien valt daar niet (meer) onder.&#13;
Dit kan van belang zijn, aangezien het ontbreken van de bedrijfsmatige&#13;
landbouw ook een ontbindingsgrond kan vormen&#13;
(art. 7:376 BW). Uit de hierna te behandelen uitspraak blijkt&#13;
overigens dat het Hof Arnhem agrarisch natuurbeheer wel&#13;
tot ‘landbouw’ rekent.&#13;
Al met al staat hiermee vast dat verbrede landbouw onder de&#13;
pachtmogelijk is, indien en voorzover de productielandbouw&#13;
– volgens de definitie van art. 7:312 BW – overheerst en bedrijfsmatig&#13;
van karakter is. Het verdient wel aanbeveling om&#13;
aan deze problematiek bij het aangaan van een overeenkomst&#13;
aandacht te besteden.&#13;
4. Bestaande overeenkomsten: bestemming,&#13;
inrichting of gedaante&#13;
Indien een pachter, lopende de pacht, iets wil veranderen,&#13;
stuit hij op art. 7:348 BW: ‘de pachter is niet bevoegd de&#13;
bestemming, inrichting of gedaante van het gepachte geheel&#13;
of gedeeltelijk te veranderen dan na schriftelijke toestemming&#13;
van de verpachter, tenzij het gaat om veranderingen en toevoegingen&#13;
die bij het einde van de pacht zonder noemenswaardige&#13;
kosten kunnen worden ongedaan gemaakt en verwijderd.’&#13;
De strekking van deze bepaling is dat de pachter niet eenzijdig&#13;
een wijziging in het overeengekomene kan aanbrengen. Verpachter&#13;
heeft een bepaald object voor een bepaald gebruik&#13;
ter beschikking gesteld en de pachter heeft dat aanvaard. Hij&#13;
dient dat object in stand te laten en te gebruiken conform de&#13;
overeenkomst. Dat geldt ook voor veranderingen binnen het&#13;
begrip ‘landbouw’. Als een stuk grasland is verhuurd voor de&#13;
veehouderij, zal de pachter daar niet zomaar akkerbouwgrond&#13;
van mogen maken. Een verbouwing van een koeienstal tot&#13;
varkensschuur is eveneens een bestemmingsverandering.Ook als een pachter een ander dan strikt landbouwkundig gebruik&#13;
wil entameren, dan zal dat meestal evenmin zonder toestemming&#13;
van de verpachter gaan. De regel van art. 7:348 BW is&#13;
dus niet zozeer een belemmering voor multifunctionele&#13;
landbouw, maar voor veranderingen door de pachter tegen&#13;
de wil van de verpachter.&#13;
Voert de pachter veranderingen door zonder toestemming,&#13;
dan stelt hij zich bloot aan een vordering uit wanprestatie.&#13;
Zelfs als de rechter tot de conclusie komt dat er inderdaad&#13;
wanprestatie is, hoeft dat nog niet altijd te leiden tot ontbinding&#13;
of niet-verlenging van de pachtovereenkomst.Met name&#13;
als de verandering gemakkelijk ongedaan kan worden gemaakt&#13;
of van ondergeschikte betekenis is, kan de overeenkomst in&#13;
stand blijven. Dat was bijvoorbeeld het geval in Hof Arnhem&#13;
10 februari 1969, P 1969, 2884, plaatsing van een zomerhuisje&#13;
dat de exploitatie nauwelijks belemmert. Onder het oude&#13;
recht behoefde het aanbrengen van veranderingen van onbetekenende&#13;
aard derhalve weliswaar toestemming van de verpachter,&#13;
maar als deze ontbrak had dat geen ernstige gevolgen.&#13;
In het nieuwe recht heeft de pachter de toestemming niet&#13;
meer nodig, door de toevoeging, aan art. 7:348 BW, eerste&#13;
lid, van de woorden ‘tenzij het gaat om veranderingen en&#13;
toevoegingen die bij het einde van de pacht zonder noemenswaardige&#13;
kosten kunnen worden ongedaan gemaakt en verwijderd.’&#13;
Dit is in 2007 toegevoegd, zonder verdere toelichting.&#13;
In het huurrecht treffen we eenzelfde bepaling aan.7&#13;
Heisterkamp-Valk vermeldt dat hierbij bijvoorbeeld gedacht&#13;
moet worden aan kleinere aanbrengsels aan gebouwen die&#13;
zonder toebrengen van schade kunnen worden verwijderd.8&#13;
In een recent arrest9 werd een oordeel gevraagd over een&#13;
pachter die grasland had omgezet in bollengrond, zonder&#13;
toestemming van de verpachter. De pachter voerde aan dat&#13;
dit een verandering was die zonder noemenswaardige kosten&#13;
ongedaan kon worden gemaakt. De omstandigheid dat de&#13;
verandering achteraf ongedaan is gemaakt en dat de pachter&#13;
daarvan de kosten heeft gedragen, betekent volgens het hof&#13;
niet dat geen toestemming van de verpachter nodig was. Wel&#13;
kan deze omstandigheid een rol spelen bij de vraag of de tekortkoming&#13;
zo ernstig is dat deze de ontbinding rechtvaardigt.&#13;
Dit, gevoegd bij het feit dat de verpachter geen landbouwkundige&#13;
bezwaren had ingebracht tegen de wijziging van het gebruik&#13;
van de gronden, dat in het verleden al vaker toestemming&#13;
was gegeven, en dat het maar om een beperkt deel van&#13;
de gepachte grond ging, brengt het Hof tot de conclusie dat&#13;
de tekortkoming van zodanig beperkt gewicht is dat zij de&#13;
ontbinding van de pachtovereenkomst niet rechtvaardigt.&#13;
Als de verpachter geen toestemming wil geven kan de&#13;
grondkamer worden ingeschakeld voor een vervangende&#13;
machtiging. De grondkamer verleent de machtiging slechts&#13;
‘indien veranderingen noodzakelijk zijn voor een doelmatig&#13;
gebruik van het gepachte door de pachter en er geen zwaarwichtige&#13;
bezwaren aan de zijde van de verpachter zich tegen het aanbrengen daarvan verzetten’.10 Er is nogal wat casuïstiek&#13;
over dezemachtiging, vooral inzake landbouwkundige veranderingen.&#13;
Zaken waarbij machtiging werd gevraagd voor&#13;
verbrede landbouw zijn niet bekend. Interessant is wel dat in&#13;
het kader van toestemming ook aanpassing van de pachtprijs&#13;
kan plaatsvinden. De grondkamer kan de tegenprestatie herzien,&#13;
aldus het vierde lid van art. 7:348 BW. Het ligt voor de&#13;
hand dat verpachters daartoe een verzoek zullen doen, alsmet&#13;
de verandering van bestemming door de pachter meer geld&#13;
wordt verdiend.11&#13;
5. Vakantieappartement/Rechtbank Maastricht&#13;
4 februari 2009, LJN BH2011&#13;
De pachter heeft een Limburgse hoeve in pacht, sinds 1916.&#13;
De hoeve bestaat uit gebouwen en 66 hectare land. In de jaren&#13;
60 zijn enkele ruimtes – een voormalige paardenstal met bovenliggende&#13;
hooizolder – verbouwd tot woonruimte voor de&#13;
oude boer. Voor die verbouwing is toestemming verleend&#13;
door de verpachter. In 2003 vat de pachter het plan op om&#13;
het inmiddels leegstaande appartement te gaan verhuren als&#13;
vakantieverblijf. Hij vraagt en verkrijgt daarvoor een vergunning&#13;
van de gemeente. Vervolgens heeft de verpachter pachter&#13;
gesommeerd de verhuuractiviteiten te staken. De pachter&#13;
begint een procedure waarin hij vordert dat een niet meer bij&#13;
de exploitatie betrokken medepachter uit de pacht wordt&#13;
ontslagen (art. 7:365 BW). In het kader van deze procedure&#13;
vordert hij ook een verklaring voor recht dat het gebruik ten&#13;
behoeve van verblijfsrecreatie in de vorm van agro-toerisme&#13;
in de verbouwde paardenstal, niet aan een toestemmingvereiste&#13;
van de verpachter is onderworpen. In reconventie vordert&#13;
de verpachter staking van de verhuur op straffe van een&#13;
dwangsom. De vraag is: is hier sprake van een wijzing van&#13;
bestemming, inrichting of gedaante? Volgens de pachter past&#13;
het gebruik als vakantieappartement binnen de bestemming.&#13;
Als het al een wijziging van de bestemming is, dan kan die&#13;
aan het einde van de pacht zonder noemenswaardige kosten&#13;
ongedaan worden gemaakt.Het gaat hier, volgens de pachter,&#13;
om een vorm van verbrede landbouw, waarvan de opbrengst&#13;
bijdraagt aan het bedrijfsresultaat. De verpachter wijst op&#13;
hetgeen is overeengekomen bij de verbouwing: een persoonlijk&#13;
recht tot gebruik en bewoning door de ouders van de pachter.&#13;
Het gebruik voor recreatie is een andere bestemming. De&#13;
rechter volgt deze gedachtegang. Met ‘bestemming’, zoals&#13;
vermeld in art. 7:348, eerste lid, BW wordt bedoeld het&#13;
overeengekomen gebruik.De vordering van de pachter wordt&#13;
dus afgewezen.&#13;
Over de vraag of deze bestemmingswijziging eenvoudig ongedaan&#13;
gemaakt kan worden laat de rechter zich niet uit. Mij&#13;
dunkt dat daarvan toch wel sprake is: er behoeft slechts te&#13;
worden gestopt met de verhuur als recreatiewoning. De verpachter&#13;
ondervindt daarvan geen enkel nadeel.&#13;
Interessant is nog dat verpachter stelt dat de strekking van&#13;
art. 7:348 BWbeperkt is tot verandering binnen de agrarische&#13;
bestemming. Het gebruik voor recreatieve doeleinden valt daarbuiten. Als deze stelling zou worden gevolgd, zou dat alle&#13;
bestemmingswijzigingen die naarmultifunctionele landbouw&#13;
voeren uitsluiten. Deze redenering valt volgens mij niet zo&#13;
gemakkelijk te onderbouwen. In feite zou dan het wonen zelf&#13;
al buiten de omschrijving vallen, hetgeen in werkelijkheid&#13;
niet het geval is.Ook het geval van het zomerhuis – zie boven&#13;
– wijst in een andere richting.12 De rechter gaat er in elk geval&#13;
niet op in. Integendeel zou men zeggen: de rechter wijst de&#13;
pachter op de weg van de vervangende machtiging van de&#13;
grondkamer voor de door hem gewenste bestemmingswijziging.&#13;
Daarbij zal van belang zijn dat de pachter aantoont dat&#13;
een en ander noodzakelijk is voor een doelmatige bedrijfsvoering&#13;
en dat er geen zwaarwichtige belangen van de verpachter&#13;
verzetten tegen de verandering.Het belang van de verpachter&#13;
is in de zaak tot nu toe niet naar voren gekomen.&#13;
6. Natuurbeheer/Pachtkamer Hof Arnhem 18&#13;
augustus 2009, LJN BJ5920 (Den Hamer/De&#13;
Cloedt)13&#13;
De pachter heeft sinds 1999 voor twaalf jaar een stuk land&#13;
van ruim 45 ha in pacht. In 2006 heeft hij een subsidie aangevraagd&#13;
op basis van de Subsidieregeling Agrarisch Natuurbeheer&#13;
(SAN), voor de beheerspakketten ‘kruidenrijk grasland’&#13;
en ‘kruidenrijk weiland’. Hem is een subsidie verleend van&#13;
€ 207.587,52. De verpachter vordert ontbinding van de&#13;
pachtovereenkomst op twee gronden. Ten eerste: het gebruik&#13;
dat de pachter van het gepachte maakt betreft niet de uitoefening&#13;
van de landbouw, omdat geen sprake is van bodemcultuur.&#13;
Ten tweede: de pachter is tekortgeschoten omdat hij&#13;
geen toestemming heeft gevaagd om de grond voor agrarisch&#13;
natuurbeheer in gebruik te nemen.&#13;
Het hof overweegt dat agrarisch natuurbeheer ‘naar algemeen&#13;
aanvaarde opvattingen in de agrarische praktijk’ een vorm&#13;
van bodemcultuur is. De pachter oogst nog hooi van de percelen,&#13;
weidt er paarden op en verkoopt hooi aan derden. Dat&#13;
hij met deze agrarische activiteiten weinig verdient zodat dit&#13;
in het niet valt bij de subsidie doet er niet aan af dat er sprake&#13;
is van bodemcultuur. En, zo voegt het hof er direct maar aan&#13;
toe, er is ook sprake van bedrijfsmatige uitoefening van de&#13;
landbouw.14 Deze constateringen zijn niet overbodig nu in&#13;
art. 7:376 , eerste lid, BW is bepaald dat de pachter in elk&#13;
geval tekortschiet in zijn verplichtingen indien hij het gepachte&#13;
niet langer voor de uitoefening van de landbouw gebruikt.&#13;
In dit verband is het wel enigszins merkwaardig dat het Hof&#13;
in hetzelfde arrest opmerkt dat er tussen het oude en het&#13;
nieuwe recht geen voor de onderhavige zaak beslissend verschil&#13;
bestaat, zodat de vraag welk recht van toepassing is, geen bespreking&#13;
behoeft. In het oude recht ontbrak immers een vergelijkbare&#13;
bepaling. Mij ontgaat in elk geval wat - afgezien&#13;
van art. 7:376 BW - de relevantie is van beschouwingen over&#13;
de vraag of de activiteiten die de pachter uitoefent, nog wel&#13;
als landbouw te kwalificeren zijn. Voor het bestaan van een&#13;
pachtovereenkomst is immers niet het feitelijk gebruik van&#13;
belang, maar wat is overeengekomen. Een wijziging van de&#13;
aard van een bestaande overeenkomst kan alleen dan worden&#13;
aangenomen, indien uit de feiten en omstandigheden volgt&#13;
dat dit uitdrukkelijk tussen partijen is overeengekomen.15&#13;
Uiteraard kan een van de overeenkomst afwijkend feitelijk&#13;
gebruik leiden tot wanprestatie en ontbinding van de pachtovereenkomst,&#13;
maar dat geldt ook als dat afwijkend gebruik&#13;
landbouwkundig blijft.&#13;
De vraag of de pachter toestemming had moeten vragen, beantwoordt&#13;
het hof bevestigend. Onder ‘bestemming’ moet&#13;
worden verstaand het overeengekomen gebruik. Uit de overeenkomst&#13;
en uit het feitelijk gebruik bleek dat het ging om&#13;
een gangbaar, zelfs intensief, bedrijf. Agrarisch natuurbeheer&#13;
in deze vormen omvang kan nietmede onder de door partijen&#13;
overeengekomen bestemming worden gebracht. Het hof&#13;
concludeert tot ontbinding van de pachtovereenkomst. Aangezien&#13;
de gevolgen daarvan voor de pachter zeer ernstig zouden&#13;
zijn - hij zou de aanspraak op subsidie verliezen,mogelijk&#13;
zelfs met terugwerkende kracht – en deze gevolgen zich niet&#13;
voordoen als de overeenkomst na het einde van de beheersperiode&#13;
wordt ontbonden, vindt de ontbinding plaats per 2012.&#13;
Tegen die tijd moet de bodemvruchtbaarheid op peil zijn en&#13;
het onkruiddruk op een niveau dat in de gangbare landbouw&#13;
gebruikelijk is. De pachter moet daarvoor nog wel zekerheid,&#13;
in de vormvan een bankgarantie, stellen dat hij deze verplichtingen&#13;
ook nakomt.&#13;
7. Conclusie&#13;
De regeling van de pacht is geen belemmering voor verbrede&#13;
landbouw, mits de ‘echte’ landbouw overheerst en bedrijfsmatig&#13;
van karakter is. Voor een omschakeling, die niet binnen&#13;
de overeengekomen bestemming valt en waarvoor veranderingen&#13;
van meer dan ondergeschikte aard nodig zijn, is toestemming&#13;
van de verpachter nodig, ongeacht of het nu gaat om&#13;
‘echte’ landbouw of om verbrede landbouw. Ook dan zal de&#13;
‘echte’ landbouw bedrijfsmatig moeten zijn. Uit het arrest&#13;
Den Hamer/De Cloedt kan worden geconcludeerd dat agrarisch&#13;
natuurbeheer (of zeer extensief agrarisch gebruik) zowel&#13;
‘landbouw’ als ook ‘bedrijfsmatig’ kan zijn. Daarmee is in elk&#13;
geval deze vormvanmultifunctionele landbouw zondermeer&#13;
in het pachtregime onder te brengen.</content><legacyfootnotes>* Willem Bruil is directeur van het Instituut voor Agrarisch Recht te&#13;
Wageningen en bijzonder hoogleraar Agrarisch recht aan de Rijksuniversiteit&#13;
Groningen (w.bruil@iar.nl).&#13;
Zie de website van de Taskforce, waarop ook de nodige literatuur te&#13;
vinden is: www.multifunctionelelandbouw.nl (geraadpleegd 3 december&#13;
1.&#13;
2009). Zie Instellingsbesluit Kennisgroepen LNV, Stcrt. 18 juli 2008,&#13;
nr. 137, met nog vele andere interessante kennisgroepen. Voor een&#13;
indruk van de omvang van de activiteiten: Wageningen UR-Alterra –&#13;
Kijk op multifunctionele landbouw, opzet en impact, Wageningen 2009.&#13;
Voor de samenloop van zakelijke genotsrechten en pacht is een regel&#13;
geformuleerd in art. 7:399d BW.&#13;
2.&#13;
Zie Asser-Hartkamp 4-II 2005, nrs. 49-51; C.J.H. Brunner, Beginselen&#13;
van samenloop, Arnhem 1984, p. 46 e.v.&#13;
3.&#13;
4. Zie Houwing-Heisterkamp, Pacht (losbl.), aantekening 101.&#13;
5. Houwing-Heisterkamp, Pacht (losbl.), aantekening 105.&#13;
6. Kamerstukken I 2006/07, 30 448, nr. D, p. 4 (MvA).&#13;
Art. 7:215 BW. Daar is wel veel rechtspraak over, doch het gaat het&#13;
bestek van dit artikel te buiten om daarvan een overzicht te geven. Bij&#13;
7.&#13;
huur van woningen en bedrijven is de situatie toch ook vaak anders&#13;
dan bij landbouw.&#13;
Heisterkamp / Valk 2007 (T&amp;amp;C Nieuw Pachtrecht, art. 7:348,&#13;
aant. 2).&#13;
8.&#13;
9. Hof Arnhem 1 december 2009, zaaknummer 200.021.024 (Heidema/&#13;
Oud).&#13;
10. Art. 7:348, vierde lid, BW.&#13;
Boven demaximum-pachtprijs kanmen uiteraard niet komen, hetgeen&#13;
de vraag oproept in hoeverre inkomsten uitmultifunctionele landbouw&#13;
11.&#13;
een rol spelen bij de berekening van de ‘grondbeloning’ in art. 4 van&#13;
het Pachtprijzenbesluit.&#13;
In Hof Arnhem 11 maart 1974, P 1975, 3253, ging het zelfs expliciet&#13;
over een kampeerboerderij. Pachter had er zonder toestemming een&#13;
12.&#13;
compleet kampeerbedrijf van gemaakt. Dat mocht niet, maar toen hij&#13;
aanbood de veranderingen ongedaan te maken, ontbond het Hof de&#13;
pachtovereenkomst niet, en de pachter mocht ook een beperkte kampeergelegenheid&#13;
(waarvoor wel toestemming was) instandhouden. Zie&#13;
ook: Hof Arnhem 3 februari 1998, Agr.r.1999/4980 inzake pensionpaarden&#13;
en Hof Arnhem 17 maart 2009, LJN BI1605, ook met pensionpaarden,&#13;
ingebed in de agrarische bedrijfsvoering. Voorts is nog interessant&#13;
Hof Arnhem 13 mei 2008, LJN BD3934, waarin de inkomsten&#13;
uit een boerderijcamping – voor de inrichting waarvan toestemming&#13;
van de verpachter was gevraagd en verkregen – meegenomen&#13;
werden bij de beoordeling van het belang van de pachter bij verlenging.&#13;
13. Dit arrest is in dit tijdschrift opgenomen onder nummer 5547.&#13;
Ik betwijfel eerlijk gezegd of dit – het totale bedrijf onder agrarisch&#13;
natuurbeheer brengen, een beetje hooien en enkele paarden – naar de&#13;
14.&#13;
algemeen aanvaarde opvatting in de agrarische praktijk als ‘bedrijfsmatig’&#13;
zou worden aangemerkt.&#13;
15. Zie daarover Asser/Snijders 7-III* 2009, nr. 37.</legacyfootnotes><footnotes><footnote/></footnotes><auteurs>prof. mr. D.W. Bruil</auteurs><published>2009-12-01 00:00:00</published><modified>2009-12-01 00:00:00</modified><editiondate>2009-12-01</editiondate><htmlpath>https://denhollander.info/artikel/8294</htmlpath></article>
</articles></edition>
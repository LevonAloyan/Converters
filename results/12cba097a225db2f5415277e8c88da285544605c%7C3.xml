<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1992</searchword><id>6643</id><udhid>UDH:TvAR/6643</udhid><titel>'Maria Josephina Henrica Haanen / Henricus Jacobus Marie Theelen' (TvAR 1992/4556)</titel><searchwords><searchword>TvAR 7/8/1992</searchword><searchword>TvAR 1992/4556</searchword><searchword>UDH:TvAR/6643</searchword></searchwords><attachments><attachment><name>1992_nr 78_Rechtspraak_4556.pdf</name><extention>pdf</extention><url>https://denhollander.info/download/6391/ci</url></attachment></attachments><inleiding>Pachtwet, art. 36, 38, 41&#13;
Verzoek tot verlenging pachtovereenkomst na&#13;
opzegging omdat verpachtster het verpachte&#13;
persoonlijk in gebruik wil nemen. Persoonlijk&#13;
gebruik van het verpachte (3.45 ha) voor&#13;
voerproduktie en beweiding voor de door verpachtster&#13;
geëxploiteerde (en te vergroten)&#13;
paardenpensionhouderij is - voor zover als&#13;
een tot de landbouw betrekkelijk doel te beschouwen&#13;
- in ieder geval voor haar niet van&#13;
overwegende betekenis, omdat daarvan geen&#13;
grote bijdrage aan haar exploitatie-resultaat&#13;
is te verwachten. Verlies van het gepachte&#13;
(ruim 20% van de grond, in gebruik bij het&#13;
gemengde akkerbouw- en mestvarkensbedrijf&#13;
van pachter) betekent een ernstige aantasting&#13;
van het maatschappelijk bestaan van pachter,&#13;
gezien de negatieve invloed daarvan op zijn&#13;
bedrijfsinkomsten, als gevolg van verlies aan&#13;
mestquotum (op te vangen door hetzij vermindering &#13;
van het aantal mestvarkens hetzij extra&#13;
kosten van mestverwerking buiten het bedrijf)&#13;
en het verlies aan opbrengst van landbouwprodukten.&#13;
Naar billijkheid bevestiging van&#13;
de beschikking in prima, houdend verlenging&#13;
met 6 jaar.</inleiding><content>Pachtkamer Gerechtshof Arnhem, beschikking&#13;
van 14 juni 1991&#13;
(Mr. Spoor, mr. Kok, mr. Bierman, mr.ir. Jansens&#13;
van Gellicum en Wentink)&#13;
Rekestnummer: P 5/91&#13;
Het gerechtshof te Arnhem, pachtkamer;&#13;
Gezien&#13;
Het op 11 februari 1991 ter griffie van het hof&#13;
ingekomen beroepschrift van Maria Josephina&#13;
Henrica Haanen - hierna ook te noemen&#13;
Haanen - wonende te Velden, gemeente Arcen&#13;
en Velden, procureur: Mr J.M.J. Huver,&#13;
raadsman: Mr J.A.C.M. Vlaminckx, advocaat&#13;
te Venlo, tegen een beschikking van de pachtkamer&#13;
van het kantongerecht te Venlo van 10&#13;
januari 1991, waarvan afschrift aan partijen is&#13;
verzonden op 11 januari 1991 en waarbij de&#13;
pachtovereenkomst tussen appellant als verpachtster&#13;
en Henricus Jacobus Marie Theelen&#13;
- hierna ook te noemen Theelen - wonende te&#13;
Velden, gemeente Arcen en Velden, procu&#13;
reur: Mr N.L.J.M. Rijsenbeek, raadsman: Mr&#13;
F.G.W.M. Huijbers, advocaat te Boxmeer, als&#13;
pachter, behoudens verlenging eindigend op 1&#13;
november 1991, betreffende de percelen los&#13;
land, kadastraal bekend gemeente Velden,&#13;
Sectie C, nummers 10058, 6141, 6142, 2885&#13;
en 10112, tezamen groot 3.45.97 ha, is ver&#13;
lengd voor de duur van zes jaar.&#13;
Mede gezien&#13;
- het door Theelen bij het hof ingediende ver&#13;
weerschrift;&#13;
- de door Theelen overgelegde jaarstukken&#13;
over 1987, 1988, 1989, en 1990;&#13;
- de door Haanen overgelegde exploitatiere&#13;
keningen 1988, 1989, en 1990;&#13;
- de door Haanen overgelegde meitellingen&#13;
1988,1989 en 1990;&#13;
- de tussen de vader van Haanen en Theelen&#13;
gegeven beschikking van de pachtkamer van&#13;
het hof van 30 mei 1985 (rolnr. P10/85);&#13;
- stukken waaruit blijkt dat voor het bedrijf&#13;
van Theelen een referentiehoeveelheid mest&#13;
per 1 januari 1988 gold van 2 930 kg fosfaat;&#13;
- de overige stukken, waaronder een fotocopie&#13;
van de beschikking waarvan beroep. Gelet op&#13;
de behandeling ter raadkamer van het hof op 6&#13;
mei 1991, waarbij aanwezig waren partijen en&#13;
hun bovengenoemde raadslieden, en de echtgenote&#13;
van Theelen.&#13;
Overweegt het volgende:&#13;
De stukken&#13;
De beschikking, waarvan beroep, is in hoofdzaak&#13;
gegeven uit de volgende overwegingen -&#13;
zakelijk weergegeven -:&#13;
Indien de verpachter het verpachte persoonlijk&#13;
voor een tot de landbouw betrekkelijk&#13;
doel in gebruik wil nemen, dient de&#13;
pachtkamer over een verzoek tot verlenging&#13;
naar billijkheid te beslissen, indien door het&#13;
verlies van het gepachte de grondslag van het&#13;
maatschappelijk bestaan van pachter ernstig&#13;
zou worden aangetast, en het persoonlijk gebruik&#13;
voor de verpachter niet van overwegende&#13;
betekenis is.&#13;
Voor Theelen zal, indien de pachtovereenkomst&#13;
eindigt, een referentiehoeveelheid van&#13;
125 kg fosfaat per ha vervallen, hetgeen voor&#13;
Theelen overeenkomt met het minder mogen&#13;
houden van 47 vleesvarkens.&#13;
Theelen wordt, mede gezien het huidige&#13;
aantal vleesvarkens van 397 en het belastbaar&#13;
inkomen van Theelen over 1988 en 1989,&#13;
door het eindigen van de pachtovereenkomst&#13;
ernstig aangetast in de grondslag van zijn&#13;
maatschappelijk bestaan.&#13;
Bij een belangenafweging naar billijkheid&#13;
dient het belang van pachter bij verlenging te&#13;
prevaleren boven de belangen van verpachter&#13;
bij beëindiging van de pachtovereenkomst.&#13;
Het verzoek dient te worden toegewezen.&#13;
De grieven&#13;
Haanen heeft de volgende grieven aangevoerd&#13;
tegen de beschikking waarvan beroep:&#13;
Grief I&#13;
Ten onrechte heeft de pachtkamer van het&#13;
kantongerecht geoordeeld dat het verlies van&#13;
het gepachte voor Theelen een ernstige aantasting&#13;
in de grondslag van zijn maatschappelijk&#13;
bestaan zou betekenen.&#13;
Grief ll&#13;
Ten onrechte heeft de pachtkamer van het&#13;
kantongerecht geoordeeld en beslist dat naar&#13;
billijkheid moet worden beslist op het verlengingsverzoek&#13;
en dat de belangen van Theelen&#13;
in deze zwaarder wegen dan die van Haanen&#13;
zodat het verlengingsverzoek behoort te worden&#13;
toegewezen.&#13;
Het verzoek in hoger beroep&#13;
Haanen verzoekt het hof de beschikking waarvan&#13;
beroep te vernietigen en, opnieuw rechtdoende,&#13;
het verzoek van Theelen om&#13;
pachtverlenging af te wijzen, kosten rechtens.&#13;
Theelen verzoekt het hof de uitspraak&#13;
waarvan beroep te bevestigen, zonodig onder&#13;
verbetering of aanvulling van de daarin aangevoerde&#13;
gronden.&#13;
De mondelinge behandeling&#13;
Niet of onvoldoende weersproken is verklaard&#13;
door&#13;
De verpachtster:&#13;
Ik heb thans 1.40 ha eigen grasland zelf in gebruik,&#13;
waarvan plm. 0.40 ha als huiskavel en&#13;
plm. 1 ha op 100 m afstand. Daarnaast heb ik&#13;
gratis van mijn ouders in gebruik een perceel&#13;
van plm. 3.000 m2, op 1 km van mijn huis,&#13;
voor wortelen, en twee percelen grasland van&#13;
plm. 2.50 ha resp. 0.50 ha. In totaal heb ik&#13;
4.70 ha in gebruik; op de genoemde 3.000 m2&#13;
na bestaat deze oppervlakte geheel uit grasland.&#13;
De bedrijfsgebouwen van de boerderij,&#13;
die ik in januari 1989 van mijn vader heb gekocht,&#13;
bestaan uit een stal aan het woonhuis,&#13;
een schuur, en een veldschuur. Daarin is&#13;
plaats voor 13 a 14 paarden. Ik heb tevens&#13;
landbouwmachines van mijn vader overgenomen.&#13;
Ik heb nu 7 paarden en een veulen, alle&#13;
pensionpaarden, en heb zelf geen paarden&#13;
meer. Ik geef ook geen paardrijles meer. Mijn&#13;
ouders zijn beiden over de 70 jaar. Ik verricht&#13;
wel huishoudelijk werk voor ze; daaruit heb&#13;
ik enige, maar slechts geringe inkomsten.&#13;
Mijn vader had een abattoir, dat door een&#13;
broer van mij is overgenomen. Het plan van&#13;
toedeling van de ruilverkaveling, waar de onderhavige&#13;
grond in ligt, is definitief. Maar&#13;
daar is mijns inziens een fout in gemaakt, zodat&#13;
er toch nog onduidelijkheid is over de preciese&#13;
grootte van de verpachte percelen. Ik&#13;
ben van plan mijn paardenpensionhouderij uit&#13;
te bouwen, in eerste instantie tot 13 of 14&#13;
paarden, zonder ponies. Paarden brengen&#13;
meer op. De pensionprijs voor paarden is in&#13;
de omgeving nu plm. f 550 p.m.; er is meer&#13;
vraag dan aanbod voor pensionplaatsen voor&#13;
paarden. Mijn bedrijf is daarvoor zeer gunstig&#13;
gelegen, omdat dit ligt aan de rand van een&#13;
natuurgebied dat zich goed leent voor paardrijden. Ik heb een renteloze lening van mijn&#13;
vader.&#13;
De pachter:&#13;
Ik ben 56 jaar. Mijn bedrijf bestaat uit plm. 16&#13;
ha, waarvan 5 ha in eigendom en 11 ha gepacht.&#13;
Daarvan is plm. 5 ha grasland en 11 ha&#13;
bouwland, waarop ik suikerbieten, graan,&#13;
veldmaïs en (dit jaar) aardappelen verbouw.&#13;
Ik wil na dit seizoen nog van plm. 3.50 ha&#13;
bouwland grasland maken. Ik mest plm. 400&#13;
eigen varkens, in stallen die zijn gebouwd in&#13;
1966 en 1972. Ik leg tweemaal per jaar in, en&#13;
ben met de varkensmesterij begonnen in&#13;
1966. Ik fok zelf niet. Mijn mest-quotum is&#13;
2.930 kg fosfaat. Behalve de onderhavige&#13;
pacht, is mij ook de pacht van 2.60 ha en 0.50&#13;
ha opgezegd door andere verpachters, Haanen&#13;
en Polvliet. Daarover lopen pachtverlengingsprocedures&#13;
voor de pachtkamer van het kantongerecht&#13;
in Venlo, waarin binnenkort&#13;
uitspraak is te verwachten. Ik hooi het grasland&#13;
tweemaal per jaar en verkoop het gras.&#13;
De raadslieden van partijen hebben de&#13;
standpunten toegelicht, de raadsman van de&#13;
pachter onder overlegging van pleitnotities.&#13;
Het oordeel van het hof&#13;
Het hof stelt voorop dat het op grond van de&#13;
in het geding gebrachte gegevens omtrent de&#13;
definitieve toedeling krachtens ruilverkaveling,&#13;
en de inschrijving van de akte van toedeling&#13;
in de openbare registers op 23 november&#13;
1990, uit zal gaan van een totale grootte van&#13;
de verpachte percelen van 3.45.97 ha (en niet&#13;
van 2.77.00 ha, zoals in de procedure aanvankelijk&#13;
is gesteld). Daaraan doet niet af dat er&#13;
volgens Haanen bij deze toedeling een fout&#13;
zou zijn gemaakt, nu aan de hand van kaartmateriaal&#13;
ter zitting van het hof aannemelijk is&#13;
geworden dat Theelen thans in feite ook een&#13;
oppervlakte van 3.45.97 ha van Haanen in gebruik&#13;
heeft.&#13;
De grieven komen voor gezamenlijke behandeling&#13;
in aanmerking.&#13;
Grief II bestaat uit twee onderdelen, te weten:&#13;
- dat de pachtkamer van het kantongerecht&#13;
ten onrechte op het verlengingsverzoek naar&#13;
billijkheid heeft beslist;&#13;
- dat de pachtkamer van het kantongerecht,&#13;
de belangen van partijen naar billijkheid af&#13;
wegend, ten onrechte de belangen van Thee&#13;
len zwaarder heeft laten wegen dan die van&#13;
Haanen, en ten onrechte heeft geoordeeld dat&#13;
het verlengingsverzoek deswege behoort te&#13;
worden toegewezen.&#13;
Haanen heeft gesteld dat zij het verpachte&#13;
persoonlijk voor een tot de landbouw betrekkelijk&#13;
doel in gebruik wil nemen, te weten&#13;
voor uitbreiding van haar paardenpensionhouderij.&#13;
Theelen heeft aangevoerd dat dit laatste&#13;
niet valt aan te merken als een tot de landbouw&#13;
betrekkelijk doel, doch slechts als hobby.&#13;
Haanen heeft terzake verklaard deze paardenpensionhouderij&#13;
uitsluitend met economisch&#13;
oogmerk, ter verwerving van&#13;
inkomsten, te willen exploiteren. Ook thans&#13;
verwerft zij zich reeds enige inkomsten uit de&#13;
kleine paardenpensionhouderij die zij heeft,&#13;
en waarin zij uitsluitend paarden van derden&#13;
tegen betaling houdt. Zij heeft geen eigen&#13;
paarden meer. Zij doet sedert 1985 mee aan&#13;
de meitellingen. Aannemelijk is dat de gebouwen&#13;
zich - voorzover nodig na bouwkundige&#13;
aanpassingen - wel kunnen lenen voor een&#13;
bedrijfsmatig geëxploiteerde paardenpensionhouderij,&#13;
mede in aanmerking genomen de&#13;
ligging nabij een voor paardrijden zeer geschikt&#13;
natuurgebied. Het verpachte land zal&#13;
door Haanen aan deze exploitatie dienstbaar&#13;
gemaakt kunnen worden door voerproduktie&#13;
en beweiding.&#13;
Hoewel, gezien de met voerproduktie en&#13;
beweiding op de verpachte percelen gemoeide&#13;
kosten, daarvan geen grote bijdrage aan het&#13;
exploitatie-resultaat van de paardenpensionhouderij&#13;
te verwachten valt, kan niet worden&#13;
gezegd dat zulks zodanig economisch onverantwoord&#13;
zou zijn dat de wil tot ingebruikneming&#13;
door Haanen tot dat doel niet ernstig&#13;
gemeend moet worden geacht.&#13;
Voorzover in de omstandigheden van dit&#13;
geval de door Haanen beoogde (uitbreiding&#13;
van haar) paardenpensionhouderij is te beschouwen&#13;
als een willen gaan gebruiken voor&#13;
een tot de landbouw betrekkelijk doel, kan&#13;
dan in ieder geval het persoonlijk gebruik van&#13;
het verpachte voor Haanen niet van overwegende&#13;
betekenis zijn.&#13;
Door Haanen is naar voren gebracht dat zij&#13;
er niet zeker van kan zijn dat zij de percelen,&#13;
die zij thans om niet van haar ouders in gebruik&#13;
heeft, in de toekomst - in geval van&#13;
overlijden van haar ouders - zal kunnen blijven&#13;
gebruiken. Het hof acht zulks te speculatief&#13;
en onzeker om thans van belang te&#13;
kunnen zijn.&#13;
Ingevolge het bepaalde in art. 41 Pachtwet&#13;
zal het verlengingsverzoek van Haanen wegens haar wil tot persoonlijk gebruik - aangenomen&#13;
dat daarbij sprake is van gebruik voor&#13;
een tot de landbouw betrekkelijk doel - moeten&#13;
worden afgewezen, tenzij door het verlies&#13;
van het gepachte de grondslag van het maatschappelijk&#13;
bestaan van Theelen ernstig zou&#13;
worden aangetast, in welk geval naar billijkheid&#13;
moet worden beslist.&#13;
Grief I bestrijdt het oordeel van de pachtkamer&#13;
van het kantongerecht dat de grondslag&#13;
van het maatschappelijk bestaan van Theelen&#13;
door het verlies van het gepachte ernstig zou&#13;
worden aangetast.&#13;
Het gepachte maakt ruim 20% uit van de&#13;
grond, in gebruik bij het bedrijf van Theelen.&#13;
Gezien de verhouding tussen de bedrijfsinkomsten&#13;
van Theelen uit landbouwprodukten&#13;
en die uit de varkenshouderij - voorzover blijkend&#13;
uit de door Theelen overgelegde jaarstukken&#13;
- zal het verlies van inkomsten uit&#13;
landbouwprodukten van het gepachte voor&#13;
Theelen op zichzelf de grondslag van zijn&#13;
maatschappelijk bestaan niet ernstig aantasten.&#13;
Zoals vaststaat heeft Theelen een mestquotum&#13;
van 2.930 kg fosfaat, derhalve meer dan&#13;
125 kg per ha. In geval van verlies van het gepachte&#13;
zal zijn mestquotum derhalve naar verwachting&#13;
verminderen met 3,4597 x 125 =&#13;
432 kg fosfaat. Dat zal hij moeten opvangen&#13;
hetzij door zijn aantal mestvarkens te verminderen&#13;
met tenminste 50, hetzij door de kosten&#13;
op zich te nemen van mestverwerking buiten&#13;
zijn bedrijf. Er moet rekening mee worden gehouden&#13;
dat zulks voor hem - hetzij door derving&#13;
van bruto-inkomsten hetzij door extra&#13;
kosten - een netto-inkomstenderving zal betekenen&#13;
in de orde van grootte van ƒ 4 000 a&#13;
ƒ 5 000 op jaarbasis.&#13;
Gezien de bedrijfsresultaten van Theelen&#13;
in de laatste jaren acht het hof in geval van&#13;
verlies van het gepachte de gezamenlijke negatieve&#13;
invloed op zijn bedrijfsresultaten van&#13;
het verlies aan mestquotum en verlies aan opbrengst&#13;
van landbouwprodukten zodanig, dat&#13;
dan sprake zou zijn van ernstige aantasting&#13;
van de grondslag van zijn maatschappelijk bestaan.&#13;
Dientengevolge moet, zoals de pachtkamer&#13;
van het kantongerecht heeft gedaan, dan naar&#13;
billijkheid op het verlengingsverzoek worden&#13;
beslist. Grief I en grief II t.a.v. het eerste onderdeel&#13;
zijn dan ook vergeefs voorgesteld.&#13;
Het hof acht het oordeel van de pachtkamer&#13;
van het kantongerecht, dat de afweging&#13;
van de belangen van partijen naar billijkheid&#13;
moet leiden tot toewijzing van het verlengingsverzoek,&#13;
juist. Het hof acht daarbij in het&#13;
bijzonder van belang dat het voor Haanen ook&#13;
mogelijk moet worden geacht de door haar&#13;
beoogde uitbreiding van haar paardenpensionhouderij&#13;
te realiseren buiten gebruik van het&#13;
verpachte, zonder wezenlijk ongunstiger bedrijfsresultaat.&#13;
Ook het tweede gedeelte van grief II wordt&#13;
derhalve verworpen.&#13;
Slotsom&#13;
Nu alle grieven tegen de beschikking Waarvan&#13;
beroep zijn afgewezen, moet deze beschikking&#13;
worden bevestigd.&#13;
Beschikkende in hoger beroep: Bevestigt de&#13;
beschikking waarvan beroep.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, mr.ir. Jansens&#13;
van Gellicum en Wentink</auteurs><published>1992-07-01 00:00:00</published><modified>1991-07-22 00:00:00</modified><editiondate>1992-07-01</editiondate><htmlpath>https://denhollander.info/artikel/6643</htmlpath></article>
</articles></edition>
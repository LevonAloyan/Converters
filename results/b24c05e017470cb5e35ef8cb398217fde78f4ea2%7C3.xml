<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>5650</id><udhid>UDH:TvAR/5650</udhid><titel>De melkquotumbeurs evenwichtig beschouwd</titel><searchwords><searchword>TvAR 2/2000</searchword><searchword>UDH:TvAR/5650</searchword></searchwords><attachments><attachment><name>2000_nr 2_Artikel_Heijden.pdf</name><extention>pdf</extention><url>https://denhollander.info/download/5582/ci</url></attachment></attachments><inleiding>1. Inleiding&#13;
In Nederland zijn diverse initiatieven ontplooid om de markt voor melkquotum&#13;
doorzichtiger te maken voor de diverse marktpartijen, vraag en aanbod zo zuiver&#13;
mogelijk bijeen te brengen en om een stabiele, verantwoorde prijsvorming te bevorderen.&#13;
In april jl. heeft de minister van Landbouw, Natuurbeheer en Visserij (LNV) zijn&#13;
beleidsvoornemen met betrekking tot de overdracht van melkquota en de beperking&#13;
van de leasemogelijkheden in de Tweede Kamer gepresenteerd.1 Na verhitte discussies&#13;
in quotumminnend Nederland heeft de minister uiteindelijk geen steun gekregen van&#13;
een meerderheid van de Tweede Kamer voor zijn plannen omtrent de introductie van&#13;
een melkquotumbeurs en de beperking van de leasemogelijkheden van quotum.2&#13;
Desondanks is een beschrijving van het systeem in deze bijdrage gerechtvaardigd&#13;
omdat het beursprincipe wel in andere Europese lidstaten werkt: de Nederlandse&#13;
opzet wordt vergeleken met beurzen die in Denemarken, België en Duitsland functioneren,&#13;
veelal gebaseerd op het Canadese principe. De (Europees)rechtelijke grondslag&#13;
waarin zo’n beurssysteem had moeten functioneren, wordt beschreven, evenals een&#13;
inschatting van de impact die de beurs zou hebben gehad op de Nederlandse praktijk.</inleiding><content>2. De Nederlandse melkquotering&#13;
2.1. Het ontstaan van de melkquotering&#13;
Na de inwerkingtreding van het Gemeenschappelijk landbouwbeleid ontstonden,&#13;
mede als gevolg van een garantieprijzensysteem, een melkplas en een boterberg. Om&#13;
de structurele overproductie tegen te gaan, werden reeds in 1977 maatregelen genomen.&#13;
3 Met een van 1984 daterende Verordening van de Raad van de Europese Gemeenschappen4&#13;
is de contingentering van de melkproductie in de Europese Gemeenschap&#13;
(EG) ingesteld middels een quoteringsregeling. In de verordening noemde de raad als&#13;
doel de groei van de melkproductie te beheersen en daarnaast de nodige ontwikkeling&#13;
en aanpassing op structuurbeleid mogelijk te maken. De melkveehouder is sindsdien niet meer vrij om naar eigen inzicht melk en melkproducten&#13;
te leveren. Hij is immers gebonden aan een hem van overheidswege toegekende&#13;
hoeveelheid die hij heffingvrij kan afzetten. De toegewezen maximumhoeveelheid&#13;
melk die de melkveehouder als producent boetevrij mag produceren, wordt het&#13;
melkquotum ofwel de heffingvrije hoeveelheid genoemd.&#13;
In Nederland werd aanvankelijk met de vastgestelde Beschikking superheffing uitvoering&#13;
gegeven aan het tussen de nationale instanties van de EG overeengekomen&#13;
beleid. Thans zijn de voorschriften verwoord in de Regeling Superheffing 1993, in&#13;
deze bijdrage verder aangeduid met RSH 1993.5 Het systeem van de melkquota blijft&#13;
vooralsnog tot het jaar 2008 gehandhaafd.&#13;
Bij eventuele afschaffing van de quoteringsregeling in dat jaar zal de internationale&#13;
melkveehouderij zich – ongeacht de nationaliteit – daartegen verzetten, omdat het&#13;
melkquotum zich sedert 1984 als productierecht heeft ontwikkeld tot een verhandelbaar,&#13;
grotendeels afhankelijk vermogensrecht in de zin van artikel 3:6 BW. Het melkquotum&#13;
valt te kwalificeren als een niet geheel zelfstandig vermogensrecht van eigen&#13;
aard met zakelijke kenmerken en een kwalitatief karakter, geregeerd door Europese&#13;
en Nederlandse publiek- en privaatrechtelijke regels.6&#13;
2.2. Grondgebondenheid van melkquotum&#13;
Belangrijke kenmerken van melkquotum zijn de bedrijfsgebondenheid en de grondgebondenheid:&#13;
alleen een melkveehouder kan in beginsel slechts quotum overdragen&#13;
in combinatie met de overdracht van voor de melkproductie gebruikte grond of van&#13;
een geheel bedrijf.7 Het is echter mogelijk om in bepaalde situaties quotum zonder&#13;
grond over te dragen.&#13;
Dit betreft een drietal mogelijkheden.8 De eerste mogelijkheid ziet op de overdracht&#13;
van quotum via de nationale reserve, zoals wordt toegepast in Denemarken. In het&#13;
Deense model, beschreven in paragraaf 3.2, komt een evenwichtsprijs tot stand via een&#13;
quotumbeurs.&#13;
Voorts is het mogelijk om in aangewezen regio’s of ophaalgebieden ter verbetering&#13;
van de productiestructuur quotum over te dragen zonder grond. Binnen deze regio’s&#13;
is loskoppeling van quotum en grond bij verhandeling mogelijk tussen bepaalde – op&#13;
basis van gerechtvaardigde objectieve criteria – aangewezen categorieën producenten.&#13;
Dat betekent dat zowel categorieën melkveehouders aangewezen moeten worden die&#13;
los van de grond quotum mogen kopen als verkopen.&#13;
Ten slotte geschiedt quotumoverdracht zonder grond eventueel op verzoek van de melkveehouder ter verbetering van de structuur op bedrijfsniveau en extensivering.&#13;
De nationale overheid dient bij deze mogelijkheid de kaders te scheppen op grond&#13;
waarvan kopers gemachtigd kunnen worden tot quotumtransactie, losgekoppeld van&#13;
de grond. Aanpassing in nationale wetgeving, in casu een uitvoeringsverordening van&#13;
het Productschap voor Zuivel (PZ) en de RSH 1993, is wel vereist.&#13;
Teneinde de grondgebondenheid te doorbreken, baseerde onze minister van LNV&#13;
zijn plannen tot lancering van een quotumbeurs op het hiervoor genoemde derde criterium,&#13;
de extensivering. Hij meende op die grond voldoende Europeesrechtelijke&#13;
grondslag te hebben om in Nederland quotumoverdracht via een in te stellen nationaal&#13;
werkend beurssysteem te laten geschieden.9 Een beurs is immers geschikt om de&#13;
handel in een uniform product te organiseren. Melkquotum, losgekoppeld van grond,&#13;
is zo’n product. Een en ander laat onverlet dat de Nederlandse rechtsverhoudingen&#13;
met betrekking tot melkquotum direct beheerst worden door zowel de Europese&#13;
regelgeving als de Nederlandse, waarbij de verordeningen van een hogere orde zijn&#13;
dan de nationale regelgeving: zij zetten het daarmee strijdige nationale recht opzij,&#13;
ook wanneer dit van een latere datum is.10 Toetsing van de te implementeren beurs&#13;
heeft plaatsgevonden en ambtelijk Brussel heeft aangegeven dat, indien de loskoppeling&#13;
van grond en quotum is gebaseerd op het in artikel 8 letter e van EG-verordening&#13;
3950/92 beschreven extensiveringsmotief, de huidige Europese verordening geen&#13;
beletsel vormt.&#13;
2.3. De overdracht van melkquotum en grond in Nederland&#13;
Melkquota zijn overdraagbaar, welke overdraagbaarheid is beperkt door de in de RSH&#13;
1993 gestelde beperkingen. De overdracht van melkquota kan permanent (art. 15 t/m 23&#13;
RSH 1993) of tijdelijk via een leaseconstructie (art. 24 en 25 RSH 1993) plaatsvinden.&#13;
Onderscheid wordt gemaakt tussen de overdracht van losse grond enerzijds (art.&#13;
15) en in samenhang met die van een geheel bedrijf11 anderzijds, geregeld in artikel 16&#13;
RSH 1993. In beide gevallen geldt in principe de maximumhoeveelheid van 20.000 kg&#13;
per hectare, de situaties genoemd in artikel 16 lid 2 onder letter a en b uitgezonderd.12&#13;
Gold onder de vigeur van de BSH 1988 nog het uitgangspunt dat het quotum de&#13;
grond volgde, blijkens de toelichting op de RSH 1993 volgt thans de grond het&#13;
quotum: wie 20.000 kg referentiehoeveelheid wenst over te dragen, dient tevens tot&#13;
de overdracht van minimaal één hectare voor de melkproductie gebruikte grond over&#13;
te gaan. De over te dragen grond moet krachtens artikel 15 lid 4 RSH 1993 een jaar&#13;
voorafgaand aan de overdracht en een jaar daarna daadwerkelijk voor de melkproductie&#13;
door vervreemder respectievelijk verkrijger in gebruik zijn (geweest). In de Nederlandse&#13;
vastgoedpraktijk wordt grond als registergoed in de zin van artikel 3:89 BW overgedragen middels het passeren van een notariële akte. Het melkquotum kan als&#13;
grotendeels afhankelijk vermogensrecht eveneens in die bewuste akte worden opgenomen&#13;
om een correcte overdracht ervan mogelijk te maken. Het quotum gaat&#13;
immers niet van rechtswege over: partijen bepalen zelf of en hoeveel quotum zij willen&#13;
laten overgaan, waarbij het bestaan ervan afhankelijk is van erkenning en registratie door&#13;
het PZ. Indien het quotum niet wordt vermeld in de notariële akte, dan betekent dat,&#13;
dat het quotum ook niet overgaat. Indien meer dan de maximale hoeveelheid van&#13;
20.000 kg wordt overgedragen en ter registratie bij het Centraal Orgaan Superheffing&#13;
(COS) wordt aangeboden, dan kan het gedeelte dat de 20.000 kg overschrijdt niet op de&#13;
koper overgaan: door de werking van de opkoopregeling vervalt het meerdere aan de&#13;
Staat.&#13;
2.4. De actoren op de quotummarkt&#13;
Naast de melkproducenten zelf zijn er in Nederland andere spelers op de quotummarkt&#13;
die hun invloed laten gelden. Door de reglementering van de RSH 1993 moet&#13;
bij permanente of tijdelijke overdracht van productierechten een groot aantal (administratieve)&#13;
handelingen worden verricht alvorens registratie van de transactie bij het&#13;
COS plaatsvindt. De belangrijkste handeling is wellicht het sluiten van een koopovereenkomst&#13;
zodra vraag naar en aanbod van quotum elkaar gevonden hebben. Melkveehouders&#13;
kunnen vraag of aanbod rechtstreeks aan elkaar kenbaar maken of door&#13;
bijvoorbeeld inschakeling van de regionaal werkende makelaar, vastgoeddiensten van&#13;
landbouworganisaties of de handelaar in productierechten. Bij transacties, begeleid&#13;
door de reguliere makelaardij, is er sprake van een overeenkomst tussen producenten&#13;
onderling (directe overdracht), terwijl in het handelscircuit de handelaar in productierechten&#13;
aan- en verkoopt voor eigen rekening en risico en dus zelf contractspartij van&#13;
de producent wordt. Naast deze handelaren zijn de traditionele agrarische bemiddelaars&#13;
die in opdracht en voor rekening van een melkveehouder melkquotum trachten&#13;
te kopen of te verkopen, operationeel. Als belangenbehartiger voor de Nederlandse&#13;
melkveehouders treedt de vakgroep Melkveehouderij van LTO Nederland13 op. De&#13;
grotere grondbezitters of verpachters zijn verenigd in de Federatie Particulier Grondbezit.&#13;
De Stichting Handen af van melkleasen is de spreekbuis van de groep melkveehouders&#13;
die gebruik maken van de (ver)leasemogelijkheden. Daarnaast is het Nederlands&#13;
Agrarisch Jongeren Kontakt (NAJK) in de bres gesprongen om de belangen&#13;
van de jongere melkveehouders en starters te verdedigen. De laatstgenoemde belangenbehartigers&#13;
hebben een belangrijke bijdrage geleverd aan de discussie omtrent de&#13;
quotumbeurs en de perikelen om de leasemogelijkheden te beperken.&#13;
3. Beurssystemen voor de overdracht van melkquota&#13;
In diverse landen bestaan er beurssystemen die ten dienste staan van de overdracht&#13;
van melkquota. De nationale implementatie van de communautaire regels inzake het&#13;
tijdelijk of permanent verhandelen van melkquota verschilt per Europese lidstaat,&#13;
afhankelijk van de nationale structuur, de historische ontwikkeling van de zuivelsector&#13;
en de wens om al dan niet structuurbeleid te voeren met melkquota. In paragraaf 3.1 wordt de werking van de Canadese beurs toegelicht. Vervolgens worden het&#13;
Deense model beschreven (3.2), het Belgische quotumfonds (3.3) evenals het Duitse&#13;
(3.4). Ten slotte wordt het voorgestelde systeem voor de Nederlandse situatie&#13;
beschreven, welke beurs op 1 april 2000 operationeel had moeten zijn zodra de minister&#13;
verzekerd was van voldoende steun uit de Kamer (3.5).&#13;
3.1. De quotumbeurs in Canada&#13;
Canada kent, gelijk de lidstaten van de Europese Gemeenschap, een melkquotering.&#13;
In het land is geen sprake van grondgebondenheid van quotum en de notering geschiedt&#13;
per kilogram vet.&#13;
Ontario is een van de belangrijkste zuivelproducerende gebieden van dit land.&#13;
Sinds 1980 functioneert er een melkquotumbeurs, op initiatief van de Ontario Milk&#13;
Market Board (OMMB). Het gebruik maken van de beurs is voor de meeste van de&#13;
8.000 bij de Dairy Farmers of Ontario aangesloten melkveehouders de belangrijkste&#13;
wijze van quotumoverdracht. Alleen bij overdracht binnen familieverband of bij verkoop&#13;
van het gehele bedrijf met quotum mag de beurs gepasseerd worden.14 Degene&#13;
die een geheel bedrijf met quotum verwerft, moet overigens vijftien procent van het&#13;
quotum aan de OMMB afstaan. Een beschrijving van dit systeem is in deze bijdrage&#13;
gerechtvaardigd, omdat het principe in met name Denemarken en Nederland als&#13;
voorbeeld heeft gediend voor de in deze lidstaten te implementeren quotumbeurs.&#13;
3.1.1. De evenwichtsprijs&#13;
In de navolgende tabel met toelichting15 wordt de werking van het Canadese principe&#13;
verduidelijkt:&#13;
AANBOD&#13;
Prijs in aantal hoeveelheid te cumulatief cumulatief quotum&#13;
dollars verkopers koop aangeboden aantal verkopen te koop aangeboden&#13;
8.500 0 0 0 0&#13;
12.250 1 20 1 20&#13;
12.275 2 30 3 50&#13;
12.340 4 75 7 125&#13;
12.390 5 130 12 255&#13;
12.500 1 40 13 295&#13;
12.535 1 10 14 305&#13;
12.610 2 80 16 385&#13;
12.625 0 0 16 385&#13;
16.100 1 50 17 435 Prijs in aantal hoeveelheid te cumulatief cumulatief quotum&#13;
dollars kopers koop gevraagd aantal kopers te koop gevraagd&#13;
8.500 1 80 28 650&#13;
12.250 3 65 27 570&#13;
12.275 7 185 24 505&#13;
12.340 0 0 17 320&#13;
12.390 1 30 17 320&#13;
12.500 4 40 16 290&#13;
12.535 5 110 12 250&#13;
12.610 4 80 7 140&#13;
12.625 3 60 3 60&#13;
16.100 0 0 0 0&#13;
Alle melkveehouders die quotum wensen te (ver)kopen, leggen maandelijks hun aanbiedingen&#13;
met gewenste vetpercentage en prijs aan de beurs voor, waarbij wordt aangegeven&#13;
hoeveel liters zij willen (ver)kopen tegen een zekere minimum- of maximumprijs&#13;
per eenheid.&#13;
In de aanbodzijde van de tabel is te zien dat er één veehouder is die het laagste bod&#13;
van 20 kilo botervet accepteert voor een minimumprijs van $ 12.250; vervolgens het&#13;
op een na laagste bod van een tweetal veehouders die gezamenlijk 30 kilo aanbieden&#13;
voor $ 12.275. De ene veehouder die minimaal $ 12.250 wil ontvangen, gaat normaliter&#13;
ook akkoord met een prijs van $ 12.275. Hierdoor kunnen de aangeboden quota&#13;
gecumuleerd worden. Omdat het hier een minimumprijs betreft, loopt de optelling&#13;
van boven (laagste prijs) naar beneden (hoogste prijs).&#13;
In de vraagzijde van de tabel zijn de veehouders opgenomen die quotum willen&#13;
verwerven. Drie veehouders willen gezamenlijk 60 kilo kopen bij een maximumprijs&#13;
van $ 12.625. Vervolgens zijn er vier veehouders die voor een maximumprijs van&#13;
$ 12.610 gezamenlijk 80 kilo willen kopen. De eerste drie veehouders zijn voor dat&#13;
bedrag ook in de markt. Ook hier wordt de hoeveelheid te koop gevraagd quotum&#13;
gecumuleerd.&#13;
Bij het berekenen van de evenwichtsprijs is het cumulatief aangeboden quotum&#13;
(bijna) gelijk aan het cumulatief gevraagde quotum. In de tabel is de evenwichtsprijs&#13;
$ 12.500, met een aanbod van 295 kilo en een vraag van 290 kilo.&#13;
3.1.2. Kenmerken van het Canadese beursprincipe&#13;
De quotumprijs is telkens oproepbaar door vermelding op internet16 en publicatie in&#13;
de vakbladen en geldt voor heel Ontario, hetgeen bijdraagt aan een transparante quotummarkt.&#13;
Doordat een deelnemer tijdens dezelfde beursgang niet tegelijk mag&#13;
kopen én verkopen, wordt speculatief handelen voorkomen.&#13;
Een beursdeelnemer kan overigens zijn aan de computer kenbaar gemaakte prijs&#13;
slechts in zijn nadeel wijzigen: alleen hogere biedingen van de kandidaat-koper kunnen nog doorgegeven worden, terwijl de verkoper van quotum de prijs in die maand&#13;
alleen tussentijds kan verlagen in plaats van verhogen.&#13;
Een ander kenmerk is dat stakende melkveehouders hun quotum aan de beurs&#13;
moeten aanbieden (behalve in het geval van de hiervoor genoemde twee uitzonderingen).&#13;
Het beursbestuur bewaakt zelf een quotumreservedepot, zodat het incidenteel&#13;
quotum kan opkopen of juist uit de buffer naar de vragers van quotum kan laten&#13;
vloeien. Met name startende melkveehouders kunnen een aanspraak op de buffer&#13;
maken. In dit depot bevindt zich gemiddeld vijf procent van het quotum dat naar verwachting&#13;
in het komende jaar verhandeld wordt.&#13;
3.2. De quotumbeurs in Denemarken&#13;
In Denemarken kan quotum al dan niet in combinatie met grond worden overgedragen,&#13;
zodat naast de relatief lage zuivere quotumprijs ook een aankoopbedrag voor&#13;
grond moet worden ingecalculeerd. In dit land geldt voorts het principe dat quotum&#13;
slechts binnen een straal van tien kilometer mag worden overgedragen, wat met name&#13;
bij de Deense eilanden verhandelbaarheidsbeperkingen oplevert.&#13;
In Denemarken is in het najaar van 1997 een beurssysteem geïntroduceerd,17 welke&#13;
beurs tweejaarlijks ‘draait’ en waarbij de transacties een combinatie van lease en koop&#13;
kunnen zijn. Daarnaast kunnen veehouders bilateraal grondgebonden transacties tot&#13;
stand brengen; een en ander is in deze lidstaat gebaseerd op artikel 8 letter b van de&#13;
EG-verordening 3950/92 (verhandeling via de nationale reserve, quotumoverdracht&#13;
alleen mogelijk aan het begin van een superheffingsjaar).&#13;
Melkveehouders die hun bedrijf gaan staken, zijn verplicht het quotum in te brengen,&#13;
zodat het melkquotum door uitbreidende of startende melkveehouders kan worden&#13;
gekocht. Vragers en aanbieders kunnen kosteloos hun vraag en aanbod kenbaar&#13;
maken, zodat de beurs middels een computerprogramma halfjaarlijks een evenwichtsprijs&#13;
berekent. De permanente overdracht via de nationale reserve kan alleen plaatsvinden&#13;
aan het einde van elk melkquotumjaar, te weten 31 maart.&#13;
Een melkveehouder kan binnen vijf jaar 300.000 kg melkquotum verwerven;&#13;
bedrijven met meer dan 800.000 kg melk kunnen maximaal twee procent van het quotumareaal&#13;
jaarlijks bijkopen. In Denemarken verwacht de Danish Dairy Board dat&#13;
circa 8.000 van de 12.000 melkveehouders, die jaarlijks 4,5 miljoen ton melk produceren,&#13;
zich als vrager of aanbieder op de beurs profileren, hetgeen overigens niet verplicht&#13;
gesteld wordt. Indien de beurs echter gepasseerd wordt, wordt automatisch&#13;
33 procent van het overgedragen quotum ingehouden en kosteloos aan de nieuwkomers&#13;
in de beroepsgroep ter beschikking gesteld. Vooralsnog zal het principe tot&#13;
2002 zijn bestaansrecht kunnen bewijzen. Daarna zullen standsorganisaties en het&#13;
ministerie discussiëren over de continuering ervan.18 3.3. Het quotumfonds in België&#13;
Het Koninklijk Besluit van 2 oktober 1996 betekende een grondige koerswijziging&#13;
voor de mogelijkheden van overdracht van melkquota in België. Voor de inwerkingtreding&#13;
van dit KB was melkquotum vrij verhandelbaar: thans kan dit nog via een&#13;
tweetal sporen (los van verhandeling binnen familieverband of nieuwkomers die een&#13;
geheel bedrijf overnemen).&#13;
Door de oprichting van het quotumfonds Bestuur DG3 zijn quotatransfers aan&#13;
strikte voorwaarden gekoppeld. Melkquotum dient tegen een vaste vergoeding van 15&#13;
BEF tegen een vetgehalte van 37 gram per liter melk (3,7%) bij het fonds te worden&#13;
ingebracht, waarbij de helft van de beschikbare melk bestemd is voor de jonge starters.&#13;
Kopers mogen uiteindelijk niet over een groter quotumareaal beschikken dan&#13;
20.000 liter per hectare. De ingeleverde quota, geschikt voor de levering aan de zuivelindustrie&#13;
(dus niet die voor de rechtstreekse verkoop aan de consument), worden&#13;
vervolgens lineair herverdeeld onder de melkveehouders die hiertoe bij het fonds een&#13;
verzoek indienen.19 Mede door de beperking op handel tussen melkveehouders die&#13;
geen familierelatie met elkaar hebben, heeft het in het najaar van 1996 opgerichte&#13;
fonds een derde van de melkquotummarkt naar zich toe weten te trekken. De enige&#13;
mogelijkheid voor bestaande melkveehouders om nog uit te breiden, is door in te&#13;
schrijven op het fonds waarin quotum wordt aangeboden door melkveehouders die&#13;
stoppen met hun bedrijfsactiviteiten en de melk niet kunnen verkopen in familieverband.&#13;
In dit land kan overdracht van quotum losgekoppeld van grond plaatsvinden&#13;
onder de vaste verhouding 20.000 liter per hectare.&#13;
Verder geldt er een maximale afstand van dertig kilometer waarbinnen verhandeld&#13;
mag worden en moet de grond minstens negen jaar feitelijk door de verwerver worden&#13;
gebruikt.&#13;
Het doel van het fonds is verlaging van de quotumkosten.20 De prijs wordt vastgezet&#13;
op ongeveer 1 gulden per liter.21 Door publicatie van het KB van 22 maart 1999&#13;
tot wijziging van het KB van 2 oktober 1996 in het Belgisch Staatsblad is een aantal&#13;
wijzigingen doorgevoerd, waarbij vooral de manier waarop de vrijgemaakte quota uit&#13;
het quotumfonds worden herverdeeld, werd gewijzigd, terwijl tevens speculatie werd&#13;
tegengegaan.22 Overigens mag in België in principe per producent maximaal 10.000&#13;
liter ge- of verleasd worden.&#13;
3.4. De quotumbeurs in Duitsland&#13;
Op 23 augustus 1999 heeft de Duitse minister van Landbouw zijn voornemens&#13;
bekend gemaakt ten aanzien van de toekomstige melkquotumregeling. Deze voornemens – in de vorm van een ontwerpverordening – moeten nog worden voorgelegd&#13;
aan de Bundesrat. De ontwerpverordening is in hoge mate een compromis van enerzijds&#13;
de wensen van de minister en anderzijds de opvattingen van het Deutsche&#13;
Bauern Verband.&#13;
De belangrijkste elementen uit de ontwerpverordening zijn:&#13;
– Er komt een melkquotumregeling voor heel Duitsland. Tot nu toe gold voor de&#13;
afzonderlijke deelstaten een andere regeling.&#13;
– Er komen regionale quotumbeurzen op privaatrechtelijke basis (bijvoorbeeld door&#13;
landbouworganisaties). Koop en verkoop van melkquota zal vanaf 1 april 2000&#13;
nog slechts mogelijk zijn via regionale beurzen en aankoop kan alleen door de&#13;
actieve melkveehouders.&#13;
– Er zal twee maal per jaar gehandeld kunnen worden via de beurs, te weten op&#13;
1 april en 31 oktober.&#13;
– Er komt een verbod op het aangaan van leaseovereenkomsten en nieuwe pachtovereenkomsten&#13;
voor melkquota.&#13;
– Bestaande pachtovereenkomsten voor melkquota kunnen, onder bepaalde voorwaarden,&#13;
worden verlengd.&#13;
– Er komen kortingsregelingen ten gunste van de regionale reserve: een algemene&#13;
korting bij aan- en verkoop via de quotumbeurs, een extra korting bij het herhaald&#13;
ter verkoop aanbieden (met als doel prijsovervraging te voorkomen). Ten slotte&#13;
vervalt het quotum dat gedurende een heel jaar niet is benut aan de regionale reserve.&#13;
Uitzonderingen op de verkoopbepalingen en de kortingsregelingen zijn van&#13;
toepassing als het gaat om quotumoverdracht tussen verwanten in de eerste graad,&#13;
echtelieden of erfgenamen. Ook bij vervreemding van het gehele agrarische bedrijf&#13;
– inclusief grondgebonden quota – zijn de uitzonderingen van toepassing.23&#13;
Het Duitse systeem heeft kenmerken van het Deense en het Canadese principe.&#13;
3.5. Quotabeurzen in Nederland&#13;
3.5.1. De Nationale Melk Quota Beurs&#13;
In juni 1997 is de eerste particuliere landelijke quotumbeurs geïntroduceerd in&#13;
Nederland als de Nationale Melk Quota Beurs (NMQB). Het doel van deze beurs is&#13;
het transparanter maken van de melkquotummarkt, het verlagen van de transactiekosten&#13;
en het stabiliseren van de quotumprijs. De NMQB wil met een duidelijke&#13;
prijsnotering zowel tijdelijke (lease) als permanente overdracht van melkquotum&#13;
bevorderen.24 Het is mogelijk dat een agrarische makelaar die bemiddelt voor zijn&#13;
opdrachtgever, melkquotum plaatst op de beurs. Bilaterale quotumoverdracht is&#13;
mogelijk. Verificatie van aanbieders vindt plaats door de registratie bij de COS te&#13;
controleren en kadastrale recherche te verrichten. Verkopende melkveehouders hebben&#13;
in de praktijk vaak een relatief hoge vraagprijs voor hun quotum in gedachte, terwijl kandidaat-uitbreiders geneigd zijn een lage biedprijs voor uitbreiding van hun&#13;
quotumareaal uit te brengen.&#13;
De kopende en verkopende NMQB-deelnemers geven net als hun Canadese collega’s&#13;
bij hun aanbieding de omvang, het percentage vet van de melk en de geboden&#13;
respectievelijk verlangde prijs aan. De beurscomputer selecteert de gegevens, in eerste&#13;
instantie op vetgehalte, daarna op prijs. De evenwichtsprijs is dan de prijs waarbij het&#13;
aanbod- of vraagoverschot zo gering mogelijk is.&#13;
Als vraag en aanbod met elkaar overeenstemmen, dan vindt er een transactie&#13;
plaats.25 Nadat deze beklonken is, worden de benodigde formulieren geproduceerd,&#13;
waaronder die van aanmelding bij de COS waar de overdracht wordt geregistreerd en&#13;
bijvoorbeeld de ondertekende leaseovereenkomst die naar de zuivelfabriek gestuurd&#13;
kan worden.&#13;
3.5.2. De voorgeschiedenis van het beursmodel van LTO Nederland/Ministerie van&#13;
LNV&#13;
De werkgroep Quotumkosten van LTO Nederland heeft in opdracht van de minister&#13;
van LNV in 1997 de haalbaarheid onderzocht van enkele aanpassingen in het huidige&#13;
quoteringssysteem. De aanpassingen zouden moeten resulteren in lagere quotumkosten,&#13;
lagere transactiekosten, grotere quotummobiliteit en deregulering met als doel verlaging&#13;
van de quotumkosten en de ontwikkeling van een duurzame, grondgebonden&#13;
veehouderij. Met name het grote aandeel van de vaste kosten (quotum, gebouwen en&#13;
grond) in de kostprijs van melk maakt de Nederlandse melkveehouderij kwetsbaar.&#13;
De werkgroep concludeerde dat de instelling van een landelijke beurs voor melkquotum&#13;
het meest geschikt zou zijn voor dergelijke aanpassingen waarbij tevens de&#13;
mogelijkheid tot het (ver)leasen van quotum zou moeten worden beperkt.26 Melkveehouders&#13;
hebben thans onvoldoende inzicht in vraag en aanbod, zo concludeerde de&#13;
werkgroep. Het transparanter maken van de quotummarkt zou bijdragen tot verlaging&#13;
van de quotumkosten.27 Ook de transactiekosten zijn wellicht onnodig hoog: bij&#13;
de overdracht van melkquotum is vaak een makelaar of handelaar betrokken. Deze&#13;
kosten, alsmede die van het opstellen van pachtcontracten en bijvoorbeeld voorlichtingskosten,&#13;
kunnen weggenomen of verminderd worden. LTO Nederland had het&#13;
vermoeden dat er door de inschakeling van dergelijke intermediairs sprake zou zijn&#13;
van prijsopdrijving of speculatie. De quotumprijs wordt opgedreven doordat het intermediair wellicht een relatief hoge quotumprijs communiceert via internet of&#13;
publicaties in de vakbladen als zijnde de marktprijs, door verkopers te adviseren het&#13;
quotum vast te houden en doordat een aantal handelaren speculeren met quotum.&#13;
Betrouwbare informatie over aan- en verkoopprijs is thans onvoldoende voorhanden&#13;
volgens de minister en de vakgroep Veehouderij van LTO Nederland.&#13;
Gerealiseerde prijzen zijn moeilijk te vergelijken omdat er allerlei verschillen zijn&#13;
tussen transacties (mate waarin het quotum al is benut, vetgehalte en het moment&#13;
waarop de transactie financieel wordt afgewikkeld). Bij een quotumbeurs zou er&#13;
maandelijks informatie beschikbaar zijn over de vraag, het aanbod, het aantal en de&#13;
totale omvang van de tot stand gekomen transacties en de quotumprijs. Overigens is&#13;
de vraag naar quotum thans structureel hoger dan het aanbod, dat bij vrije prijsvorming&#13;
altijd zal zorgen voor een relatief hoge quotumprijs. De invoering van de verplichte&#13;
beursgang tast de huidige positie van de agrarische makelaars aan. Kopers en&#13;
verkopers van quotum kunnen bij de huidige grondgebonden transacties bijstand&#13;
inroepen van een makelaar/bemiddelaar. Ook bij transacties via de beurs kunnen veehouders&#13;
zich laten bijstaan door een ter zake deskundige. De quotumbeurs sec zou&#13;
echter alleen toegankelijk zijn voor melkveehouders. Voorts zou het een beperking van&#13;
de contractvrijheid van de melkveehouders c.q. ondernemers betekenen.&#13;
3.5.3. Kenmerken van de beurs&#13;
Een veehouder die melkquotum wil verkopen en daartoe gerechtigd is, kan zijn volledige&#13;
quotum dat nog niet benut is via de quotumbeurs verkopen. Nadere criteria gelden&#13;
er niet voor de verkoper. Voor kopers geldt de eis dat zij na aankoop van melkquotum&#13;
via de beurs over niet meer quotum beschikken dan 20.000 kg per hectare.&#13;
Deze 20.000 kg melkquotum per hectare kan voor de komende jaren gezien worden&#13;
als bovengrens voor de grondgebonden melkveehouderij.&#13;
Het is echter niet toegestaan dat één en dezelfde partij binnen één heffingsperiode&#13;
koop- en verkooptransacties via de beurs laat lopen, dit om het speculatieve karakter&#13;
te beperken. Meerdere koop- of verkooptransacties binnen een heffingsperiode door&#13;
dezelfde koper of verkoper zijn wel mogelijk. De mogelijkheid om bilateraal hele&#13;
bedrijven en quotum gekoppeld met grond te verhandelen, zou in stand blijven. De&#13;
minister stelde dat er dus niet één vorm van quotumoverdracht voorgeschreven zou&#13;
worden, maar juist een extra keuzemogelijkheid voor de actieve of startende melkveehouder.&#13;
28&#13;
3.5.4. Beperking van de leasemogelijkheid&#13;
De huidige leaseregeling is niet bedoeld om jaren achtereen het volledige quotum te&#13;
verleasen door melkveehouders die de melkproductie definitief beëindigd hebben.29&#13;
Het doel van de regeling is het vergroten van de mogelijkheden om quotum en productie&#13;
op elkaar af te stemmen, dus een managementinstrument voor de actieve producent.&#13;
Aan deze doelstelling heeft het instrument weliswaar voldaan, maar het is tevens gaan fungeren als een structurele inkomensbron voor melkveehouders die de&#13;
melkveehouderij niet zelf meer actief beoefenen. Een duurzame, grondgebonden&#13;
melkveehouderij zou hierdoor worden belemmerd. De minister heeft voorgesteld om&#13;
het verleasen derhalve te beperken tot maximaal 75.000 kg melkquotum per jaar, terwijl&#13;
bovendien voor een periode van maximaal 3 jaren achtereen eenmalig meer dan&#13;
75.000 kg melkquotum (tot maximaal het volledige quotum) verleasd had mogen&#13;
worden.30 Deze regeling zou in principe ingaan per 1 april 2000 en betekende feitelijk&#13;
dat veehouders die thans het volledige quotum verleasen, uiterlijk 1 april 2002 de&#13;
melkproductie zouden moeten hervatten of het quotum definitief zouden moeten&#13;
overdragen. De minister verwachtte in dat geval een daling van de omvang van leasemelk&#13;
van 601.000 ton naar ongeveer 150.000 ton.&#13;
De daaraan gerelateerde prijsontwikkeling van leasemelk was moeilijk aan te geven.&#13;
4. Slot&#13;
Nadat het melkquotumstelsel is ingevoerd, is de bedrijfstakstructuur bevroren. De&#13;
gemiddelde schaalgrootte is gelijk gebleven. Juist schaalvergroting had de (quotum)-&#13;
kosten van de productiebeperkende maatregelen kunnen opvangen. Vraag en aanbod&#13;
kunnen elkaar ondanks een relatief gebrekkige marktwerking vinden door de inspanningen&#13;
van makelaars en bemiddelaars. Oplossingen die de minister van LNV (evenals&#13;
diens ambtsvoorganger) opperde waren de ontkoppeling van grond en quota, de&#13;
introductie van een quotumbeurs en de beperking van de leasemogelijkheden. Momenteel&#13;
vinden in Nederland twee manieren van quotumoverdracht plaats: via de overheid&#13;
door opkoopregelingen en via de markt. Melkquotum wordt in het eerste geval&#13;
door de overheid opgekocht indien meer dan 20.000 kg wordt overgedragen. De prijzen&#13;
voor grond en quotum zijn sterk regionaal bepaald. De werking van de beurs zou&#13;
de overdracht van quotum naar de meest efficiënte bedrijven moeten bevorderen.31&#13;
De minister en de vakgroep Melkveehouderij van LTO Nederland vonden de tijd&#13;
rijp om het huidige systeem met de mogelijkheden van verhandelbaarheid te moderniseren,&#13;
gelet op de verlenging van het systeem tot 2008. Quotum blijft vaak onnodig&#13;
te lang bij de stakers, die het quotumareaal structureel verleasen zonder zelf feitelijk&#13;
nog de intentie te hebben in de toekomst zelf weer een operationele melkveehouderij&#13;
te drijven. De jonge melkveehouders hebben de neiging om quotum in eigendom te&#13;
verwerven teneinde een structurele bedrijfsontwikkeling te waarborgen. Beperking&#13;
van de leasemogelijkheden was een interessante gedachte om grond en melkquotum&#13;
sneller beschikbaar te laten komen voor met name deze groep jonge ondernemers. De&#13;
keuzevrijheid tussen permanente en tijdelijke overdracht blijft echter vooralsnog&#13;
bestaan.&#13;
Het is een goede zaak dat de handel in quotum zich vrij kan bewegen tussen vragers&#13;
en aanbieders.&#13;
Het laten verlopen van quotumtransacties losgekoppeld van grond via een quotumbeurs&#13;
is strikt genomen niet noodzakelijk. Deze loskoppeling is ook zonder beurs toe te passen, gelet op de ruimte die artikel 8 van de Europese Verordening biedt.&#13;
Door echter tevens een beurs te lanceren, was wellicht verdere transparantie van de&#13;
quotummarkt bereikt.&#13;
Als de voorgestane loskoppeling tussen grond en quotum doorgevoerd was, was&#13;
het zaak om aandacht te besteden aan de bestaande eigendomsverhoudingen in pachter/&#13;
verpachtersituaties. Het geheel of gedeeltelijk loskoppelen had tot gevolg kunnen&#13;
hebben dat de huidige evenwichtige jurisprudentie met betrekking tot de eigendomsverhoudingen&#13;
die op acceptatie van zowel pachters als verpachters kan rekenen, in de&#13;
toekomst had geleid tot een situatie die nadelig is voor de vermogenspositie van de&#13;
verpachter.&#13;
Bij de instelling van de beurs waren wellicht de transactiekosten verminderd, feit is&#13;
dat de uitvoerings- en controlelasten zouden worden verhoogd. De beperking van de&#13;
contractsvrijheid is wellicht te rechtvaardigen doordat de overheid meer grip op de&#13;
quotummarkt had gekregen; dit laat onverlet dat een facultatieve beursgang op een&#13;
groter draagvlak van de melkveehouders in kwestie kon rekenen.&#13;
In het beurssysteem dat de minister met LTO Nederland voorstelde, konden&#13;
makelaars of bemiddelaars in melkquotum of andere productierechten zich niet als&#13;
beursdeelnemer manifesteren door bijvoorbeeld quotum namens een melkveehouder&#13;
te plaatsen op de beurs. LTO Nederland zag in het door haar voorgestelde systeem,&#13;
dat het merendeel van de melkquotumtransacties verplicht via een centrale, landelijke&#13;
of regionale beurs gerealiseerd had moeten worden. De melkveehouder die zijn&#13;
bedrijf staakt of om een andere reden zijn quotum had willen verkopen, zou dat dus&#13;
niet meer rechtstreeks aan een naburige melkveehouder of via de regionaal werkende&#13;
agrarische makelaar of bemiddelaar kunnen doen. Er zijn geen argumenten te vinden&#13;
waarom de huidige vermeldingen van quotumprijzen in vakbladen door de NVM en&#13;
bijvoorbeeld Steegro b.v. als onbetrouwbaar gekwalificeerd zouden moeten worden.32&#13;
Overigens is het een gemiste kans dat LTO Nederland niet is ingegaan op het voorstel&#13;
om reeds in 1997 zitting te nemen in het beursbestuur van de NMQB zodat zij gedurende&#13;
die tijd het in Leeuwarden beproefde particuliere beursinitiatief had kunnen&#13;
polijsten totdat ministeriële goedkeuring had kunnen volgen die wellicht wel op een&#13;
Kamermeerderheid gestoeld had kunnen worden. Om in 2000 via een centralistische&#13;
visie alsnog een soortgelijk nationaal beurssysteem te introduceren, zou nodig zijn in&#13;
het kader van verlaging van de quotumkosten voor de Nederlandse melkveehouder.&#13;
Deze verlaging is niet aantoonbaar en dit argument tot instelling van de beurs verliest&#13;
dan bestaansrecht. Doordat artikel 8 van de EG-verordening 3950/92 juridische ruimte&#13;
biedt voor loskoppeling van grond en quotum en de introductie van de beurs, had&#13;
met name het beschreven Canadese model evenals het Deense systeem met het nationale&#13;
reserve als voorbeeld kunnen dienen. Voor de instelling van de beurs zou de huidige&#13;
RSH 1993 aangepast moeten worden. Tevens zou het Productschap Zuivel een&#13;
uitvoeringsverordening moeten opstellen waarin alle spelregels betreffende de beurs&#13;
zouden worden verwoord. De nader uitgewerkte plannen en regelgeving zouden&#13;
(nogmaals) ter toetsing worden voorgelegd aan de Nederlandse Mededingingsautoriteit&#13;
en de Europese Commissie. De bevordering van de transparantie en van de mobiliteit, alsmede de bijdrage aan de herstructurering van de melkveehouderij maken dat&#13;
de beurs het karakter had gekregen van een structuurbeurs, waarbij ook milieudoelstellingen&#13;
nagestreefd zouden worden. De beurs als reguleringsinstrument én milieubeschermingsmaatregel,&#13;
waarbij een verlaging van quotumkosten voor de Nederlandse&#13;
melkveehouder niet manifest bleek. De Kamer oordeelde in december jl. dat het prijsdrukkend&#13;
effect van een melkquotumbeurs niet aangetoond is en er op dit moment&#13;
een flexibel en doelmatig systeem van quotumtransacties beschikbaar is. De huidige&#13;
leaseregeling heeft een aantal positieve sociale (financiële) neveneffecten tot gevolg&#13;
gehad, terwijl de beoogde aanpassingen in sociaal opzicht tot een verslechtering van&#13;
de positie van de verleasers had geleid.33 Een deinend schip drijvend op de melkplas is&#13;
in het zicht van de haven voortijdig gestrand. En de boer, hij molk voort…</content><legacyfootnotes>1. Brief aan de Voorzitter van de Tweede Kamer der Staten-Generaal d.d. 27 april 1999 inzake het beleidsvoornemen&#13;
overdracht melkquota naar aanleiding van motie Waalkens c.s., TK 1998-1999, 26 200 XIV,&#13;
nr. 16.&#13;
2. Op 16 december 1999 is de motie van Stellingwerf c.s. aangenomen, zodat de beurs in april 2000 definitief&#13;
niet operationeel wordt en de huidige melkleasemogelijkheden niet aangepast worden, TK 1999-&#13;
2000, 26 800 XIV, nr. 74.&#13;
3. Verordening (EG) nummer 1079/77 en 1078/77 (Pb. 1977, L 131).&#13;
4. Verordening (EG) nummer 856/84 van 31 maart 1984 (Pb. 1984, L 90).&#13;
5. Op grond van de Landbouwwet is voor de uitvoering van de superheffing in Nederland een gecompliceerd&#13;
geheel van regelingen tot stand gekomen, te beginnen met de Beschikking superheffing (Stcrt.&#13;
1984, 79). Later volgden de Beschikking superheffing 1985 (Stcrt. 1985, 118) en de Beschikking superheffing&#13;
1988 (Stcrt. 1988, 64). Per 1 april 1993 is deze laatste Beschikking vervangen door de Beschikking&#13;
superheffing 1993 vanwege hercodificatie van EG-verordeningen; bij regeling van 25 januari 1996,&#13;
Stcrt. 1996, 23, is de naam gewijzigd in Regeling Superheffing 1993 (RSH 1993).&#13;
6. A.M. Bakker, ‘Het rechtskarakter van het melkquotum’, Agr.r. 1989, p. 578.&#13;
7. Artikel 7 lid 1 EG-verordening 3950/92 en uitgewerkt in artikel 15 van de nationale RSH 1993.&#13;
8. Artikel 8 EG-verordening 1256/99 van de Raad van 17 mei 1999, waarbij EG-verordening 3950/92&#13;
werd gewijzigd.&#13;
9. Antwoord op vraag 4 en 5 van de minister aan de Voorzitter van de Vaste Commissie voor LNV bij&#13;
brief van 5 oktober 1999.&#13;
10. Vgl. Hof van Justitie 5 juli 1964 nr. 6/64 inzake Costa/ENEL en Hof van Justitie 5 februari 1963&#13;
nr. 26/62 inzake Van Gend en Loos.&#13;
11. Artikel 12 letter d EG-verordening 857/84: een bedrijf is het geheel van productie-eenheden die door de&#13;
producent worden beheerd en die op het geografische grondgebied van de Gemeenschap zijn gevestigd.&#13;
12. W. Brussaard, Hoofdlijnen van het agrarisch recht, Tjeenk Willink, Zwolle, 1993, p. 82.&#13;
13. Land- en Tuinbouw Organisatie Nederland.&#13;
14. In Ontario verwisselde in 1996 9 procent van het quotum van eigenaar. Daarvan werd 54 procent binnen&#13;
de familiekring overgedragen, 41 procent via de quotumbeurs en in 5 procent van de gevallen betrof&#13;
het een overdracht van een geheel melkveebedrijf; Top Agrar, oktober 1997, p. 94.&#13;
15. Boerderij, vakdeel veehouderij, 2 maart 1999 nr. 5, ‘Quotumbeurs moet sector bijsturen’, p. VE-6 en 7.&#13;
16. Vermeld op internet http://www.milk.org.&#13;
17. Top Agrar, oktober 1997, p. 96.&#13;
18. Oogst, 18 juli 1997, ‘Denemarken krijgt jaarlijkse melkquotumveiling’ en Agrarisch Dagblad, 23 september&#13;
1997,’ LTO speurt naar briljant quotumsysteem’.&#13;
19. Het KB bepaalt dat ingeleverde quota van Vlaamse bedrijven ook bij Vlaamse kopers terecht komen;&#13;
een en ander geldt idem voor de Waalse (ver)kopers. Melkveehouders onder de 35 jaar die over een quotum&#13;
beschikken van minimaal 60.000 kg en maximaal 250.000 kg krijgen anderhalf keer zoveel toegewezen&#13;
dan andere kopers, LTB, april 1997, p. 11-13, ‘Overdracht melkquotum in België op nieuwe wegen’.&#13;
20. Oogst, 14 maart 1997, p. 11, ‘Belgische Boerenbond vindt quotumfonds zeker geen flop’.&#13;
21. In België wordt het vetgehalte uitgedrukt in aantal grammen/liter melk. In Nederland wordt het vetgehalte&#13;
uitgedrukt in procenten/kg melk. De omrekening van gram/liter naar procent/kg gebeurt door&#13;
de hoeveelheid gram/liter te delen door de factor 10,3.&#13;
22. LBActualiteiten, 1999 nr. 13, 21 mei 1999.&#13;
23. LBActualiteiten, 1999 nr. 23, 10 september 1999.&#13;
24. Initiatiefnemer is de heer S.F. Wind (1936), sinds 1957 melkveehouder, sinds 1986 makelaar in Bolsward.&#13;
Hij is lid van de Grondkamer voor Friesland en was gedurende 4 jaren voorzitter van de sectie AOG&#13;
van de NVM en is vooralsnog enig aandeelhouder van de NMQB bv.&#13;
25. Volgens artikel 1 lid 9 van het Beursreglement is sprake van een transactie indien via tussenkomst van de&#13;
NMQB een koop en/of lease overeenkomst tussen twee deelnemers met betrekking tot een bepaalde&#13;
referentiehoeveelheid melk tot stand is gekomen welke overeenkomst is geregistreerd bij de COS. Het&#13;
honorarium bedraagt voor permanente overdracht ƒ 0,035 per kilo overgedragen heffingsvrije referentiehoeveelheid&#13;
melk per deelnemer met een miniumumfee van ƒ 700,–. De fee voor leasecontracten&#13;
bedraagt ƒ 175,– exclusief BTW.&#13;
26. LTO Nederland, Vakgroep Melkveehouderij, Landelijke Beurs voor Melkquotum (LBM) en beperken&#13;
verhuur van melkquota, publikatiejaar 1997.&#13;
27. Gerealiseerde prijzen van een representatief aantal onderliggende quotumtransacties worden nu reeds&#13;
periodiek gepubliceerd in de vakbladen door onder meer leden van de vakgroep Agrarisch Onroerend&#13;
Goed van de Nederlandse Vereniging van Makelaars in Onroerende goederen (NVM) te Nieuwegein en&#13;
bijvoorbeeld Steegro B.V. Zwolle, aldus J. Teeuwsen in Boerderij nr. 34, 19 mei 1998, ‘Boer is niet beter&#13;
af met quotumbeurs’, p. 6.&#13;
28. Brief van de minister van LNV aan de Voorzitter van de Vaste Commissie voor LNV, 2 september 1999.&#13;
29. Van de 8.600 verleasers van quotum in 1998/1999 hebben er 4950 het totale quotum verleasd. Van de&#13;
601.000 ton melk die in de heffingsperiode 1998/1999 werd verleasd, had 443.000 ton betrekking op de&#13;
totaalverleasers, te weten 74% van het verhuurde quotum, Brief van de minister van LNV aan de Voorzitter&#13;
van de Vaste Commissie voor LNV als antwoord op vraag 53, 5 oktober 1999.&#13;
30. Brief van de minister van LNV aan de Voorzitter van de Vaste Commissie voor LNV, 7 december 1999.&#13;
31. R. Wisse, De overdracht van melkquota en de rol van de notaris, Instituut voor Agrarisch Recht, Scriptiereeks&#13;
nr. 27, februari 1999, p. 19.&#13;
32. Notering in week 50 van 1999, prijzen in guldens per % vet per kg melk, op basis van 4,15% vet, excl.&#13;
BTW: 0,986, leasemelk 0,125, Oogst, 24 december 1999.&#13;
33. Motie Stellingwerf c.s., TK 1999-2000, 26 800 XIV, nr. 74.&#13;
</legacyfootnotes><footnotes><footnote/></footnotes><auteurs>J.P.C. van der Heijden</auteurs><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/5650</htmlpath></article>
</articles></edition>
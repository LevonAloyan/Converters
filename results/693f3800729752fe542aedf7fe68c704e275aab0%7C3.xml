<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1989</searchword><id>7242</id><udhid>UDH:TvAR/7242</udhid><titel>'J.J. B., G.J.J.M. B. en J.M.N.G. / ruilverkaveling 'Oude Graaf' (TvAR 1989/4232)</titel><searchwords><searchword>TvAR 4/1989</searchword><searchword>TvAR 1989/4232</searchword><searchword>UDH:TvAR/7242</searchword></searchwords><attachments><attachment><name>1989_nr 4_Rechtspraak_4232.pdf</name><extention>pdf</extention><url>https://denhollander.info/download/6825/ci</url></attachment></attachments><inleiding>Landinrichtingswet, art. 148&#13;
en 195 e.v.&#13;
Bezwaar, gericht op terugkrijgen van de inbreng,&#13;
afgewezen.&#13;
De rechtbank acht het beroep op art.&#13;
148, gebaseerd op mindere kwaliteit, niet&#13;
reëel op grond van de schattingswaarden en&#13;
deskundigenverklaringen. De afstandsvergroting&#13;
is niet als een onaanvaardbare achteruitgang&#13;
aan te merken (2,750 km). Dit&#13;
onderwerp dient overigens eventueel bij de&#13;
lijst der geldelijke regelingen aan de orde te&#13;
komen.&#13;
De inbreng van reclamant is aan belanghebbende&#13;
toegedeeld vanwege na de peildatum&#13;
gekochte grond. Het is een algemeen&#13;
gevolgde regel dat er bij de opstelling van&#13;
het plan van toedeling geen rekening wordt&#13;
gehouden met aankopen na peildatum.&#13;
Hoewel deze regel niet in de wet haar&#13;
grondslag vindt, moet deze toch als uitgangspunt&#13;
dienen. Er kunnen zich echter&#13;
omstandigheden voordoen waardoor aan&#13;
deze regel voorbijgegaan moet worden.&#13;
De bedrijfsomstandigheden van belanghebbende&#13;
S. worden, na belangenafweging&#13;
met reclamant, als zodanig aangemerkt.</inleiding><content>Rechtbank Roermond, 7 juli 1988&#13;
J.J. B., G.J.J.M. B. en J.M.N.G. B., reclamanten&#13;
tegen het plan van toedeling in&#13;
de ruilverkaveling 'Oude Graaf';&#13;
Het bezwaar van reclamanten&#13;
Dit kan als volgt worden samengevat:&#13;
Het standpunt van reclamanten wordt&#13;
toegelicht door mr. C.M. van der Corput&#13;
aan de hand van een pleitnota, die zich bij&#13;
de stukken bevindt.&#13;
Reclamanten maken bezwaar tegen het&#13;
verleggen van het ingebrachte perceel naar&#13;
de kavel 27404, ten behoeve van belanghebbende&#13;
Van Steenbergen.&#13;
Reclamanten hebben — buiten het blok&#13;
- te Leende een melkvee- en meststierenbedrijf.&#13;
De ingebrachte grond is in gebruik&#13;
als grasland en wordt gedeeltelijk gemaaid,&#13;
gedeeltelijk geweid door jongvee en droogstaande&#13;
koeien. De ingebrachte grond is&#13;
specifieke weidegrond en de maatschap van&#13;
reclamanten wenst deze terug.&#13;
Reclamanten leggen over een taxatierapport&#13;
uitgebracht door de agrarische expert&#13;
H.G. Derks op 5 april 1988.&#13;
Uit dit rapport valt op te maken dat verplaatsing&#13;
van de ingebrachte grond naar&#13;
kavel 27404 een aanmerkelijke verslechtering&#13;
voor de maatschap Bierings met zich&#13;
meebrengt. Van een gedeelte van ± 2.25 ha&#13;
van de toegedeelde kavel is zowel de waarde&#13;
als de opbrengstverwachting aanmerkelijk&#13;
lager dan die van het ingebrachte perceel,&#13;
hetgeen in strijd is met het voorschrift&#13;
van de Landinrichtingswet, dat grond van&#13;
gelijke aard en hoedanigheid moet worden&#13;
teruggegeven. Verder ligt de kavel 27404&#13;
over de verharde weg - het ingebrachte&#13;
perceel was immers ook via de verharde&#13;
weg bereikbaar — ongeveer 2.750 meter&#13;
verder van het bedrijf van reclamanten dan&#13;
de inbreng.&#13;
De deskundige Derks heeft berekend dat&#13;
deze afstandsvergroting een omrijschade&#13;
met zich meebrengt van ƒ 7475,- per jaar.&#13;
Het totaal aan vermogensschade, opbrengstderving&#13;
en omrijschade bedraagt ƒ 177 354,-.&#13;
Reclamanten stellen zich op het standpunt&#13;
dat hun belangen, nu deze zo groot en&#13;
evident zijn, zwaarder moeten wegen dan&#13;
die van Van Steenbergen.&#13;
Van Steenbergen is eveneens melkveehouder en heeft zijn inbreng van 8.14.55 ha&#13;
geconcentreerd aan huis gekregen. Daarboven&#13;
heeft Van Steenbergen aan huis toegedeeld&#13;
gekregen grond welke hij na peildatum&#13;
heeft aangekocht en grond welke hij in&#13;
erfpacht heeft verworven in het kader van&#13;
structurele bedrij f svergroting. Het stoort&#13;
reclamanten met name dat de na peildatum&#13;
gekochte en in erfpacht verworven grond in&#13;
het plan van toedeling is verwerkt en zulks&#13;
ten koste van reclamanten. Ook bij toedeling&#13;
van kavel 27404 aan Van Steenbergen&#13;
zou er nog altijd sprake zijn van een aanmerkelijke&#13;
verbetering voor Van Steenbergen&#13;
in vergelijking tot zijn inbreng.&#13;
Reclamanten verzoeken bij vonnis voorzover&#13;
mogelijk uitvoerbaar bij voorraad&#13;
het plan van toedeling zodanig te wijzigen&#13;
dat de maatschap Bierings wordt toegedeeld&#13;
het door haar ingebrachte perceel en&#13;
aan Van Steenbergen wordt toebedeeld de&#13;
kavel 27404.&#13;
Het standpunt van de bij het bezwaar betrokken&#13;
belanghebbende C. van Steenbergen.&#13;
Dit kan als volgt worden samengevat: Het&#13;
standpunt van Van Steenbergen wordt&#13;
nader toegelicht door Baron de Weichs de&#13;
Wenne aan de hand van een pleitnotitie,&#13;
welke zich bij de stukken bevindt.&#13;
C. van Steenbergen verklaart voorts nog:&#13;
Ik heb een melkveehouderij met een kleine&#13;
huiskavel van circa 5 ha grond op afstand.&#13;
Deze slechte verkaveling staat een rendabele&#13;
bedrijfsvoering in de weg. De koeien&#13;
staan op stal en ik moet het voedsel van elders&#13;
halen. Dit vergt zoveel werk dat ik wel&#13;
haast verplicht ben een vaste kracht in&#13;
dienst te nemen. Mijn wens was daarom&#13;
om grond aan huis te krijgen, zodat ik de&#13;
koeien overdag bij huis kan laten weiden.&#13;
Dat kon volgens de L.C. gerealiseerd worden&#13;
als ik zou zorgen voor voldoende inbreng.&#13;
Daarom heb ik grond van dhr. Van&#13;
Hout en erfpacht B.B.L.-gronden gekocht&#13;
(dit laatste in het kader van structurele bedrijfsvergroting).&#13;
De overeenkomst met&#13;
Van Hout dateert van 1 april 1985. Op aanraden&#13;
van de notaris is met het transport&#13;
gewacht; dit heeft pas plaatsgevonden in&#13;
augustus 1987. De akte ter zake van de erfpacht&#13;
dateert van maart 1987.&#13;
Ik heb het grootste belang bij handhaving&#13;
bij het plan van toedeling.&#13;
Een ingrijpende wijziging in deze toedeling&#13;
heeft rechtstreeks tot gevolg, dat met&#13;
name op een ander voedersysteem moet&#13;
worden overgegaan, hetgeen tot onaanvaardbare&#13;
extra lasten leidt, die door het&#13;
bedrijf niet meer kunnen worden opgebracht.&#13;
Uit objectieve bedrij fsberekeningen blijkt&#13;
namelijk, dat in een dergelijke situatie het&#13;
arbeidsinkomen daalt van ƒ 57 943,- tot&#13;
ƒ 20 444,- als gevolg van de loonkosten&#13;
voor een aan te trekken halve vaste kracht,&#13;
daarbij is nog geen rekening gehouden met&#13;
de te betalen financieringslasten.&#13;
De conclusie is dan ook, dat door handhaving&#13;
van het eigendom van de familie&#13;
Bierings op de oorspronkelijke situering&#13;
het voortbestaan van ons bedrijf in ernstige&#13;
mate wordt aangetast.&#13;
De voorgestelde wijziging door de Landinrichtingscommissie&#13;
leidt, wat Bierings betreft,&#13;
in feite uitsluitend en alleen tot een&#13;
vergroting van de - reeds aanwezige grote&#13;
- afstand vanaf het bedrijf te Leende, namelijk&#13;
2.750 km langs de verharde wegen&#13;
en 1.800 km langs een eveneens zeer goed&#13;
berijdbare tracée, bestaande uit:&#13;
250 m zandweg, 650 m semi-verharde&#13;
weg en 900 m verharde weg. Volgens mijn&#13;
berekening zal de totale gekapitaliseerde&#13;
omrijschade maximaal ƒ 25 000,- bedragen.&#13;
Samenvattend kan worden geconcludeerd&#13;
dat de gevolgen voor de reclamanten&#13;
in vergelijking met het voortbestaan van&#13;
mijn bedrijf zo beperkt zijn dat op het ingediende&#13;
bezwaar niet mag worden ingegaan.&#13;
Het standpunt van de bij het bezwaar betrokken&#13;
belanghebbende Bureau Beheer&#13;
Landbouwgronden.&#13;
Dit kan als volgt worden samengevat:&#13;
Heer van Duinhoven, namens het Bureau&#13;
Beheer Landbouwgronden, verklaart&#13;
dat wordt ingestemd met het plan van toedeling,&#13;
doch dat zijdens B.B.L. geen bezwaar&#13;
bestaat tegen de voorgestelde wijziging.&#13;
Het standpunt van de Centrale Landinrichtingscommissie&#13;
en de Landinrichtingscommissie.&#13;
De Landinrichtingscommissie heeft zich aangesloten bij het standpunt van de Centrale&#13;
Landinrichtingscommissie.&#13;
Dit kan als volgt worden samengevat:&#13;
Reclamanten hebben buiten het blok te&#13;
Leende op een afstand van ca. 12 km een&#13;
bedrijf van ca. 40 ha (melkvee en stieren).&#13;
Kavel 27404 ligt gerekend over de verharde&#13;
weg ca. 2,7 km verder van huis en gerekend&#13;
over de onver har de weg ca. 1,8 km&#13;
verder van huis. De onverharde weg langs&#13;
de thans aan reclamant toebedeelde kavel&#13;
27404 zal verbeterd worden. Dan is de kavel&#13;
ook zeer goed via deze weg bereikbaar.&#13;
Aangezien reclamanten slechts één gebruikseenheid&#13;
in het blok inbrengen gaan&#13;
zij er, gelet op de afstandsvergroting, op&#13;
achteruit. Ter zitting van de rechter-commissaris&#13;
hebben zij een schaderapport overgelegd&#13;
dat uitkomt op ƒ 177 354,-. De inbreng&#13;
van reclamanten is toegedeeld aan&#13;
belanghebbenden C. van Steenbergen te&#13;
Weert die een melkveebedrijf heeft, waarbij&#13;
hij zomerstalvoedering toepast. Wat de&#13;
inbreng en toedeling van belanghebbende&#13;
betreft valt te noteren dat kavel 24504,&#13;
groot 1.75.91 ha is toegedeeld voor inbreng&#13;
elders. De kavels 24502 en 24402 gezamenlijk&#13;
groot 3.02.50 ha heeft belanghebbende&#13;
na peildatum aangekocht van G.J.M, van&#13;
Hout te Weert. Ten slotte heeft belanghebbende&#13;
na de peildatum de erfpacht verworven&#13;
van de kavels 24301, 24306 B en 24401,&#13;
gezamenlijk groot 6.92.75 ha. Het areaal&#13;
van de belanghebbende Van Steenbergen is&#13;
geheel geconcentreerd.&#13;
Reclamanten wensen hun inbreng te behouden.&#13;
De commissie is in beginsel van&#13;
oordeel dat aan de wens van reclamanten&#13;
tegemoet moet worden gekomen, aangezien&#13;
zij erop achteruit gaan. Inwilliging van&#13;
het bezwaar van reclamanten heeft tot gevolg&#13;
dat belanghebbende Van Steenbergen&#13;
erop achteruit gaat in vergelijking met het&#13;
plan van toedeling. Belanghebbende gaat&#13;
er alsdan niet op achteruit in vergelijking&#13;
met zijn inbreng. Immers hij houdt het&#13;
voordeel van de concentratie. De kwaliteit&#13;
van de grond van kavel 27404 is niet zeer&#13;
verschillend van die van het ingebrachte&#13;
perceel van reclamanten.&#13;
De commissie stelt daarom voor het bezwaar&#13;
van reclamanten in te willigen. De&#13;
hiervoor benodigde kavelsplitsingen worden&#13;
overgelegd. Met betrekking tot de claim&#13;
ad ƒ 177 354,- merkt de commissie op dat&#13;
deze een financiële aangelegenheid is die&#13;
thuis hoort bij de Lijst der Geldelijke Regelingen.&#13;
Met betrekking tot de omrij schade zal&#13;
ten gunste van reclamanten financiële compensatie&#13;
moeten plaatsvinden, indien het&#13;
plan van toedeling gehandhaafd blijft. Indien&#13;
dit laatste zou gebeuren wenst de commissie&#13;
reeds thans te verklaren dat zij niet&#13;
kan instemmen met de uitkomst ad ƒ 7475,-&#13;
per jaar en evenmin met de factor 16,656.&#13;
De commissie verzoekt de rechtbank het&#13;
plan van toedeling te wijzigen overeenkomstig&#13;
het op kaart gebrachte alternatief A.&#13;
Het oordeel van de rechtbank.&#13;
Reclamant wenst zijn inbreng terug te krijgen&#13;
en stelt daartoe allereerst dat perceel&#13;
27404, althans voor een gedeelte van mindere&#13;
kwaliteit is dan de ingebrachte grond&#13;
hetgeen niet in overeenstemming is met art.&#13;
148 van de Landinrichtingswet.&#13;
De rechtbank acht dit bezwaar niet reëel.&#13;
De schattingswaarden zoals die voor de inbreng&#13;
en toedeling van reclamant zijn vastgesteld&#13;
wijzen eerder in een andere richting.&#13;
De deskundigen - inclusief H.G. Derks&#13;
- verklaren eensluidend dat de grondkwaliteit&#13;
van de ingebrachte grond en toegedeelde&#13;
kavels nagenoeg gelijk is.&#13;
De stelling van de deskundige Derks dat&#13;
de lage ligging van ± 2.25.00 ha van kavel&#13;
27404 leidt tot 30% minder waarde en 30%&#13;
minder opbrengst wordt in het rapport niet&#13;
onderbouwd.&#13;
In elke geval kan, gezien het bovenstaande,&#13;
niet gezegd worden dat de toedeling van&#13;
kavel 27404 op dit punt strijdig zou zijn&#13;
met de uitgangspunten van de Landinrichtingswet.&#13;
Voorts stelt reclamant dat de toegedeelde&#13;
kavel aanmerkelijk verder van huis is dan&#13;
de ingebrachte kavel hetgeen een aanzienlijke&#13;
omrij schade met zich mee brengt.&#13;
Hoewel partijen enigszins verschillen van&#13;
mening over de mate waar dit verschil&#13;
praktisch op neer komt, staat onweersproken&#13;
vast dat de toegedeelde kavel 27404 via&#13;
de verharde weg 2.750 km verder verwijderd&#13;
ligt van het bedrijf van reclamanten,&#13;
dan de ingebrachte kavel.&#13;
Dit is echter niet als een onaanvaardbare achteruitgang aan te merken, terwijl het&#13;
overigens een onderwerp is dat eventueel&#13;
bij de Lijst der Geldelijke Regelingen aan&#13;
de orde dient te komen. Het meest verstrekkende&#13;
bezwaar van reclamanten is&#13;
echter dat zij moeten wijken voor belanghebbende&#13;
Van Steenbergen, die circa 12 ha&#13;
grond, die hij na peildatum heeft gekocht,&#13;
dan wel in erfpacht verworven, geconcentreerd&#13;
aan huis heeft toebedeeld gekregen.&#13;
Aan reclamanten moet worden toegegeven&#13;
dat het een algemeen gevolgde regel is&#13;
dat er bij de opstelling van het plan van&#13;
toedeling geen rekening wordt gehouden&#13;
met aankopen na peildatum.&#13;
Hoewel deze regel niet in de wet haar&#13;
grondslag vindt, moet deze toch als uitgangspunt&#13;
dienen.&#13;
Er kunnen zich echter omstandigheden&#13;
voordoen waardoor aan deze .regel voorbijgegaan&#13;
moet worden.&#13;
Belanghebbende Van Steenbergen heeft&#13;
met voldoende en objectief te toetsen gegevens&#13;
aannemelijk gemaakt dat het aankopen&#13;
van grond na peildatum noodzakelijk&#13;
was voor een goede bedrijfsvoering, hetgeen&#13;
een van de doelstellingen van de ruilverkaveling&#13;
is.&#13;
Voorts heeft hij aannemelijk gemaakt&#13;
dat concentratie van de toedeling aan zijn&#13;
huiskavel voor het voortbestaan van zijn&#13;
bedrijf van essentieel belang is en toedeling&#13;
op afstand ter plaatse van kavel 27404, zoals&#13;
reclamant wenst, de voortzetting van&#13;
zijn bedrijf werkelijk in gevaar zou brengen.&#13;
Daar staat tegenover ten aanzien van reclamanten&#13;
dat door de toedeling van kavel&#13;
27404 onmiskenbaar afstandsvergroting&#13;
met zich meebrengt, doch er is niet gebleken&#13;
dat daardoor de bedrijfsvoering van&#13;
reclamanten wezenlijk wordt aangetast.&#13;
In deze omstandigheden moeten de belangen&#13;
van belanghebbende Van Steenbergen&#13;
zwaarder wegen dan die van reclamanten.&#13;
Daar doet niet aan af dat er voor belanghebbende&#13;
Van Steenbergen ten opzichte&#13;
van zijn inbreng in alle gevallen een aanmerkelijke&#13;
verbetering optreedt.&#13;
Gelet op de procedurele houding van belanghebbende&#13;
Van Hout en de verklaring&#13;
van de vertegenwoordiger van de B.B.L.&#13;
ter zitting dat deze zich refereren aan het&#13;
oordeel van de rechtbank zal het bezwaar&#13;
worden afgewezen. </content><legacyfootnotes/><footnotes><footnote/></footnotes><auteurs/><published>1989-04-01 00:00:00</published><modified>1989-04-01 00:00:00</modified><editiondate>1989-04-01</editiondate><htmlpath>https://denhollander.info/artikel/7242</htmlpath></article>
</articles></edition>
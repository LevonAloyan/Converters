<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2009</searchword><id>8150</id><udhid>UDH:TvAR/8150</udhid><titel>Health check van het Gemeenschappelijk Landbouwbeleid II</titel><searchwords><searchword>TvAR 10/2009</searchword><searchword>UDH:TvAR/8150</searchword></searchwords><attachments><attachment><name>TvAR2009_10_02_Health_check.pdf</name><extention>pdf</extention><url>https://denhollander.info/download/7364/ci</url></attachment></attachments><inleiding>1. Inleiding&#13;
In de uitgave van april 2009 van dit tijdschrift bent u geïnformeerd&#13;
over de evaluatie, ook wel ‘health check’ genoemd,&#13;
van het Europese landbouwbeleid, waarbijmet name aandacht&#13;
is besteed aan de zogenoemde bedrijfstoeslagregeling.1&#13;
Deze bedrijfstoeslagregeling is in Nederland op 1 januari&#13;
2006 in werking getreden. Nederland heeft bij de invoering&#13;
gekozen voor een stelsel gebaseerd op het historische model.&#13;
In dit model zijn de aan de landbouwers toegekende toeslagrechten&#13;
gebaseerd op individuele historische referentiebedragen.&#13;
De toenmalige Minister van LNV, de heer dr. C.P.&#13;
Veerman, gaf reeds in 2004 te kennen dat zijn voorkeur niet&#13;
naar het historische model uitging.2 Het regionale model,&#13;
waarvoor een lidstaat ook kon kiezen, was wat hem betreft&#13;
een billijker systeem. Vanuit de Europese Commissie werd&#13;
echter geadviseerd het nieuwe stelsel niet te starten met een&#13;
herverdeling van inkomens. Dit zou tot grote problemen&#13;
kunnen leiden; te weten ongewenste effecten op grondprijzen,&#13;
productieverschuiving en financiële problemen voor bedrijven&#13;
die voor wat betreft hun resultaat grotendeels afhankelijk zijn&#13;
van de Europese gelden.&#13;
Uiteindelijk heeft Nederland gekozen voor een bedrijfstoeslagregeling&#13;
gebaseerd op (individuele) historische gegevens.&#13;
In 2003 hebben de landbouwminister afgesproken dat het&#13;
nieuwe gemeenschappelijk landbouwbeleid in 2009 geëvalueerd&#13;
zou worden; de toenmalige Minister van LNV gaf reeds&#13;
in 2003 aan dat hij verwachtte dat in het kader van deze&#13;
evaluatie opnieuw een discussie gestart kon worden over de&#13;
wijze van verdeling van inkomenstoeslagen.&#13;
Inmiddels heeft binnen Europa de evaluatie, ook wel de ‘health&#13;
check’ genoemd plaatsgevonden. In mijn bijdrage in het&#13;
tijdschrift van april 2009 is ingegaan op de discussies die in&#13;
Europees verband hebben plaatsgevonden en de wensen die&#13;
het Nederlandse kabinet in dit kader binnen Nederland en&#13;
Europa heeft geuit.&#13;
Uiteindelijk hebben de Europese landbouwministers medio&#13;
november 2008 een akkoord bereikt. Naar aanleiding van&#13;
dit akkoord is Verordening (EG) nr. 73/2009 van de Raad&#13;
van de Europese Unie van 19 januari 2009 gepubliceerd.3&#13;
Deze verordening vervangt raadverordening 1782/2003.4&#13;
Nederland staat nu voor de taak om het akkoord te implementeren&#13;
in zijn nationale wet- en regelgeving. Hierbij moet&#13;
een aantal keuzes worden gemaakt.&#13;
Op basis van het akkoord en de daarop gebaseerde raadsverordening&#13;
heeft een lidstaat namelijk onder andere de mogelijkheid&#13;
omtussentijds, namelijk vanaf 2010, omte schakelen&#13;
naar een ander systeem voor wat betreft het toekennen van&#13;
inkomenssteun aan zijn landbouwers (bijvoorbeeld van een&#13;
stelsel gebaseerd op historische gegevens naar een regionaal&#13;
systeem).5 Ook biedt de verordening aan lidstaten de mogelijkheid&#13;
om te besluiten of, en zo ja, hoe ze de mogelijkheden&#13;
van het zogenoemde ‘artikel 68’ willen gebruiken.&#13;
Opmet name die twee onderwerpen zal ik in dit artikel nader&#13;
ingaan. Daarnaast zal ik ook aandacht schenken aan onderwerpen&#13;
gerelateerd aan de bedrijfstoeslagregeling, waaronder&#13;
de ontkoppeling van de slachtpremie.&#13;
Hierbij baseer ik mij met name op de informatie die is verstrekt&#13;
in het kader van het overleg met de Tweede Kamer.&#13;
Op 27 april 2009 heeft de minister de Tweede Kamer&#13;
schriftelijk geïnformeerd over de implementatie van het Europese&#13;
akkoord en de naar aanleiding van dit akkoord gepubliceerde&#13;
Verordening (EG) nr. 73/2009 van de Raad van de&#13;
Europese Unie in Nederland.6 De inhoud van deze brief is&#13;
besproken in het overleg met de Tweede Kamer op 27 mei&#13;
2009.7Het overleg is vervolgens voortgezet op 10 juni 2009.8&#13;
Naar aanleiding van het overleg heeft deminister de Europese&#13;
Commissie een brief gestuurd met de nationale keuzes (verplichte&#13;
kennisgeving). Deze brief is helaas niet gepubliceerd. </inleiding><content>2. Artikel 68&#13;
Allereerst zal ik ingaan op de Nederlandse invulling van het&#13;
reeds genoemde ‘artikel 68’. Dit betreft een artikel van Verordening&#13;
73/2009 waarin de mogelijkheid is geïntroduceerd&#13;
om een deel van de nationale enveloppe voor inkomenssteun&#13;
te bestemmen voor het stimuleren van bijvoorbeeld milieuvriendelijke&#13;
landbouw, dierenwelzijn, kwaliteitslandbouw en&#13;
risicoverzekeringen. Inmiddels is ook Verordening (EG) nr.&#13;
639/2009 van de Commissie gepubliceerd tot vaststelling&#13;
van bepalingen ter uitvoering van artikel 68.9&#13;
Hoe zit het nu precies met dit artikel 68?&#13;
Door de ‘health check besluiten’ zijn er extra mogelijkheden&#13;
gekomen om een deel van de nationale enveloppe voor inkomenssteun&#13;
te bestemmen voor specifieke steun die betrekking&#13;
heeft op genoemde doelen. Het nieuwe van artikel 68 is dat&#13;
dit artikel het mogelijk maakt de onbenutte middelen in te&#13;
zetten; dit was voorheen niet mogelijk. Als Nederland geen&#13;
gebruik zou maken van het artikel verblijven de gelden aan Brussel.De onbenuttemiddelen ontstaan doordat toegekende&#13;
toeslagrechten niet (kunnen) worden verzilverd.&#13;
Onze minister wil gebruik maken van de mogelijkheden die&#13;
artikel 68 biedt. In de jaren 2010 en 2011 wil zij de ontwikkeling&#13;
van dier- en milieuvriendelijke productiemethoden&#13;
stimuleren (€ 10 à 15mln per jaar).Met deze specifieke steun&#13;
wil deMinister van LNV de sector steunen omeen duurzame&#13;
richting in te slaan.&#13;
Onder andere zal de bestaande regeling duurzame en diervriendelijke&#13;
stallen in de Regeling LNV-subsidies10 hiertoe&#13;
worden aangepast. Er zal door middel van subsidiëring worden&#13;
gestimuleerd dat men investeert in welzijnsmaatregelen&#13;
die verder gaan dan de wettelijke eisen omtrent dierenwelzijn.&#13;
De subsidie zal betrekking hebben op de extra kosten die het&#13;
realiseren van een duurzame stal met zich meebrengt ten opzichte&#13;
van kosten in verband met investeringen in ‘reguliere’&#13;
stallen. Maximaal 35% van de subsidiabele kosten zullen&#13;
vergoed worden als men in aanmerking komt voor deze regeling.&#13;
Uiteraard zal een groot aantal voorwaarden aan deze&#13;
subsidieverlening worden gekoppeld. Bekend zal moeten&#13;
worden gemaakt welke stallen/systemen in aanmerking komen&#13;
voor deze subsidie. Ook zal een methode moeten worden&#13;
vastgesteld voor de bepaling van de subsidiabele kosten. Het&#13;
zal mij benieuwen hoe een en ander vorm gegeven gaat worden.&#13;
Ook is deminister in dit kader voornemens een subsidieregeling&#13;
open te stellen voor toepassing van specifieke managementmaatregelen.&#13;
Hierbij kan gedacht worden aan bijvoorbeeld&#13;
bestrijding van voetzoollaesies bij vleeskuikens.&#13;
Naast het stimuleren van het bouwen van duurzame stallen&#13;
zal een deel van de nationale enveloppe bestemd worden voor&#13;
het ontwikkelen van een nieuw verzekeringsinstrument; een&#13;
publiekprivate brede weersverzekering.Hiervoor is deminister&#13;
bereid € 4 à 8 mln per jaar beschikbaar te stellen. De deelnemers&#13;
dienen zelf ook een bedrag bij te dragen.&#13;
Met betrekking tot deze weersverzekering is hetmogelijk dat,&#13;
mits wordt voldaan aan nader te stellen voorwaarden, 60%&#13;
van het premiebedrag wordt gesubsidieerd.Deelnemers zullen&#13;
moeten beschikken over een door LNV goedgekeurde polis.&#13;
Ook hier moeten we echter nog wachten op publicatie van&#13;
de regeling en de bijbehorende voorwaarden.&#13;
Een andere bestemming voor de gelden die beschikbaar komen&#13;
via genoemd artikel 68 is de ontwikkeling van een&#13;
doelmatig systeemvoor de tracering en registratie van schapen&#13;
en geiten (I&amp;R-systeem).&#13;
Eén van de maatregelen in dit kader betreft de eenmalige&#13;
vergoeding voor het omnummeren van ‘oude’ dieren binnen&#13;
een bedrijf als 90% of meer dieren die geboren zijn voor 1&#13;
januari 2010, zijn voorzien van een elektronisch merk (‘omnummersubsidie’).&#13;
Daarnaast wordt er een regeling getroffen&#13;
voor houders van meer dan 100 dieren als tegemoetkoming&#13;
voor de op te leggen heffing vanwege de introductie van het&#13;
nieuwe elektronische identificatiesysteem I&amp;R schapen en&#13;
geiten.&#13;
Tot slot heeft de minister aangegeven dat zij een deel van de&#13;
nationale enveloppe via artikel 68 wil benutten voor een&#13;
premie voor boeren in waterrijke gebieden die hun percelen alleen over water kunnen bereiken en hun vee daarom alleen&#13;
via boten kunnen vervoeren (vaarvergoeding). Dergelijke gebieden&#13;
zijn volgens de minister maatschappelijk waardevolle&#13;
gebieden. Deze ondernemers moeten derhalve een extra ondersteuning&#13;
krijgen. Hierbij moet gedacht worden aan een&#13;
hectare-vergoeding voor terreinen in een vaargebied.&#13;
Tijdens het overleg met de Kamer heeft de minister met betrekking&#13;
tot het benutten van de ‘artikel 68-gelden’ medegedeeld&#13;
dat zij voornemens is om hiermee te starten in 2010&#13;
en 2011. Op basis van opgedane ervaringen zal vervolgens&#13;
in 2012 en 2013 worden besloten op welke wijze eventueel&#13;
bijgestuurd dient te worden.&#13;
De hierboven genoemde maatregelen zullen vervat worden&#13;
in een regeling welke naar alle waarschijnlijkheid in december&#13;
van dit jaar zal worden gepubliceerd.&#13;
3. Volledige ontkoppeling/slachtpremie&#13;
In de kamerbrieven en overleg met de Kamer is door de minister&#13;
nogmaals aangegeven dat met de health check binnen&#13;
Europa een belangrijke stap is gezet naar volledige ontkoppeling&#13;
van de inkomenssteun van de productie. In Nederland&#13;
kennen we binnen een aantal sectoren nog aan productie gekoppelde&#13;
steun, doch uiterlijk per 2012 zal binnen ons land&#13;
sprake zijn van een volledige ontkoppeling. In dit kader zal&#13;
ik een aantal opmerkingenmaken ten aanzien van de ontkoppeling&#13;
van de slachtpremie voor kalveren en runderen.&#13;
In 2004 is omtrent deze slachtpremie reeds het besluit tot&#13;
volledige ontkoppeling genomen. De kalversector heeft destijds&#13;
vier jaar lang uitstel gekregen om op de ontkoppeling&#13;
te anticiperen. De gevolgen van ontkoppeling van de slachtpremies&#13;
zijn onderzocht door het LEI.11 Eén van de uit dit&#13;
onderzoek gekomen conclusies was dat een aantal randvoorwaarden&#13;
van groot belang zijn voor de ontkoppeling. Een&#13;
belangrijke voorwaarde voor ontkoppeling is een integrale&#13;
toepassing van de ontkoppeling in de EU. Als bijvoorbeeld&#13;
Frankrijk volledig zou blijven koppelen, terwijl Nederland&#13;
volledig zou ontkoppelen, is de verwachting van het LEI dat&#13;
Frankrijk zal inspringen op de krimp van de productie in&#13;
Nederland door de kalvervleesproductie te vergroten.Dit zou&#13;
de kalversector in Nederland volgens het LEI grote schade&#13;
kunnen toebrengen (mogelijk een extra krimp van 5%).&#13;
Frankrijk heeft echter aangegeven per 2010 de steun voor de&#13;
sector ontkoppelen. Duitsland en Italië hebben in 2005 een&#13;
en ander reeds ontkoppeld. Naar ik heb begrepen, wordt in&#13;
België waarschijnlijk in 2012 de slachtpremie ontkoppeld&#13;
mede vanwege de slechte economische situatie waarin de&#13;
sector momenteel verkeert. De minister heeft aan de Kamer&#13;
toegezegd de ontwikkelingen in België te zullen volgen, doch&#13;
houdtmomenteel vast aan ontkoppeling van de slachtpremie&#13;
voor kalveren en runderen in Nederland per 2010.&#13;
Deze ontkoppeling moet nog worden uitgewerkt en worden&#13;
vastgesteld door wijziging van de Regeling GLB inkomenssteun&#13;
2006. Door de ontkoppeling zal de slachtpremie worden&#13;
omgezet in een bedrijfstoeslagrecht voor een landbouwer&#13;
dan wel worden opgenomen in een reeds aanwezig bedrijfstoeslagrecht&#13;
van een landbouwer.&#13;
Door Dienst Regelingen is aangegeven dat een landbouwer&#13;
alleen in aanmerking komt voor de omzetting van de slachtpremie&#13;
naar een bedrijfstoeslagrecht als de landbouwer op&#13;
het moment van ontkoppeling nog een landbouwbedrijf uitoefent.&#13;
De berekening zal waarschijnlijk worden gebaseerd op in de&#13;
referentieperiode ontvangen slachtpremie. Dit bedrag wordt&#13;
gebaseerd op het gemiddelde aantal dieren waarvoor in die&#13;
periode slachtpremie is verkregen. De exacte berekening van&#13;
dit bedrag is nog niet duidelijk mede vanwege het feit dat het&#13;
bedrag per dier nogmoet worden vastgesteld. Als een en ander&#13;
duidelijk wordt, kan het zogenoemde referentiebedrag berekend&#13;
worden.&#13;
Als referentieperiode voor het berekenen van het referentiebedrag&#13;
zullen naar alle waarschijnlijkheid de jaren 2006, 2007&#13;
en 2008 worden gehanteerd.&#13;
Als een landbouwer reeds beschikt over een bedrijfstoeslagrecht&#13;
zal de slachtpremie als het ware worden geïntegreerd in&#13;
dit bedrijfstoeslagrecht.Waarschijnlijk wordt het aantal geregistreerde&#13;
toeslagrechten voor een bedrijf op 15 mei 2010&#13;
bepalend; deze toeslagrechten worden in waarde opgehoogd.&#13;
Als een landbouwer nog niet over een bedrijfstoeslagrecht&#13;
beschikt, zal het aantal toeslagrechten waarop hij aanspraak&#13;
kan maken, worden bepaald door de oppervlakte grond die&#13;
op 15mei 2001 tot zijn bedrijf behoort .Deze hectaren zullen&#13;
een rol gaan spelen bij het vaststellen van het aantal toeslagrechten&#13;
en de waarde van deze rechten.&#13;
In het laatste kwartaal van 2009 krijgen alle betrokken landbouwers&#13;
een bericht van Dienst Regelingen. Dit betreft een&#13;
‘vooraankondiging’ van de wijze van het integreren van de&#13;
slachtpremie in het bedrijfstoeslagrecht van de betreffende&#13;
landbouwer. In deze vooraankondiging zullen onder andere&#13;
de referentiegegevens voor de berekening worden weergegeven&#13;
welke alsdan door de landbouwer gecontroleerd kunnen&#13;
worden. In het eerste kwartaal van 2010 zal een berekening&#13;
van het referentiebedrag naar de landbouwers worden gestuurd.&#13;
Landbouwers zullen via de Gecombineerde Data Inwinning12&#13;
van 2010 een formele aanvraag moeten indienen&#13;
voor toewijzing van de toeslagrechten. Medio 2010 volgt de&#13;
definitieve beslissing omtrent het aantal (nieuwe) toeslagrechten&#13;
of de waardevermeerdering van de bestaande toeslagrechten&#13;
tengevolge van de ontkoppeling van de slachtpremie.&#13;
4. Ondergrens&#13;
Binnen Europa is overeengekomen dat elke lidstaat per 2010&#13;
een ondergrens dient te bepalen voor het uitkeren van de inkomenssteun&#13;
aan een landbouwer; een minimaal bedrag&#13;
(tussen € 100 en € 500) of een minimale oppervlakte (tussen&#13;
1 en 2 hectare). Onze Minister van LNV heeft gekozen voor&#13;
een minimaal bedrag, namelijk € 500. Over het eventueel&#13;
instellen van een bovengrens zal de minister eind 2009 aan&#13;
de Tweede Kamer een brief sturen.&#13;
5. Maatschappelijk waardevolle gebieden en&#13;
diensten&#13;
In mijn bijdrage in de uitgave van april 2009 van dit tijdschrift&#13;
ben ik uitvoerig ingegaan op de zogenoemde Houtskoolschets&#13;
van het Nederlandse kabinet van 12 september&#13;
2008 inzake het gemeenschappelijk landbouwbeleid tot&#13;
2020.13 In deze Houtskoolschets is door het Nederlandse&#13;
kabinet aangegeven dat zij graag een beloningssysteem wil&#13;
introduceren waarbij het belonen van maatschappelijke&#13;
diensten in maatschappelijk waardevolle gebieden één van&#13;
de uitgangspunten wordt. Voor een beschrijving van de inhoud&#13;
van deze toekomstvisie verwijs ik kortheidshalve naar&#13;
mijn bijdrage in dit tijdschrift van april 2009.14&#13;
In de afgelopen tijd heeft de Minister van LNV een gespreksronde&#13;
georganiseerd over de inhoud van deze Houtskoolschets.&#13;
Deelnemers aan deze gespreksronde waren onder andere&#13;
agrarische ondernemers, vertegenwoordigers van maatschappelijke&#13;
organisaties, recreatieondernemers, burgers, gemeenten,&#13;
provincies en waterschappen.&#13;
In april 2009 heeft de Minister van LNV de Tweede Kamer&#13;
schriftelijk geïnformeerd over de belangrijkste uikomsten van&#13;
deze gespreksronde.15 Uit deze gesprekken is volgens LNV&#13;
gebleken dat de grote lijn van de voorgestelde beleidsvernieuwing&#13;
in de gesprekken door de deelnemers nauwelijks ter&#13;
discussie werd gesteld. Het principe uit de Houtskoolschets&#13;
om maatschappelijke prestaties van agrarische ondernemers&#13;
te belonen, krijgt volgens minister Verburg brede steun.&#13;
Over de vorm van de beloning in zogenoemde maatschappelijk&#13;
waardevolle gebieden heeftmen wel verschillendemeningen.&#13;
Eenminderheid geeft de voorkeur aan een hectarevergoeding;&#13;
een meerderheid voelt meer voor een op deze gebieden&#13;
afgestemd pakket van diensten, welke agrarische ondernemers&#13;
op basis van vrijwilligheid kunnen gaan verrichten.&#13;
De minister heeft naar aanleiding van de gesprekken geconcludeerd&#13;
dat de meeste deelnemers inzien dat de huidige inkomenssteun&#13;
met een historische grondslag plaats moet maken&#13;
voor het belonen van maatschappelijke prestaties van&#13;
agrarische ondernemers. Wel is er geconcludeerd dat onder&#13;
de deelnemers zorg bestaat over de praktische uitvoering van&#13;
het nieuwe beleid.&#13;
In het rapport ‘Logisch, maar wel spannend: Twaalf gesprekken&#13;
over deHoutskoolschets Europees Landbouwbeleid 2020’&#13;
van het samenwerkingsverband Sprekend Platteland, welke&#13;
als bijlage bij de hierboven genoemde brief de Minister van&#13;
LNV van 21 april 2009 is meegestuurd naar de Tweede Kamer,&#13;
kunt u meer lezen over de gesprekken die hebben&#13;
plaatsgevonden en de uitkomsten daarvan.&#13;
Grote vraag was of Nederland al voor 2013 te maken zou&#13;
krijgen met een omschakeling naar een andere wijze van&#13;
toekennen van inkomenssteun aan landbouwers.&#13;
Voorlopig is dit echter niet aan de orde; wel zal worden ‘geëxperimenteerd’&#13;
met het belonen van landbouwers in maatschappelijk&#13;
waardevolle gebieden. Hierop kom ik later terug.&#13;
Er is vanwege verhoging van de zogenoemde modulatiekorting16&#13;
extra budget beschikbaar gekomen. In 2008 was sprake&#13;
van een modulatiekorting van 5%. In 2009 is deze verhoogd&#13;
met 2%, in 2010 wordt deze verhoogd met 3%, in 2011 met&#13;
4% en in 2012 met 5%.&#13;
Deze extramiddelen worden ingezet voor het plattelandsontwikkelingsprogramma&#13;
(POP): de zogenoemde tweede pijler&#13;
van het gemeenschappelijk landbouwbeleid.&#13;
Het extra plattelandsbudget wenst de minister in te zetten&#13;
voor akkerrandenbeheer, mede als compensatie voor het verdwijnen&#13;
van de braaklegregeling, maatregelen gericht op&#13;
verbetering van de waterkwaliteit en het beheer van waterkwantiteit,&#13;
maatregelen gericht op het verhogen van milieukwaliteit&#13;
en een verdere reductie van milieuverliezen uit de&#13;
landbouw, innovatie van de landbouw, landbouwgebonden&#13;
productie van duurzame energie, én een vergoeding voor&#13;
landbouwers in maatschappelijk waardevolle gebieden.&#13;
Het benutten van een gedeelte van het budget dat vrijkomt&#13;
vanwege het verhogen van de modulatiekorting voor het&#13;
compenseren van landbouwers in gebieden met natuurlijke&#13;
restricties aan landbouwactiviteiten en waar de landbouw een&#13;
belangrijke ‘beheersfunctie’ vervult, is een eerste (voorzichtige)&#13;
stap naar een ander systeem van het uitkeren van inkomenssteun.&#13;
De minister heeft in dit kader de gebieden ‘Friese&#13;
Wouden’, ‘Westerkwartier’ en ‘Natura 2000-gebieden’ genoemd.&#13;
De gebieden zullen nog definitief worden aangewezen;&#13;
ook de provincies zullen hierbij een stem krijgen.&#13;
Het al dan niet opteren voor het omschakelen naar een ander&#13;
systeem van inkomenssteun is uiteraard ook in de discussie&#13;
met de Tweede Kamer met betrekking tot de implementatie&#13;
van het health check-akkoord aan de orde gekomen.&#13;
Tijdens het overleg werd door de heer Waalkens17 gevraagd&#13;
naar implementatie van het regionale model in plaats van het&#13;
huidige historische model. De minister antwoordde daarop&#13;
dat zij een regionaal model zorgvuldig wil invoeren. De minister&#13;
gaf aan bewustmet bovengenoemde gebieden te beginnen&#13;
om daarmee ervaring op te doen. Ook heeft de minister&#13;
aangegeven dat moet worden beoordeeld of het verstandig is&#13;
om niet te wachten met verdere regionalisering tot op het&#13;
moment dat met het nieuwe gemeenschappelijke landbouwbeleid&#13;
wordt gewerkt (dus vanaf 2013).Wel heeft deminister&#13;
wederom aangegeven dat Nederland moet afstappen van de&#13;
historische referentie en toewerken naar de regionale referentie.&#13;
Hieromtrent moeten wel doordachte keuzes worden gemaakt.&#13;
De ervaringen die worden opgedaan in het kader van&#13;
het toekennen van vergoedingen aan landbouwers gevestigd&#13;
in genoemde gebieden zullen daarbij zeker een grote rol gaan&#13;
spelen.&#13;
6. Voorschotbetaling&#13;
Een onderwerp dat niet direct voortvloeit uit de zogenoemde&#13;
health check is de uitbetaling van het bedrijfstoeslagrecht.&#13;
Toch wil ik van de gelegenheid gebruik maken om ook aan&#13;
dit onderwerp aandacht te besteden.&#13;
Op basis van artikel 29 van Verordening (EG) nr. 73/2009&#13;
moeten lidstaten de bedrijfstoeslag uitbetalen tussen 1 december&#13;
en 30 juni van het volgende kalenderjaar. Echter vanwege&#13;
de verslechterde economische situatie waarin een groot aantal&#13;
landbouwers zichmomenteel bevindt, is,mede op aandringen&#13;
van de Tweede Kamer, doorminister Verburg bij de Europese&#13;
Commissie verzocht om toestemming om de bedrijfstoeslag&#13;
op een eerder tijdstip uit te mogen betalen.&#13;
Deze toestemming is inmiddels verkregen. Nederland mag&#13;
per 16 oktober 2009 het bedrijfstoeslagrecht voor de volle&#13;
100% uitbetalen. Hierbij is echter een belangrijke kanttekening&#13;
geplaatst. De betaling mag alleen gedaan worden aan&#13;
bedrijven waar op het moment van betaling alle administratieve&#13;
en eventueel fysieke controles volledig en succesvol zijn&#13;
afgerond. Hierbij moet ook gedacht worden aan de landbouwers&#13;
die betrokken zijn in een (steekproefsgewijze) controle&#13;
van de zogenoemde randvoorwaarden, ook wel cross-compliance&#13;
genoemd. Deze controles moeten eerst afgerond zijn.&#13;
Landbouwers moeten er derhalve rekening mee houden dat&#13;
zij in het najaar 2009 nog niet de inkomenssteun in verband&#13;
met de bedrijfstoeslagregeling ontvangen.&#13;
7. Tot slot&#13;
Uit het bovenstaande blijkt dat we de komende tijd diverse&#13;
wijzigingen van wet- en regelgeving kunnen verwachten&#13;
vanwege de implementatie van het health check-akkoord&#13;
binnen Europa. Zo moeten de uitvoeringsverordeningen van&#13;
de Europese Commissie nog worden goedgekeurd en gepubliceerd,&#13;
maar ook de nationale RegelingGLB inkomenssteun&#13;
2006 zal worden aangepast. Subsidieregelingen zullen worden&#13;
opengesteld, aanvragen in verband met de ontkoppeling van&#13;
de slachtpremie moeten worden ingediend etc.&#13;
De afgelopen maanden is duidelijk geworden dat het huidige&#13;
systeem van de bedrijfstoeslagregeling, gebaseerd op het historische&#13;
stelsel, voorlopig wordt gehandhaafd. Wel blijft de&#13;
minister volhouden dat dit stelsel vanaf 2013 verlaten dient&#13;
te worden. De komende jaren zal worden onderzocht op&#13;
welke wijze een nieuw stelsel waarbij beloning vanmaatschappelijk&#13;
waardevolle gebieden en diensten, kan worden geïntroduceerd.&#13;
Het gemeenschappelijk landbouwbeleid blijft derhalve&#13;
voorlopig volop in beweging.</content><legacyfootnotes>Mr.H.A. Verbakel-van Bommel is werkzaamals juriste bij Remie Fiscaal&#13;
Juridische Adviesbureau te Uden.&#13;
*&#13;
1. Agr.r. 2009, p. 128-132.&#13;
2. IZ. 2004/941.&#13;
3. PbEu 31 januari 2009, L 30/16.&#13;
4. EGVo 1782/2003 van de Raad van de EuropeseUnie van 29 september&#13;
2003, Pb L 270.&#13;
5. Artikel 45 e.v. EG Vo nr. 73/2009.&#13;
6. Kamerstukken II 2008/09, 28 625, nr. 67.&#13;
7. Kamerstukken II 2008/09, 28 625, nr. 73.&#13;
8. Kamerstukken II 2008/09, 28 625, nr. 83.&#13;
9. EG (Vo) nr. 639/2009 van de Commissie van 22 juli 2009, Pb L 191.&#13;
10. Regeling van 14 februari 2007, Stcrt. 2007, 33, laatstelijk gewijzigd bij&#13;
regeling van 26 augustus 2009, Stcrt. 2009, 13163.&#13;
11. Gevolgen ontkoppeling slachtpremies voor de vleeskalversector', september&#13;
2008, LEI Wageningen UR, Den Haag.&#13;
12. Bij de GDI wordt door de overheid jaarlijks gegevens ingewonnen voor&#13;
onder andere de mestwetgeving, subsidieregelingen (toeslagrechten en&#13;
slachtpremie), de landbouwtelling, en de Basisregistratie Percelen.&#13;
13. GLB.2008/1780.&#13;
14. Agr.r. 2009, p. 128-132&#13;
15. Kamerstukken II 2008/09, 28 625, nr. 66.&#13;
Met de modulatiekorting (korting op de uitbetaling) krijgt elke landbouwer&#13;
die meer dan € 5.000,- per jaar aan inkomenssteun ontvangt&#13;
te maken.&#13;
16.&#13;
17. PvdA.</legacyfootnotes><footnotes><footnote/></footnotes><auteurs>mr. H.A. Verbakel-van Bommel</auteurs><published>2009-10-01 00:00:00</published><modified>2017-06-16 16:17:51</modified><editiondate>2009-10-01</editiondate><htmlpath>https://denhollander.info/artikel/8150</htmlpath></article>
</articles></edition>
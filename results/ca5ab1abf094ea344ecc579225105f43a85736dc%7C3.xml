<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1981</searchword><id>6518</id><udhid>UDH:TvAR/6518</udhid><titel>WET AGRARISCH GRONDVERKEER</titel><searchwords><searchword>TvAR 7/1981</searchword><searchword>UDH:TvAR/6518</searchword></searchwords><attachments><attachment><name>1981_nr 7_Artikel_Heida.pdf</name><extention>pdf</extention><url>https://denhollander.info/download/6291/ci</url></attachment></attachments><inleiding>Bijna twintig jaar na het aflopen van de Wet Vervreemding Landbouw-gronden (wet van 7 augustus 1953 S 446) - per 1 januari 1963 vond de WVL een natuurlijk einde - hebben wij in ons land weer een wettelijke re-geling met betrekking tot de vervreemding van landbouwgronden. De in-voering van de wet wacht nog op de vaststelling van verschillende uitvoe-ringsmaatregelen. Gestreefd wordt, zoals blijkt uit mededelingen van het Ministerie van Landbouw, naar invoering van de Wet Agrarisch Grondver-keer per 1 jan. 1982.&#13;
De invoering van de wet behoeft overigens voor de verschillende onder-delen niet op hetzelfde tijdstip plaats te vinden.1)&#13;
Blijkens de considerans heeft de wet twee hoofddoelen. Het eerste doel is om door middel van toetsing van de overdracht van landbouwgrond en na-tuurterreinen, aan nader vast te stellen criteria, de prijsvorming te bein-vloeden. Het tweede doel is het invoeren van de mogelijkheid in bepaalde gebieden aan een in te stellen Bureau Beheer Landbouwgronden een voor-keursrecht te verlenen. Door het stellen van eisen aan kopers hoopt men het aantal potentiële kopers te drukken met als gevolg een lagere prijs. Door aan het Bureau Beheer Landbouwgronden een voorkeursrecht toe te ken-nen wil men de grondverwerving in het bijzonder in landinrichtingsgebie-den vergemakkelijken.&#13;
Met betrekking tot de uitvoering van de wet is een belangrijke taak toe-gedacht aan de Grondkamers. Overeenkomsten tot vervreemding van land-bouwgronden en natuurterreinen en daarmee gelijk te stellen overeen-komsten zullen voortaan moeten worden goedgekeurd door de Grondka-mer. Ook moet de Grondkamer in bepaalde gevallen beoordelen of goed-keuring is vereist dan wel de goedkeuring moet worden verleend zonder toetsing aan de vast te stellen normen.&#13;
Uit een oogpunt van gelijke rechtsbedeling heeft de wetgever een soort-gelijke toetsing voor het pachten van landbouwgronden voorgeschreven als zal gelden voor het kopen van landbouwgronden. In verband hiermee wordt de Pachtwet, met name artikel 5 van de Pachtwet, ingrijpend gewij-zigde)&#13;
Zoals inmiddels al is gebleken beperkt de wet zich niet tot het rechtsver-keer van landbouwgronden. Ook de overdracht van woeste gronden is on-derworpen aan het toezicht van de Grondkamers. De opzet van de Wet Agrarisch Grond verkeer verschilt wezenlijk van die van de Wet Vervreemding Landbouwgronden. De WVL hield een direkte beheersing van de prijzen in. Voor elk stuk grond werd, als het nodig was, aan de hand van bepaalde normen, de maximum prijs vastgesteld.&#13;
De Wet Agrarisch Grondverkeer bevat geen prijsvoorschriften. Zij maakt het alleen maar mogelijk eisen aan de koper te stellen. Ook had de landbouwkundige toetsing, zoals die volgens de WVL moest plaatsvinden, een heel ander karakter dan de toetsing krachtens de WAGv. Daargelaten dat van de WVL toetsing niet zoveel terecht schijnt te zijn gekomen, was het de bedoeling, die transakties te verhinderen, die zouden leiden tot een verslechtering van de verkaveling en dergelijke. De toetsing krachtens de WAGv heeft niet als doel de verbetering van de landbouwstructuur alszo-danig. Wel zal de toetsing moeten passen in het structuurbeleid. In zoverre lijkt de toetsing volgens de WAGv toch ook weer niet neutraal uit een oog-punt van structuurbeleid. De WAGv normen zullen i.v.m. de andere doelstelling veel concreter kunnen zijn dan de vroegere toetsingsnormen.&#13;
Het verschil in opzet tussen de oude WVL en de nieuwe WAGv was voor de Tweede Kamer aanleiding de door de indieners van het wetsontwerp voorgestelde naam „Wet Vervreemding Landbouwgronden" te vervangen door de naam „Wet Agrarisch Grondverkeer".3)&#13;
Overigens betekent het verschil in opzet niet, dat de nieuwe wet in geen enkel opzicht enige gelijkenis met de oude wet vertoont. Dit geldt onder-meer voor de begripsomschrijving.</inleiding><content>Werkingssfeer en Begripsbepalingen.&#13;
Zoals in de inleiding reeds is opgemerkt heeft de WAGv betrekking op de overdracht van landbouwgronden en natuurterreinen.4)&#13;
Van erg veel belang voor de toepassing van de wet is dus wat onder land-bouwgrond en natuurterrein moet worden verstaan. Bovendien is niet al-leen het verschil tussen landbouwgrond en natuurterreinen enerzijds en de overige onroerende goederen anderzijds van belang, maar ook het verschil tussen landbouwgrond en natuurterrein onderling.&#13;
Dit laatste is van belang omdat voor de vervreemding van landbouw-gronden andere criteria zullen gaan gelden dan voor de vervreemding van natuurterreinen.&#13;
Onder landbouwgrond verstaat de wet grond waarop enige vorm van landbouw wordt of onmiddellijk kan worden uitgeoefend. Deze definitie lijkt als twee druppels water op die van de WVL. Uiteraard is het erg be-langrijk wat in deze definitie onder landbouw moet worden verstaan. Daar-mee staat en valt het begrip landbouwgrond. Onder landbouw moet, vol-gens de wet, worden verstaan elke vorm van bodemcultuur. Verder noemt de wet een aantal vormen van landbouw met name. Kenners van de Pacht-wet zal dit bekend voorkomen.&#13;
In afwijking van de Pachtwet verstaat de WAGv onder landbouw ook de bosbouw. Een ander verschil is, dat de WAGv de griend - en rietteelt niet met name noemt. Voorzover de rietteelt een vorm van bodemcultuur is valt zij echter toch wel onder het begrip landbouw.&#13;
Door de toevoeging, dat onder landbouwgrond ook moet worden ver-staan grond, die onmiddellijk geschikt is voor de uitoefening van de land-bouw voorkomt men, dat braakliggende grond niet tot de landbouwgrond gerekend zou moeten worden. Overigens is de geschiktheid aanwezig zodra de grond gebruikt kan worden voor enige vorm van landbouw, welke ook. Hetgeen overigens niet tot de conclusie zal behoeven te leiden, dat een hei-develd landbouwgrond is omdat daarop de schapenteelt kan worden uitge-oefend.&#13;
Geeft de wet een enuntiatieve opsomming van takken van landbouw en daardoor een betrekkelijk open omschrijving van het begrip landbouw-grond, zij bevat een limitatieve opsomming van natuurterreinen. Globaal vallen deze samen met wat men onder woeste gronden pleegt te verstaan. De wet noemt bijvoorbeeld, heidevelden, duinterreinen, kwelders en laag-veenmoerassen. Echter met de toevoeging voorzover het landbouwgrond is. Heeft men bijvoorbeeld te maken met een terrein, dat aangemerkt kan worden als een laagveenmoeras, maar, dat toch wel geschikt is voor een be-paalde vorm van bodemcultuur, dan moet het in beginsel worden be-schouwd als landbouwgrond.&#13;
Overigens zal het in de praktijk lang niet altijd gemakkelijk zijn om pre-cies uit te maken of de grond moet worden aangemerkt als landbouwgrond of als natuurterrein.&#13;
De WAGv bevat niet alleen voorschriften met betrekking tot de over-dracht van de eigendom, maar ook betrekking tot het verlenen of wijzigen van bepaalde zakelijke rechten zoals het recht van erfpacht en het beklem-recht. Verder wordt onder vervreemding behalve de overdracht van de ei-gendom ook de toedeling van eigendom begrepen.&#13;
In verband met de uitvoering van de wet wordt ook een definitie gegeven van bedrijf. Deze is gelijk aan de omschrijving van het woord hoeve in de Pachtwet. Onder bedrijf wordt verstaan een complex bestaande uit een of meer gebouwen of gedeelten daarvan en de daarbij behorende landbouwgrond dienende tot uitoefening van de landbouw. Of door voor een derge-lijke omschrijving het woord bedrijf te gebruiken de juridische terminologie is verrijkt is de vraag. Een hoeve is, om dat woord maar te gebruiken, naar het mij voorkomt, een, zij het belangrijk, bedrijfsmiddel, niet het bedrijf zelf.&#13;
In tegenstelling tot de omschrijvingen in de WVL, worden in de WAGv, de agrarische opstallen niet met landbouwgrond gelijkgesteld. Dit zal ver-band houden met het feit dat in de opzet van de WVL de opstallen ook ge-taxeerd moesten worden.&#13;
In de Mem. van Antwoord (bl 63) delen de ondergetekenden mee, dat agrarische gebouwen met weinig cultuurgrond wel onder de toetsing vallen. De uitoefening van de landbouw zal bij intensieve veehouderij of bij glastuinbouw binnen een agrarische opstal plaatsvinden. Een uitzondering voor agrarische gebouwen zou ook niet binnen het stelsel van de toetsings-criteria passen.&#13;
De Grondkamer als sluis&#13;
In beginsel zullen in de toekomst, als de wet iii werking is getreden, alle overeenkomsten met betrekking tot de overdracht of toedeling van onroe-rende goederen aan de Grondkamer moeten worden voorgelegd. Ter ver-mijding van elk misverstand moet in dit verband er op worden gewezen, dat de wet uitsluitend betrekking heeft op overeenkomsten. Andere vor-men van eigendoms verkrijging zoals bijvoorbeeld door vererving vallen buiten de werking van de wet. De Grondkamer moet in beginsel alle be-doelde overeenkomsten beoordelen. Daarbij kan men in grote lijnen drie groepen van gevallen onderscheiden en wel: a het beantwoorden van de vraag of het onroerend goed land is in de zin&#13;
van de wet nl. landbouwgrond of natuurterrein of niet,5) b of de overeenkomst aan bepaalde voorwaarden voldoet, zodat de goed-keuring zonder nadere toetsing moet worden verleend6) en c als wel nadere toetsing moet plaatsvinden of de overeenkomst voldoet aan de te stellen eisen.7)&#13;
Is geen sprake van land in de zin van de wet dan is geen goedkeuring ver-eist. De Grondkamer moet echter wel beslissen öf sprake is van land. In veel gevallen zal het antwoord niet moeilijk zijn, maar sommige gevallen misschien wel.&#13;
Is wel sprake van land in de zin van de wet, dan zal de Grondkamer moeten beslissen of nadere toetsing moet plaatsvinden. Als aan bepaalde voorwaarden is voldaan moet de goedkeuring zonder meer worden verleend.8) Voorbeelden hiervan zijn:&#13;
- overdracht van het goed aan verwanten in de rechte lijn,&#13;
- verkopen aan het Bureau Beheer Landbouwgronden of aan bij K.B. aan te wijzen rechtspersonen, werkzaam in het algemeen belang (b.v. natuur beschermingsorganisaties)&#13;
- verkoop door de verpachter aan de pachter,&#13;
- verkoop van een perceel, dat niet groter is dan 50 are en dat een eenheid vormt met een niet-agrarische opstal,&#13;
- verkoop ten behoeve van niet-agrarische doeleinden&#13;
- vervreemding ingevolge uiterste wilsbeschikking (hierdoor is het legaat tegen inbreng veilig gesteld).&#13;
De goedkeuring moet ook worden verleend, zonder nadere toetsing, als het object van de overeenkomst een landgoed is en als het aannemelijk is, dat de koper het landgoed als eenheid in stand wil houden.9) Verder moet de overeenkomst worden goedgekeurd als de koper een goedgekeurd pacht-contract overlegt.10) Hierdoor blijft de zogenaamde veilige belegger op de markt.&#13;
Is het vorenstaande niet van toepassing, dan zal de Grondkamer de over-eenkomst aan de te stellen criteria moeten toetsen. Hierbij kan men onder-scheiden tussen de normale toetsing en een beperkte toetsing. De beperkte toetsing zal zich voornamelijk beperken tot landbouwgronden. In hoeverre dit verschil in de praktijk van belang zal zijn hangt mee af van de bij AMVB voor de normale toetsing vast te stellen criteria.&#13;
Hebben deze criteria slechts betrekking op, opleiding, ervaring en mis-schien hoofdberoep - het ligt in de bedoeling in het begin te volstaan met beperkte criteria - dan zal er weinig verschil bestaan tussen beide soorten van toetsing. Een beperkte toetsing zal plaatsvinden, nl. toetsing uitslui-tend aan aan de persoon van de verwerver te stellen eisen, ingeval van ver-vreemding aan een bloed- of aanverwant in de zijlijn tot de tweede graad.11&#13;
Ook vindt zo'n beperkte toetsing plaats ingeval de koper de grond wil ge-bruiken voor een agrarische produktierichting waarvoor geen nadere eisen zijn gesteld.12 Hetzelfde geldt bij vervreemding aan degenen, die een bij AMVB aan te wijzen beroep uitoefenen en daarvoor landbouwgrond nodig hebben. Als geen eisen zijn gesteld dan behoeft uiteraard geen toetsing plaats te vinden. Wel moet de grond geschikt zijn voor het opgegeven doel en moet de verwerver garanties bieden, dat het opgegeven gebruik zal worden verwezenlijkt. Men kan in het laatst bedoelde geval denken aan een veehan-delaar, die grond nodig heeft voor het opvangen van zijn handelsvoorraad.&#13;
In de overige gevallen zal de overeenkomst dus aan eventueel te stellen ei-sen moeten worden getoetst. Deze eisen kunnen verschillen naar gelang van produktierichting en naar gebied. Zelfs is het denkbaar, dat in bepaalde ge-bieden helemaal geen eisen van kracht zijn.&#13;
De te stellen vereisten kunnen - voorzover het landbouwgrond betreft - behalve op de opleiding, de ervaring en het hoofdberoep13) van de ver-werver, betrekking hebben op de maximale bedrijfsgrootte na de toevoe-ging en de verkaveling.&#13;
De vereisten vast te stellen voor de overdracht van natuurterreinen kun-nen betrekking hebben op de hoedanigheid van de verwerver, het tegen-gaan van versnippering van natuurterreinen en het waarborgen van de in-standhouding van natuurterreinen.&#13;
Omleidingen&#13;
Als uit het voorgaande geconcludeerd mocht worden, dat alle overdrach-ten van onroerend goed de sluis van de Grondkamer moeten passeren dan wordt het nu tijd om op te merken, dat een deel van de stroom wordt omge-leid.&#13;
Dit betreft in de eerste plaats onroerende goederen gelegen in een gebied waarbinnen uitsluitend of nagenoeg uitsluitend onroerend goed is gelegen, dat duurzaam voor andere dan landbouwkundige doeleinden wordt ge-bruikt dan wel onroerend goed dat niet als natuurterrein dient te worden aangemerkt. De binnen zo'n gebied gelegen gronden kunnen - althans voor wat de WAGv betreft - vrij worden overgedragen. De gemeenteraad moet het gebied afbakenen. Het besluit van de raad moet worden goedge-keurd door de Kroon.14)&#13;
De WVL kende een soortgelijke regeling. Opgemerkt wordt, dat voor de afbakening niet bepalend is of al dan niet sprake is van landbouwgrond. Het duurzame gebruik is bepalend.&#13;
In de tweede plaats kan de stroom in bepaalde provincie's worden omge-leid.15) Als in een provincie geen nadere vereisten zijn gesteld behoeft de overeenkomst - ook al betreft deze landbouwgrond - niet te worden goedgekeurd door de Grondkamer. Ook is, als deze situatie zich voordoet, geen enkele verklaring van de Grondkamer nodig.&#13;
Voorkeursrecht Bureau Beheer Landbouwgronden.&#13;
Bij de Wet Agrarisch Grondverkeer wordt een Bureau Beheer Landbouwgronden ingesteld.16) Dit BBL komt in de plaats van de Stichting Beheer Landbouwgronden. Het BBL is rechtspersoon. De funktie van directeur van het BBL wordt door een ambtenaar van het Ministerie van Landbouw vervuld.17)&#13;
De algemene leiding berust bij de Commissie Beheer Landbouwgronden.18) In deze Commissie zijn de organisaties van belanghebbenden vertegenwoordigd.19)&#13;
Uiteraard heeft de minister een zware stem in het kapittel.20)&#13;
Het BBL vervult ook de rol van Grondbank.21) Vermeldenswaard is, dat degene, die zijn grond aan het BBL heeft verkocht en de grond vervolgens in erfpacht terug gekregen heeft na afloop van de erfpachttermijn de grond terug mag kopen. En wel tegen de werkelijke waarde.&#13;
Het BBL heeft een voorkeursrecht in geval van vervreemding van landbouwgrond of natuurterrein in bij AMVB voor een bepaald tijdvak aan te wijzen gebieden.22) Als zodanig kunnen o.a. gebieden worden aangewezen waar landinrichting in voorbereiding is. Het BBL geeft aan iedere eigenaar of zakelijk gerechtigde te kennen, dat zijn grond ligt in het gebied, dat als voorkeursgebied is aangewezen.&#13;
De wet bevat een uitvoerige regeling voor het vaststellen van de prijs als geen overeenstemming kan worden bereikt door minnelijk overleg. Na inschakeling van deskundigen wordt de prijs vastgesteld door de Rechtbank.23) De werkelijke waarde van het goed moet worden geschat.24) Deze waarde kan beinvloed worden door niet-agrarische factoren. Bijvoorbeeld de aanwezigheid van oppervlakte delfstoffen of de ligging in de nabijheid van een zich uitbreidende stad.&#13;
De vervreemder kan in bepaalde gevallen eisen, dat het BBL het hele bedrijf overneemt. Koopplicht BBL&#13;
Degene, die zijn land wil verkopen kan, in bepaalde gevallen, van het BBL verlangen, dat het zijn land koopt.25) Dit geldt namelijk als tengevolge van de toepassing van de wet geen reële prijsvorming plaats vindt. Deze re-geling geldt niet als geen toetsingsnormen zijn vastgesteld voor het gebied waarin het onroerend goed ligt of als de normen beperkt zijn tot ervaring, opleiding en hoofdberoep van de verwerver.26)&#13;
De regeling is van toepassing als bijvoorbeeld blijkt, dat de enkele toege-laten kopers ten nadele van de verkoper samenspannen. Ook kunnen zich situaties voordoen, dat t.g.v. de te stellen vereisten, door min of meer uit-zonderlijke omstandigheden, er nauwelijks kopers overblijven.&#13;
Voor de te volgen procedure gelden soortgelijke regels als in geval van toepassing van het voorkeursrecht. Voor de vaststelling van de prijs moet echter niet uitgegaan worden van de werkelijke waarde zoals bij de toepas-sing van het voorkeursrecht.27) Voor landbouwgrond geldt als grondslag de agrarische verkeerswaarde. Tenzij het bosgrond ïs, dan geldt de verkeers-waarde als bosgrond. Voor natuurterreinen geldt de verkeerswaarde als na-tuurterrein.&#13;
Notaris en Openbare Registers.&#13;
In verband met het sluitend maken van de regeling is bepaald, dat een akte tot levering van onroerend goed alleen maar mag worden ingeschreven als de notaris onder de akte verklaart, dat de Wet Agrarisch Grondverkeer is nagekomen.28)&#13;
De notaris zal voor het afgeven van de verklaring, voorzover van belang, mogen afgaan op de verklaring van de Grondkamer, dat geen sprake is van landbouwgrond of natuurterrein - land in de zin van de wet - of de ver-klaring dat de overdracht is goedgekeurd en dat het voorkeursrecht van het BBL niet is geschonden.&#13;
De notaris zal in voorkomende gevallen echter zelf moeten nagaan of het onroerend goed is gelegen in het door de gemeenteraad afgebakende ge-bied. In dat geval behoeft immers geen niet-land verklaring aan de Grond-kamer te worden gevraagd.29)&#13;
Verder zal de notaris, als in een provincie geen toetsingsnormen zijn vastgesteld, zelf moeten controleren of het land gelegen is in een gebied, dat is aangewezen als voorkeursgebied voor het BBL en zo ja of de vervreemding plaats vindt met inachtneming van dat voorkeursrecht. Aangezien het voorkeursrecht alleen geldt voor land in de zin van de wet, zal ook door een of ander instantie moeten worden uitgemaakt of sprake is van land. Vol-gens de wet moet de verklaring van de notaris onder meer inhouden, dat het betreft een vervreemding van onroerend goed dat niet is opgenomen in een aanwijzing tot voorkeursgebied. Blijkens de Memorie van Toelichting (bl. 30) geschiedt de controle op de naleving van het voorkeursrecht, als geen toetsing behoeft plaats te vinden, door de notaris. De notaris zal ech-ter af mogen (moeten) gaan op de aanwijzing bij K.B. van de grond als voorkeursgrond. De Kroon maakt in dit geval dus uit of sprake is van land. Na de overschrijving van de akte kan de nietigheid wegens het niet in-achtnemen van het bepaalde bij of krachtens de wet niet meer worden inge-roepen.30) Dit ter voorkoming van het aantasten van de betekenis van de openbare registers.&#13;
Moeilijkheden bij de toepassing&#13;
In het voorgaande is in vogelvlucht een koft overzicht van de wet gege-ven. Naar volledigheid is niet gestreefd. Zo is de uitvoerige regeling van de grondverwerving door vennootschappen buiten beschouwing gelaten. Dit geldt ook voor verschillende bepalingen die verband houden met de behan-deling van verzoeken door de Grondkamers.31) Verder is afgezien van een uitvoerige bespreking van allerlei vragen, die men zou kunnen opwerpen.&#13;
Ik hoop t.z.t. in een wat ander verband - een tijdschrift artikel leent zich daar wat minder voor - uitvoeriger op de inhoud van de wet te kun-nen ingaan.&#13;
De ervaring met de WVL heeft geleerd, dat het niet gemakkelijk is, een sluitende regeling te treffen. In de tien jaar van haar bestaan is de WVL verscheidene keren gewijzigd doordat zich in de praktijk allerlei problemen voordeden.&#13;
Het valt niet mee bij een zeer diep ingrijpende wet alle mogelijke vragen van te voren te voorzien. Ik behoef in dit verband slechts te wijzen op het in de Pachtwet geregelde remissierecht. Vroeger was dit een heel belangrijk strijdpunt. Nu wordt het bijna nooit toegepast.&#13;
Toch wil ik enkele zaken noemen, die bij de toepassing van de wet wel eens de nodige hoofdbrekens zouden kunnen geven. - Het verschil tussen land in de zin van de wet en overige onroerende goe- deren.&#13;
- Het verschil tussen landbouwgrond en natuurterrein.&#13;
- De taak van de notaris, als het onroerend goed in een voorkeursgebied ligt, maar geen toetsingsnormen voor de provincie zijn vastgesteld.&#13;
- De toepassing van de koopplicht als een executoriale verkoop plaats vindt. De notaris kan dan een beroep doen op de koopplicht. Is daardoor voldaan aan het vereiste van openbare verkoop?&#13;
- De vervreemding van land dat een eenheid vormt met een niet- agrarische opstal.&#13;
- Verkoop van land terwijl de koper de grond voor andere dan landbouw kundige doeleinden wil gaan gebruiken.&#13;
- De vaststelling van de werkelijke waarde en de verkeerswaarde.&#13;
- De rechtsverhouding tussen koper en verkoper zolang de overeenkomst nog niet is goedgekeurd.&#13;
- De afbakening van bepaalde gebieden door de gemeenteraad.&#13;
- De beoordeling van het vereiste: hoofdberoep, in de landbouw.&#13;
Slotopmerkingen&#13;
De wet bevat een noodklep voor bepaalde problemen doordat de Mi-nister ontheffing kan verlenen van verschillende bepalingen. Betreft het landbouwgrond dan wordt de ontheffing verleend door de Minister van Landbouw en betreft het natuurterrein dan moet de ontheffing worden ver-leend door de Minister van CRM. Er moet dan wel sprake zijn van een bij-zondere omstandigheid en een gewichtig belang. Tegen de beslissing van de Minister kan men in beroep gaan bij de Centrale Grondkamer. Van een bij-zondere omstandigheid zou b.v. sprake kunnen zijn als landbouwgrond wordt aangekocht voor het inrichten van een complex volkstuinen.&#13;
Zoals in de inleiding reeds is gememoreerd geldt de landbouwkundige toetsing ook voor het aangaan van pachtovereenkomsten.&#13;
Het komt mij voor, dat de wet echter onverlet laat het huren van land-bouwgronden. Daarbij bedenke men, dat, volgens vaste jurisprudentie, voor het beantwoorden van de vraag of in een bepaald geval sprake is van een pachtovereenkomst of een huurovereenkomst van belang is of de vruchttrekking uit een economisch oogmerk geschiedt dan wel ter ontspan-ning.&#13;
Het kopen van een volkstuin valt derhalve onder de werking van de wet, maar het huren niet. Evenmin het huren van een weiland voor het houden van een paar rijpaarden. Men kan daarbij denken aan constructies, die in economisch opzicht, het verlenen van een zakelijk recht naderen. Nu wordt huur niet voor niets een semizakelijk recht genoemd. Ook kan men denken aan een combinatie met een splitsing tussen het juridisch en het economisch eigendom.&#13;
De aan haar opgedragen werkzaamheden met betrekking tot de uitvoe-ring van de wet houden voor de Grondkamers een belangrijke uitbreiding in van taken. Bovendien zullen de Grondkamers voor moeilijke beslissin-gen kunnen komen te staan. Ook is het werkterrein uitgebreid doordat zij voortaan niet uitsluitend met agrarische zaken te maken zullen hebben, maar ook met zaken liggend op het gebied van de natuurbescherming. In verband met dit laatste is ook aan de samenstelling van de Grondkamer gesleuteld. Zij zullen zo moeten worden samengesteld, dat ook de belangen van de natuurbescherming voldoende worden gediend. Deskundigheid op het gebied van de natuurbescherming zal in de Grondkamers aanwezig moeten zijn. Verder zal de voorzitter of een van de leden jurist moeten zijn..&#13;
Tot slot zij nog meegedeeld, dat de wet niet van toepassing is op overeen-komsten waarvan een akte is opgemaakt, die voor de dag van in werking treden van de wet een vaste dagtekening heeft gekregen.</content><legacyfootnotes>') Artikel 70, Gewijzigd ontwerp van wet, 16 dec. 1980, Eerste Kamer, zitting 1980/1981, nr.&#13;
47.&#13;
2) Art. 66A t/m M.&#13;
3)Amendement v.d. Linden. &#13;
4)vgl. voor deze paragraaf art. 1.&#13;
5)Art. 2, lid 2 onder c. &#13;
6)Art. 6 lid 2 &#13;
7)Art. 8&#13;
8)Art. 6, lid 2 a t/m k. &#13;
9)Art. 7 &#13;
10)Art. &#13;
11)Art. 6, lid 3 &#13;
12)Art. 9&#13;
13)Het vereiste v.h. hoofdberoep is ingevoegd bij amendement van v.d. Linden. Volgens de Minister van Landbouw - vgl. o.m. Mem. van Antwoord Eerste Kamer bl. 1 - zal het vereiste van het hoofdberoep moeilijk te controleren zijn. Ook zal het onderzoek tijdrovend zijn. In art. 1 wordt het hoofdberoep omschreven als het beroep waaruit een persoon in overwegende mate zijn inkomsten trekt. &#13;
14)Art. 3 &#13;
15)Art. 60&#13;
16) art. 28&#13;
17) art. 32&#13;
18) art. 30&#13;
19) art. 31&#13;
20) vgl. b.v. art. 32 lid 3&#13;
21) art. 57&#13;
22) art. 37&#13;
23) art. 46&#13;
24) art. 43 lid 4&#13;
25)art. 53&#13;
26)art. 54&#13;
27)art. 53 lid 2&#13;
28)art. 2&#13;
29)art. 2 lid 2 onder a&#13;
30)art. 5&#13;
31)Andere punten, die buiten beschouwing zijn gebleven zijn b.v. de verwerving van de grond door gemeenten en de vereisten te stellen in beheersgebieden. Verder is uiteraard van groot be-lang hoe de toetsingsnormen worden ingevuld. Ook het punt rechtsbescherming verdient nog de aandacht. De wet bevat hieromtrent heel bijzondere regelingen.&#13;
&#13;
</legacyfootnotes><footnotes><footnote/></footnotes><auteurs>G. Heida</auteurs><published>1981-07-01 00:00:00</published><modified>1981-07-01 00:00:00</modified><editiondate>1981-07-01</editiondate><htmlpath>https://denhollander.info/artikel/6518</htmlpath></article>
</articles></edition>
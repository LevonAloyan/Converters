<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6814</id><udhid>UDH:TvAR/6814</udhid><titel>'mevrouw J.M. Commandeur te Oosterwolde / Burgemeester en wethouders van Ooststellingwerf' (TvAR 1991/4458)</titel><searchwords><searchword>TvAR 3/1991</searchword><searchword>TvAR 1991/4458</searchword><searchword>UDH:TvAR/6814</searchword></searchwords><attachments><attachment><name>1991_nr 3_Rechtspraak_4458.pdf</name><extention>pdf</extention><url>https://denhollander.info/download/6533/ci</url></attachment></attachments><inleiding>Hinderwet, art. 13, jo. art. 107&#13;
Wet op de Raad van State&#13;
Landbouwbedrijven zonder hinderwetvergunning&#13;
worden in de zin van de ammoniak-&#13;
richtlijn rechtens als een nieuwe&#13;
situatie aangemerkt; geen ruimte voor vergunningverlening&#13;
voor bestaande bedrijven&#13;
vanwege de hoge achtergrondbelasting in de&#13;
gemeente. </inleiding><content>Vz. Afd. geschillen van bestuur, 17 september&#13;
1990&#13;
(Veldkamp)&#13;
Beschikking van de Voorzitter van de Afdeling&#13;
voor de geschillen van bestuur van de&#13;
Raad van State op het verzoek om toepassing&#13;
van artikel 107 van de Wet op de Raad van&#13;
State in het geschil tussen: mevrouw J.M.&#13;
Commandeur te Oosterwolde (verzoekster)&#13;
en&#13;
Burgemeester en wethouders van Ooststellingwerf&#13;
(verweerders).&#13;
Verweerders hebben bij beschikking van&#13;
26 februari 1990 aan B.G. en P.B. van&#13;
't Klooster te Oosterwolde een vergunning&#13;
onder voorschriften ingevolge de Hinderwet&#13;
verleend voor het oprichten en in werking&#13;
hebben van een varkensmesterij op de percelen,&#13;
kadastraal bekend gemeente Oosterwolde,&#13;
sectie F, nrs. 16 en 618, plaatselijk&#13;
bekend Rijweg (achter nr. 100) te&#13;
Oosterwolde. De beschikking van verweerders&#13;
is aan deze uitspraak gehecht.&#13;
Tegen deze beschikking heeft verzoekster&#13;
bij schrijven van 9 april 1990 beroep ingesteld.&#13;
Het beroepschrift alsmede een nadere motivering van 26 april 1990 is aan deze&#13;
uitspraak gehecht.&#13;
Daarnaast heeft zij bij schrijven van&#13;
26 april 1990 verzocht de beschikking van&#13;
verweerders van 26 februari 1990 te schorsen.&#13;
Het verzoekschrift is aan deze uitspraak&#13;
gehecht.&#13;
Bij het verhoor, bedoeld in art. 108 van de&#13;
Wet op de Raad van State, op 6 juli 1990 is het&#13;
verzoek toegelicht door mr. D.A. Soesbergen&#13;
en verzoekster, mevrouw J.M. Commandeur.&#13;
Namens verweerders is het woord gevoerd&#13;
door J. Gropstra. Voorts is P.B. van 't Klooster&#13;
gehoord.&#13;
In rechte&#13;
Ingevolge art. 107, eerste lid, van de Wet op&#13;
de Raad van State dient te worden nagegaan&#13;
of de uitvoering van het besluit van verweerders&#13;
voor verzoekster een onevenredig nadeel&#13;
met zich zou brengen in verhouding tot&#13;
het door een onmiddellijke uitvoering van&#13;
bedoeld besluit te dienen belang.&#13;
Voor zover deze toetsing meebrengt dat het&#13;
geschil in de bodemprocedure wordt beoordeeld,&#13;
heeft het oordeel van de Voorzitter&#13;
daaromtrent een voorlopig karakter en is dat&#13;
niet bindend in die procedure.&#13;
Bij hun beschikking waaromtrent toepassing&#13;
van art. 107 van de Wet op de Raad van&#13;
State is verzocht hebben verweerders aan&#13;
B.G. en P.B. van 't Klooster een vergunning&#13;
onder voorschriften ingevolge de Hinderwet&#13;
verleend voor het oprichten en in werking&#13;
hebben van een varkensmesterij op de percelen&#13;
kadastraal bekend gemeente Oosterwolde,&#13;
sectie F, nrs. 16 en 618.&#13;
Verweerders hebben daarbij onder meer&#13;
overwogen dat de depositie van de inrichting&#13;
blijft binnen de norm van 2000 mol potentieel&#13;
zuur per ha per jaar als bedoeld in de&#13;
Richtlijn Ammoniak en Veehouderij.&#13;
Verweerders hebben verder overwogen&#13;
dat een onverkorte toepassing van de Richtlijn&#13;
Ammoniak en Veehouderij in verhouding&#13;
tot het daarmee te bereiken resultaat een&#13;
onevenredig nadeel voor aanvrager tot gevolg&#13;
heeft.&#13;
Verweerders hebben daarbij in aanmerking&#13;
genomen dat een nieuwe richtlijn in&#13;
voorbereiding is, waarin soepeler eisen zouden&#13;
worden gesteld.&#13;
Verzoekster stelt onder meer dat de inrichting&#13;
zal worden gebouwd op minder dan&#13;
500 meter afstand van een voor verzuring&#13;
gevoelig gebied dat ingevolge de Richtlijn&#13;
Ammoniak en Veehouderij bescherming behoeft.&#13;
Haars inziens is de ammoniakdepositie in&#13;
de gemeente Ooststellingwerf reeds veel te&#13;
hoog, zodat de vergunning had moeten worden&#13;
geweigerd. Zij voert verder aan dat er&#13;
geen aanleiding bestaat voor een soepele&#13;
toepassing van de Richtlijn Ammoniak en&#13;
Veehouderij.&#13;
In het kader van deze procedure dient te&#13;
worden beoordeeld of verzoekster onevenredig&#13;
nadeel zal lijden indien in afwachting&#13;
van de beslissing in de bodemprocedure de&#13;
beschikking rechtskracht verkrijgt. Verweerders&#13;
zijn bij de beoordeling van de aanvraag&#13;
uitgegaan van de Richtlijn Ammoniak en&#13;
Veehouderij in verband met de aanwezigheid&#13;
van een beschermenswaardig voor verzuring&#13;
gevoelig gebied op circa 400 meter van de&#13;
inrichting.&#13;
Het gaat hier om een inrichting waarvoor&#13;
nog niet eerder vergunning ingevolge de&#13;
Hinderwet is verleend, zodat voor de toepassing&#13;
van de richtlijn ervan moet worden uitgegaan&#13;
dat er sprake is van een nieuw bedrijf.&#13;
De omstandigheid dat een van de stallen&#13;
reeds jarenlang bestond op het tijdstip van de&#13;
bestreden beschikking is daarbij niet van&#13;
belang. In verband hiermede diende bij de&#13;
beoordeling van het verzoek te worden uitgegaan&#13;
van de in evenvermelde richtlijn genoemde&#13;
norm voor nieuwe bedrijven, welke&#13;
is gesteld op 1300 mol zuur per ha per jaar.&#13;
Gelet op de achtergrond-depositie voor ammoniak&#13;
in de gemeente Ooststellingwerf, die&#13;
1960 mol potentieel zuur per ha per jaar&#13;
bedraagt, is een verdere toename van de&#13;
ammoniakemissie als gevolg van het oprichten&#13;
en in werking brengen van nieuwe inrichtingen&#13;
niet gewenst.&#13;
Verder geeft de voorbereiding van een&#13;
nieuwe richtlijn geen aanleiding voor een&#13;
soepele toepassing van de huidige Richtlijn&#13;
Ammoniak en Veehouderij, reeds vanwege&#13;
het feit dat niet bekend is, wat de inhoud zal&#13;
zijn van deze nieuwe richtlijn.&#13;
Ook overigens is er geen grond voor een&#13;
soepele toepassing, te minder niet nu ook op&#13;
circa 275 meter ten westen van de inrichting&#13;
een voor verzuring gevoelig gebied is gelegen,&#13;
dat bescherming behoeft.&#13;
De Voorzitter acht het dan ook aannemelijk dat de bestreden beschikking in beroep&#13;
zal worden vernietigd.&#13;
Gelet op het vorenoverwogene moet worden&#13;
geoordeeld dat er ten aanzien van verzoekster&#13;
sprake is van het in art. 107 van de&#13;
Wet op de Raad van State bedoelde onevenredige&#13;
nadeel, zodat de bestreden beschikking&#13;
dient te worden geschorst.</content><legacyfootnotes/><footnotes><footnote/></footnotes><auteurs>Veldkamp</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6814</htmlpath></article>
</articles></edition>
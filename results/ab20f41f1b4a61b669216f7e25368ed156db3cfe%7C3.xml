<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1999</searchword><id>5695</id><udhid>UDH:TvAR/5695</udhid><titel>Octrooien voor planten onder de EG-Biotechnologierichtlijn van 6 juli 1998</titel><searchwords><searchword>TvAR 3/1999</searchword><searchword>UDH:TvAR/5695</searchword></searchwords><attachments><attachment><name>1999_nr 3_Artikel_Overwalle.pdf</name><extention>pdf</extention><url>https://denhollander.info/download/5627/ci</url></attachment></attachments><inleiding>1. Inleiding&#13;
Een tomaat die niet blutst, tabak die virusziekten verdraagt, kool die niet meer door&#13;
larven wordt aangevreten, sla die niet meer ‘doorschiet’: de plantenbiotechnologie is&#13;
volwassen geworden. Het ontwikkelen van transgene planten vergt echter heel wat&#13;
tijd, moeite en geld. De bedrijfswereld vraagt zich dan ook af hoe zij deze biotechnologische&#13;
hoogstandjes kan beschermen tegen het risico dat anderen de nieuwe plant&#13;
zomaar kopiëren en commercialiseren.&#13;
Voor de juridische bescherming van via klassieke veredeling verkregen nieuwe&#13;
plantenrassen staat van oudsher het kwekersrecht open. De vraag stelt zich nu of&#13;
planten die het resultaat zijn van moderne, moleculaire plantenveredeling geen wettelijke&#13;
bescherming kunnen genieten onder het octrooirecht. Het antwoord van het&#13;
Europees Octrooibureau op deze vraag is echter onduidelijk en heeft geleid tot heel&#13;
wat onzekerheid. In een poging aan deze onzekerheid een einde te maken, hebben het&#13;
Europees Parlement en de Raad een richtlijn goedgekeurd die de octrooibescherming&#13;
van biotechnologische uitvindingen regelt.1&#13;
In deze bijdrage wordt allereerst het netelige kader vóór de totstandkoming van de&#13;
richtlijn van naderbij geschetst (hoofdstuk 2). Vervolgens wordt toegelicht hoe de&#13;
richtlijn aan de ontstane patstelling een einde poogt te maken (hoofdstuk 3). Uit deze&#13;
analyse zal blijken dat de oplossingen die in de richtlijn worden aangereikt, de&#13;
bestaande toestand – helaas – niet helemaal uitklaren (hoofdstuk 4).</inleiding><content>2. Het wettelijk kader vóór de richtlijn&#13;
2.1. Naar een feitelijke uitsluiting van plantenrassen uit het octrooirecht&#13;
De meeste nationale octrooiwetten van de eerste generatie bevatten geen expliciete&#13;
bepalingen met betrekking tot de octrooieerbaarheid van levend materiaal in het algemeen&#13;
of planten in het bijzonder. Zo bepaalde art. 1 van de Belgische octrooiwet van&#13;
1854 dat “voor alle ontdekking of alle verbetering, die als voorwerp van nijverheid of&#13;
handel voor exploitatie vatbaar is”,2 uitsluitende en tijdelijke rechten werden verleend,&#13;
zonder het voorwerp van octrooibescherming nader te specificeren. De Nederlandse octrooiwet van 7 november 1910 en de Duitse octrooiwet van 26 mei 1870&#13;
bevatten eveneens een – min of meer gelijk(w)aardige – open bepaling.3&#13;
In tegenstelling tot het stilzwijgen van de eerste generatie octrooiwetgevers bogen&#13;
vele 19de- en 20ste-eeuwse commentatoren zich wel over de vraag of plantenrassen&#13;
octrooieerbaar waren.&#13;
Verschillende bezwaren werden aangevoerd om plantenrassen van octrooibescherming&#13;
uit te sluiten. Een eerste bezwaar dat door de doctrine in de tijd naar voren&#13;
werd geschoven, was dat aan het winnen van kweekproducten geen scheppende&#13;
gedachte ten grondslag lag en dat bedoelde vindingen eigenlijk geen uitvindingen&#13;
waren, of, zoals de Duitsers het zo treffend verwoorden, omdat het om Nicht-&#13;
Erfindungen ging.4 Van dit bezwaar dient te worden onderscheiden de in de tijd veelgehoorde&#13;
tegenwerping dat plantuitvindingen van octrooibescherming moeten worden&#13;
uitgesloten omdat ze levende materie tot voorwerp hadden. Kweekproducten&#13;
werden hier niet uitgesloten omdat het geen uitvindingen zouden zijn die uitvindingskwaliteit&#13;
missen, maar wel omwille van de bijzondere geaardheid van het voorwerp&#13;
van de uitvinding.5&#13;
Een tweede reeks van bezwaren had te maken met het niet (kunnen) voldoen aan&#13;
een aantal octrooieerbaarheidsvereisten, meer in het bijzonder het gebrek aan nieuwheid,&#13;
uitvinderswerkzaamheid en industriële toepasbaarheid, de onmogelijkheid tot&#13;
beschrijving van het eindproduct en van het ontstaansprocédé en de onmogelijkheid&#13;
tot herhaling van het ontstaansprocédé.6&#13;
De aanhoudende afwijzing van de octrooieerbaarheid van plantenrassen leidde in&#13;
1961 tot het invoeren van een meer gespecialiseerd, plant tailored beschermingsrecht,&#13;
het kwekersrecht dat werd gecreëerd door het Internationaal Verdrag tot Bescherming&#13;
van Kweekproducten (UPOV-verdrag),7 welk verdrag leidde tot de invoering&#13;
van een kwekerswet in België in 19758 en tot een wezenlijke wijziging van de bestaande&#13;
kwekerswetgevingen in Duitsland en Nederland.9&#13;
2.2. De formele uitsluiting van plantenrassen uit het octrooirecht&#13;
2.2.1. Art. 53 (b) EOV&#13;
Het bestaan van een meer specifieke bescherming voor plantenrassen leidde op haar&#13;
beurt tot de formele uitsluiting van plantenrassen uit het toepassingsgebied van het&#13;
Europees Octrooiverdrag van 5 oktober 1973 (EOV).10 Deze uitsluiting is verwoord&#13;
in art. 53 (b) EOV, dat bepaalt dat geen Europese octrooien worden verleend voor&#13;
planten- of dierenrassen, alsmede werkwijzen van wezenlijk biologische aard voor de voortbrenging van planten of dieren, uitzondering welke evenwel niet van toepassing&#13;
is op microbiologische werkwijzen en hierdoor verkregen voortbrengselen.11&#13;
2.2.2. De vigerende nationale octrooiwetten&#13;
De nationale octrooiwetgevers hebben de uitsluitingsbepaling van art. 53 (b) EOV&#13;
meestal haast letterlijk overgenomen in hun nieuwe of gewijzigde octrooiwet.&#13;
Art. 4 § 1 (1) van de nieuwe Belgische octrooiwet van 28 maart 198412, art. 3 (b) van&#13;
de Nederlandse octrooiwet van 199513 en art. 2 (2) van de Duitse octrooiwet van&#13;
198114 bevatten alle een met art. 53 (b) vergelijkbare bepaling.&#13;
Op één punt wijkt art. 4 § 1 BOW nochtans af van het Europese voorbeeld. Terwijl&#13;
de uitsluitingsbepaling van art. 53 (b) EOV alle “plantenrassen” zonder meer treft,&#13;
preciseert de Belgische tekst nader dat van de bescherming alleen zijn uitgesloten&#13;
“kweekproducten van soorten of rassen vallend onder het beschermingsstatuut ingesteld&#13;
bij de wet van 20 mei 1975 tot bescherming van kweekproducten”.15 Volledigheidshalve&#13;
dient te worden opgemerkt dat in België voor plantenrassen waarvoor (nog)&#13;
geen kwekersbescherming kan worden verkregen octrooibescherming mogelijk is.&#13;
Het overschrijven van de uitsluitingsbepaling van art. 53 (b) EOV zou zijn ingegeven&#13;
door de bezorgdheid van de nationale wetgevers dat het nationale en het Europese&#13;
regime te veel zouden verschillen op hun grondgebied.16 Ofschoon in de praktijk&#13;
meestal zal geopteerd worden voor een Europees octrooi, zijn de bepalingen in de&#13;
nationale octrooiwetgevingen met betrekking tot plantenrassen niet geheel zonder&#13;
belang: in de eerste plaats omdat het steeds mogelijk blijft te opteren voor een nationaal&#13;
octrooi; in de tweede plaats omdat het niet onmogelijk is dat een nationale rechter&#13;
in de toekomst verplicht zal worden zich uit te spreken over de geldigheid van een&#13;
verleend nationaal octrooi of een verleend Europees octrooi, hetzij in het kader van&#13;
een nietigheidsprocedure, hetzij onrechtstreeks in het raam van een inbreukprocedure. 2.3. De houding van het EOB t.a.v. art. 53 (b) EOV&#13;
2.3.1. Octrooieerbaarheid van planten&#13;
De uitsluitingsbepaling voor plantenrassen in art. 53 (b) EOV werd met de opkomst&#13;
van de eerste succesvolle resultaten van de moderne, moleculaire plantenveredeling&#13;
door de industrie – hierin gevolgd door een deel van de doctrine17 – als achterhaald&#13;
ervaren. Het Europees Octrooibureau (EOB) sloot zich bij deze zienswijze aan en&#13;
probeerde het effect van de uitsluitingsbepaling voor plantenrassen dan ook te beperken&#13;
door een restrictieve toepassing van het octrooieringsverbod. Het EOB verdedigde&#13;
in die zin de stelling dat de uitsluiting enkel geldt voor planten in de genetisch&#13;
bepaalde vorm van een ras en dat de uitsluiting niet opgaat voor planten die niet aan&#13;
het profiel van een ras beantwoorden en behoren tot de groep van organismen die&#13;
taxonomisch gezien hoger liggen dan het ras.18&#13;
Enige toelichting kan de draagwijdte van deze stellingname wellicht beter verduidelijken.&#13;
Het door de Technische Kamer van Beroep van het EOB gehanteerde&#13;
onderscheid plant/plantenras is gebaseerd op de moderne biologische indeling van de&#13;
dierlijke en plantaardige wereld in categorieën of taxa: afdeling, onderafdeling, klasse,&#13;
subklasse, familie, geslacht en soort, waarbij elk ‘hoger’ geplaatst taxon alle ‘lagere’&#13;
taxa omvat. Toepassing van deze categorieën op het plantenrijk leidt tot een indeling&#13;
in een vijftal afdelingen, welke op hun beurt worden ingedeeld in onderafdelingen,&#13;
klassen en subklassen. Subklassen worden, op basis van de bloemstructuur, verder&#13;
onderverdeeld in families. Families worden op hun beurt ingedeeld in geslachten&#13;
(genus) en soorten (species).&#13;
Een concreet voorbeeld kan de hedendaagse indeling van het plantenrijk wellicht&#13;
beter toelichten. Nemen we de aardappel:&#13;
RIJK Plantae&#13;
AFDELING Tracheophyta&#13;
KLASSE Angiospermae&#13;
SUBKLASSE Dicotyledoneae&#13;
FAMILIE Solanaceae (Nachtschadeachtigen)&#13;
GESLACHT Solanum (Nachtschade)&#13;
SOORT Solanum tuberosum (aardappel)&#13;
RAS Bintje, Charlotte, Lamia,19 Frieslander,20 Solanda21 e.a. Deze EOB-jurisprudentie kwam er concreet op neer dat octrooibescherming niet&#13;
mogelijk was voor het aardappelras Charlotte, maar dat octrooibescherming wel&#13;
mogelijk was voor de (transgene) aardappel (Solanum tuberosum L.). Een dergelijke&#13;
zienswijze is aanvaardbaar vanuit de vaststelling dat met behulp van moderne modificatietechnieken&#13;
ingebrachte eigenschappen niet alleen kunnen worden ingebracht in&#13;
één bepaald plantenras, maar in een veelheid van planten.&#13;
In navolging van deze jurisprudentie werden heel wat Europese octrooien voor&#13;
genetisch gemodificeerde planten verleend. Onderzoek wijst uit dat op 30 maart 1992&#13;
wereldwijd in totaal 500 octrooiaanvragen voor plantenbiotechnologische uitvindingen&#13;
waren ingediend22 en dat 16 Europese octrooien voor plantenbiotechnologische&#13;
uitvindingen met aanduiding van België waren verleend.23 Een analyse van de&#13;
beschrijving en de conclusies van de 16 Europese octrooien met aanduiding van&#13;
België toonde aan dat wat het type van technologie betreft, octrooibescherming&#13;
zowel werd verleend voor nieuwe verwezenlijkingen op het vlak van de in-vitrocultuur&#13;
als op het vlak van de recombinant-DNA-technologie of de protoplastenfusie.&#13;
Wat het type van de conclusies betreft, werd vastgesteld dat in het geval van&#13;
in-vitrocultuur en protoplastenfusie bijna uitsluitend werkwijzeconclusies voorkomen,&#13;
terwijl in het geval van recombinant-DNA-technologie daarnaast vaak ook&#13;
productconclusies zijn opgenomen, die betrekking hebben op het eindproduct&#13;
(gemodificeerde plantencellen, planten en zaden) of op intermediaire producten (vectoren&#13;
e.a.).24&#13;
Een plantenbiotechnologische uitvinding die in dit verband als type-voorbeeld kan&#13;
gelden is het inbouwen van herbicideresistentie in landbouwkundige gewassen. Herbiciden&#13;
of onkruidbestrijdingsmiddelen worden gebruikt om de landbouwgronden&#13;
vrij te houden van onkruid. In het verleden werd daartoe gebruik gemaakt van voor&#13;
het milieu schadelijke stoffen. De laatste jaren is men erin geslaagd betrekkelijk&#13;
onschadelijke herbiciden te ontwikkelen die effectief zijn tegen onkruid en die goed&#13;
afbreekbaar zijn, doch die geen onderscheid maken tussen onkruid en nuttig gewas.&#13;
De introductie van herbicideresistente planten zou het mogelijk maken deze moderne&#13;
herbiciden toch aan te wenden en dus onkruiden te beheersen met goed afbreekbare&#13;
stoffen die geen vat meer hebben op het nuttige gewas. Het Gentse bedrijf Plant&#13;
Genetic Systems slaagde erin een vreemd gen, dat codeert voor een enzym dat het&#13;
herbicide omzet in een inactief product, in de te beschermen plant in te bouwen.25&#13;
Voor hun techniek om herbicideresistentie in te bouwen in planten verkreeg Plant&#13;
Genetic Systems in 1990 een Europees octrooi.26 Octrooiconclusies werden verleend met betrekking tot het gebruikte transformatieprocédé,27 transgene plantencellen,28&#13;
transgene planten,29 transgene zaden30 en de speciaal ontworpen vector31.&#13;
Tegen het Plant Genetic Systems-octrooi werd echter oppositie ingesteld. Tijdens&#13;
de behandeling in beroep in 1995 oordeelde de Technische Kamer van Beroep van het&#13;
EOB dat ofschoon de conclusie die betrekking had op transgene planten niet was&#13;
opgesteld in termen van een variëteitbeschrijving, aangezien er geen verwijzing voorkwam&#13;
naar een enkel botanisch taxon van de laagste rang, de concrete werkvoorbeelden&#13;
in het octrooi betrekking hadden op de productie van transgene planten van&#13;
bekende variëteiten (zoals de tabaksvariëteit Petit Havana).32 Aangezien dus de&#13;
octrooiconclusies gericht op planten per se gesteund bleken op experimenten met&#13;
plantenrassen, was de Technische Kamer van Beroep van mening dat een octrooibescherming&#13;
voor planten per se niet langer aanvaardbaar was.&#13;
In 1998 bevestigde de Technische Kamer van Beroep de nieuwe beleidslijn, ingezet&#13;
met de Plant Genetic Systems-zaak, in de Novartis-zaak.33 In een poging te vernemen&#13;
of de door haar gevolgde zienswijze correct was, legde de Kamer van Beroep vier vragen&#13;
voor aan het hoogste rechterlijke orgaan binnen het EOB, de Grote Kamer van Beroep.34 In het raam van de discussie over de octrooieerbaarheid van planten zijn&#13;
vooral de vragen 2 en 4 van belang. Vraag 2 luidt: wordt het octrooiverbod van&#13;
art. 53 (b) EOV vermeden indien conclusies worden opgesteld die betrekking hebben&#13;
op planten, maar waarin specifieke plantenrassen niet apart worden geclaimd, zelfs&#13;
indien het plantenrassen omvat?35 Vraag 4 luidt op haar beurt: valt een plantenras&#13;
waarvan elke individuele plant op zijn minst één specifiek gen bevat dat in een ouderplant&#13;
wordt ingebracht door middel van recombinant-DNA-technologie, buiten de&#13;
bepaling van art. 53 (b) EOV?36&#13;
Het zal wellicht nog enige tijd duren vooraleer het antwoord op deze beide vragen&#13;
bekend is. Gehoopt wordt evenwel dat het antwoord van de Grote Kamer van&#13;
Beroep van dien aard zal zijn dat aan de juridische onzekerheid, die werd ingezet met&#13;
de beslissing in de Plant Genetic Systems-zaak, eindelijk een einde komt.&#13;
2.3.2. Octrooieerbaarheid van wezenlijk biologische werkwijzen voor de voortbrenging&#13;
van planten&#13;
Behalve octrooiering van plantenrassen verbiedt art. 53 (b) EOV ook octrooiering&#13;
van wezenlijk biologische werkwijzen voor de voortbrenging van planten. De term&#13;
‘wezenlijk biologisch’ is echter geen welomlijnd begrip. De vigerende opvatting ter&#13;
zake van het EOB is dat bij de begrenzing van dit begrip moet worden gekeken naar&#13;
de mate waarin sprake is van technisch ingrijpen door de mens in het proces: is dit&#13;
ingrijpen van doorslaggevend belang bij het bekomen van het gewenste resultaat, dan&#13;
is het proces niet essentieel biologisch en dus octrooieerbaar.37&#13;
3. De EG-Biotechnologierichtlijn van 6 juli 1998&#13;
3.1. Genese&#13;
Uitgaande van de vaststelling dat sommige biotechnologische uitvindingen bij de huidige&#13;
stand van wetgeving, administratieve praktijk en rechtspraak niet in alle lidstaten&#13;
ondubbelzinnig worden beschermd en dat, voor zover er een dergelijke bescherming&#13;
bestaat, zij niet steeds dezelfde inhoud en omvang heeft,38 nam de Europese Commissie&#13;
op 20 oktober 1988 het initiatief tot het indienen van een voorstel van Europese richtlijn betreffende de wettelijke bescherming van biotechnologische uitvindingen,&#13;
de zogenaamde EG-Biotechnologierichtlijn.39&#13;
De eerste richtlijn was sedert haar indiening het voorwerp van tal van discussies&#13;
binnen het Europees Parlement, wat uiteindelijk culmineerde in een verwerping van&#13;
het voorstel door het Europees Parlement op 2 maart 1995.40 De twee voornaamste&#13;
bezwaren van het Europees Parlement hadden betrekking op de onduidelijke afbakening&#13;
van wat wel of niet octrooieerbaar was en op het gebrek aan ethische afweging&#13;
bij het verlenen van octrooien op levende organismen.&#13;
In een poging de vooropgestelde doelstellingen alsnog te realiseren, werd op&#13;
25 januari 1996 een nieuw voorstel van EG-Biotechnologierichtlijn ingediend41 waarin&#13;
de Commissie probeerde tegemoet te komen aan beide bezwaren. Dit tweede&#13;
voorstel werd na intensieve debatten definitief goedgekeurd door het Europees Parlement&#13;
en de Raad op 6 juli 1998.42&#13;
3.2. Octrooieerbaarheid (art. 4)&#13;
3.2.1. Octrooieerbaarheid van planten&#13;
Uitgaande van de vaststelling dat de octrooiering van biologisch materiaal noch door&#13;
het nationale, noch door het Europese octrooirecht wordt verboden of uitgesloten,43&#13;
poneert art. 3 van de EG-Biotechnologierichtlijn als algemeen beginsel dat biologisch&#13;
materiaal octrooieerbaar is. Art. 3 (1) bepaalt in die zin dat uitvindingen die nieuw&#13;
zijn, op uitvinderswerkzaamheid berusten en industrieel toepasbaar zijn, ook octrooieerbaar&#13;
zijn wanneer zij betrekking hebben op een voortbrengsel dat uit biologisch&#13;
materiaal bestaat of dit bevat, of op een werkwijze waarmee biologisch materiaal&#13;
wordt verkregen, bewerkt of gebruikt en stelt aldus op ondubbelzinnige wijze de&#13;
octrooieerbaarheid van levend materiaal voorop, zich hierbij afzettend tegen het&#13;
levend-organisme-bezwaar.44 Art. 3 (2) vult aan en stelt dat biologisch materiaal dat&#13;
met behulp van een technische werkwijze uit zijn natuurlijke milieu wordt geïsoleerd&#13;
of verkregen, ook dan het voorwerp kan uitmaken van een uitvinding, wanneer het in&#13;
de natuur reeds voorhanden is, en rekent op deze manier eens en voorgoed af met het&#13;
natuurlijk-product-bezwaar.45&#13;
Na het afkondigen van het principe van de octrooieerbaarheid van levend materiaal&#13;
legt art. 4 de juiste krijtlijnen vast voor de octrooiering van planten. Art. 4 (1) (a) bepaalt in dit verband dat planten- en dierenrassen niet octrooieerbaar zijn. Luidens&#13;
art. 2 (3) wordt een plantenras gedefinieerd conform art. 5 (2) van de Verordening&#13;
2100/94 van de Raad van 27 juli 1994 inzake het communautair kwekersrecht, waarin&#13;
een ras wordt omschreven als&#13;
een plantengroep binnen een botanische taxon van de laagst bekende rang, welke groep&#13;
ongeacht de vraag of volledig wordt voldaan aan de voorwaarden voor het verlenen van een&#13;
kwekersrecht kan worden gedefinieerd aan de hand van de expressie die het resultaat is van&#13;
een bepaald genotype of een bepaalde combinatie van genotypen; onderscheiden van elke&#13;
andere plantengroep op grond van de expressie van ten minste één van bovengenoemde&#13;
eigenschappen, en beschouwd als een eenheid, gezien zijn geschiktheid om onveranderd te&#13;
worden vermeerderd.&#13;
De uitsluiting neergelegd in art. 4 (1) moet echter sterk worden gerelativeerd in het&#13;
licht van art. 4 (2). Art. 4 (2) bepaalt immers dat een uitvinding die betrekking heeft&#13;
op planten en dieren waarbij de uitvoerbaarheid van die uitvinding zich technisch&#13;
gezien niet beperkt tot een bepaald planten- of dierenras, wel octrooieerbaar is.&#13;
Het lijkt er sterk op dat de richtlijn met art. 4 het verleningsbeleid van het EOB&#13;
van vóór 1995 wil bevestigen en zich afzet af tegen de huidige, al te restrictieve verleningspraktijk.&#13;
46 Of het EOB zijn verleningsbeleid zal wijzigen in de zin van de recent&#13;
goedgekeurde richtlijn, blijft wel de vraag. Strikt genomen kan een richtlijn de tekst&#13;
van art. 53 (b) EOV en het daarop geënte verleningsbeleid van het EOB niet wijzigen:&#13;
een richtlijn kan het EOV en de op het EOV gebaseerde rechtspraak niet rechtstreeks&#13;
wijzigen. De EU en het EOB zijn immers op institutioneel vlak twee van elkaar onafhankelijke,&#13;
autonome instellingen, waarbij de ene instelling geen zeggingskracht of&#13;
bevoegdheid heeft over de andere. Politiek gezien liggen de kaarten misschien wel&#13;
anders: het lag wellicht in de bedoeling van de ontwerpers van de richtlijn het beleid&#13;
van het EOB onrechtstreeks te beïnvloeden door het uitvaardigen van de richtlijn en&#13;
het aanhaken bij de vroegere EOB-rechtspraak. De toekomst zal moeten uitwijzen in&#13;
hoeverre deze wens – deze hidden agenda zeg maar – zal worden verwezenlijkt.&#13;
3.2.2. Octrooieerbaarheid van wezenlijk biologische werkwijzen voor de&#13;
voortbrenging van planten&#13;
De EG-Biotechnologierichtlijn bepaalt dat een werkwijze voor de voortbrenging van&#13;
planten of dieren een werkwijze van wezenlijk biologische aard is wanneer deze&#13;
geheel bestaat uit natuurlijke verschijnselen zoals kruisingen en selecties (art. 2 (2)).&#13;
Wat de octrooieerbaarheid van dergelijke wezenlijk biologische werkwijzen betreft,&#13;
stelt de EG-Biotechnologierichtlijn voorop dat werkwijzen van wezenlijk biologische&#13;
aard voor de voortbrenging van planten of dieren niet octrooieerbaar zijn (art. 4 (1) (b)).&#13;
Uit het voorgaande kan men a contrario afleiden dat een werkwijze voor de voortbrenging&#13;
van planten of dieren die niet geheel bestaat uit natuurlijke verschijnselen,&#13;
wel octrooieerbaar is.47 3.3. Herkomst van plantmateriaal (Overweging 27)&#13;
Een totaal ander, maar niet onbelangrijk aspect van de octrooieerbaarheid van planten&#13;
komt aan bod in Overweging 27 van de EG-Biotechnologierichtlijn. Men moet deze&#13;
overweging zien tegen de achtergrond van de bio-prospecting, in sommige kringen&#13;
ook wel aangeduid als bio-piracy.48 Vele onderzoeksinstellingen en bedrijven gaan in&#13;
tropische micro-organismen en planten op zoek naar de aanwezigheid van commercieel&#13;
interessante kenmerken voor het ontwikkelen van nieuwe farmaceutische, biotechnologische&#13;
of landbouwkundige toepassingen. Voor de nieuwe toepassingen, waarin&#13;
gebruik gemaakt werd van dergelijke ‘gekaapte’ genen, wordt door de instelling&#13;
meermaals octrooibescherming aangevraagd.&#13;
Volgens de algemene principes neergelegd in de EG-Biotechnologierichtlijn lijken&#13;
bedoelde genetische rijkdommen principieel octrooieerbaar.49 De richtlijn overweegt&#13;
in dit verband wel dat bij gebruikmaking van biologisch materiaal van plantaardige&#13;
oorsprong de geografische oorsprong van dit materiaal dient te worden vermeld&#13;
indien deze bekend is. Doch de richtlijn voegt daar meteen aan toe dat dit de behandeling&#13;
van de octrooiaanvragen en de geldigheid van de rechten die uit de verleende&#13;
octrooien voortvloeien “onverlet laat”,50 wat erop neerkomt dat de – reeds sterk afgezwakte51&#13;
– meldingsplicht wellicht dode letter zal blijven.&#13;
3.4. Het farmer’s privilege (art. 11)&#13;
In de EG-Biotechnologierichtlijn komt ook de reikwijdte van de verleende octrooibescherming&#13;
aan bod. Het basisbeginsel, neergelegd in de artt. 8 tot 10, omhelst dat&#13;
de octrooibescherming die wordt geboden voor biologisch materiaal dat door de uitvinding&#13;
bepaalde eigenschappen heeft verkregen, zich uitstrekt tot ieder biologisch&#13;
materiaal dat hieruit door middel van vermeerdering in dezelfde of in gedifferentieerde&#13;
vorm wordt gewonnen en diezelfde eigenschappen heeft.&#13;
In afwijking op dit basisbeginsel stelt art. 11 (1) dat de verkoop door de octrooihouder&#13;
van plantaardig vermeerderingsmateriaal aan een landbouwer voor agrarische&#13;
exploitatiedoeleinden voor deze laatste het recht inhoudt om de voortbrengselen van&#13;
zijn oogst voor verdere vermeerdering door hemzelf op zijn eigen bedrijf te gebruiken.&#13;
Op deze wijze loodst de richtlijn een uit het kwekersrecht afkomstige rechtsfiguur&#13;
– het recht van de boer tot beperkt bedrijfsmatig gebruik, kortweg ‘boerenrecht’ of farmer’s privilege genoemd52 – het octrooirecht binnen.53 Hoe zal het de&#13;
incorporatie van het ‘boerenrecht’ uit het kwekersrecht in het octrooirecht vergaan?&#13;
De praktijk zal moeten uitwijzen of de zogenaamde “erosie van het octrooirecht”54&#13;
aan haar doel tegemoetkomt en of dit eeuwenoude prerogatief niet zal leiden tot misbruiken.&#13;
55&#13;
3.5. De dwanglicentie (art. 12)&#13;
Ook de samenlevingsproblemen tussen het octrooirecht en het kwekersrecht krijgen&#13;
in de EG-Biotechnologierichtlijn de nodige aandacht. Art. 12 reikt in dit verband de&#13;
dwanglicentie aan. Art. 12 (1) bekijkt de problemen vanuit de positie van de kweker&#13;
en bepaalt dat wanneer een kweker een kwekersrecht niet kan verkrijgen noch exploiteren&#13;
zonder op een octrooi van eerdere datum inbreuk te plegen, de kweker een&#13;
dwanglicentie voor niet-exclusieve exploitatie van de door dat octrooi beschermde&#13;
uitvinding mag aanvragen. Art. 12 (2) regelt vervolgens de problemen op een gelijksoortige&#13;
wijze vanuit het standpunt van de octrooihouder en bepaalt dat wanneer de&#13;
houder van een octrooi voor een biotechnologische uitvinding deze niet kan exploiteren&#13;
zonder op een kwekersrecht van eerdere datum inbreuk te maken, de octrooihouder&#13;
een dwanglicentie voor niet-exclusieve exploitatie van het door dit kwekersrecht&#13;
beschermde plantenras mag aanvragen.&#13;
Art. 12 (3) somt de voorwaarden op waaraan de kweker en de octrooihouder moeten&#13;
voldoen om een dwanglicentie te verkrijgen. De kweker, respectievelijk octrooihouder,&#13;
moet aantonen dat hij zich vergeefs tot de octrooihouder, respectievelijk&#13;
kwekersrechthouder, heeft gewend om een contractuele licentie te verkrijgen en dat&#13;
het plantenras of de uitvinding een “belangrijke technische vooruitgang van aanzienlijk&#13;
economisch belang” vertegenwoordigt ten opzichte van de uitvinding waarvoor&#13;
een octrooi wordt aangevraagd of van het beschermde plantenras, welke laatste voorwaarde&#13;
volledig in de lijn ligt van art. 31 (1) (i) TRIPs.56&#13;
Art. 12 (1) bevat nog een andere voorwaarde. Art. 12 (1) schrijft voor dat de kweker&#13;
slechts een dwanglicentie kan aanvragen voor zover deze licentie “voor de exploitatie&#13;
van het te beschermen plantenras noodzakelijk is”. Gesuggereerd wordt dat de&#13;
voorwaarde van commerciële noodzakelijkheid werd ingelast om een al te extensief en ongewenst gebruik van de dwanglicentie te voorkomen.57 Opvallend is echter dat&#13;
een gelijkaardige voorwaarde niet voorkomt in art. 12 (2) waarin over de octrooihouder&#13;
wordt gesproken. Het ontbreken van een dergelijke zinsnede in art. 12 (2) lijkt&#13;
erop neer te komen dat voor het verkrijgen van een licentie in hoofde van de octrooihouder&#13;
commerciële noodzakelijkheid niet moet worden aangetoond. Mag men hieruit&#13;
afleiden dat de voorwaarden voor het verkrijgen van een dwanglicentie in hoofde&#13;
van de octrooihouder minder streng zijn dan voor een kweker?&#13;
Leggen we art. 12 van de EG-Biotechnologierichtlijn naast de dwanglicentiebepalingen&#13;
in de EG-Verordening nr. 2100/94 van de Raad van 27 juli 1994 inzake het&#13;
communautaire kwekersrecht, dan dient het volgende te worden opgemerkt. Art. 29&#13;
van de EG-Kwekersrechtverordening bepaalt dat op verzoek dwanglicenties kunnen&#13;
worden verleend aan een of meer personen op verzoek van die persoon/personen,&#13;
doch uitsluitend om redenen “in verband met het openbaar belang” (art. 29 al. 1 en 2)&#13;
en mits het betalen van een passende royalty aan de houder van het oorspronkelijke&#13;
ras (art. 29 al. 3). Gedacht wordt in de eerste plaats aan de houder van een hoofdzakelijk&#13;
afgeleid ras (art. 29 al. 5), doch in de nog op te stellen uitvoeringsbepalingen kunnen&#13;
nog andere gevallen worden genoemd als voorbeelden van openbaar belang&#13;
(art. 29 al. 6).&#13;
Uit de confrontatie van beide artikelen blijkt dat in het raam van beide EG-teksten&#13;
andere voorwaarden gelden: in het raam van de EG-Kwekersrechtverordening zijn&#13;
dwanglicenties enkel mogelijk indien kan worden aangetoond dat er redenen zijn van&#13;
“openbaar belang”, terwijl in het kader van de EG-Biotechnologierichtlijn dwanglicenties&#13;
enkel aanvaardbaar zijn indien sprake is van “belangrijke technische vooruitgang&#13;
van aanzienlijk economisch belang”. Een rechtzetting van deze divergentie&#13;
wordt in het vooruitzicht gesteld, waarbij de voorwaarde van art. 12 (3) (b) EG-Biotechnologierichtlijn&#13;
zou worden ingelast in de EG-Kwekersrechtverordening als een&#13;
specificatie van de notie openbaar belang.58&#13;
3.6. De implementatie van de EG-Biotechnologierichtlijn in de lidstaten&#13;
De EG-Biotechnologierichtlijn, die door het Europees Parlement en de Raad op&#13;
6 juli 1998 werd goedgekeurd, bepaalt dat de lidstaten de nodige maatregelen moeten&#13;
nemen om uiterlijk op 30 juli 2000 aan de richtlijn te voldoen (art. 15 (1)). In uitvoering&#13;
van deze bepaling toog de Belgische administratie aan het werk en zette zich aan&#13;
het schrijven van een ontwerp tot omzetting van de EG-Biotechnologierichtlijn, wat&#13;
uitmondde in een eerste versie van het Wetsontwerp houdende verschillende wijzigingen&#13;
aan de wet van 28 maart 1984 op de uitvindingsoctrooien.59&#13;
Dit wetsontwerp neemt de artikelen met betrekking tot de octrooieerbaarheid van&#13;
planten (art. 2 (3), 3 en 4 van de EG-Biotechnologierichtlijn) en het farmer’s privilege&#13;
(art. 11) vrijwel ongewijzigd over. De overweging met betrekking tot de herkomst van plantmateriaal (overweging 27) ondergaat echter enkele ingrijpende veranderingen.&#13;
Allereerst wordt de overweging van een sterker juridisch draagvlak voorzien&#13;
door de overweging in het wetsontwerp in te lassen als een volwaardig artikel, met&#13;
name als een nieuw lid 3 van art. 4 van de Belgische Octrooiwet. Daarnaast krijgt de&#13;
overweging ook een nieuwe redactie. Het nieuwe art. 4 § 3 zou nu luiden:&#13;
De toepassing van een uitvinding is in strijd met de openbare orde en met de goede zeden,&#13;
inzonderheid als wordt aangetoond dat de uitvinding werd ontwikkeld in omstandigheden&#13;
die indruisen tegen de openbare orde en de goede zeden, dat is b.v. het geval: als een uitvinding&#13;
wordt ontwikkeld op basis van plantaardig of dierlijk materiaal dat uitgevoerd werd in&#13;
overtreding met de wet van het land van herkomst van die materies.60&#13;
Een uitvinding die bijgevolg wordt ontwikkeld op basis van plantaardig materiaal dat&#13;
werd uitgevoerd in overtreding met de wet van het land van herkomst, druist in tegen&#13;
de Belgische openbare orde en goede zeden en zou dus nietig kunnen worden verklaard&#13;
op grond van art. 49 §1 (1) van de Belgische Octrooiwet.61&#13;
Het invoeren van overweging 27 als een specificatie van de openbare orde en goede&#13;
zeden-regel roept toch wel enige vragen op. Welke instantie zal de controle van de&#13;
oorsprong van het plantmateriaal uitvoeren? De bestaande Belgische Dienst voor&#13;
Industriële Eigendom? Is die daartoe uitgerust? Naast vragen van logistieke aard&#13;
rijzen echter ook fundamentele vragen. Staat het invoeren van een dergelijke zwaarwichtige&#13;
sanctie – namelijk de nietigverklaring van het octrooi – wel in verhouding&#13;
tot de tekortkoming? In hoeverre is het gerechtvaardigd en/of opportuun dat de Belgische&#13;
octrooiwetgever sancties oplegt voor het niet-naleven van buitenlandse wetgeving?&#13;
Is de nietigverklaring van een octrooi bovendien wel de geëigende wijze om&#13;
uitdrukking te geven aan de bezorgdheid voor eerlijke rechtsverhoudingen?62 Is het&#13;
land van herkomst wel gebaat met het nietig verklaren van een mogelijk winstgevend&#13;
octrooi? Moet men niet nadenken over andere – buiten het octrooirecht liggende –&#13;
mechanismen om equitable sharing63 te bewerkstelligen tussen het land dat het plantmateriaal&#13;
levert en het land waar dit plantmateriaal wordt aangewend voor verdere&#13;
toepassingen?&#13;
In Nederland gingen de zaken er geheel anders aan toe. Op 19 oktober 1998 diende&#13;
het Koninkrijk der Nederlanden een verzoekschrift in bij het Hof van Justitie dat&#13;
gericht was tegen het Europees Parlement en de Raad van de Europese Unie strekkende&#13;
tot nietigverklaring van de EG-Biotechnologierichtlijn (Zaak C-377/98).64 De voornaamste argumenten die naar voor werden geschoven, waren: onjuiste rechtsgrondslag&#13;
(niet art. 100 A EG-Verdrag, maar wel art. 235 EG-Verdrag), schending&#13;
van art. 3 B, tweede alinea EG-Verdrag (subsidiariteitsbeginsel), strijdigheid met het&#13;
rechtszekerheidsbeginsel, strijdigheid met volkenrechtelijke bepalingen (onder meer&#13;
TRIPs, EOV, Verdrag inzake Biologische diversiteit) en strijdigheid met de grondrechten&#13;
(inbreuk op de menselijke waardigheid en inbreuk op het zelfbeschikkingsrecht&#13;
van patiënten).&#13;
4. Conclusie&#13;
De vraag of planten die het resultaat zijn van moderne, moleculaire plantenveredeling&#13;
wettelijke bescherming kunnen genieten onder het octrooirecht, is tot op heden nog&#13;
steeds niet met een ondubbelzinnig ja te beantwoorden. De richtlijn van het Europees&#13;
Parlement en de Raad van 6 juli 1998 betreffende de bescherming van biotechnologische&#13;
uitvindingen slaagt er niet volledig in de onzekerheid weg te nemen die was&#13;
gerezen naar aanleiding van de rechtspraak van het Europees Octrooibureau. Het&#13;
handhaven van het onderscheid tussen plant en plantenras geeft nog steeds aanleiding&#13;
tot interpretatieproblemen.65 Om een einde te maken aan de problemen die het definiëren&#13;
van de begrippen ‘plant’ en ‘plantenras’ veroorzaken, lijkt het daarom aangewezen&#13;
het onderscheid tussen ‘plant’ en ‘plantenras’ op te heffen en het octrooirecht&#13;
open te stellen voor álle plantuitvindingen, ongeacht de wijze waarop ze zijn verkregen,&#13;
via klassieke veredeling of via moderne transformatietechnieken, mits ze voldoen&#13;
aan de voorwaarden van nieuwheid, uitvinderswerkzaamheid en industriële toepassing.&#13;
De rechtszoekende kan dan zelf bepalen welk beschermingssysteem het best&#13;
beantwoordt aan zijn noden: het octrooirecht of het kwekersrecht.66&#13;
De plantenbiotechnologie mag dan wel zo goed als volwassen zijn, en ook al wordt&#13;
de juridische bescherming niet meer gekenmerkt door de aanhoudende wispelturigheid&#13;
van de volle puberteit, de laatste (allerlaatste?) groeipijnen zullen in de nabije toekomst&#13;
ook nog moeten worden doorstaan.&#13;
Bibliografie&#13;
Bostyn, S., ‘Octrooieren van klonen en andere biologische merkwaardigheden. De&#13;
EG Ontwerprichtlijn biotechnologische uitvindingen’, Bijblad bij De Industriële&#13;
Eigendom 1997, p. 403-408&#13;
Botterman, J., ‘Genmanipulatie van planten. De constructie van resistente rassen’,&#13;
Natuur en Techniek 1989, p. 378-387 Botterman, J. en Leemans, J., ‘Engineering of Herbicide Resistance in Plants’, Biotechnology&#13;
and Genetic Engineering Reviews, vol. 6, september 1988, p. 321-340&#13;
Ebbink, R.E., ‘Octrooieerbaarheid van levende materie: de Europese Commissie&#13;
komt met een voorstel van richtlijn’, Intellectuele Eigendom &amp; Reclamerecht 1989,&#13;
p. 61-64&#13;
Gasser, C.S. en Fraley, R.T., ‘Genetically Engineered Plants for Crop Improvement’,&#13;
Science 1989, p. 1293-1299&#13;
Gotzen, F., ‘Intellectuele eigendom en nieuwe technologieën. Bescherming van&#13;
computerprogramma’s. Biologische uitvindingen. Kwekersrechten’, R.W. 1983-84,&#13;
p. 2375-2406&#13;
Gielen, C., ‘Algemeen belang: criterium voor dwanglicenties bij biotechnologische&#13;
innovatie’, Bijblad bij De Industriële Eigendom 1997, p. 23-26&#13;
Greef, W. de, Delon, R., Block, M. de, Leemans, J. en Botterman, J., ‘Evaluation of&#13;
Herbicide Resistance in Transgenic Crops Under Field Conditions’, Biotechnology,&#13;
vol. 7, januari 1989, p. 61-64&#13;
Huydecoper, J.L.R.A. in R.M. Themis 1998, p. 314-315&#13;
Jones, N., ‘Biotechnological Patents in Europe – Update on the Draft Directive’,&#13;
European Intellectual Property Review 1993, p. 455-457&#13;
Jones, N., ‘The New Draft Biotechnology Directive’, European Intellectual Property&#13;
Review 1996, p. 363-365&#13;
Kooij, P.A.C.E. van der, ‘De EG-richtlijn inzake biotechnologie, of: de opoffering&#13;
van het kwekersrecht aan het octrooirecht’, Agr.r. 1989, p. 403-407&#13;
Kooij, P.A.C.E. van der, ‘Het gewijzigde voorstel voor de EG-Richtlijn Biotechnologie&#13;
– een tussentijds verslag’, Agr.r. 1993, p. 487-497&#13;
Lange, P., ‘Patentierungsverbot für Pflanzensorten. Zur Entscheidung der Technischen&#13;
Beschwerdekammer 3.3.4 vom 21. Februar 1995 - T 356/93’, Gewerblicher&#13;
Rechtsschutz und Urheberrecht – Internationaler Teil 1996, p. 586-591&#13;
Llewelyn, M., ‘Article 53 Revisited. Greenpeace v. Plant Genetic Systems NV’, European&#13;
Intellectual Property Review 1995, p. 506-510&#13;
Llewelyn, M., ‘The Legal Protection of Biotechnological Inventions: an Alternative&#13;
Approach’, European Intellectual Property Review 1997, p. 115-127&#13;
Mattei, J.-F., Breveter la matière vivante? Propositions pour une réponse europeéenne,&#13;
Paris: Assemblée nationale par la Société Nouvelle des Librairies-Imprimeries Réunies&#13;
1996, 157 p.&#13;
Moufang, R., Kommentierung des Europäischen Patentübereinkommen. Artikel 53:&#13;
Ausnahmen von der Patentierbarkeit, in Europäisches Patentübereinkommen. Münchner&#13;
Gemeinschaftskommentar, Keulen: Carl Heymanns, 15. Lieferung, April 1991,&#13;
91 p. Nott, R., ‘Plants and Animals: Why they Should be Protected by Patents and Variety&#13;
Rights’, Patent World, juli-augustus 1993.&#13;
Nott, R., ‘The Proposed EC Directive on Biotechnological Inventions’, European&#13;
Intellectual Property Review 1994, p. 191-194&#13;
Nott, R., ‘The Biotech Directive: Does Europe Need a New Draft’, European Intellectual&#13;
Property Review 1995, p. 563-567&#13;
Nott, R., ‘“You Did It!” The European Biotechnology Directive at Last’, European&#13;
Intellectual Property Review, 1998, 347-351&#13;
Overwalle, G. Van, ‘Protecting Innovations in Plant Biotechnology: Patents or Plant&#13;
Breeders’ Rights?’ Proceedings of the Sixth Forum for Applied Biotechnology, Mededelingen&#13;
van de Faculteit Landbouwwetenschappen Universiteit Gent 1993, vol. 57,&#13;
p. 1521-1536&#13;
Overwalle, G. Van, Octrooieerbaarheid van plantenbiotechnologische uitvindingen.&#13;
Een rechtsvergelijkend onderzoek naar een rechtvaardiging van een uitbreiding van&#13;
het octrooirecht tot planten. – Patentability of Plant Biotechnological Inventions. A&#13;
Comparative Study towards a Justification of Extending Patent Law to Plants (Substantive&#13;
Summary), Brussel: Bruylant 1996, 745 p.&#13;
Overwalle, G. Van, ‘Patents for Plants and Plant Varieties: Towards the Abolition of&#13;
Article 53 (b) EPC’, Prophyta - The Annual 1997, p. 32-35 (Afgekort als Van Overwalle&#13;
1997A)&#13;
Overwalle, G. Van, ‘TRIPs en het octrooirecht’, Intellectuele Rechten – Droits Intellectuels&#13;
(I.R.D.I.) 1997, p. 222-244 (Afgekort als Van Overwalle 1997B)&#13;
Overwalle, G. Van, ‘Octrooieerbaarheid van biotechnologische uitvindingen’, in&#13;
Octrooirecht, ethiek en biotechnologie – Patent Law, Ethics and Biotechnology –&#13;
Droit des brevets, éthique et biotechnologie, (CIR-Reeks, 13), Van Overwalle, G.,&#13;
(ed.), Brussel: Bruylant 1998, 33-64 (Afgekort als Van Overwalle 1998A)&#13;
Overwalle, G. Van, ‘Patent Protection for Plants: a Comparison of American and&#13;
European Approaches, IDEA – Journal of Law and Technology, 1999 (in druk)&#13;
Posey, D. &amp; Dutfield, G., ‘Plants, Patents and Traditional Knowledge: Ethical Concerns&#13;
of Indigenous and Traditional Peoples’, in Octrooirecht, ethiek en biotechnologie&#13;
– Patent Law, Ethics and Biotechnology – Droit des brevets, éthique et biotechnologie,&#13;
(CIR-Reeks, 13), Van Overwalle, G., (ed.), Brussel: Bruylant 1998, p. 109-131&#13;
Reid, W.V., Laird, S.A., Meyer, C.A., Gamez, R., Sittenfeld, A., Janzen, D.H., Gollin,&#13;
M.A. en Juma, C., Biodiversity Prospecting: Using Genetic Resources for Sustainable&#13;
Development, Washington DC: World Resources Institute 1993&#13;
Rothley, W., ‘Warum das Europäische Parlament nochmals über den Schutz biotechnologischer&#13;
Erfindungen nachdenken sollte’, Gewerblicher Rechtsschutz und Urheberrecht&#13;
– Internationaler Teil, 1995, p. 481-483 (= Rothley, W., ‘European Parliament&#13;
Must Think Again About Biotechnological Protection’, IIC 1995, p. 668-670&#13;
Schrell, A., ‘Are Plants Still Patentable?’, European Intellectual Property Review&#13;
1996, p. 242-244 SIBLE Conference on the Legal Protection of Biotechnological Inventions, Sheffield&#13;
Institute of Biotechnology Law and Ethics, juni 1996&#13;
Singer, R. &amp; Singer, M., Europäisches patentübereinkommen, in Heymanns Taschenkommentare&#13;
zum gewerblichen Rechtsschutz, 1989, 971 p.&#13;
Sterckx, S., ‘Some Ethically Problematic Aspects of the Proposal for a Directive on&#13;
the Legal Protection of Biotechnological Inventions’, European Intellectual Property&#13;
Review, 1998, 123-128&#13;
Straus, J., ‘Völkerrechtliche Verträge und Gemeinschaftsrecht als Auslegungsfaktoren&#13;
des Europäischen Patentübereinkommens. Dargestellt am Patentierungsausschluss&#13;
von Pflanzensorten in Artikel 53 (b)’, Gewerblicher Rechtsschutz und Urheberrecht –&#13;
Internationaler Teil, 1998, (1), 9-10&#13;
Straus, J., ‘Report of the Committee Q 114-Biotechnology’, AIPPI-congres te Rio de&#13;
Janeiro, 14 mei 1998&#13;
Thurston, J., ‘Recent EC Developments in Biotechnology. Legal Protection of Biological&#13;
Inventions’, European Intellectual Property Review 1993, p. 187-190&#13;
Whaite, R. &amp; Jones, N., ‘Biotechnological Patents in Europe – the Draft Directive’,&#13;
European Intellectual Property Review 1989, p. 145-157</content><legacyfootnotes>1. Richtlijn 98/44/EG van het Europees Parlement en van de Raad van 6 juli 1998 betreffende de rechtsbescherming&#13;
van biotechnologische uitvindingen, PB.L. nr. 213, 30 juli 1998, p. 13.&#13;
2. B.S. 25 mei 1854.&#13;
3. Voor meer details zie Van Overwalle 1999.&#13;
4. Dixit Moufang 1991, p. 10.&#13;
5. Voor meer details zie Van Overwalle 1996, p. 285-308, 326-336, 367-376 en de aldaar opgenomen referenties.&#13;
6. Ibid.&#13;
7. Voor meer details zie Van Overwalle 1996, p. 168-200 en de aldaar opgenomen referenties.&#13;
8. Wet van 20 mei 1975 tot Bescherming van Kweekproducten, B.S. 5 september 1975. Deze wet trad officieel&#13;
in werking op 5 september 1976. Voor meer details zie Van Overwalle 1996, p. 215-237.&#13;
9. Voor een schets van de ontwikkelingen in Duitsland en Nederland zie Van Overwalle 1996, p. 237-252.&#13;
10. B.S. 7 oktober 1977 (Nederlandse tekst); European Patent Convention, European Patent Office, München&#13;
1997 (Duitse, Engelse en Franse tekst).&#13;
11. Art. 53 EOV luidt letterlijk “De Europese octrooien worden niet verleend voor: (a) …; (b) planten- of&#13;
dierenrassen, alsmede werkwijzen van wezenlijk biologische aard voor de voortbrenging van planten of&#13;
dieren; deze bepaling is niet van toepassing op microbiologische werkwijzen en hierdoor verkregen&#13;
voortbrengselen.”&#13;
12. Art. 4 § 1 luidt: “Zijn van de bij deze wet voorziene bescherming uitgesloten: (1) kweekprodukten van&#13;
soorten of van rassen vallend onder het beschermings-statuut ingesteld bij de wet van 20 mei 1975 tot&#13;
bescherming van kweekprodukten; (2) dierenrassen; (3) werkwijzen van wezenlijk biologische aard&#13;
voor de voortbrenging van planten en dieren. Deze bepaling is niet van toepassing op microbiologische&#13;
werkwijzen en hierdoor verkregen voortbrengselen” (B.S. 9 maart 1985). Voor een verdere bespreking&#13;
zie Van Overwalle 1996, p. 151-156.&#13;
13. Art. 3 luidt: “Niet vatbaar voor octrooi zijn: a. … b. planten- of dierenrassen, alsmede werkwijzen van&#13;
wezenlijk biologische aard voor de voortbrenging van planten of dieren en hierdoor verkregen voortbrengselen,&#13;
met uitzondering van microbiologische werkwijzen tenzij die op grond van het bij of krachtens&#13;
de Gezondheids- en welzijnswet voor dieren bepaalde niet zijn toegestaan” (Stb. 1995, 52, p. 3).&#13;
Voor een verdere bespreking zie Van Overwalle 1996, p. 163-167.&#13;
14. Art. § 2 luidt: “Patente werden nicht erteilt für: 1. … 2. Pflanzensorten oder Tierarten sowie für im&#13;
wesentlichen biologische Verfahren zur Züchtung von Pflanzen oder Tieren. Diese Vorschrift ist nicht&#13;
anzuwenden auf mikrobiologische Verfahren und auf die mit Hilfe dieser Verfahren gewonnenen&#13;
Erzeugnisse” (BGBl. 1992, I, p. 727). Voor een verdere bespreking zie Van Overwalle 1996, p. 157-162.&#13;
15. Wet 20 mei 1975 tot bescherming van kweekproducten, B.S. 5 september 1975.&#13;
16. In die zin, Gotzen 1983-84, (p. 2375), p. 2395; Moufang 1991, nrs. 1, 22 &amp; 57; Singer &amp; Singer 1989, p. 114.&#13;
17. Zie Van Overwalle 1996, p. 390-395 en de aldaar opgenomen referenties. Zie ook Van Overwalle 1999.&#13;
18. Zie de beslissing in de zaak Ciba-Geigy (Technische Kamer van Beroep 3.3.1., 26 juli 1983, T 49/83,&#13;
Amtsblatt EPA 1984, p. 112 – m.b.t. Europese octrooiaanvraag 10.588) en de uitspraak in de zaak Lubrizol/&#13;
Hybrid Plants (Technische Kamer van Beroep 3.3.2, 10 november 1988, T 320/87, Amtsblatt EPA&#13;
1990, p. 71 – m.b.t. Europese octrooiaanvraag 44.723). Voor meer toelichting bij deze beslissingen zie&#13;
Van Overwalle 1993, (p. 1521), p. 1531-1535; Van Overwalle 1996, p. 127-134; Van Overwalle 1998,&#13;
(33), p. 49-53 en de aldaar opgenomen referenties.&#13;
19. Instandhouder : Binst Breeding, Grimbergen.&#13;
20. Instandhouder : Firma Cleeren, Alken.&#13;
21. Instandhouder : Aveve, Leuven.&#13;
22. Zie Van Overwalle 1996, p. 142 (Figuur 16).&#13;
23. Voor een gedetailleerd overzicht van deze 16 octrooien zie Van Overwalle 1996, p. 143 (Figuur 17).&#13;
24. Voor meer details zie Van Overwalle 1996, p. 139-145 en Figuur 16 &amp; 17.&#13;
25. Voor meer details zie Botterman 1989, (p. 378), p. 384-385; Botterman en Leemans 1988, (p. 321),&#13;
p. 326-333; De Greef, Delon, De Block, Leemans en Botterman 1989, p. 61-64; Gasser en Fraley 1989,&#13;
(p. 1293), p. 1295.&#13;
26. Europees octrooi 242.236.&#13;
27. Zie conclusie 1, die luidt als volgt: “Process for controlling the action in plant cells and plants comprising&#13;
such cells of a glutamine synthetase inhibitor when the former are contacted with the latter, which&#13;
comprises causing the stable integration in the genomic DNA of said plant cells of a heterologous DNA&#13;
including a promotor recognized by polymerases of said plant cells and a foreign nucleotide sequence&#13;
capable of being expressed in the form of a protein in said plant cells and plants, under the control of&#13;
said promotor, and wherein said protein has an enzymatic activity capable of causing inactivation or&#13;
neutralization of said glutamine synthetase inhibitor.”&#13;
28. Zie conclusie 14, die luidt als volgt: “Plant cells, non biologically transformed, which possess a heterologous&#13;
DNA stably integrated in their genome, said heterologous DNA containing a foreign nucleotide&#13;
sequence encoding a protein having a non-variety specific enzymatic activity capable of neutralizing or&#13;
inactivating a glutamine synthetase inhibitor under the control of a promotor recognized by the polymerases&#13;
of said plant cells.”&#13;
29. Zie conclusie 21, die luidt als volgt: “Plant, non biologically transformed, which possesses, stably integrated&#13;
in the genome of its cells, a foreign DNA nucleotide sequence encoding a protein having a nonvariety-&#13;
specific enzymatic activity capable of neutralizing or inactivating a glutamine synthetase inhibitor&#13;
under the control of a promotor recognized by the polymerases of said plant cells.”&#13;
30. Zie conclusies 18, 19 en 20, welke in dezelfde bewoordingen zijn opgesteld als de plantconclusies.&#13;
31. Zie conclusie 37 (“Vector for the transformation of plant cells which contains a heterologous DNA&#13;
containing a promotor recognized by polymerases of cells of said plant and a foreign nucleotide sequence&#13;
which codes for a polypeptide having an enzymatic activity capable of causing inactivation or neutralization&#13;
of a glutamine synthetase inhibitor under the control of said promotor”), waarna in volgende&#13;
conclusies vectoren worden geclaimd met de specifieke aminozuurvolgorde (conclusie 41) en de specifieke&#13;
basevolgorde (conclusie 42).&#13;
32. Technische Kamer van Beroep 3.3.4, 21 februari 1995, T 356/93, Amtsblatt EPA 1995, p. 545 – m.b.t.&#13;
Europees octrooi 242.236; Grote Kamer van Beroep, 27 november 1995, G 3/95, Amtsblatt EPA 1996,&#13;
p. 169. Voor een uitvoerige bespreking van deze beslissing zie Lange 1996; Llewelyn 1995; Schrell 1996;&#13;
Van Overwalle 1997A.&#13;
33. Op 4 maart 1991 diende Ciba-Geigy (nu Novartis) een octrooiaanvraag in voor “Anthi-pathogenically&#13;
effective compositions compising lytic peptides and hydrolytic enzymes” (Europese octrooiaanvraag&#13;
met het nr. 448.511). De octrooiaanvraag werd door de Onderzoeksafdeling afgewezen. De octrooiaanvragers&#13;
gingen tegen deze beslissing in beroep (T 1054/96). Tijdens de mondelinge behandeling van de&#13;
Technische Kamer van Beroep waar de zaak aanhangig was, werd een PGS-parallelle visie verwoord.&#13;
34. Zie art. 22 (1) (a) EOV. Een gelijkaardige verzoek om verheldering werd eveneens voorgelegd aan de&#13;
Grote Kamer van Beroep in het raam van de Plant Genetic Systems-zaak, welk verzoek echter als&#13;
onontvankelijk van de hand werd gewezen. Zie Amtsblatt EPA 1996, p. 169.&#13;
35. “Does a claim which relates to plants, but wherein specific plant varieties are not individually claimed&#13;
ipso facto avoid the prohibition on patenting in Article 53 (b) EPC even though it embraces plant&#13;
varieties?” (Question 2).&#13;
36. “Does a plant variety in which each individual plant of that variety contains at least one specific gene&#13;
introduced into an ancestral plant by recombinant gene technology fall outside the provision of Article&#13;
53 (b) EPC, that patents shall not be granted in respect of plant varieties or essentially biological processes&#13;
for the production of plants, which provision does not apply to microbiological processes or the&#13;
products thereof?” (Question 4).&#13;
37. Zie de beslissing van het EOB in de zaak Lubrizol/Hybrid Plants (Technische Kamer van Beroep 3.3.2,&#13;
10 november 1988, T 320/87, Amtsblatt EPA 1990, p. 71 – m.b.t. Europese octrooiaanvraag 44.723).&#13;
Voor meer details zie Van Overwalle 1993, (p. 1521), p. 1532-1534; Van Overwalle 1996, p. 134-136.&#13;
38. Zie Overweging 1 en 9 van het Voorstel voor een richtlijn van de Raad betreffende de wettelijke&#13;
bescherming van biotechnologische uitvindingen, PB.C. nr. 10, 13 januari 1989, p. 3.&#13;
39. Voorstel voor een richtlijn van de Raad betreffende de wettelijke bescherming van biotechnologische&#13;
uitvindingen, PB.C. nr. 10, 13 januari 1989, p. 3. Over dit eerste voorstel van richtlijn zie Ebbink 1989;&#13;
Jones 1993; Nott 1994; Thurston 1993; Van der Kooij 1989; Van der Kooij 1993; Whaite &amp; Jones 1989.&#13;
40. Het Europees Parlement verwierp de richtlijn met 240 stemmen tegen, 188 voor, bij 23 onthoudingen&#13;
(zie PB.C. nr. 68, 20 maart 1995, p. 26).&#13;
41. Voorstel voor een Richtlijn van het Europees Parlement en de Raad betreffende de wettelijke bescherming&#13;
van biotechnologische uitvindingen, PB.C. nr. 296, 8 oktober 1996, p. 4. Over dit tweede voorstel&#13;
van richtlijn zie Bostyn 1997; Jones 1996; Llewelyn 1997; Mattei 1996; Nott 1995; Nott 1998; Rothley&#13;
1995; Sterckx 1998; Straus 1998.&#13;
42. Richtlijn 98/44/EG van het Europees Parlement en van de Raad van 6 juli 1998 betreffende de rechtsbescherming&#13;
van biotechnologische uitvindingen, PB.L. nr. 213, 30 juli 1998, p. 13.&#13;
43. Zie Overweging 15 van de EG-Biotechnologierichtlijn, PB.C. nr. 110, 8 april 1998, p. 18.&#13;
44. Zie boven, p. 112.&#13;
45. Zie boven, p. 112.&#13;
46. Zie boven, p. 116. In dezelfde zin Bostyn 1997, (p. 403), p. 405.&#13;
47. In deze a-contrario-redenering ligt wellicht ten dele de oplossing voor het probleem dat wordt geschetst&#13;
door Bostyn 1997, (p. 403), p. 405, m.b.t. art. 4 (3) van de EG-Biotechnologierichtlijn.&#13;
48. Zie over dit probleem, Van Overwalle, 1998, (p. 33), p. 46-47; Posey &amp; Dutfield 1998. Zie ook Reid,&#13;
W.V., Laird, S.A., Meyer, C.A., Gamez, R., Sittenfeld, A., Janzen, D.H., Gollin, M.A. en Juma, C., 1993.&#13;
49. Zie Van Overwalle 1998, randnrs. 19-21 en 23-26.&#13;
50. Zie Overweging 27 van de EG-Biotechnologierichtlijn, PB.C. nr. 110, 8 april 1998, p. 19.&#13;
51. Tijdens de plenaire vergadering van het Europees Parlement van 14 tot 18 juli 1997 werd in amendement&#13;
76 voorgesteld een meldingsplicht van de oorsprong van biologisch materiaal van plantaardige&#13;
of dierlijke oorsprong in te voeren via een artikel 8 bis. Met dit amendement werd echter geen rekening&#13;
gehouden, omdat dit verder zou gaan dan de internationale verbintenissen die de Gemeenschap en haar&#13;
lidstaten zijn aangegaan in het kader van de goedkeuring en de ratificering van het Verdrag inzake biologische&#13;
diversiteit van 5 juni 1992 (zie de Motivering, punt 25, van de Raad bij de EG-Biotechnologierichtlijn,&#13;
PB.C., nr. 110, 8 april 1998, p. 29).&#13;
52. Zie hierover Van Overwalle 1996, p. 196-198.&#13;
53. In Overweging 47 verwijst de EG-Biotechnologierichtlijn trouwens letterlijk naar de regels van de EGkwekersrechtverordening.&#13;
54. Straus 1998. In dezelfde zin Bassett, Crespi en Scott-Ram, zoals aangehaald bij Llewelyn 1997, (p. 115),&#13;
p. 124: “This [the farmer’s privilege] has been met with the criticism [bedoeld wordt de kritiek van Basset,&#13;
Crespi &amp; Scott-Ram] that the ‘privilege’ dilutes the protection granted by a patent and runs contrary&#13;
to the whole ethos of the patent system”. In dezelfde zin ook Bostyn 1997, (p. 403), p. 405-406: “Dit&#13;
is een spijtige evolutie, vooral doordat men zeer verreikende uitzonderingen gaat toestaan op de&#13;
bescherming geboden door het octrooi. … Ik zou willen betwijfelen of de octrooihouder in deze niet&#13;
buitensporig veel wordt ontnomen van zijn exclusieve rechten”. Zie ook Jones 1996, (p. 363), p. 364.&#13;
55. Voor een genuanceerde visie zie Llewelyn 1997, (p. 115), p. 124-126.&#13;
56. Voor een bespreking van het dwanglicentie-criterium in TRIPs zie Van Overwalle 1997B, (p. 222), p.&#13;
238-239, nr. 36. Voor een diepergravende en kritische analyse van het dwanglicentie-criterium in het&#13;
Nederlandse octrooi- en kwekersrecht alsook in de EG-Biotechnologierichtlijn zie Gielen 1996 en de&#13;
aldaar opgenomen referenties.&#13;
57. Zie Llewelyn 1997, (p. 115), p. 126.&#13;
58. Communicatie Louis Van Eylen (ministerie van Middenstand en Landbouw) op de Interministeriële&#13;
Economische Commissie – Subcommissie Diverse problemen, ministerie van Economische Zaken,&#13;
Brussel, 22 december 1998.&#13;
59. Dit Wetsontwerp werd voor het eerst in de openbaarheid gebracht op de vergadering van de Hoge Raad&#13;
voor Industriële Eigendom van 29 oktober 1998.&#13;
60. Zie de tekst van het Wetsontwerp zoals neergelegd op de vergadering van de Hoge Raad voor Industriële&#13;
Eigendom van 29 oktober 1998.&#13;
61. Art. 49 § 1 (1) van de Belgische Octrooiwet bepaalt dat een octrooi nietig wordt verklaard door de&#13;
rechtbank indien het voorwerp van het octrooi onder de toepassing valt van de artikelen 3 of 4 of niet&#13;
beantwoordt aan de voorschriften van de artikelen 2, 5, 6 en 7. Cf. art. 138 (1) (a) EOV, dat vooropstelt&#13;
dat het Europees octrooi kan nietig worden verklaard indien het onderwerp van het Europees octrooi&#13;
niet octrooieerbaar is ingevolge de artikelen 52 tot en met 57.&#13;
62. In dezelfde zin Huydecoper 1998, (p. 314), p. 314 waar hij vaststelt dat octrooiverlening soms het voorterrein&#13;
is van conflicten over de maatschappelijke acceptatie van nieuwe technologie en waar hij zich&#13;
afvraagt of het octrooirecht ook het geëigende voorterrein is.&#13;
63. Zie art. 15 van het Verdrag inzake Biologische diversiteit. Voor meer details zie Van Overwalle 1998,&#13;
(p. 33), p. 42-44 en de aldaar opgenomen referenties.&#13;
64. Zie PB.C. nr. 378, 5 december 1998, p. 13.&#13;
65. De toelichting die bij deze begrippen wordt aangeboden in Overwegingen 30 en 31 van de EG-Biotechnologierichtlijn&#13;
(PB.C. nr. 110, 8 april 1998, p. 19) lijkt ons niet erg verhelderend. Anders Bostyn 1997,&#13;
(p. 403), p. 407, die stelt dat het “verheugend is dat de regels met betrekking tot de octrooieerbaarheid&#13;
van planten en de mogelijke collisie met plantenrassen duidelijk zijn gemaakt”.&#13;
66. In dezelfde zin Llewelyn 1997, (p. 115), p. 121; Nott 1993, p. 45. Zie ook Van Overwalle 1996, p. 509-600.&#13;
</legacyfootnotes><footnotes><footnote/></footnotes><auteurs>dr. G. Van Overwalle</auteurs><published>1999-03-01 00:00:00</published><modified>1998-02-17 00:00:00</modified><editiondate>1999-03-01</editiondate><htmlpath>https://denhollander.info/artikel/5695</htmlpath></article>
</articles></edition>
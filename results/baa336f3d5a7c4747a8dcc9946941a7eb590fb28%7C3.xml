<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2000</searchword><id>5667</id><udhid>UDH:TvAR/5667</udhid><titel>Wetgeving en Literatuur</titel><searchwords><searchword>TvAR 4/2000</searchword><searchword>UDH:TvAR/5667</searchword></searchwords><attachments><attachment><name>2000_nr 4_Wetgeving_Bezemer.pdf</name><extention>pdf</extention><url>https://denhollander.info/download/5599/ci</url></attachment></attachments><inleiding>Algemeen&#13;
MDW-project verhandelbare rechten&#13;
In mei 1999 is in het kader van de operatie&#13;
Marktwerking, Deregulering en Wetgevingskwaliteit&#13;
(MDW) een interdepartementale&#13;
werkgroep van start gegaan over het onderwerp&#13;
verhandelbare rechten. In de eerste fase&#13;
van zijn opdracht heeft de werkgroep onderzoek&#13;
gedaan naar een mogelijk algemeen&#13;
kader voor toepassing van het beleidsinstrument&#13;
verhandelbare rechten. Bij brief van&#13;
8 februari 2000 bieden de ministers van Justitie&#13;
en van Economische Zaken het rapport&#13;
van de werkgroep aan en delen zij het kabinetsstandpunt&#13;
terzake mede (TK 1999-2000,&#13;
24 036, nr. 149). Het onderzoek van de werkgroep&#13;
heeft geresulteerd in een aantal bevindingen,&#13;
een hanteerbare checklist en aanbevelingen&#13;
ten behoeve van beleidsmakers en wetgever.&#13;
Het kabinet neemt de bevindingen en&#13;
aanbevelingen van de werkgroep over en benadrukt&#13;
dat de rapportage een nuttig en praktisch&#13;
afwegingskader behelst ten behoeve van&#13;
de keuze van het instrument. In de brief wordt&#13;
voorts een overzicht gegeven van de te ondernemen&#13;
acties ter implementatie van het rapport.&#13;
In de tweede fase van het onderzoek zal&#13;
de werkgroep onderzoeken wat de consequenties&#13;
zijn van ingrijpen door de overheid in een&#13;
(reeds fungerend) systeem van verhandelbare&#13;
rechten, in het bijzonder wanneer rechten&#13;
worden ontnomen of in hun werking worden&#13;
beperkt.&#13;
Overige&#13;
– Begroting LNV 2000, TK 1999-2000, 26 800&#13;
XIV, nr. 87 (verslag algemeen overleg (visserij),&#13;
10 februari 2000); Hand. EK 8 februari&#13;
2000, p. 605-629, p. 636-651, p. 660-674&#13;
(behandeling wetsvoorstellen Begroting LNV&#13;
2000 en Begroting Diergezondheidsfonds 2000:&#13;
wetsvoorstellen aangenomen)&#13;
– Begroting Justitie 2000, TK 1999-2000,&#13;
26 800 VI, nr. 56 (verslag algemeen overleg&#13;
over de voortgangsreportage Algemene wet&#13;
bestuursrecht, 3 februari 2000)&#13;
–Wijziging Algemene wet bestuursrecht m.b.t.&#13;
kosten bezwaar en administratief beroep&#13;
(kosten bestuurlijke voorprocedures), TK&#13;
1999-2000, 27 024, nrs. 1-3, A (wetsvoorstel,&#13;
memorie van toelichting, advies en nader rapport,&#13;
24 februari 2000)&#13;
– Wijziging begroting LNV 1999 (wijziging&#13;
i.v.m. de Najaarsnota), Stb. 2000, nr. 101&#13;
– Wijziging begroting Landbouw-Egalisatiefonds,&#13;
Afdeling A, 1999 (wijziging i.v.m. de&#13;
Najaarsnota), Stb. 2000, nr. 102&#13;
– Opheffing Bedrijfschap voor de Pluimveehandel&#13;
en -industrie, Stcrt. 25 februari 2000,&#13;
nr. 40&#13;
– H.J. Bronkhorst en J.F. van Nouhuys,&#13;
‘Jurisprudentie CBB (deel 3), Land- en Tuinbouw&#13;
Bulletin februari 2000/nr. 2, p. 6-10&#13;
(bespreking van een aantal uitspraken van het&#13;
CBB in de periode eind 1998-oktober 1999)&#13;
– F.H. van der Burg, ‘Ambtelijke functionarissen&#13;
met eigen wettelijke bevoegdheden’,&#13;
NTB februari 2000/nr. 2, p. 36-43 (beschouwing&#13;
over de voorgestelde regeling terzake&#13;
van de attributie van bestuursbevoegdheden&#13;
aan ondergeschikten in het Voorontwerp Awb&#13;
Vierde tranche)</inleiding><content>Pacht&#13;
Ruimte voor pacht&#13;
Op 1 maart 1999 is de Commissie Pachtbeleid&#13;
ingesteld om te adviseren over de toekomst&#13;
van het pachtbeleid. De opdracht van de commissie&#13;
was de werking van de huidige pachtwetgeving&#13;
te evalueren en een toekomstvisie&#13;
voor het pachtbeleid en de daarbij behorende&#13;
wetgeving te ontwikkelen. Het onderzoek&#13;
diende te worden uitgevoerd in het licht van&#13;
de liberalisering van het pachtbeleid die in het&#13;
regeerakkoord is overeengekomen. Op 26 januari&#13;
2000 is het advies van de commissie, getiteld&#13;
Ruimte voor pacht, aan de Tweede Kamer&#13;
aangeboden (kenmerk TRCJZ/2000/906). De&#13;
commissie concludeert onder meer dat de&#13;
doelstellingen van de wijzigingen, die in 1995&#13;
in de Pachtwet zijn aangebracht, maar ten dele&#13;
zijn gerealiseerd. De doelstellingen van de Pachtwet, zoals deze thans zijn geformuleerd,&#13;
zijn niet meer actueel. Als de huidige Pachtwet&#13;
blijft gelden, zal naar verwachting de&#13;
reguliere pacht, en daarmee de bescherming&#13;
van de pachter, nog verder afnemen en marginaliseren.&#13;
Door de commissie wordt een vrijere&#13;
vorm van pacht voorgesteld, waarbij&#13;
wordt uitgegaan van gemeenschappelijke in&#13;
plaats van tegengestelde belangen van partijen.&#13;
De pachtovereenkomst kan volgens de commissie&#13;
als bijzondere overeenkomst in het BW&#13;
worden opgenomen. De nieuwe wettelijke regeling&#13;
bevat geen zodanige publiekrechtelijke&#13;
elementen dat ze een afzonderlijke Pachtwet&#13;
noodzakelijk maken. In de nieuwe wettelijke&#13;
regeling wordt onderscheid gemaakt tussen&#13;
algemene bepalingen die voor alle pachtovereenkomsten&#13;
gelden en bijzondere bepalingen&#13;
voor pachtovereenkomsten voor los land groter&#13;
dan 3 ha. Het in gebruik geven van bedrijfsgebouwen&#13;
en woningen zou onder de&#13;
werking van de huurwetgeving moeten worden&#13;
gebracht. De overgangsperiode is 25 jaar.&#13;
Het kabinet zal uiterlijk eind april 2000 zijn&#13;
standpunt inzake het advies bekend maken.&#13;
Zie over de hoofdlijnen van het rapport:&#13;
– L.P.J. Mertens, ‘Ruimte voor pacht’, Landen&#13;
Tuinbouw Bulletin februari 2000/nr. 2,&#13;
p. 1-4&#13;
Overige&#13;
– E.IJ. le Blanc, ‘De 65-jarige leeftijd van de&#13;
pachter en de kennisgeving van niet verdere&#13;
verlenging’, de Landeigenaar februari 2000/&#13;
nr. 2, p. 14-15&#13;
Zakelijke rechten&#13;
– ABRvS 18 november 1999 (Vervroegde vestiging&#13;
voorkeursrecht; onbevoegdheid; geen&#13;
nietigheid van rechtswege; doen vervallen verklaren&#13;
rechtsgevolg aanwijzing van gronden&#13;
waarop een voorkeursrecht is gevestigd&#13;
(Roermond)), de Gemeentestem 25 februari&#13;
2000/nr. 7114, p. 113, nr. 8 (m.nt. R. Boesveld)&#13;
Landinrichting&#13;
– Vaststelling tijdstip, bedoeld in artikel 146,&#13;
vierde lid, Landinrichtingswet, voor aanpassingsinrichting&#13;
‘Borssele’, Stcrt. 25 februari&#13;
2000, nr. 40 (tijdstip vastgesteld op 1 mei&#13;
2000)&#13;
Ruimtelijke Ordening&#13;
Discussienota Fundamentele Herziening WRO&#13;
Op 24 februari 2000 heeft de minister van&#13;
VROM de Discussienota Op weg naar een&#13;
nieuwe Wet op de Ruimtelijke Ordening bij&#13;
de Tweede Kamer ingediend (TK 1999-2000,&#13;
27 029, nrs. 1-2, brief minister en nota). De&#13;
discussienota bevat mogelijke uitgangspunten&#13;
voor de voorgenomen fundamentele herziening&#13;
van de WRO. In de nota zijn zes speerpunten&#13;
geformuleerd: de versterking van de&#13;
positie van het bestemmingsplan; een goede&#13;
rechtsbescherming; eenvoudiger en snellere&#13;
procedures; een goede samenhang in de ruimtelijke&#13;
belangenafweging; een effectieve doorwerking&#13;
van ruimtelijk beleid wanneer dat&#13;
nodig is; en, een adequate handhaving van het&#13;
ruimtelijk beleid. De nota dient als basis voor&#13;
overleg met het parlement. De nota is ook&#13;
bedoeld om de discussie over de herziening&#13;
van de WRO in een breder verband te kunnen&#13;
voeren. Daarvoor zal de vakwereld worden&#13;
geraadpleegd en zullen gebruikers van de wet&#13;
in staat worden gesteld hun mening te geven,&#13;
aldus de minister.&#13;
Groen polderoverleg&#13;
Bij brief van 21 februari 2000 hebben de&#13;
ministers van VROM, EZ, LNV, VenW en&#13;
Grote Steden- en Integratiebeleid een Kader&#13;
voor groen polderoverleg naar de Tweede&#13;
Kamer gestuurd (TK 1999-2000, 26 391, nr.&#13;
12). In het Kader is vastgelegd op welke wijze&#13;
de ministeries maatschappelijke organisaties&#13;
zullen betrekken bij de voorbereiding en/of&#13;
uitvoering van belangrijke besluiten op het&#13;
gebied van de leefomgeving en de ruimtelijk&#13;
economische en ecologische inrichting. Aan&#13;
de hand van het Kader kunnen per situatie een&#13;
aantal functionele en organisatorische vragen&#13;
over het maatschappelijk overleg worden&#13;
beantwoord, zoals over de deelnemende organisaties,&#13;
het voorzitterschap en het gewenste&#13;
doel van het overleg.&#13;
Overige&#13;
– Begroting VROM 2000, TK 1999-2000, 26 800 XI, nrs. 52-53 (brieven staatssecretaris,&#13;
28 januari 2000); nr. 54 (brief minister, 2 februari&#13;
2000); nr. 55 (brief staatssecretaris,&#13;
23 februari 2000)&#13;
– Wijziging van de Tracéwet (eerste tranche),&#13;
TK 1999-2000, 26 343, nrs. 16-19, 21 (amendementen,&#13;
25 en 26 januari, 1 en 3 februari&#13;
2000); Hand. TK 1 februari 2000, p. 3284-&#13;
3317 (behandeling wetsvoorstel); TK 1999-&#13;
2000, 26 343, nr. 22 (motie, 8 februari 2000);&#13;
Hand. TK 8 februari 2000, p. 3417-3418&#13;
(stemmingen wetsvoorstel en motie nr. 20:&#13;
beide aangenomen); EK 1999-2000, 26 343, nr.&#13;
173 (gewijzigd wetsvoorstel, 8 februari 2000)&#13;
– Wijziging begroting VROM 1999 (wijziging&#13;
i.v.m. de Najaarsnota), Stb. 2000, nr. 60&#13;
– J.M. Polak, ‘Opinie: Het zelfstandig schadebesluit&#13;
in de wet’, NJB 11 februari 2000, nr. 6,&#13;
p. 317&#13;
– M. Dekker, ‘De bescherming van waterkeringen&#13;
in de ruimtelijke ordening’, Bouwrecht&#13;
februari 2000/nr. 2, p. 97-105&#13;
– J.M.H.F. Teunissen, ‘De gevolgen van vernietiging&#13;
van de goedkeuring van een bestemmingsplan’,&#13;
de Gemeentestem 25 februari&#13;
2000/nr. 7114, p. 89-98 (een beschouwing&#13;
n.a.v. ABRvS 21 december 1999 (Tegelen), de&#13;
Gemeentestem 28 januari 2000/nr. 7112, nr. 3)&#13;
– A.R. Wolters en B. van der Moolen, ‘Ontgronden&#13;
en biodiversiteit op Europees niveau:&#13;
een delicate relatie’, ROM Magazine&#13;
januari/februari 2000/nr. 1/2, p. 21-22 (de&#13;
winning van oppervlaktedelfstoffen gaat met&#13;
ruimte- en milieuproblemen gepaard, maar&#13;
een combinatie van delfstoffenwinning en&#13;
natuurontwikkeling is vaak mogelijk; hiervoor&#13;
is volgens auteurs Europees beleid nodig)&#13;
– C.J. van der Does, C.A. Louws en F.A. van&#13;
Doorn, ‘ ‘Zeeuws poldermodel’ voor vitaal én&#13;
kwalitatief hoogwaardig platteland’, ROM&#13;
Magazine januari/februari 2000/nr. 1/2, p. 23-&#13;
25 (in Zeeland is een planologisch model ontwikkeld&#13;
voor nieuwe economische dragers;&#13;
hierin worden nieuwe gebruiksfuncties&#13;
gekoppeld aan verbetering van de ruimtelijke&#13;
kwaliteit)&#13;
Beheer landelijk gebied&#13;
Leidraad Grote Grazers&#13;
Bij brief van 26 januari 2000 heeft de staatssecretaris&#13;
de Tweede Kamer de Leidraad&#13;
Grote Grazers aangeboden (TK 1999-2000,&#13;
26 800 XIV, nr. 85). De Leidraad Grote Grazers&#13;
geeft het beleidskader voor de omgang&#13;
met runderen, paarden en schapen in natuurterreinen.&#13;
In de Leidraad komen de volgende&#13;
onderwerpen aan de orde: de zorg voor grote&#13;
grazers, rekening houdende met de verschillende&#13;
beheersdoelstellingen die in het terreinbeheer&#13;
worden gehanteerd (ingrijpen bij lijden,&#13;
ziekte of verwonding; het welzijn in relatie&#13;
tot de draagkracht van natuurgebieden;&#13;
bijvoederen); de bestrijding van dierziekten;&#13;
gestorven en gedode dieren; en, de implementatie&#13;
in samenwerking met terreinbeheerders&#13;
en vertegenwoordigers van maatschappelijke&#13;
organisaties. De Leidraad sluit volledig aan op&#13;
de ethische richtlijnen die Staatsbosbeheer op&#13;
11 november 1999 samen met de Nederlandse&#13;
Vereniging tot Bescherming van Dieren heeft&#13;
gepresenteerd. Dit houdt in dat veel van de&#13;
beleidsstandpunten die in de Leidraad staan&#13;
reeds in praktijk worden gebracht.&#13;
Vogelgebieden&#13;
In haar brief van 1 februari 2000 maakt de&#13;
staatssecretaris de definitieve aanwijzing van&#13;
49 nieuwe speciale beschermingszones in het&#13;
kader van de Europese Vogelrichtlijn bekend&#13;
(TK 1999-2000, 26 800 XIV, nr. 86). Tegelijkertijd&#13;
worden 31 gebieden aangewezen als&#13;
Wetland op grond van de Wetlands-Conventie.&#13;
Met de aanwijzing van de vogelgebieden&#13;
meent de staatssecretaris te kunnen voorkomen&#13;
dat de Europese Commissie het Europese&#13;
Hof van Justitie zal verzoeken Nederland&#13;
een dwangsom op te leggen wegens het&#13;
niet nakomen van de Vogelrichtlijn. Ze gaat in&#13;
haar brief specifiek in op de selectie en&#13;
begrenzing van een aantal gebieden, de voorgestane&#13;
omzetting van de afwegingscriteria uit&#13;
de Vogelrichtlijn in Nederlandse wetgeving en&#13;
de doorwerking van het nationale beleid in&#13;
het ruimtelijke beleid van andere overheden.&#13;
Wat betreft deze doorwerking in het ruimtelijk&#13;
beleid vermeldt de staatssecretaris dat de&#13;
globale kaders voor de doorwerking zullen&#13;
worden opgenomen in de dit jaar te verschijnen&#13;
nota Natuur, Bos en Landschap in de 21e&#13;
eeuw. De nadere ruimtelijke uitwerking zal&#13;
vervolgens worden opgenomen in de 5e Nota Ruimtelijke Ordening en in de herziening van&#13;
het Structuurschema Groene Ruimte. Verder&#13;
verschenen: TK 1999-2000, 26 800 XIV, nrs.&#13;
90-93 (moties, 23 februari 2000); Hand. TK&#13;
23 februari 2000, p. 3793-3800 (debat); Hand.&#13;
TK 24 februari 2000, p. 3902-3903 (stemmingen&#13;
over moties nrs. 90-93).&#13;
Overige&#13;
– Wijziging Besluit natuurbeheer Midden- en&#13;
Oost-Europa, Stcrt. 11 februari 2000, nr. 30&#13;
(de wijzigingen betreffen onder meer het vervallen&#13;
van het maximum subsidiebedrag voor&#13;
accountantskosten en verlenging van de aanvraagperiode)&#13;
– Subsidieplafond 2000 Besluit natuurbeheer&#13;
Midden- en Oost-Europa, Stcrt. 11 februari&#13;
2000, nr. 30 (subsidieplafond 2000: ƒ 3 mln.,&#13;
waarvan ten hoogste ƒ 1 mln. voor het&#13;
EECONET Action Fund)&#13;
– Verlening ontheffingen aan Staatsbosbeheer,&#13;
Stcrt. 25 februari 2000, nr. 40 (onder bepaalde&#13;
voorwaarden ontheffing van de kennisgevingsplicht&#13;
en de herplantplicht ingevolge de Boswet)&#13;
– A.J.J. Bakker, ‘Programma Beheer: Zes&#13;
voorlichtingsbijeenkomsten succesvol afgerond’,&#13;
de Landeigenaar februari 2000/nr. 2,&#13;
p. 16-25 (geïntegreerd verslag van de inleidingen&#13;
tijdens de voorlichtingsbijeenkomsten;&#13;
praktisch overzichtsartikel m.b.t. de nieuwe&#13;
subsidieregelingen)&#13;
– Th.G. Drupsteen, ‘Boeken: Ch.W. Backes&#13;
en A.A.J. de Gier, Een wettelijke regeling van&#13;
het compensatiebeginsel?’, Milieu &amp; Recht, februari&#13;
2000/nr. 2, p. 53 (korte boekbespreking)&#13;
– J. Corporaal, Activiteiten en knelpunten&#13;
Agrarische natuurverenigingen, Praktijkonderzoek&#13;
Rundvee, Schapen en Paarden (PR),&#13;
Publicatie 141, januari 2000, 31 p. (resultaten&#13;
van enquêtes onder 40 natuurverenigingen&#13;
uitgevoerd in samenwerking met In Natura en&#13;
DLV)&#13;
– ABRvS 14 september 1999 (Ontgrondingsvergunning&#13;
in strijd met streekplan; groene&#13;
hoofdstructuur; natuurontwikkeling), Milieu&#13;
&amp; Recht februari 2000/nr. 2, nr. 15 (m.nt. J.M.&#13;
Verschuuren)&#13;
– ABRvS 26 oktober 1999 (Doorwerking&#13;
Habitatrichtlijn in het besluit tot goedkeuring&#13;
van een bestemmingsplan; compensatie voor&#13;
verloren gaande natuurwaarden buiten het&#13;
plangebied), de Gemeentestem 11 februari&#13;
2000/nr. 7113, p. 76, nr. 8 (m.nt. H.J.A.M. van&#13;
Geest)&#13;
– HR 30 november 1999 (Administratie handel&#13;
in uitheemse dier- en plantensoorten; EGregelgeving;&#13;
Wet budep), NJ 26 februari 2000,&#13;
nr. 129&#13;
Landbouwstructuurbeleid&#13;
Herstructurering glastuinbouw&#13;
Bij brief van 7 februari 2000 heeft de minister&#13;
het Bestuurlijk afsprakenkader herstucturering&#13;
glastuinbouw naar de Vaste Commissie voor&#13;
LNV gestuurd (kenmerk DL.2000/368). Het&#13;
gaat om afspraken tussen LNV en LTO die&#13;
het herstructureringsproces moeten versterken.&#13;
Aan de orde komen de voorbereiding en&#13;
inrichting van projectvestigingslocaties (10 gebieden&#13;
komen in aanmerking); de effectiviteit&#13;
van de Regeling structuurverbetering glastuinbouw;&#13;
de eventuele oprichting van een&#13;
Stallingsbedrijf; en, de tussentijdse evaluatie&#13;
van het Convenant Glastuinbouw en Milieu.&#13;
Landbouwmarktbeleid&#13;
– Hand. TK 1 februari 2000, p. 3265-3266&#13;
(vragen van het lid Th.A.M. Meijer aan minister&#13;
Brinkhorst over zijn uitspraken in het tijdschrift&#13;
Elsevier van 29 januari 2000 over lagere&#13;
vleesprijzen)&#13;
– Heropening tariefcontingenten verwerkte&#13;
landbouwprodukten van oorsprong uit Bulgarije&#13;
en Polen, Stcrt. 1 maart 2000, nr. 43&#13;
Landbouwkwaliteitsbeleid&#13;
I&amp;R-rund&#13;
Bij brief van 16 februari 2000 informeert de&#13;
staatssecretaris de Tweede Kamer over de&#13;
voortgang van het verbeteringstraject Identificatie&#13;
&amp; Registratie van runderen (I&amp;R-rund)&#13;
(TK 1999-2000, 26 800 XIV, nr. 89). Ten aanzien&#13;
van de bestuurlijke organisatie bericht de&#13;
staatssecretaris dat een extern onderzoeksbureau&#13;
onderzoek heeft gedaan naar mogelijke&#13;
opties voor de oprichting van een onafhankelijk&#13;
I&amp;R-bureau en de consequenties hiervan.&#13;
Belangrijke uitgangspunten voor het onderzoek waren het beëindigen van de huidige&#13;
verweving van de verwerking van gegevens&#13;
voor I&amp;R enerzijds en voor fokkerij en&#13;
diergezondheid anderzijds, de wens publiek&#13;
en privaat te scheiden en te trachten kostenvoordelen&#13;
te behouden door het I&amp;R-systeem&#13;
dienstbaar te houden voor additionele toepassingen.&#13;
Conform het advies van het onderzoeksbureau&#13;
is inmiddels een interim-directeur&#13;
benoemd die het traject zal gaan trekken&#13;
met betrekking tot het vormgeven en opzetten&#13;
van een I&amp;R-bureau, dat op 1 januari&#13;
2002 volledig operationeel zal moeten zijn.&#13;
Tegelijkertijd zal een traject worden doorlopen&#13;
om te komen tot nieuwbouw van het&#13;
I&amp;R-systeem. Bij de implementatie van een&#13;
aantal technische maatregelen is namelijk&#13;
gebleken dat het huidige I&amp;R-systeem tegen&#13;
technische grenzen aanloopt.&#13;
Waterkwaliteit en diergezondheid&#13;
Bij brief van 4 februari 2000 (kenmerk&#13;
DNW.0068) informeren de staatssecretarissen&#13;
van LNV en VenW, mede namens de ministers&#13;
van VROM en VWS, de Tweede Kamer&#13;
over de voortgang van het actieprogramma&#13;
‘waterkwaliteit en diergezondheid’. Overeenkomstig&#13;
de aankondiging in de voortgangsrapportage&#13;
van 14 juni 1999 zijn het afgelopen&#13;
halfjaar belangrijke producten van het actieprogramma&#13;
tot stand gekomen. Het betreft&#13;
het protocol ‘beoordeling oppervlaktewater&#13;
voor veedrenking’, de leidraad ‘waterhuishoudkundige&#13;
maatregelen’, de evaluatie van&#13;
de meetprogramma’s van de waterkwaliteitsbeheerders,&#13;
de instelling van regionale meldpunten&#13;
voor veehouders, de inventarisaties&#13;
van riooloverstorten door de waterschappen&#13;
en Rijkswaterstaat en de evaluatie van het&#13;
bemonsterings- en analyseprotocol van bagger&#13;
bij riooloverstorten. Met ingang van dit&#13;
jaar komt daarom een sterker accent te liggen&#13;
op de doorwerking van het actieprogramma&#13;
in de praktijk. Dit houdt in dat communicatie,&#13;
voorlichting, praktijktoetsing en monitoring&#13;
meer aandacht zullen krijgen.&#13;
Zie ook:&#13;
– Aanpak riooloverstorten, TK 1999-2000,&#13;
25 890, nrs. 12-14 (moties, 17 februari 2000),&#13;
Hand. TK 17 februari 2000, p. 3657-3663&#13;
(debat); Hand. TK 22 februari 2000, nr. 52,&#13;
p. 3712 (stemmingen over drie moties (nrs.&#13;
12-14; aangenomen is de motie-Middelkoop&#13;
(nr. 13) over voorrang voor het saneren van&#13;
risicovolle riooloverstorten)&#13;
Overige&#13;
– Wijziging Gezondheids- en welzijnswet&#13;
voor dieren (fokken met en vervoer van dieren),&#13;
TK 1999-2000, 26 877, nr. 4 (verslag,&#13;
7 februari 2000)&#13;
– Wijziging diverse besluiten op basis van de&#13;
Zaaizaad- en Plantgoedwet (fusie NAKB en&#13;
NAKG en implementatie richtlijn nr.&#13;
98/95/EG), Stb. 2000, nr. 68 (fusie tussen de&#13;
Stichting Nederlandse Algemene Keuringsdienst&#13;
voor Bloemisterij- en Boomkwekerijgewassen&#13;
(NAKB) en de Stichting Nederlandse&#13;
Algemene Keuringsdienst voor Groente-&#13;
en Bloemzaden (NAKG) tot de Stichting&#13;
Nederlandse Algemene Kwaliteitsdienst Tuinbouw&#13;
(Naktuinbouw) m.i.v. 1 januari 2000)&#13;
– Aansluitingsbesluit Naktuinbouw; tekstplaatsing&#13;
d.d. 8 februari 2000, Stb. 2000, nr. 69&#13;
(tekst na wijziging bij besluit van 3 februari&#13;
2000, Stb. 2000, nr. 68)&#13;
– Besluit verhandeling teeltmateriaal tuinbouwgewassen;&#13;
tekstplaatsing d.d. 8 februari&#13;
2000, Stb. 2000, nr. 70 (tekst na wijziging bij&#13;
besluit van 3 februari 2000, Stb. 2000, nr. 68)&#13;
– Wijziging diverse regelingen Zaaizaad- en&#13;
Plantgoedwet, Stcrt. 17 februari 2000, nr. 34&#13;
(wijzigingen i.v.m. onder meer de fusie tussen&#13;
de NAKB en de NAKG tot de Naktuinbouw)&#13;
– Wijziging van het Destructiebesluit 1996,&#13;
Stb. 2000, nr. 92 (wijzigingsbesluit beoogt&#13;
hoog-risico-materiaal van kadavers uit de&#13;
voedselketen te weren)&#13;
– Inwerkingtreding Wijziging Destructiewet&#13;
i.v.m. kosten onschadelijkmaking gespecificeerd&#13;
hoog-risico-materiaal, Stb. 2000, nr. 104&#13;
(inwerkingtreding m.i.v. 3 maart 2000)&#13;
– Besluit invoer producten van dierlijke oorsprong&#13;
uit derde landen, Stb. 2000, nr. 93&#13;
(implementatie van EG-richtlijn 97/78/EG)&#13;
– Bekendmaking doorwerking richtlijn 1999/&#13;
104/EG in het Eisen- en controlebesluit vergunningen&#13;
diergeneesmiddelen 1993, Stcrt.&#13;
10 februari 2000, nr. 29&#13;
– Wijzigingsregeling somatotropines Diergeneesmiddelenwet,&#13;
Stcrt. 11 februari 2000,&#13;
nr. 30 – Wijziging Regeling eisen eigenaar of houder&#13;
van destructiemateriaal, Stcrt. 11 februari 2000,&#13;
nr. 30 (wijziging i.v.m. het gescheiden aanbieden,&#13;
vervoeren en verwerken van hoog-risicomateriaal&#13;
en gespecificeerd hoog-risico-materiaal)&#13;
– Bekendmaking doorwerking beschikkingen&#13;
EG in Regeling invoer, uitvoer en verkeer van&#13;
planten, Stcrt. 18 februari 2000, nr. 35 (rechtstreekse&#13;
doorwerking van de beschikkingen&#13;
98/641/EG, 98/661/EG en 1999/181/EG)&#13;
– Verordening hygiënevoorschriften pluimveehouderij&#13;
1999 e.a., PBO-blad 25 februari&#13;
2000, nrs. 9-10 (wijzigingen in de verordening&#13;
en een groot aantal andere besluiten n.a.v. evaluatie&#13;
Plan van Aanpak Salmonella en Campylobacter&#13;
in de pluimveesector; omwille van&#13;
de leesbaarheid is gehele complex regelgeving&#13;
opnieuw vastgesteld en is de oude regelgeving&#13;
ingetrokken)&#13;
–Wijziging Regeling invoercontrole citruspulp&#13;
1998, Stcrt. 25 februari 2000, nr. 40 (certificaatseis&#13;
bij invoer vanuit Brazilië in de EU,&#13;
via Nederland, is vervallen in verband met&#13;
voldoende controlesystemen in Brazilië)&#13;
– Wijziging Vrijstellingsregeling artikel 2&#13;
Diergeneesmiddelenwet 1999, Stcrt. 1 maart&#13;
2000, nr. 43 (uitbreiding bijlage)&#13;
– Wijziging Regeling invoer, uitvoer en verkeer&#13;
van planten, Stcrt. 2 maart 2000, nr. 44&#13;
(tijdelijk aanvullende maatregelen i.v.m. ringrot&#13;
in aardappelen uit Duitsland)&#13;
– J.M. Barendrecht en J.H. Duyvensz, ‘Productenaansprakelijkheid&#13;
tegenover niet-consumenten&#13;
(I)’, WPNR 19 februari 2000, nr.&#13;
6390, p. 117-123 (in hoeverre is een producent&#13;
tegenover andere ondernemers aansprakelijk&#13;
voor het in het verkeer brengen van een&#13;
gebrekkig product)&#13;
– J.M. Barendrecht en J.H. Duyvensz, ‘Productenaansprakelijkheid&#13;
tegenover niet-consumenten&#13;
(II, slot)’, WPNR 26 februari 2000,&#13;
nr. 6391, p. 135-142 (welke schade komt voor&#13;
vergoeding in aanmerking?)&#13;
– ABRvS 14 oktober 1999 (Zoetwateraanvoerplan;&#13;
belangenafweging i.v.m. risico van&#13;
bruinrotbesmetting; individueel belang tegenover&#13;
groepsbelang), AB 19 februari 2000, nr.&#13;
44 (m.nt. A. van Hall)&#13;
– CBb 16 november 1999 (Klassieke varkenspest;&#13;
verdachtverklaring varkens op tweetal&#13;
varkensfokbedrijven en mededeling bestrijdingsmaatregelen&#13;
(doden verdachte dieren&#13;
enz.); tenaamstelling; belanghebbende; besluit;&#13;
bevoegd bestuursorgaan (spoedeisend geval?);&#13;
afzonderlijke besluitvorming inzake schadevergoeding;&#13;
belangenafweging; preventief ruimen&#13;
als eerste actie), AB 19 februari 2000, nr.&#13;
48 (m.nt. J.H. van der Veen)&#13;
– HR 15 juni 1999 (Benadeling gezondheid&#13;
dieren door verwaarlozing (254 Sr)), NJ 26&#13;
februari 2000, nr. 124&#13;
Agrarisch milieubeleid&#13;
Aanscherping stikstofverliesnormen&#13;
Bij de indiening van het wetsvoorstel tot wijziging&#13;
van de Meststoffenwet in verband met&#13;
een aanscherping van de normen van het stelsel&#13;
van regulerende mineralenheffingen was&#13;
het de bedoeling het wetsvoorstel op 1 januari&#13;
2000 in werking te laten treden. Nu dit niet&#13;
haalbaar is gebleken, zal het wetsvoorstel op&#13;
1 januari 2001 in werking treden. Het wetsvoorstel&#13;
is thans i.v.m. dit uitstel aangepast&#13;
(TK 1999-2000, 26 840, nr. 7, tweede nota van&#13;
wijziging, 8 februari 2000).&#13;
Herstructurering varkenshouderij&#13;
Bij brief van 1 februari 2000 gaat de minister&#13;
in op de gevolgen van het arrest van het hof&#13;
’s-Gravenhage van 20 januari 2000 in het&#13;
hoger beroep in de bodemprocedure&#13;
NVV/Staat met betrekking tot de Wet herstructurering&#13;
varkenshouderij (Whv) (TK&#13;
1999-2000, 25 448, nr. 39). Het hof heeft het&#13;
tussenvonnis van de rechtbank van 23 december&#13;
1998 in de bodemprocedure vernietigd.&#13;
De eerste generieke korting van 10% per&#13;
1 september 1998 alsmede het vervallen van&#13;
de latente ruimte zijn naar het oordeel van het&#13;
hof rechtmatig. Daarentegen dient de tweede&#13;
generieke korting van maximaal 15% per&#13;
1 januari 2000 buiten toepassing te worden&#13;
gelaten. Deze korting is volgens het hof niet&#13;
proportioneel. De minister gaat in zijn brief&#13;
uitvoerig in op de overwegingen van het hof,&#13;
welke – zo stelt hij – goeddeels overeenkomen&#13;
met het standpunt van de wetgever bij de parlementaire&#13;
behandeling van de Whv. De vernietiging&#13;
van het tussenvonnis heeft onmiddellijke&#13;
werking. Het plafond van het varkensrecht, inclusief de 10%-korting en het&#13;
vervallen van de latente ruimte, geldt weer&#13;
onverkort ten aanzien van alle varkenshouders&#13;
en wordt formeel geacht al sinds 1 september&#13;
1998 te hebben gegolden, aldus de&#13;
minister. Het wetsvoorstel voor de Tijdelijke&#13;
wet beperking omvang varkenshouderij zal&#13;
worden ingetrokken. Voorts gaat de minister&#13;
in op het (geringe) effect van de 10%-korting&#13;
en het vervallen van de latente ruimte op de&#13;
omvang van het mestoverschot, de besluitvorming&#13;
van de Europese Commissie met betrekking&#13;
tot het nitraatdossier en op het tijdpad&#13;
voor het flankerend beleid en wetgeving.&#13;
Omstreeks 1 maart 2000 zal een voorstel voor&#13;
het flankerend beleid alsmede de nota n.a.v.&#13;
het verslag met betrekking tot het wetsvoorstel&#13;
Reconstructiewet concentratiegebieden&#13;
naar de Tweede Kamer worden gestuurd. Het&#13;
wetsvoorstel tot wijziging van de Meststoffenwet&#13;
(invoering stelsel van mestafzetcontracten&#13;
en aanscherping verliesnormen) volgt naar&#13;
verwachting in mei/juni 2000.&#13;
Pluimveerechten&#13;
Op 25 februari 2000 is t.a.v. het wetsvoorstel&#13;
tot wijziging van de Meststoffenwet in verband&#13;
met de invoering van een stelsel van&#13;
pluimveerechten de nota naar aanleiding van&#13;
het verslag en een nota van wijziging naar de&#13;
Tweede Kamer gestuurd (TK 1999-2000,&#13;
26 473, nr. 6). In de nota n.a.v. het verslag&#13;
komen onder meer de volgende zaken aan de&#13;
orde: de plaats van het stelsel van pluimveerechten&#13;
in het nieuwe mestbeleid; de huidige&#13;
omvang van de intensieve pluimveehouderij;&#13;
mestbe- en verwerking en mestverbranding;&#13;
de bepaling van de omvang van het pluimveerecht;&#13;
knelgevallen; de overgang van het&#13;
pluimveerecht; schadevergoeding; de verhouding&#13;
tot het EU-recht; bedrijfseffecten, uitvoering&#13;
en handhaving.&#13;
De nota van wijziging omvat enkele kleine&#13;
wijzigingen van technische aard, alsmede een&#13;
wijziging van de regels voor de bepaling van&#13;
de omvang van het pluimveerecht van varkenshouders&#13;
die bezig waren met een omschakeling&#13;
naar de pluimveehouderij.&#13;
Gewasbeschermingsmiddelen&#13;
Naar aanleiding van de motie Geluk (TK 1999-&#13;
2000, 26 800 XIV, nr. 44) zal een aantal voor&#13;
de landbouw belangrijke gewasbeschermingsmiddelen,&#13;
waarvan de toelating reeds is verlopen,&#13;
tijdelijk van rechtswege worden toegelaten&#13;
in afwachting van het invoeren van een&#13;
algemene onmisbaarheidsregeling, zo meldt&#13;
de staatssecretaris bij brief van 15 februari&#13;
2000 (TK 1999-2000, 26 800 XIV, nr. 88). De&#13;
overgangsregeling is bedoeld voor andere dan&#13;
de kanalisatiestoffen, waarvoor immers al een&#13;
tijdelijke overgangsregeling is aangekondigd.&#13;
Naar verwachting zal omstreeks 1 juli 2000 de&#13;
algemene regeling voor landbouwkundige&#13;
onmisbaarheid in de Bestrijdingsmiddelenwet&#13;
zijn ingevoerd.&#13;
Ten aanzien van de aangekondigde tijdelijke&#13;
overgangsregeling voor de zeven kanalisatiestoffen&#13;
schrijft de staatssecretaris in een brief&#13;
van 24 februari 2000 dat thans is gebleken dat&#13;
een van de zeven kanalisatiestoffen (mevinfos)&#13;
helemaal niet in aanmerking komt voor de tijdelijke&#13;
voorziening vanwege het niet voldoen&#13;
aan de toelatingseisen m.b.t. volksgezondheid&#13;
en arbeidsveiligheid (TK 1999-2000, 21 677,&#13;
nr. 52). LTO Nederland is gevraagd met een&#13;
alternatief voor de desbetreffende kanalisatiestof&#13;
te komen.&#13;
Zie ook:&#13;
–Meerjarenplan Gewasbescherming, TK 1999-&#13;
2000, 21 677, nrs. 53-56 (moties, 24 februari&#13;
2000); Hand. TK 24 februari 2000, p. 3853-&#13;
3857 (debat); p. 3904 (stemmingen over moties&#13;
(nrs. 53 (56), 54, 55): alle aangenomen)&#13;
Overige&#13;
– Wetsvoorstel van M. Vos tot wijziging wetsvoorstel&#13;
van M. Vos tot wijziging van de Wet&#13;
milieubeheer (duurzaam geproduceerd hout),&#13;
TK 1999-2000, 26 998, nrs. 1-3 (geleidende&#13;
brief, wetsvoorstel, memorie van toelichting,&#13;
3 februari 2000) (wijziging van het initiatiefwetsvoorstel:&#13;
aanpassing van de in het wetsvoorstel&#13;
genoemde data omdat behandeling&#13;
van het wetsvoorstel langer heeft geduurd dan&#13;
was voorzien; tevens afstemming van enkele&#13;
bepalingen op internationale overeenkomsten&#13;
tussen accreditatieorganisaties en het beleid&#13;
van de Europese Unie inzake accreditatie)&#13;
– Vervanging van hoofdstuk IV van de Wet&#13;
verontreiniging oppervlaktewateren (26 367),&#13;
Hand. TK 8 februari 2000, p. 3444-3461 (behandeling wetsvoorstel); TK 1999-2000,&#13;
26 367, nrs. 11-12 (amendementen, 7 februari&#13;
2000); nrs. 13-14 (gewijzigde amendementen,&#13;
9 februari 2000); Hand. 15 februari 2000,&#13;
p. 3586 (stemmingen i.v.m. het wetsvoorstel:&#13;
wetsvoorstel met algemene stemmen aangenomen);&#13;
EK 1999-2000, 26 367, nr. 180 (gewijzigd&#13;
wetsvoorstel, 15 februari 2000); nr. 180a&#13;
(eindverslag, 29 februari 2000)&#13;
– Handhaving milieuwetgeving, TK 1999-&#13;
2000, 22 343, nr. 47 (brief minister met de&#13;
derde halfjaarlijkse voortgangsrapportage over&#13;
milieuwethandhaving, 9 februari 2000)&#13;
– Uitbreiding Wet milieubeheer (retributies&#13;
milieugevaarlijke stoffen), EK 1999-2000,&#13;
26 161, nr. 186 (memorie van antwoord,&#13;
28 februari 2000)&#13;
– Vaststelling formulier grondgebruiksverklaring,&#13;
Stcrt. 8 februari 2000, nr. 27 (vaststelling&#13;
formulier voor de jaren 2000 en volgende:&#13;
anders dan in 1999 is de grondgebruiksverklaring&#13;
niet meer gebonden aan een kalenderjaar)&#13;
– Streefwaarden en interventiewaarden bodemsanering;&#13;
circulaire VROM aan o.m. colleges&#13;
van B en W, Stcrt. 24 februari 2000, nr. 39&#13;
– Regeling Kennisoverdracht Milieubeheer&#13;
2000, Stcrt. 25 februari 2000, nr. 40 (vaststelling&#13;
subsidieprogramma en -plafond voor het&#13;
jaar 2000 op het gebied van kennisoverdracht&#13;
m.b.t. het klimaat- en energiebeleid)&#13;
– ‘Dossier: Nitraatprobleem overdreven voorgesteld’,&#13;
Oogst Landbouw 11 februari 2000,&#13;
nr. 6, p. 22-27&#13;
– J.E. Hoitink, ‘Serie beginselen in het milieurecht:&#13;
Het beginsel de vervuiler betaalt:&#13;
‘revival’ van een milieubeginsel’, Milieu &amp;&#13;
Recht februari 2000/nr. 2, p. 30-34&#13;
– H. Bierman, M. van Dijk en A. Rossem,&#13;
‘Kroniek natuur- en milieuwetgeving 1998/99’,&#13;
Milieu &amp; Recht februari 2000/nr. 2, p. 35-45&#13;
– J.C.P.Geerts, ‘DeWet herstucturering varkenshouderij&#13;
herleeft!’, Land- en Tuinbouw Bulletin&#13;
februari 2000/nr. 2, p. 10-12 (bespreking van het&#13;
arrest van het Hof ’s-Gravenhage van 20 januari&#13;
2000 in de bodemprocedure NVV/Staat)&#13;
– HR 30 november 1999 (De v.o.f. werd&#13;
wegens de voortgezette handeling van overtreding&#13;
van een voorschrift gesteld bij art. 14,&#13;
lid 1 van de Meststoffenwet van het hof veroordeeld&#13;
tot een geldboete van ƒ 300.000,-.&#13;
Die kwalificatie berust, naar het oordeel van&#13;
de HR op een kennelijke misslag nu het hof in&#13;
zijn overwegingen juist heeft geoordeeld dat&#13;
er géén sprake was van een voortgezet delict&#13;
en art. 57 Sr heeft aangehaald. De misslag&#13;
wordt door de HR hersteld. Ontoereikende&#13;
motivering van de strafoplegging, nu het hof&#13;
stelt bij de straftoemeting in het voordeel van&#13;
de verdachte met twee omstandigheden rekening&#13;
te hebben gehouden), NJB 11 februari&#13;
2000, p. 329, nr. 16&#13;
– HvJ EG 16 september 1999 (M.e.r.-richtlijn;&#13;
voorwaarden directe werking richtlijnbepalingen;&#13;
indirecte horizontale werking; eisen te&#13;
stellen aan een wet als bedoeld in art. 1 lid 5&#13;
M.e.r.-richtlijn), AB 12 februari 2000, nr. 39&#13;
(m.nt. Ch.W. Backes)&#13;
– HR 30 november 1999 (Een verleende Hinderwetvergunning&#13;
tot uitbreiding van de stalcapaciteit&#13;
die nog niet ten volle is benut,&#13;
vormt geen uitzondering op de regel dat de&#13;
feitelijke situatie op het bedrijf op 31 december&#13;
1986 bepalend is. Geen recht op een grotere&#13;
referentiehoeveelheid dierlijke meststoffen&#13;
dan die welke was berekend op basis van&#13;
het Registratieformulier Dierlijke Meststoffen),&#13;
NJ 19 februari 2000, nr. 94&#13;
– ABRvS 28 oktober 1999 (Stankhinder; omgevingscategorieën;&#13;
eigen gemeentelijk beleid;&#13;
onvoldoende motivering), «JM» 5 februari&#13;
2000/nr. 2, nr. 23 (m.nt. Kavsek)&#13;
– ABRvS 25 november 1999 (Stankhinder;&#13;
cumulatief overbelast; intrekking andere vergunning;&#13;
afname overbelasting), «JM» 5 februari&#13;
2000/nr. 2, nr. 24 (m.nt. Kavsek)&#13;
– ABRvS 25 november 1999 (Mestvarkeneenheden&#13;
geiten; beschermingscategorie woning&#13;
van derden; voormalige agrarische bedrijfswoning),&#13;
«JM» 5 februari 2000/nr. 2, nr. 25&#13;
(m.nt. Kavsek)&#13;
Fiscaal recht&#13;
– Wijziging regulerende energiebelasting i.v.m.&#13;
beëindigen nihiltarief verbruik aardgas en&#13;
minerale oliën door de glastuinbouw, TK&#13;
1999-2000, 26 972, nr. 4 (nota van wijziging,&#13;
1 februari 2000)&#13;
– C. Rennen, ‘De room is er helemaal af:&#13;
Belastingplan 2001 maakt bedrijfsbeëindiging&#13;
oninteressant’, Oogst Landbouw 18 februari&#13;
2000, nr. 7, p. 72 – F.H. Schraven, ‘Het woonerf en de landbouwvrijstelling’,&#13;
Land- en Tuinbouw Bulletin&#13;
februari 2000/nr. 2, p. 5-6&#13;
– F.H. Schraven, ‘Geruisloze kortwieking van&#13;
de landbouwvrijstelling’, Land- en Tuinbouw&#13;
Bulletin februari 2000/nr. 2, p. 13-15&#13;
Bedrijfsopvolging&#13;
– Invoeringswet Boek 4 en Titel 3 van Boek 7&#13;
van het nieuwe Burgerlijk Wetboek, tweede&#13;
gedeelte (nadere wijziging Boek 4), TK 1999-&#13;
2000, 27 021, nrs. 1-3, A (wetsvoorstel,&#13;
memorie van toelichting, advies en nader rapport,&#13;
23 februari 2000) (voornamelijk technische&#13;
wijzigingen m.b.t. het wettelijk verzorgingsrecht&#13;
van de langstlevende echtgenoot,&#13;
aanspraak op vruchtgebruik van woning en&#13;
inboedel, bepaling van erfdelen van halfbroers&#13;
en -zusters, volgorde van inkorting bij plaatsvervulling&#13;
voor een onterfde legitimaris, de&#13;
regeling van de inbreng (Boek 4) en de regeling&#13;
van schenking (Titel 3 van Boek 7))&#13;
– B. Wessels, ‘Overgangsrecht Boek 4 BW&#13;
Erfrecht’, WPNR 5 februari 2000, nr. 6388,&#13;
p. 85-91&#13;
– A.P.M. van Rijn, ‘Tarieven en vrijstellingen&#13;
in de Successiewet’, WPNR 19 februari 2000,&#13;
nr. 6390, p. 123-129&#13;
– J.W. Zwemmer, ‘Bedrijfsopvolging in de&#13;
Successiewet 1956’, WPNR 26 februari 2000,&#13;
nr. 6391, p. 143-145&#13;
Buitenlands agrarisch recht&#13;
België&#13;
– X. Paradis en J. Paeme, ‘Les instruments&#13;
juridiques pour le developpement rural’, Tijdschrift&#13;
voor agrarisch recht/Revue de droit&#13;
rural december 1999/nr. 4, p. 203-220&#13;
Duitsland&#13;
– H.J. Hötzel, ‘Grundstücksverkehrsgesetz&#13;
und Landpachtverkehrsgesetz in rechtspolitischer&#13;
Diskussion’, Agrarrecht januari 2000/&#13;
nr. 1, p. 1-5&#13;
– H. Buchholz, ‘Landwirtschaftliche Gerüche&#13;
im baurechtlichen Genehmigungsverfahren –&#13;
Zum Nebeneinander von Landwirtschaft und&#13;
Wohnbebauung’, Agrarrecht januari 2000/&#13;
nr. 1, p. 5-10&#13;
– W. Horn, ‘Umwandlung von Agrargenossenschaften&#13;
in den neuen Bundesländern’,&#13;
Agrarrecht januari 2000/nr. 1, p. 10-13&#13;
– R.F. von Schönberg, ‘Einkommensteuerrechtliche&#13;
Aspekte der Direktvermarktung’,&#13;
Agrarrecht februari 2000/nr. 2, p. 37-44&#13;
Europees agrarisch recht&#13;
Landbouwraad&#13;
Tijdens de Landbouwraad van januari 2000 is&#13;
onder meer gesproken over de etikettering&#13;
van rundvlees, het Witboek voor de voedselveiligheid&#13;
en het vierde intergouvernementele&#13;
forum over de bossen (TK 1999-2000, 21 501-&#13;
16, nr. 251, 2 februari 2000). De Raad heeft&#13;
daarnaast een gemeenschappelijk standpunt&#13;
goedgekeurd over het voorstel van de Commissie&#13;
inzake het uitstel van de invoering van&#13;
een I&amp;R-database voor varkens. Verder verschenen:&#13;
TK 1999-2000, 21 501-16, nr. 250&#13;
(verslag algemeen overleg, 2 februari 2000);&#13;
nr. 252 (brief minister over het annuleren van&#13;
de Landbouwraad van februari, 15 februari&#13;
2000).&#13;
Overige&#13;
– Ministeriële Conferentie van de Wereld&#13;
Handelsorganisatie (WTO), TK 1999-2000,&#13;
25 074, nr. 32 (nota over de gebeurtenissen in&#13;
en rond Seattle en een aantal vragen voor de&#13;
toekomst, 11 februari 2000)&#13;
– K.J.M. Mortelmans, ‘Het Europese materiële&#13;
recht en het nationale bestuursrecht: de&#13;
invloed van de ius commune-methode’, NTB&#13;
februari 2000/nr. 2, p. 27-35 (beschouwing&#13;
over de doorwerking van het Europese materiële&#13;
recht in het nationale bestuursrecht)&#13;
Diversen&#13;
– Regels omtrent het transport en de levering&#13;
van gas (Gaswet), TK 1999-2000, 26 463, nr. 9&#13;
(nota n.a.v. het nader verslag, 1 februari 2000);&#13;
nrs. 11-14 (amendementen, 24 februari 2000)&#13;
– Wijziging Besluit buitengewoon opsporingsambtenaren&#13;
AID 1996, Stcrt. 11 februari 2000,&#13;
nr. 30&#13;
– Verlenging en wijziging Besluit buitengewoon&#13;
opsporingsambtenaren Waterschappen&#13;
1995, Stcrt. 21 februari 2000, nr. 36 – H.J.M. Havekes, ‘Van Bargerbeek naar&#13;
West-Friesland’, TMA februari 2000/nr. 1,&#13;
p. 8-12 (wetgeving, literatuur en jurisprudentie&#13;
leren dat het waterschap in beginsel niet&#13;
aansprakelijk gehouden wordt voor schade&#13;
ten gevolge van wateroverlast, tenzij het&#13;
waterschap aantoonbaar tekort geschoten is in&#13;
de op hem rustende zorgplicht)&#13;
– E. van der Schans, ‘Regen als ramp: Wateroverlast&#13;
en de WTS’, TMA februari 2000/&#13;
nr. 1, p. 13-19 (bespreking van de schadevergoedingsregeling&#13;
van de WTS en de concrete&#13;
uitwerking daarvan t.b.v. de behandeling van&#13;
schadeclaims wegens extreme regenval)&#13;
– C. van Bladeren, F. van der Bolt en H. van&#13;
der Most, ‘Normen voor waterbeheer: op&#13;
welke gronden?’, het Waterschap 24 februari&#13;
2000, nr. 4, p. 184-191 (resultaten van een&#13;
onderzoek naar een normensysteem voor de&#13;
regionale waterhuishouding, n.a.v. de wateroverlast&#13;
in de afgelopen jaren; zowel in geval&#13;
van vergoeding van de schade uit de rijkskas&#13;
als in geval van vergoeding door verzekering&#13;
moet namelijk kunnen worden uitgegaan van&#13;
een zekere basiskwaliteit van de regionale&#13;
waterhuishouding)&#13;
– P. Jong, ‘Rechtsbescherming tegen leggers:&#13;
een probleem?’, het Waterschap 24 februari&#13;
2000, nr. 4, p. 192-203 (bespreking van de leggers&#13;
o.b.v. de Waterschapswet en de leggers&#13;
o.b.v. de Wet op de waterkering, de functies&#13;
van de verschillende leggers en de rechtsbescherming&#13;
ertegen, ter beantwoording van&#13;
de vraag: kan tegen een legger waarin een stuk&#13;
primaire waterkering wordt vastgelegd beroep&#13;
worden ingesteld bij gedeputeerde staten?)&#13;
– ABRvS 6 december 1999 (Rivierenwet; Wet&#13;
op de waterkeringen; bepaling omvang winterbed;&#13;
beschermingsniveau primaire waterkeringen;&#13;
specialiteit en integraliteit; rechterlijke&#13;
toetsing), AB 12 februari 2000, nr. 37 (m.nt.&#13;
M. Schreuder-Vlasblom)&#13;
– ABRvS 8 oktober 1999 (Waterstaatswet&#13;
1900; inbezitneming grond; uitsluitend staat&#13;
ter beoordeling of onteigening niet wordt&#13;
gevorderd; hard criterium opnieuw bevestigd),&#13;
AB 19 februari 2000, nr. 45 (m.nt. A.&#13;
van Hall)</content><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2000-04-01 00:00:00</published><modified>1998-05-26 00:00:00</modified><editiondate>2000-04-01</editiondate><htmlpath>https://denhollander.info/artikel/5667</htmlpath></article>
</articles></edition>
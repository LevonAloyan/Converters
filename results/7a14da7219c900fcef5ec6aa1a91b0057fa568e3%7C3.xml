<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6192</id><udhid>UDH:TvAR/6192</udhid><titel>De rechtsgevolgen van de PKB in sectorwetten</titel><searchwords><searchword>TvAR 3/1991</searchword><searchword>UDH:TvAR/6192</searchword></searchwords><attachments><attachment><name>1991_nr 3_Artikel_Gelder.pdf</name><extention>pdf</extention><url>https://denhollander.info/download/5986/ci</url></attachment></attachments><inleiding>1. INLEIDING&#13;
De plannen van de rijksoverheid ten aanzien van ruimtelijke aangelegenheden kunnen&#13;
worden vastgelegd in planologische kernbeslissingen (pkb's). De verplicht te doorlopen&#13;
pkb-procedure is neergelegd in de art. 2a-2c van de Wet op de Ruimtelijke Ordening&#13;
(WRO, Stb. 1985, 626). In deze wet worden drie soorten pkb's genoemd: structuurschetsen,&#13;
concrete beleidsbeslissingen en structuurschema's. De WRO verbindt alleen&#13;
rechtsgevolgen aan een vastgestelde en goedgekeurde pkb in de facetlijn, d.w.z. voor&#13;
ruimtelijke plannen.1 Daarnaast kunnen pkb's rechtsgevolgen hebben in de sectorlijn&#13;
doordat in enkele (ruimtelijk relevante) sectorwetten een nadere regeling is gegeven,&#13;
voor een pkb welke voor die betreffende sector van belang is. Het gaat dan met name&#13;
om structuurschema's, die immers een bijzondere functie vervullen als co√∂rdinatieinstrument&#13;
tussen facet- en sectorbeleid. Een voorbeeld van zo'n sectorwet is de&#13;
Landinrichtingswet, waarin het Structuurschema Landinrichting een plaats heeft gekregen.&#13;
Voor andere structuurschema's die voor het landelijk gebied van belang zijn,&#13;
wordt een sectorale wettelijke regeling overwogen, zoals het Structuurschema Natuuren&#13;
Landschapsbehoud in het voorontwerp Natuurbeschermingswet.&#13;
Het belang van een regeling van de pkb in sectorwetten geeft de RARO in zijn adviezen&#13;
als volgt aan2:&#13;
1. de verplichting tot een ruimtelijke vertaling van het sectorbeleid wordt vastgelegd;&#13;
2. de relatie met de vervolgplanning in onder andere meerjarenprogrammering wordt&#13;
vastgelegd, waarmee tevens een koppeling met de financiering wordt voorgeschreven;&#13;
3. er wordt een grondslag gelegd voor sectorale gebiedsaanwijzingen;&#13;
4. er wordt een toetsingskader geschapen voor het vergunningenbeleid.&#13;
De Raad merkt verder op: 'Ten aanzien van het gestelde onder 3 en 4 heerst er nog&#13;
onduidelijkheid, en wel op twee, met elkaar samenhangende punten:&#13;
a. wat is de precieze betekenis van uitspraken in structuurschema's die betrekking&#13;
hebben op een beslag in de ruimte (...)&#13;
b. welke juridisch-bestuurlijke consequenties hebben zulke uitspraken voor de vervolg&#13;
besluitvorming? De onduidelijkheden zijn onder meer het gevolg van de formuleringen in structuurschema's&#13;
over de beoogde betekenis alsmede van onzekerheden in het bestuursrecht&#13;
over de aard van de rechtswerking van pkb-uitspraken. (...) Deze onduidelijkheden&#13;
zouden voor een belangrijk deel weggenomen kunnen worden door het opnemen van&#13;
een regeling van een structuurschema en de daarmee beoogde bestuurlijke gevolgen in&#13;
de onderscheiden sectorwetten.'3&#13;
In dit artikel zal deze laatste veronderstelling van de RARO worden besproken, aan de&#13;
hand van een aantal sectorwetten, waarin op dit moment reeds een pkb-regeling is&#13;
opgenomen. Daarbij zal niet alleen aan de wettelijke regeling aandacht worden besteed,&#13;
maar ook aan de inhoud van geldende structuurschema's. Immers: om te kunnen bepalen&#13;
of een norm verbindende kracht heeft is niet alleen de formele grondslag van belang,&#13;
maar ook de inhoud van die norm. Een derde punt van belang is: in hoeverre bestaat de&#13;
mogelijkheid om via de rechter de verbindendheid van pkb's te laten toetsen?&#13;
De juridische binding van pkb's zonder sectorregeling blijft in dit artikel onbesproken.&#13;
Wij gaan er vanuit dat een pkb slechts direct bindt, indien en voor zover de wet&#13;
dat bepaalt. Los daarvan kan een pkb een zekere juridische binding met zich meebrengen&#13;
via de algemene beginselen van behoorlijk bestuur. Deze binding is evenwel&#13;
indirect en brengt een zekere inherente afwijkingsbevoegdheid met zich mee.4 Met dit&#13;
onderscheid is tegelijk het belang van een regeling in een sectorwet gegeven. Is er geen&#13;
regeling dan zal de rechter (of een andere geschillenbeslechtende instantie) telkens voor&#13;
de lastige taak staan het bestuursbeleid te toetsen aan algemene beginselen. Is er wel een&#13;
wettelijke regeling dan zal de rechter in concrete gevallen in principe een besluit kunnen&#13;
vernietigen wegens 'strijd met de wet'.5 Het is dan wel van belang om te weten in&#13;
hoeverre de (sector)wetgever de inhoud van de pkb als bindend heeft willen aanmerken.&#13;
Blijkt uit de wet dat de betreffende pkb bindend is en dat er dus niet kan worden&#13;
afgeweken van de inhoud, dan zal bij schending sprake zijn van strijd met de wet. Geeft&#13;
de sectorwet daarentegen aan dat er ruimte bestaat om van de inhoud van de pkb af te&#13;
wijken dan is het aan de rechter om in het concrete geval, aan de hand van algemene&#13;
beginselen van behoorlijk bestuur, de juistheid van deze afwijking te bepalen.&#13;
Tot nu toe is slechts in een beperkt aantal wetten een regeling voor een pkb&#13;
opgenomen. Alleen de sectorwetten waarin de pkb het startpunt van een planstelsel&#13;
vormt worden hierna besproken.6 Dit zijn: de Landinrichtingswet (Stb. 1985, 299), de&#13;
Luchtvaartwet (Stb. 1958, 47), de Waterleidingwet (Stb. 1957, 150) en de Elektriciteitswet&#13;
(Stb. 1989, 535). Ook in het voorontwerp voor een nieuwe Natuurbeschermingswet is voorzien in een regeling voor de pkb. Dit voorontwerp7 wordt in dit artikel&#13;
meegenomen, vanwege het belang ervan voor het buitengebied.</inleiding><content>2. RUIMTELIJKE VERTALING VAN HET SECTORBELEID&#13;
In de Landinrichtingswet (art. 6), de Elektriciteitswet (art. 14) en het voorontwerp&#13;
Natuurbeschermingswet (art. 10) is een afzonderlijke bepaling, en in de Waterleidingwet&#13;
(art. 47-50) zijn zelfs meerdere bepalingen aan de pkb gewijd. In al deze wetten&#13;
wordt in de eerste plaats een opdracht gegeven aan het bestuur: er moet altijd een geldig&#13;
structuurschema zijn.8 De betreffende pkb wordt bij naam genoemd (structuurschema,&#13;
beleidsplan). Verder worden bepalingen gegeven omtrent de doelstelling en de inhoud.&#13;
De Elektriciteitswet en de Waterleidingwet regelen opmerkelijk gedetailleerder dan&#13;
andere wetten hetgeen waarop de pkb betrekking moet hebben. Dit hangt waarschijnlijk&#13;
samen met de concreetheid van de vervolgplannen voor de betrokken rechtspersonen.&#13;
De vergunninghouders van elektriciteitscentrales en eigenaren van watervoorzieningswerken&#13;
zijn namelijk gebonden aan het op grondslag van de pkb vastgestelde elektriciteitsplan&#13;
respectievelijk plan voor de middellange termijn.&#13;
De Luchtvaartwet vormt een uitzondering op het algemene beeld. Deze wet bevat&#13;
geen afzonderlijke bepaling over het structuurschema burgerluchtvaartterreinen. Artikel&#13;
18 verwijst naar 'planologische kernbeslissingen ten aanzien van het nationaal&#13;
ruimtelijk beleid inzake luchtvaartterreinen'. Aannemelijk is dat het gaat om een plan&#13;
als bedoeld in art. 2a WRO. De verklaring voor deze summiere regeling is dat de&#13;
betrokken bepalingen van de Luchtvaartwet al van 1978 dateren.9 De bepalingen in&#13;
andere sectorwetten zijn van veel recenter datum (vanaf 1985). Het lijkt geen overbodige&#13;
luxe om ten behoeve van de eenduidigheid nu ook in de Luchtvaartwet een&#13;
afzonderlijke pkb-bepaling op te nemen.&#13;
Conclusie: De wetgever is er in toenemende mate toe overgegaan de verplichting tot&#13;
ruimtelijke vertaling van het sectorbeleid in sectorwetten op te nemen. Daarmee is de&#13;
beleidsvrijheid ten aanzien van het uitbrengen en de inhoud van pkb's ingeperkt.10&#13;
3. RECHTSGEVOLGEN VAN PKB'S IN SECTORWETTEN&#13;
In de sectorwetten worden aan de daarin geregelde pkb's gevolgen verbonden voor de&#13;
vervolgbesluitvorming in die sector. Deze vervolgbesluitvorming kan bestaan uit&#13;
gebiedsaanwijzingen (zoals de Luchtvaartwet en de Natuurbeschermingswet), of uit indicatieve of operationele plannen (Landinrichtingswet, Waterleidingwet). De bewoordingen&#13;
waarin dat gebeurt zijn niet eenvormig.&#13;
Soms wordt de term 'overeenstemming' gebruikt. Zo moet de aanwijzing van&#13;
luchtvaartterreinen (art. 18 Luchtvaartwet) in overeenstemming zijn met de betreffende&#13;
pkb's. Bedoelde zinsnede is ingevoegd door het amendement-Giebels.11 De toelichting&#13;
bij dat amendement maakt de betekenis van het begrip 'overeenstemming' niet erg veel&#13;
duidelijker: 'De aanwijzing (..) dient gegrond te zijn op het nationaal beleid inzake&#13;
luchtvaartterreinen in het algemeen, zoals dit wordt vastgelegd in de aangekondigde&#13;
structuurschema's (...)'. Het amendement leek de minister tamelijk overbodig, maar&#13;
ontmoette geen bezwaren.12 Op grond van de Elektriciteitswet maakt een 'aangewezen&#13;
vennootschap' een elektriciteitsplan (art. 15 EW). Dat plan moet worden goedgekeurd&#13;
door de minister van Economische Zaken. De minister is onder andere verplicht (gehele&#13;
of gedeeltelijke) goedkeuring te onthouden als het plan niet in overeenstemming is met&#13;
het geldende structuurschema (art. 16/19 EW). De memorie van toelichting meldde over&#13;
de verhouding structuurschema-elektriciteitsplan het volgende: 'Het elektriciteitsplan&#13;
is een sectorplan dat dient te passen binnen het door de overheid vastgestelde energiebeleid.&#13;
(...) Daarnaast dient het plan te voldoen aan de randvoorwaarden die worden&#13;
gesteld uit andere invalshoeken. Gelet op de grote invloed die elektriciteitswerken&#13;
hebben op milieu- en planologisch gebied, is het gewenst om voor de elektriciteitssector&#13;
aan te geven waarbinnen hij zijn planning kan verrichten. Dit kader wordt gevormd door&#13;
het structuurschema elektriciteitsvoorziening, waarin ,..'13 Uit deze bewoordingen kan&#13;
worden afgeleid dat het structuurschema de beleidsruimte voor het elektriciteitsplan&#13;
bepaalt. Dat plan moet binnen de grenzen van het structuurschema blijven.&#13;
In andere gevallen wordt de term 'met inachtneming van' gebruikt. Volgens art. 52,&#13;
eerste lid, Waterleidingwet, stelt een representatieve organisatie van waterleidingbedrijven&#13;
een plan voor de middellange termijn op met inachtneming van het van kracht&#13;
zijnde beleidsplan.14 Uit de kamerstukken kan de volgende toelichting worden aangehaald:&#13;
'De veronderstelling (...) dat het gehele beleidsplan toetsingsgrondslag voor het&#13;
plan voor de middellange termijn zal zijn, is juist.'15 en 'Het beleidsplan heeft bovendien&#13;
als functie, dat het begrenzingen vastlegt die de waterleidingbedrijven bij de vervulling&#13;
van hun taken in acht zullen moeten nemen'16. Hetzelfde geldt trouwens voor de minister&#13;
als hij zelf een middellang termijnplan vaststelt.17 Ten slotte kan de minister geen&#13;
ontheffing verlenen van het middellang termijnplan als daardoor inbreuk wordt gemaakt&#13;
op onderdelen van de pkb waarvan blijkens die pkb niet kan worden afgeweken.&#13;
De minister is verplicht goedkeuring aan het middellang termijnplan te onthouden als&#13;
dat in strijd is met het beleidsplan (art. 54, tweede lid, WLW). Daarmee zijn twee nieuwe&#13;
termen genoemd: 'inbreuk op' en 'in strijd met'. De term 'in strijd met' komt voor in art. 54 van de Waterleidingwet. De term 'inbreuk&#13;
op' staat in art. 59 van diezelfde wet. Een wezenlijk verschil in betekenis zien wij niet.&#13;
Deze termen worden in de parlementaire geschiedenis niet verklaard.&#13;
In de Landinrichtingswet wordt weer een andere formulering gebruikt. Qua rechtsgevolgen&#13;
is art. 18, vierde lid, van belang18: 'De vaststelling van het voorbereidingsschema&#13;
vindt, mede op grondslag van het structuurschema, plaats door onze minister&#13;
op de voordracht van de centrale commissie'. Over de vraag hoe de cursieve zinsnede&#13;
moet worden uitgelegd geeft de wetgeschiedenis geen aanknopingspunten. Een zelfde&#13;
formulering vinden we in de art. 11 en 21 van het voorontwerp-Natuurbeschermingswet:&#13;
een beschermd natuurmonument kan worden aangewezen mede op grondslag van&#13;
het structuurschema. De toelichting geeft ook hier geen uitsluitsel omtrent de interpretatie&#13;
van dit begrip.&#13;
In het voorgaande kwamen hier en daar ook nog de termen 'op grondslag van' en&#13;
'gegrond zijn op' opduiken.&#13;
Een eenduidige uitleg van de verschillende gebruikte termen is in de wetten en hun&#13;
geschiedenis niet te vinden. Een taalkundige interpretatie zou ons wellicht verder&#13;
kunnen brengen. Een onderscheid zou daarbij gemaakt kunnen worden tussen positieve&#13;
en negatieve afstemmingsformules. Een voorbeeld van het laatste is: een vervolgbesluit&#13;
mag niet in strijd zijn met een pkb. Onzes inziens betekent dit niet dat de pkb ook in&#13;
positieve zin uitsluitsel moet geven over het vervolgbesluit, het betekent alleen maar dat&#13;
als in een pkb wordt gezegd 'A' , in een vervolgbesluit geen 'niet-A' mag worden&#13;
gezegd. Uit de hierboven aangehaalde toelichtingen blijkt dat de (positieve) termen 'op&#13;
grondslag van', 'in overeenstemming met' en 'met inachtneming van' in ieder geval&#13;
betekenen dat het vervolgbesluit niet in strijd mag zijn met de pkb. Een verdergaande&#13;
betekenis blijkt niet eenduidig. Men zou zich kunnen voorstellen dat de term 'in&#13;
overeenstemming met' met zich meebrengt dat, indien de pkb 'A' inhoudt, in het&#13;
vervolgbesluit ook 'A' moet staan. De term 'grondslag' of 'gegrond zijn op' betekent&#13;
volgens Van Dale: 'gebaseerd zijn op, zijn grond vinden in'. Brengt dit direct met zich&#13;
mee, dat in de pkb' A' moet staan om in een vervolgbesluit' A' te kunnen opnemen? Deze&#13;
vraag kan slechts met zekerheid negatief worden beantwoord wanneer de term 'mede&#13;
op grondslag van' wordt gebruikt. Om het voorbeeld van het voorbereidingsschema te&#13;
nemen: daarbij spelen ook andere grondslagen dan het structuurschema een rol. De&#13;
terminologie is als gezegd verwarrend. Het verdient aanbeveling om in sectorwetgeving&#13;
een duidelijke terminologie te hanteren en dan ook aan te geven wat ermee bedoeld&#13;
wordt.19&#13;
Concluderend kan wel worden gesteld dat in de genoemde wetten rechtsgevolgen aan&#13;
de pkb worden verbonden: de pkb is bindend voor de vervolgbesluitvorming in die zin&#13;
dat deze niet in strijd met de pkb mag zijn. Is dat wel het geval, dan handelt het&#13;
bestuursorgaan in strijd met de (sector)wet. Een en ander geldt voor de volgende relaties: - 'nationale ruimtelijke plannen Vaanwijzing (en wijziging daarvan) van luchtvaart&#13;
terreinen;&#13;
- structuurschema landinrichting/voorbereidingsschema;&#13;
- (Tweede) Structuurschema Drink- en Industriewatervoorziening/vaststelling, goed&#13;
keuring, herziening of ontheffing van middellange termijnplan;&#13;
- Structuurschema Elektriciteitsvoorziening/goedkeuring elektriciteitsplan;&#13;
- Structuurschema Natuur- en Landschapsbehoud/aanwijzing beschermd natuur&#13;
monument.&#13;
4. DE INHOUD VAN DE PKB'S&#13;
Voor het bepalen van de mate van binding van pkb's is behalve de wettelijke regeling&#13;
ook de concrete inhoud van de pkb van belang. In de meeste pkb's wordt tegenwoordig&#13;
onderscheiden in essenti√´le/niet-essenti√´le en de mate van afgewogenheid van een&#13;
beslissing. De pkb zelf verbindt aan het predikaat 'essentieel' de consequentie dat bij&#13;
afwijking van zo'n beslissing de herzieningsprocedure gevolgd moet worden. Overigens&#13;
is het niet zo dat, indien wordt afgeweken van een essenti√´le beslissing in een pkb, strijd&#13;
met de WRO optreedt. De WRO bepaalt er immers niets over. 20&#13;
Van niet-essenti√´le beslissingen kan worden afgeweken in de sectorale vervolgbesluitvorming,&#13;
omdat de pkb zelf dat aangeeft. Van essenti√´le beslissingen kan&#13;
daarentegen niet worden afgeweken bij de vervolgbesluitvorming omdat de sectorwet&#13;
zulks bepaalt. Het in strijd handelen met een essenti√´le beslissing levert aldus 'strijd met&#13;
de wet' op.&#13;
Nu treft men in pkb's vele soorten essenti√´le beslissingen aan. Voor een deel lenen zij&#13;
zich er door hun formulering allerminst voor om ermee in strijd te komen. Zo zal men&#13;
bijna onmogelijk aan kunnen nemen dat een voorbereidingsschema in strijd is met de&#13;
hoofddoelstelling van het Structuurschema Landinrichting (een essenti√´le beslissing):&#13;
'Het binnen het kader van het totale overheidsbeleid inrichten van delen van het landelijk&#13;
gebied overeenkomstig de daaraan toegekende functies en hun onderlinge samenhang op&#13;
een zodanige wijze, dat de maatschappelijke betekenis van dat gebied zo goed mogelijk&#13;
tot zijn recht kan komen. 21' Ander voorbeeld: als essenti√´le beslissing geldt dat in Grote&#13;
Landschappelijk Eenheden (GLE's) herinrichting de aangewezen vorm van&#13;
landinrichting is. De pkb gebruikt hier echter het tussenvoegsel 'als regel', zodat&#13;
afwijkingen mogelijk zijn22. Of, anders gezegd: afwijking van deze essenti√´le beslissing&#13;
kan geen strijd met de wet opleveren.23 Gesteld kan worden dat alleen concrete,&#13;
eenduidige en niet van een vage 'ontsnappingsclausule' voorziene essenti√´le beslissingen een binding, als waarover wij hier spreken, opleveren. Bevatten pkb's&#13;
zulke beslissingen?&#13;
Bezien wij de relevante pkb's24 dan is de oogst aan harde essenti√´le beslissingen beperkt.&#13;
Beperken wij ons dan ook nog eens tot die beslissingen die een instrumenteel vervolg&#13;
beogen (zoals ook de sectorregeling dat doet) dan blijft er vrijwel niets over. Een&#13;
voorbeeld: in het SNLB is als essenti√´le beslissing aangemerkt de limitatieve opsomming&#13;
van gebieden die in aanmerking komen voor de status van Nationaal Park. Deze&#13;
beslissing is wel hard, maar heeft geen vervolg in besluitvorming op basis van een&#13;
sectorwet.&#13;
De volgende beslissingen blijven over:&#13;
- de beleidskaart van het SLI. Buiten de aangegeven gebieden kunnen geen gebieden&#13;
voor herinrichting of ruilverkaveling op het voorbereidingsschema landinrichting&#13;
worden geplaatst, zonder herziening van het structuurschema. Er zijn wel twee&#13;
uitzonderingen op het limitatieve karakter van de beleidskaart, maar ook deze zijn&#13;
nauwkeurig omschreven;&#13;
- het TSDIV kent twee harde essenti√´le beslissingen. Niet op de projectenlijst voorko&#13;
mende projecten in het duingebied welke volgens de Nota Landelijke Gebieden de&#13;
hoofdfunctie natuur hebben gekregen mogen niet worden gerealiseerd. Hetzelfde&#13;
geldt voor projecten met een capaciteit van 20 miljoen m3 per jaar of meer. Deze&#13;
projecten kunnen dus niet worden opgenomen in het middellange termijnplan.&#13;
5. RECHTSBESCHERMING&#13;
De vraag of een vervolgbesluit dat strijdig is met een pkb wegens strijd met de&#13;
(sector)wet vernietigd moet worden is tot op heden niet voor een rechterlijke instantie&#13;
opgeworpen. Voor dit ontbreken van jurisprudentie kunnen een aantal redenen worden&#13;
bedacht zoals:&#13;
- de materie is niet eenvoudig te doorgronden;&#13;
- er zijn weinig harde pkb-uitspraken waaraan te toetsen valt;&#13;
- de overheid houdt zich aan hetgeen in de pkb is bepaald;&#13;
- de mogelijkheden voor rechtsbescherming tegen besluiten, die volgens de sectorwet&#13;
getoetst zouden moeten worden aan een pkb, zijn nogal divers van aard.&#13;
Over de diversiteit aan mogelijkheden voor rechtsbescherming kan het volgende&#13;
worden gezegd.&#13;
Alleen de Luchtvaartwet kent een vorm van administratief beroep.25 Tegen de ontwerp-&#13;
aanwij zing, de definitieve aanwijzing en wijzigingen in de aanwijzing staat ingevolge de Luchtvaartwet beroep open (GS en de Kroon).26 De Wet Arob biedt soelaas&#13;
voor zover het vervolgbesluit is aan te merken als een beschikking. Dat is het geval bij&#13;
de volgende besluiten:&#13;
- aanwijzingen (wijzigingen) op grond van de Luchtvaartwet, waarvoor niet de&#13;
bezwaar- en beroepsprocedure kan worden gevolgd27;&#13;
- vaststelling van het middellange termijnplan van de Waterleidingwet. Hoewel de&#13;
regering over een mogelijk Arob-beroep een slag om de arm hield28, mag een be&#13;
schikking worden verondersteld: het besluit richt zich tot een beperkt aantal&#13;
(rechts)personen te weten de eigenaren van waterleidingbedrijven, voor wie het plan&#13;
bindend is ten aanzien van wijziging, uitbreiding, totstandbrenging of gebruik van&#13;
watervoorzieningswerken (art. 58 WLW);&#13;
- Aanwijzing van beschermde natuurmonumenten alsmede het zgn. overwegingsbesluit.&#13;
29 De toelichting bij het voorontwerp gaat ook zonder meer van het be&#13;
schikkingskarakter uit.30&#13;
Tegen beslissingen op grond van de Elektriciteitswet moet men ageren bij het College&#13;
van Beroep voor het bedrijfsleven.31 Besluiten van de minister inzake het geheel of&#13;
gedeeltelijk goedkeuren of afkeuren van een nieuw of te wijzigen elektriciteitsplan en&#13;
de eventueel daarbij gegeven aanwijzingen zijn aan te merken als een beschikking in de&#13;
zin van de Wet Arbo.32&#13;
Degene die het voorbereidingsschema van de Landinrichtingswet zou willen laten&#13;
toetsen aan het structuurschema is aangewezen op een onrechtmatige-daadsactie bij de&#13;
burgerlijke rechter als restrechter. Er staat immers noch administratief beroep, noch&#13;
Arob-beroep tegen open (het voorbereidingsschema is een besluit van algemene&#13;
strekking). In de praktijk wordt de weg naar de burgerlijke rechter niet gevolgd.33&#13;
Het verdient aanbeveling dat de wetgever die bepaalt dat een besluit niet in strijd mag&#13;
zijn met een pkb tegelijk de mogelijkheid biedt voor rechterlijke controle. In dit verband&#13;
verdient met name de rechtsbescherming bij het voorbereidingsschema heroverweging.&#13;
34,35 6. CONCLUSIES&#13;
De pkb is bedoeld als indicatief plan. Dat brengt wel een zekere rechts werking met zich&#13;
mee, via de algemene beginselen van behoorlijk bestuur, maar ook een zekere flexibiliteit:&#13;
er is een afwijkingsbevoegdheid. Een aantal sectorwetten beoogt een striktere&#13;
rechts werking: de vervolgbesluitvorming op grond van die sectorwetten mag niet in&#13;
strijd zijn met de voor die sector geldende pkb. Gebeurt dat toch, dan handelt het bestuur&#13;
in strijd met de wet.&#13;
Bij nadere beschouwing blijkt dat de terminologie in sectorwetten nogal divers is. In&#13;
ieder geval kan worden gesteld dat de gebruikte termen op zijn minst negatief uitsluitsel&#13;
geven (een besluit mag niet in strijd zijn met...). Over de vraag of van een verdergaande&#13;
positieve werking sprake is of kan zijn, is veelal geen uitsluitsel te verkrijgen. Voor zover&#13;
dat wenselijk is - zoals bij de aanwijzing tot beschermd natuurmonument - zouden&#13;
telkens eenduidige formules moeten worden gebruikt en zou door de wetgever nader&#13;
moeten worden aangegeven wat ermee bedoeld wordt.&#13;
Een tweede conclusie is dat de rechtsbescherming niet altijd adequaat is en in ieder&#13;
geval verbrokkeld. Ook daar zou de wetgever duidelijkheid kunnen bieden.&#13;
Het belangrijkste knelpunt lijkt ons de geringe geschiktheid van de inhoud van de&#13;
onderzochte pkb's als toetsingsnorm voor de vervolgbesluiten. De conclusie ligt voor&#13;
de hand en is ook al niet nieuw: de duidelijkheid van de inhoud van pkb's moet worden&#13;
verbeterd. Men zou kunnen bepleiten dat de wetgever in sectorwetten nauwkeuriger dan&#13;
nu is gebeurd, vastlegt wat er in een pkb moet worden opgenomen en welke hardheid&#13;
de beslissingen hebben. Dit zou echter de flexibiliteit van het instrument belangrijk&#13;
beperken. Een beperking die niet erg voor de hand ligt, nu de 'wetgever' bijna hetzelfde&#13;
is als de 'pkb-gever'. Een beperking die bovendien niet nodig is: de pkb-gever kan&#13;
immers zelf de hardheid van zijn uitspraken bepalen in de pkb. Worden dan in de pkb&#13;
harde uitspraken gedaan dan is men er ook aan gebonden, niet alleen via de algemene&#13;
beginselen, maar ook via de wet.&#13;
Ten slotte, terugkomend op het belang van regeling van pkb's in sectorwetten, zoals&#13;
door de RARO werd aangegeven, moet worden gezegd dat dat belang sterk afhangt van&#13;
de inhoud van de concrete pkb's, wellicht nog m√©√©r dan van de wettelijke regeling zelf.&#13;
Immers: ook zonder wettelijke regeling gaat een sterkere rechtswerking uit van pkb's&#13;
naarmate de uitspraken daarin harder zijn. Regeling van pkb's in sectorwetten heeft&#13;
niettemin zin. Het dwingt om te beginnen, als gezegd, tot een ruimtelijke vertaling van&#13;
sectorbeleid. Het belang zou nog aanzienlijk vergroot kunnen worden door een&#13;
duidelijke wettelijke terminologie, adequate rechtsbescherming en minder wollige&#13;
beleidsvoornemens.</content><legacyfootnotes>1. Zie art. 24, tweede lid, en art. 37, tweede lid, WRO.&#13;
2. Zie: Raad van Advies voor de Ruimtelijke Ordening, Advies ten behoeve van het wetgevingsprogramma 1990,&#13;
Den Haag, januari 1990.&#13;
3. Zie: Raad van Advies voor de Ruimtelijke Ordening, a.w., blz. 7.&#13;
4. Zie over dit onderwerp: Ch. Backes - Waarom ook gemeenten aan planologische kernbeslissingen gebonden&#13;
kunnen zijn, Bouwrecht 1990, blz. 493. Backes neemt een enigszins afwijkend standpunt in, maar miskent daarmee&#13;
o.i. dat rechtstreekse verbindendheid van een besluit slechts op de wet gebaseerd kan zijn. Ook het bestemmings&#13;
plan is immers niet 'uit zichzelf' verbindend, maar is dat doordat op overtreding straf wordt gesteld en doordat&#13;
bijvoorbeeld de bouwvergunning imperatief aan het plan is gekoppeld. Het verschil met het structuurplan is wat&#13;
dat betreft evident.&#13;
5. Illustratief is Vz. ARRS 21 december 1989, AB 1990,595, m. nt. A.A.J. de Gier, waarin een afwijking van het&#13;
streekplan door GS in strijd met de wet (i.c. art. 4a, lid 8, WRO) wordt geoordeeld. De problematiek van het&#13;
streekplan verschilt van die m.b.t. de pkb, aangezien een met art. 4a, lid 8, WRO, vergelijkbare bepaling voor pkb's&#13;
ontbreekt.&#13;
6. Daarmee blijven de Wet geluidhinder (art. 123), de Wet voorkeursrecht gemeenten (art. 8), de Wet agrarisch&#13;
grondverkeer (art. 37) en de Wet bodembescherming (art. 34) buiten beschouwing.&#13;
7. Ministerie van Landbouw en Visserij, Natuurbeschermingswet, voorontwerp van wet, Den Haag, juli 1988.&#13;
Wanneer in het vervolg van sectorwetten wordt gesproken is het voorontwerp daarbij ingegrepen.&#13;
8. Art. 6 Landinrichtingswet: "Er is een structuurschema....'&#13;
9. De afdeling Aanwijzing van luchtvaartterreinen waar art. 18 deel van uitmaakt is ingevoegd bij wet van 7 juni&#13;
1978 (Stb. 354). Bovendien waren er verscheidene structuurschema's in voorbereiding: voor civiele en militaire&#13;
vliegvelden en voor een Tweede Nationale Luchthaven (TNL); er werd geanticipeerd op de wettelijke regeling van&#13;
de pkb in de WRO.&#13;
10. Slechts aan de wettelijke verplichting tot het vaststellen van een structuurschema elektriciteitsvoorziening is&#13;
nog niet voldaan. Artikel 55 van de Elektriciteitswet geeft daarvoor nog de tijd tot uiterlijk 1991. Het structuur&#13;
schema van 1975 is ingetrokken; er geldt op dit moment dus geen pkb. Zie: Tweede Kamer 1987-1988, 19 591,&#13;
nr. 10, blz. 16.&#13;
11. Tweede Kamer, 1976-1977, 13 130, nr. 22.&#13;
12. Tweede Kamer 1976-1977, 13 130, nr. 46.&#13;
13. Tweede Kamer 1985-1986, 19 591, nr. 3, blz. 39.&#13;
14. Dat beleidsplan heeft de status van een pkb en geeft inzicht in de ruimtelijke aspecten van het beleid voorzover&#13;
dat gericht is op het totstandbrengen van de nodige watervoorzieningswerken (art. 47 Waterleidingwet).&#13;
15. Tweede Kamer 1984-1985,17448, nrs. 6-8, blz. l.Zieook:nr. 10, blz. 3: "Het plan voorde middellange termijn&#13;
wordt (...) aan het gehele beleidsplan getoetst en dus ook aan alle daarin vervatte beleidsuitspraken."&#13;
16. Tweede Kamer, 1984-1985, 17 488, nr. 10, blz. 3.&#13;
17. Artikel 60 WLW. Zie: Tweede Kamer 1984-1985, 17 488, nr. 10, blz. 3: "Alleen het beleidsplan, waarvan de&#13;
totstandkoming als pkb met veel waarborgen is omgeven, kan grondslag bieden voor ministeri√´le aanwijzingen op&#13;
dit gebied".&#13;
18. In de Landinrichtingswet zijn ook in de art. 19 (voorstellen van Provinciale Staten t.b.v. het voorbereidings&#13;
schema) en 23 (zienswijze van de Centrale Commissie) nog bepalingen opgenomen met betrekking tot de pkb.&#13;
Aangezien er geen directe rechtsgevolgen aan deze besluiten kunnen worden verbonden blijven zij verder buiten&#13;
beschouwing.&#13;
19. Men zie: RARO-advies over het voorontwerp Natuurbeschermingswet, Den Haag 1988, blz. 11. De Raad geeft&#13;
een verdergaande betekenis aan het begrip 'grondslag', ook al omdat hij zulks gewenst acht: uit het SNLB zal&#13;
duidelijk moeten blijken welke beschermenswaardige gebieden kunnen worden aangewezen, ofwel door middel&#13;
van een aanduiding op de beleidskaan, ofwel door aanduiding van gebiedscategorie√´n.&#13;
20. Backes, a.w., blz. 496, meent ten onrechte w√®l zo n conclusie te kunnen trekken uit Hof Den Haag 15 februari&#13;
1990, Bouwrecht 1990, blz. 447. In dit arrest stelt het Hof geenszins dat de regering in strijd heeft gehandeld met&#13;
art. 2b WRO.&#13;
21. Tweede Kamer, 1985-1986,16 600, nrs. 28-29, blz. 4. Zie overeenkomstig: de hoofddoelstelling van het SNLB,&#13;
Tweede Kamer, 1985-1986, 16 820, nr. 21-22.&#13;
22. Zo sluit de regering niet uit dat" (..) in bepaalde delen van een GLE, wanneer voor natuur- en landschapsbehoud&#13;
mede gezien in relatie tot andere delen van de grote landschapseenheid geen grote belangen in het geding zijn,&#13;
ruilverkaveling de aangewezen vorm kan zijn". Tweede Kamer 1984-1985,16 600 nr. 11, blz. 4.&#13;
23. Voor alle duidelijkheid: eventueel zou nog wel in strijd met een algemeen beginsel kunnen worden gehandeld.&#13;
Zo zullen, indien in een voorbereidingsschema gekozen wordt voor een ruilverkaveling in een GLE, aan de&#13;
motivering daarvan extra eisen kunnen worden gesteld.&#13;
24. Structuurschema Burgerluchtvaartterreinen (SBLT)(Tweede Kamer 1985-1986,15 880, nr. 27-28), Structuur&#13;
schema Landinrichting (SLI) (Tweede Kamer 1985-1986,16 600, nrs. 28-29), Tweede Structuurschema Drink- en&#13;
Industriewatervoorziening (TSDIV)(Tweede Kamer 1984-1985,16 725, nrs. 25-26), Structuurschema Natuur- en&#13;
Landschapsbehoud (SNLB)(Tweede Kamer 1985-1986, 16 820, nrs. 21-22).&#13;
25. Sommige wetten kennen wel een bezwaarprocedure, zoals het voorontwerp-Natuurbeschermingswet: tegen het&#13;
overwegingsbesluit kan bezwaar bij GS worden aangetekend, art. 14 en 23, voorontwerp.&#13;
26. Art. 20,21,24,27 en 30 Luchtvaartwet. Het Kroonberoep is op grond van de TWK vervangen door een beroep&#13;
op de Afdeling geschillen van de Raad van State.&#13;
27. Zie: Vz. ARRS 18juni 1981,AB 1982, 161;ARRS 19februari 1987, nr. RO1.84.1561.&#13;
28. Zie: Tweede Kamer, 1984-1985, 17 488, nr. 10, blz. 3.&#13;
29.Zie o.m.: ARRS 20 mei 1985, Milieu en Recht 1986, blz. 21. 30. Toelichting Voorontwerp Natuurbeschermingswet, blz. 52.&#13;
31. Zie over de motieven daarvoor: Tweede kamer 1985-1986, 19 591, nr. 3, blz. 57.&#13;
32. Zie: Tweede Kamer 1985-1986,19 591, nr. 3, blz. 120; onlangs is dit bevestigd door Vz.CBB, 4 januari 1991,&#13;
KG 23 januari 1991, nr. 26.&#13;
33. Belanghebbenden zouden kunnen zijn verzoekers die hun verzoek niet of op andere wijze gehonoreerd zien of&#13;
belangenorganisaties van landbouw en/of natuur.&#13;
34. Zie hierover: P. de Haan - Onroerend-goedrecht, deel c: Landinrichting, Deventer 1988, blz. 89.&#13;
35. De voorgenomen herziening van de Algemene Wet Bestuursrecht (i.s.m. definitieve voorziening in kroongeschillen&#13;
en Arob-rechtspraak in twee instanties) zal voor harmonisering in de rechtsbeschermingsmogelijkheden&#13;
kunnen zorgen.&#13;
</legacyfootnotes><footnotes><footnote/></footnotes><auteurs>Mr. drs. R. van Gelder &#13;
mr. D.W. Bruil</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6192</htmlpath></article>
</articles></edition>
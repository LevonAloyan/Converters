<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2020</searchword><id>16174</id><udhid>UDH:TvAR/16174</udhid><titel>Wetgeving, rechtspraak en literatuur</titel><searchwords><searchword>TvAR 6/2020</searchword><searchword>UDH:TvAR/16174</searchword></searchwords><attachments><attachment><name>21022.pdf</name><extention>pdf</extention><url>https://denhollander.info/download/21022/ci</url></attachment></attachments><inleiding/><content>&lt;jurisprudentie_rubriek&gt;Pacht&lt;/jurisprudentie_rubriek&gt;&lt;h4&gt;Beëindiging&lt;/h4&gt;&lt;p&gt;Art. 7:370 lid 1 onder e BW. Pachtbeëindiging wegens bestemmingswijziging (wonen). Gemeente wil pacht beëindigen maar onteigent niet de naastgelegen eigendomsgronden in het plan. Misbruik van bevoegdheid? Het hof oordeelt dat daar geen sprake van is. Hof Arnhem-Leeuwarden 12-05-2020, ECLI:NL:GHARL:2020:3724&lt;/p&gt;&lt;h4&gt;Subsidie&lt;/h4&gt;&lt;p&gt;Tijdens de voorafgaande beëindigingsprocedure, waarbij de pachtovereenkomst is beëindigd, heeft pachter tijdelijk geen gebruik kunnen maken van de pachtgronden. De verpachter heeft toen een natuursubsidie op de pachtgronden aangevraagd. Pachter vraagt schadevergoeding, onder meer omdat zijn eigen natuursubsidie is ingetrokken en hij de al betaalde subsidie moet terugbetalen. Het hof oordeelt dat het handelen van de verpachter (in gebruik nemen pachtgronden en aanvragen subsidie) niet de oorzaak is van de intrekking en de verplichting tot terugbetaling van de subsidie door de pachter. Hof Arnhem-Leeuwarden 12-05-2020, ECLI:NL:GHARL:2020:3746&lt;/p&gt;&lt;h4&gt;Gebruikersovereenkomst&lt;/h4&gt;&lt;p&gt;De zaak Hof Arnhem-Leeuwarden, 2 april 2019, ﻿ ECLI:NL:GHARL:2019:2921 (&lt;span class="italic"&gt;TvAR&lt;/span&gt; 2020/8012) met noot Harbers is bij de Hoge Raad aangekomen. De AG heeft een conclusie die strekt tot verwerping van het cassatieberoep. Parket HR 15-05-2020, ECLI:NL:PHR:2020:482&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Visrechten&lt;/h4&gt;&lt;p&gt;In deze zaak strijden partijen over de visrechten in het zuidelijke deel van de Waal vanaf Leuth tot de Ooijse strang, ten oosten van Nijmegen. Hof oordeelt dat de rond 1400 verleende heerlijke visrechten ook deze visrechten omvatten. Hof Arnhem-Leeuwarden 12-05-2020, ECLI:NL:GHARL:2020:3728&lt;/p&gt;&lt;h4&gt;Belemmeringenwet&lt;/h4&gt;&lt;p&gt;Geschil over de vervanging van een kabel door de netbeheerder. De netbeheerder handelt niet in strijd met het verleende zakelijke recht door de nieuwe kabel niet in hetzelfde tracé te leggen. Hof Arnhem-Leeuwarden 26-05-2020, ECLI:NL:GHARL:2020:4050&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;Erfdienstbaarheid van weg. Uitlegmaatstaf. Omvat de erfdienstbaarheid ook het recht om de weg te gebruiken als verbinding, via het heersend erf, met ander perceel dat dezelfde eigenaar heeft als het heersend erf? HR 13 maart 1981,&amp;nbsp;ECLI:NL:HR:1981:AG4160. HR 12-06-2020, ECLI:NL:HR:2020:1039&lt;/p&gt;&lt;h4&gt;Gedoogplicht&lt;/h4&gt;&lt;p&gt;Bij besluit heeft het dagelijks bestuur van het waterschap Drents Overijsselse Delta [appellante] een gedoogplicht als bedoeld in art. 5.24, eerste lid, van de Waterwet opgelegd. [appellante] is rechthebbende van meerdere percelen in het plangebied van het bij besluit van 10 juli 2018 door het algemeen bestuur van het waterschap Drents Overijsselse Delta vastgestelde watergebiedsplan ‘landbouwgebied rondom Nieuwveense Landen’. Het dagelijks bestuur heeft haar de verplichting opgelegd het verbreden en verdiepen van watergangen en de bouw van een gemaal en de aanleg of verwijdering van stuwen en de daarmee samenhangende werkzaamheden, zoals opgenomen in het watergebiedsplan, te gedogen. Naar het oordeel van de rechtbank heeft het dagelijks bestuur in redelijkheid van zijn bevoegdheid gebruikgemaakt om [appellante] de gedoogplicht op te leggen. ABRvS 10-06-2020, ECLI:NL:RVS:2020:1371&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De afgelopen weken is met de bestuurlijke koepels afgewogen wat een realistische datum is voor de inwerkingtreding van de Omgevingswet. Het gezamenlijke voorstel is dat de Omgevingswet per 1 januari 2022 inwerking treedt. Deze datum geeft voldoende ruimte om het wetgevingsproces af te ronden, het DSO op te leveren, de regelgeving goed te implementeren en ermee te oefenen. &lt;span class="italic"&gt;Kamerstukken I&lt;/span&gt; 2019/20, 33118, BE.&lt;/p&gt;&lt;h4&gt;Bestemmingsplan&lt;/h4&gt;&lt;p&gt;Bij besluit van 5 maart 2018 heeft de raad van de gemeente Heeze-Leende het bestemmingsplan ‘Buitengebied Heeze-Leende 2017’ vastgesteld. Het plan ‘Buitengebied Heeze-Leende 2017’ voorziet in een planologische regeling voor het gehele buitengebied van de gemeente Heeze-Leende. Het vorige plan is in de uitspraak van de Afdeling van 8 juli 2015, ECLI:NL:RVS:2015:2125, op onderdelen vernietigd. Met dit plan is beoogd alsnog te voorzien in een adequate regeling voor die delen. Ook is het plan aangepast aan de ten tijde van de vaststelling van het plan geldende Verordening Ruimte Noord-Brabant van de provincie Noord-Brabant en De Brabantse Zorgvuldigheidsscore Veehouderij. Daarnaast worden in het plan kleine omissies uit het vorige bestemmingsplan gerepareerd en worden enkele onherroepelijke omgevingsvergunningen, wijzigingsplannen en particuliere initiatieven opgenomen in het plan. ABRvS 20-05-2020, ECLI:NL:RVS:2020:1265&lt;/p&gt;&lt;h4&gt;Zonnepark&lt;/h4&gt;&lt;p&gt;De omgevingsvergunning voor het realiseren van een tijdelijk zonnepark in de gemeente Zeewolde blijft in stand. De rechtbank verklaart de beroepen van eigenaren van nabijgelegen recreatiewoningen niet-ontvankelijk, omdat zij gelet op de afstand tot het toekomstige zonnepark niet als belanghebbende kunnen worden aangemerkt. De exploitant van het recreatiepark is wel belanghebbend, omdat haar percelen aan het zonnepark grenzen. Het inhoudelijke beroep van de exploitant slaagt echter niet. De vergunning mocht op basis van een algemeen besluit van de gemeenteraad worden verleend, zonder verklaring van geen bedenkingen. Verder beoordeelt de rechtbank de beroepsgronden over onder meer de natuurtoets, de landschappelijke inpassing, licht- en geluidhinder en de gevolgen voor het recreatiepark. De conclusie is dat het zonnepark niet in strijd is met een goede ruimtelijke ordening. Rechtbank Midden-Nederland 27-05-2020, ECLI:NL:RBMNE:2020:1962&lt;/p&gt;&lt;h2&gt;Landinrichting&lt;/h2&gt;&lt;h4&gt;Notaris&lt;/h4&gt;&lt;p&gt;Tekortschieten notaris bij opstellen samenlevingsovereenkomst en afwikkeling einde samenleving. Verjaring. Notaris had moeten onderzoeken of ruilverkaveling kon leiden tot vrijstelling overdrachtsbelasting. Rechtbank Oost-Brabant 19-02-2020, ECLI:NL:RBOBR:2020:1142&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Wet stikstofreductie en natuurverbetering&lt;/h4&gt;&lt;p&gt;Er lag een concept wetsvoorstel ter consultatie. Volgens de toelichting is daarin het volgende opgenomen: een structurele aanpak met de volgende elementen:&lt;/p&gt;&lt;ul&gt;&lt;li class="streepjes"&gt;vaststelling van een streefwaarde (ofwel ‘omgevingswaarde’) voor het verminderen van de depositie van stikstof op daarvoor gevoelige habitats in Natura 2000-gebieden;&lt;/li&gt;&lt;li class="streepjes"&gt;een programma stikstofreductie en natuurverbetering met bron- en natuurmaatregelen voor het verminderen van de depositie van stikstof op daarvoor gevoelige habitattypen en leefgebieden van soorten in Natura 2000-gebieden. Dit programma bevat maatregelen om te voldoen aan de streefwaarde en om de instandhoudingsdoelstellingen van de Natura 2000-gebieden te bereiken. Waar het het realiseren van instandhoudingsdoelstellingen op gebiedsniveau betreft, is sprake van een directe wisselwerking tussen het programma en de beheerplannen; en&lt;/li&gt;&lt;li class="streepjes"&gt;een systematiek van periodieke monitoring en bijsturing van streefwaarde en programma en rapportage daarover.&lt;/li&gt;&lt;/ul&gt;&lt;p&gt;Het wetsvoorstel strekt ertoe dat systeem te verankeren in het stelsel van de Wet natuurbescherming en op den duur in het stelsel van de Omgevingswet, waarin de natuurwetgeving wordt opgenomen. &lt;/p&gt;&lt;h4&gt;Stikstof&lt;/h4&gt;&lt;p&gt;Het eindadvies van het Adviescollege Stikstofproblematiek Remkes, getiteld ‘Niet alles kan overal’ is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2019/20, 35334, nr. 86). Het rapport kan bij FDF worden gedownload, of bij de Eerste Kamer.&lt;/p&gt;&lt;h4&gt;Vogel- en Habitatrichtlijn&lt;/h4&gt;&lt;p&gt;Een keer per zes jaar moet een rapportage naar de Europese Commissie worden gestuurd. Dat is vorig jaar al gebeurd, maar nu is er ook een brochure over gemaakt. (&lt;span class="italic"&gt;Kamerstukken II&lt;/span&gt; 2019/20, 26407, nr. 135).&lt;/p&gt;&lt;h4&gt;Natura 2000&lt;/h4&gt;&lt;p&gt;C.W. Backes betoogt in &lt;span class="italic"&gt;Ars Aequi&lt;/span&gt; (juni 2020): ‘Het ‘schrappen’ van Natura 2000-gebieden omdat de jarenlang veel te hoge stikstofdepositie in die gebieden natuurschade aanricht en hierdoor een belemmering is geworden voor activiteiten die de depositie nog verder verhogen, behoort mijns inziens niet tot de mogelijkheden. Wel kunnen mogelijk instandhoudingsdoelstellingen van aangewezen gebieden worden gewijzigd, vooral indien beargumenteerd kan worden dat de gunstige staat van instandhouding voor stikstofgevoelige habitattypen en soorten met een andere invulling van de instandhoudingsdoelstellingen, bijvoorbeeld het verschuiven van een verbeterdoelstelling naar een ander gebied, beter of efficiënter kan worden bereikt. Het juridisch kader laat dit toe. Of dit ook daadwerkelijk beargumenteerd kan worden en tot de mogelijkheden behoort is (voor mij) thans niet te beoordelen. Dat hier sprake is van een wezenlijke bijdrage aan de oplossing van de stikstofcrisis is onwaarschijnlijk ‘. &lt;/p&gt;&lt;h2&gt;Structuurbeleid&lt;/h2&gt;&lt;h4&gt;AVV&lt;/h4&gt;&lt;p&gt;RVO.nl heeft op 26 november 2018 van de vereniging Producenten Organisatie Varkenshouderij (hierna POV) een aanvraag ontvangen voor het verbindend verklaren van voorschriften op het gebied van onderzoek en innovatie en de financiering daarvan. Het verzoek heeft betrekking op de ‘Onderzoeksagenda varkenshouderij 2017–2020’ en separate onderzoeksvoorstellen F–J, en is er op gericht dat ook ondernemers die niet aan de POV verbonden zijn, tot en met 31 december 2020 verplicht worden mee te betalen aan het onderzoeksprogramma. Dit verzoek is ingewilligd, onder voorwaarden. &lt;span class="italic"&gt;Stcrt.&lt;/span&gt; 2020, nr. 27442.&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Herziening van toewijzing en uitbetaling betalingsrechten. Appellante heeft voor wat betreft perceel 13 terecht gewezen op de schaduwwerking van de aanwezige afrastering in de detail-winterfoto. Voor het bepalen van de perceelgrens moet worden aangesloten bij de onderkant van de paaltjes. Nu uit het beroep tegen de toewijzing van betalingsrechten volgt dat het aantal geconstateerde hectares onjuist is, betekent dit dat het bedrag aan uitbetaling opnieuw moet worden berekend. De beroepen tegen de toewijzing en uitbetaling voor het jaar 2015 zijn beide gegrond. Het beroep tegen de uitbetaling voor het jaar 2016 is eveneens gegrond. Appellante heeft voldoende aannemelijk gemaakt dat de dam van perceel 54 een beteelbare doorgangsdam is die ten onrechte niet als landbouwareaal is aangemerkt. Ten aanzien van perceel 56 heeft verweerder onvoldoende gemotiveerd dat de door appellante ingetekende perceelgrens onjuist is. CBB 19-05-2020, ECLI:NL:CBB:2020:347&lt;/p&gt;&lt;p&gt;Uitbetaling betalingsrechten. Vernietiging van het bestreden besluit wegens strijd met zorgvuldigheids- en motiveringsbeginsel. De rechtsgevolgen van het bestreden besluit blijven in stand omdat verweerder het bestreden besluit in beroep alsnog van een afdoende motivering heeft voorzien. De door appellante overgelegde foto’s op maaiveldhoogte geven een ander beeld van de door verweerder afgekeurde perceelsdelen dan de luchtfoto’s van verweerder. Omdat de datum waarop de foto’s van appellante zijn genomen niet is komen vast te staan, laat het College deze foto’s buiten beschouwing. CBB 19-05-2020, ECLI:NL:CBB:2020:345&lt;/p&gt;&lt;p&gt;Verweerder heeft de opgegeven oppervlaktes geheel in aanmerking genomen, maar appellante stelt in beroep ook dat zij technische problemen heeft ervaren bij het invullen van de Gecombineerde opgave waardoor zij niet alle percelen voor uitbetaling heeft kunnen aanvinken. Appellante heeft er bewust voor gekozen om bij acht percelen een oppervlakte van 0,00 ha in te vullen om een korting te voorkomen. Zij heeft niet om uitbetaling van hectares op de desbetreffende percelen verzocht. Dat sprake was van een technische storing bij verweerder bij het invullen of indienen van de Gecombineerde opgave is niet komen vast te staan. Beroep ongegrond. CBB 19-05-2020, ECLI:NL:CBB:2020:346&lt;/p&gt;&lt;h2&gt;Dieren&lt;/h2&gt;&lt;h4&gt;Kippen&lt;/h4&gt;&lt;p&gt;De Regeling nationale EZK- en LNV-subsidies is gewijzigd (&lt;span class="italic"&gt;Stcrt.&lt;/span&gt; 2020, nr. 26441). De nieuwe subsidiemodule ‘Titel 2.12. Pluimveevaccinatie ter voorkoming van salmonella’ heeft tot doel besmettingen van pluimvee met salmonella terug te dringen, door te stimuleren dat pluimveehouders pluimvee vaccineren tegen Salmonella enteritidis en / of Salmonella enteritidis en Salmonella typhimurium. Deze nieuwe module brengt een systematiek tot stand betreffende de vaststelling en verantwoording van deze subsidie, die beter aansluit bij de voorwaarden in de subsidiebeschikking van de Europese Commissie; Grant Decision approving national programmes and associated funding (SANTE/VP/2020/S12.823614). Deze beschikking regelt de cofinanciering en bepaalt de voorwaarden voor de verstrekking van de subsidie. Kern van deze beschikking is dat enkel de aanschafkosten van vaccindoses voor subsidie in aanmerking komen.&lt;/p&gt;&lt;h4&gt;Fipronil&lt;/h4&gt;&lt;p&gt;De slotsom is dat Chickfriend c.s. toerekenbaar is tekortgeschoten in de nakoming van de tussen haar en de individuele pluimveehouders gesloten overeenkomsten en dat er causaal verband bestaat tussen deze toerekenbare tekortkoming en de door de pluimveehouders geleden schade. Chickfriend c.s. dient deze schade ook te vergoeden. Dat de pluimveehouders mogelijk schade hebben geleden als gevolg van het handelen van Chickfriend c.s. heeft [gezamenlijke eisers] meer dan voldoende aannemelijk gemaakt, hetgeen volgens vaste rechtspraak (ruim) voldoende is voor toewijzing van schade op te maken bij staat en te vereffenen volgens de wet. De rechtbank wijst in dit verband op de navolgende, niet weersproken stellingen van [gezamenlijke eisers]. De pluimveehouders zijn door de NVWA geblokkeerd, waardoor ze geen eieren, mest en dieren meer mochten vervoeren. Eieren konden niet worden geleverd aan de afnemers en zijn vernietigd. Dat gold voor zowel consumenteneieren als broedeieren. Ook de eieren die de kippen hebben gelegd nadat de bedrijven waren geblokkeerd hebben de pluimveehouders moeten vernietigen. Eieren die al aan afnemers waren geleverd, moesten worden teruggeroepen. De meeste pluimveehouders zijn door hun afnemers aansprakelijk gesteld voor de schade die de afnemers hebben geleden. Aansprakelijkheidsverzekeringen die de pluimveehouders in veel gevallen hebben afgesloten, dekken deze schade in de meeste gevallen niet. Leghenbedrijven hadden twee opties: of de kippen werden in de rui gezet, zodat ze een aantal weken geen eieren zouden leggen, of de dieren werden geruimd. Er zijn pluimveehouders die na de rui-periode alsnog voor ruimen hebben moeten kiezen, omdat het niet lukte het fipronilgehalte onder de norm te krijgen. Mest mocht niet worden afgevoerd op de gebruikelijke wijze, maar moest worden vernietigd. De kosten voor het vernietigen van de eieren, het afvoeren van de mest en het ruien en ruimen van de kippen hebben de pluimveehouders zelf moeten betalen. Daarnaast hebben zij hun eieren of kippen niet kunnen leveren, waardoor er een periode geen inkomsten zijn geweest. Zowel de extra kosten als de gederfde winst is schade die is geleden als gevolg van het handelen van Chickfriend c.s. Rechtbank Gelderland 20-05-2020, ECLI:NL:RBGEL:2020:2610&lt;/p&gt;&lt;h4&gt;Nertsen&lt;/h4&gt;&lt;p&gt;In een kamerbrief geeft de minister een stand van zaken (van voor de ruimingen) met de toen al voorgenomen maatregelen (&lt;span class="italic"&gt;Kamerstukken II&lt;/span&gt; 2019/20, 28286, nr. 1096).&lt;/p&gt;&lt;h4&gt;Q-koorts&lt;/h4&gt;&lt;p&gt;Bestaat er causaal verband tussen een in 2012 ondergane Q-koorts infectie en maatregelen in de periode 2007-2009? Nu vaststaat dat de Q-koorts van [appellant] is ontstaan buiten de periode waarin de normschending waarop hij zich beroept heeft plaatsgevonden, niet kan worden aangenomen dat het specifieke gevaar waartegen de geschonden norm beoogt bescherming te bieden zich ten aanzien van [appellant] heeft verwezenlijkt. Daar komt bij dat C. Burnetii endemisch is en dus altijd voorkomt. Ook in hoger beroep heeft [appellant] geen enkel aanknopingspunt gegeven over het moment en de plaats waar hij besmet is of kan zijn geraakt. Ook daarom kan niet worden aangenomen dat zich een specifiek risico door het aan de Staat verweten handelen heeft verwezenlijkt. Hof Den Haag 02-06-2020, ECLI:NL:GHDHA:2020:956&lt;/p&gt;&lt;h2&gt;Planten&lt;/h2&gt;&lt;h4&gt;Mededeling&lt;/h4&gt;&lt;p&gt;Mededeling van de Minister van Landbouw, Natuur en Voedselkwaliteit van 26 mei 2020, nr. WJZ/ 20152095 , houdende bekendmaking van Uitvoeringsrichtlijn 2020/177/EU van de Commissie tot wijziging van Richtlijnen 66/401/EEG, 66/402/EEG, 68/193/EEG, 2002/55/EG, 2002/56/EG, 2002/57/EG, 93/49/EEG, 93/61/EEG, 2014/21/EU en 2014/98/EU wat betreft plaagorganismen bij planten op zaden en ander plantaardig teeltmateriaal. De nationale bepalingen om aan deze richtlijn te voldoen zijn opgenomen in de Regeling verhandeling teeltmateriaal en de Regeling werkzaamheden Raad voor Plantenrassen. Uitvoeringsrichtlijn (EU) 2020/177 werkt met ingang van 31 mei 2020 door in het Nederlands recht.&lt;/p&gt;&lt;h2&gt;Milieurecht&lt;/h2&gt;&lt;h4&gt;Besluit gebruik meststoffen&lt;/h4&gt;&lt;p&gt;Er is een Ontwerpbesluit tot wijziging van het Besluit gebruik meststoffen ter uitvoering van het zesde actieprogramma Nitraatrichtlijn, gepubliceerd in &lt;span class="italic"&gt;Stcrt.&lt;/span&gt; 2020, 14946 en op internetconsultatie.&lt;/p&gt;&lt;h4&gt;Meststoffenwet&lt;/h4&gt;&lt;p&gt;Er is een ‘Wetsvoorstel begrip melkvee, vrijstelling jongvee en afromingsvrije lease’ voor consultatie gepubliceerd.&lt;/p&gt;&lt;h4&gt;Milieuvergunning&lt;/h4&gt;&lt;p&gt;Het college van burgemeester en wethouders van Heeze-Leende heeft geweigerd aan [appellant] een omgevingsvergunning te verlenen voor een pluimveebedrijf op het perceel [locatie] te Sterksel. In mei 2010 heeft het college aan [appellant] een milieuvergunning verleend voor het houden van 48.548 legkippen en 30 schapen. Bij een bedrijfscontrole in mei 2016 heeft het college geconstateerd dat binnen de inrichting vleeskuikens werden gehouden in plaats van legkippen. Het college heeft naar aanleiding hiervan besloten handhavend op te treden. [appellant] heeft vervolgens een aanvraag om omgevingsvergunning ingediend voor het veranderen van een veehouderij. Hij heeft een zogeheten 'of/of-vergunning' aangevraagd. [appellant] wil kunnen kiezen tussen het houden van 84.900 vleeskuikens, 60 schapen en 35 paarden of het houden van 21.700 opfokhennen. Beroep ongegrond. ABRvS 20-05-2020, ECLI:NL:RVS:2020:1267&lt;/p&gt;&lt;h4&gt;Boete&lt;/h4&gt;&lt;p&gt;Meststoffenwet. Bestuurlijke boete voor 220 maal niet opmaken van een Vervoersbewijs Dierlijke Meststoffen (VDM). Geen sprake van slechts niet tijdig opmaken. Ook geen sprake van slechts een administratieve controle. Dat de feitelijke vervoerder van de mest nalatig is geweest, laat de op eiseres rustende verantwoordelijkheid onverlet. Zie ook wat betreft de feitelijke mestvervoerder ECLI:NL:RBOBR:2019:6261 en ECLI:NL:RBOBR:2019:6263. Rechtbank Oost-Brabant 14-04-2020, ECLI:NL:RBOBR:2020:2207&lt;/p&gt;&lt;h4&gt;Mestbeleid&lt;/h4&gt;&lt;p&gt;De voortvarende uitvoering en implementatie van het zesde actieprogramma Nitraatrichtlijn en de versterkte handhavingsstrategie mest zijn essentieel in de besluitvorming over verlenging van de derogatie van de Nitraatrichtlijn voor de jaren 2020 en 2021. In een brief geeft de minister een overzicht van de stand van zaken met betrekking tot de verlenging van de derogatie (geen nieuws) en de implementatie van de maatregelen van het zesde actieprogramma Nitraatrichtlijn (tegengaan oppervlakkige afspoeling bij ruggenteelten, precisiebemesting in de maïsteelt en akkerbouw, pilot bedrijfsspecifieke excretie) en de uitvoering van de versterkte handhavingsstrategie mest: ‘real time’ verantwoorden van mesttransporten. (&lt;span class="italic"&gt;Kamerstukken II&lt;/span&gt; 2019/20, 33037, nr. 368).&lt;/p&gt;&lt;h4&gt;Lozing&lt;/h4&gt;&lt;p&gt;In geschil is een varkenshouderij opgelegde last onder dwangsom vanwege het lozen van met ammonium en stikstof verontreinigd afvalwater op of in de bodem van een bassin. De rechtbank heeft vastgesteld dat niet in geschil is dat het water in het bassin, dat infiltreert in de bodem, ten tijde van belang zodanig was verontreinigd dat de grenswaarden van het Activiteitenbesluit milieubeheer (Abm) werden overschreden. Er is daarmee sprake van een overtreding van een wettelijk voorschrift. De rechtbank is niet gebleken van een mogelijkheid om de met het Abm strijdige verontreiniging van het bassin te legaliseren. Dat de aanpassingen aan de luchtwassers, die volgens eisers de verontreiniging van het bassin zouden veroorzaken, wel legaliseerbaar zijn gebleken, doet daar niet aan af. De aan de last ten grondslag liggende overtreding ziet immers niet op de werking van de luchtwassers. Daarbij heeft de rechtbank opgemerkt dat het dwangsombesluit niet alleen ziet op wat er (nog) in het bassin komt aan verontreinigd water maar ook op wat er zich reeds aan verontreinigd water in bevindt en het lozen van daaruit op of in de bodem. Andere bijzondere omstandigheden die verweerder hadden moeten nopen van handhavend optreden af te zien, zijn de rechtbank niet gebleken. Dat eisers de overtreding niet konden beëindigen door verweerders aanvankelijke weigering medewerking te verlenen aan het aanpassen van de luchtwassers is niet onderbouwd. Niet alleen is niet onomstotelijk vast komen te staan dat de verontreiniging van het bassin (enkel) wordt veroorzaakt door het gebrekkige functioneren van de luchtwassers, ook is niet gebleken dat de overtreding niet door andere maatregelen dan het wijzigen van de luchtwassers kan worden beëindigd. Rechtbank Limburg 27-05-2020, ECLI:NL:RBLIM:2020:3805&lt;/p&gt;&lt;h4&gt;Gewasbescherming&lt;/h4&gt;&lt;p&gt;De Nederlandse Voedsel- en Warenautoriteit (NVWA) heeft 121 inspecties uitgevoerd in het jaar 2019 op de naleving van wet- en regelgeving bij het toepassen van gewasbeschermingsmiddelen in de akkerbouw, vollegrondsgroenten, bloembollen, fruit- en boomkwekerijgewassen. Deze inspecties richtten zich met name op het gebruik van spuittechnieken om de verwaaiing van spuitvloeistof naar bijvoorbeeld het oppervlaktewater te voorkomen. Het beeld dat daaruit ontstaat is zorgwekkend, namelijk een nalevingsindicatie van 67%. Dat moet beter, aldus de brief van de minister aan de kamer (&lt;span class="italic"&gt;Kamerstukken II&lt;/span&gt; 2019/20, 27858, nr. 509). In de brief verder enkele antwoorden op vragen. &lt;/p&gt;&lt;h4&gt;Stikstofexcretie&lt;/h4&gt;&lt;p&gt;De 1e kwartaalrapportage geeft een momentopname op basis van de situatie op 1 april 2020. De fosfaat- en stikstofexcretie door de melkveehouderij is licht gestegen ten opzichte van de vorige kwartaalrapportage. Dit wordt vooral veroorzaakt door een hogere gemiddelde melkproductie en de hogere voederbehoefte die daarmee samenhangt. Ook was het aantal gehouden dieren in zowel het 4e kwartaal 2019 als het eerste kwartaal 2020 wat hoger dan gemiddeld in 2019. De melkveehouderij blijft desondanks ruim onder het sectorale fosfaatplafond. Wel komt de sector in het eerste kwartaal nipt boven het sectorale stikstofplafond uit. Het gaat hier zoals gezegd om een momentopname en ik verwacht dat de aangekondigde stikstofaanpak ervoor zorgt dat de melkveehouderij uiteindelijk onder het sectorale plafond blijft. (&lt;span class="italic"&gt;Kamerstukken II&lt;/span&gt; 2019/20, 35334, nr. 84). &lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Appellante heeft te laat een beroep gedaan op de in art. 12, derde lid, van de Regeling neergelegde knelgevallenregeling. De Regeling als zodanig is niet in strijd is met art. 1 van het Eerste Protocol bij het Verdrag tot bescherming van de rechten van de mens en fundamentele vrijheden (EP). Appellante kan niet worden gevolgd in haar standpunt dat de in de Regeling neergelegde productiebegrenzende maatregelen niet voorzienbaar waren. Naar het oordeel van het College levert de tenuitvoerlegging van de Regeling in dit specifieke geval geen strijd met art. 1 van het EP op. CBB 26-05-2020, ECLI:NL:CBB:2020:348&lt;/p&gt;&lt;p&gt;Appellante kan geen beroep doen op de in art. 12, tweede lid, van de Regeling neergelegde knelgevallenregeling. Appellante heeft verder niet aannemelijk gemaakt dat zij als gevolg van de tenuitvoerlegging van de Regeling een individuele en buitensporige last te dragen heeft, zodat sprake is van strijdigheid met art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden. CBB 26-05-2020, ECLI:NL:CBB:2020:350&lt;/p&gt;&lt;p&gt;Art. 11 van de Regeling bood appellante de mogelijkheid verweerder te verzoeken het jongveegetal buiten toepassing te laten. Appellante heeft van deze mogelijkheid geen gebruik gemaakt en de gevolgen hiervan komen voor haar eigen rekening. CBB 26-05-2020, ECLI:NL:CBB:2020:349&lt;/p&gt;&lt;p&gt;Appellante heeft niet aannemelijk gemaakt dat in haar geval sprake is van een individuele en buitensporige last. CBB 26-05-2020, ECLI:NL:CBB:2020:352&lt;/p&gt;&lt;p&gt;De bezwaarfase strekt tot heroverweging van een eerder genomen besluit, maar het bestuursorgaan is er niet toe gehouden bij deze heroverweging ambtshalve gronden te betrekken. De inningstermijn in art. 8 van de Regeling is niet dwingend, maar regelend van aard. CBB 26-05-2020, ECLI:NL:CBB:2020:351&lt;/p&gt;&lt;p&gt;De inningstermijn van art. 8 van de Regeling is niet dwingend, maar regelend van aard. Beroep op vertrouwensbeginsel slaagt niet. CBB 02-06-2020, ECLI:NL:CBB:2020:379&lt;/p&gt;&lt;p&gt;Jongveegetal terecht toegepast. In de Regeling is geen uitzondering opgenomen voor een situatie als die van appellante, waarbij het gaat om een gift aan een bekende van de veehouder. Dat appellante niet het doel had de Regeling te ontduiken, doet er niet aan af dat de beoogde reductie van fosfaat dan niet plaatsvindt. CBB 02-06-2020, ECLI:NL:CBB:2020:380&lt;/p&gt;&lt;p&gt;Omvang melkproductie, individuele buitensporige last, voorzienbaarheid. Beroep ongegrond. CBB 09-06-2020, ECLI:NL:CBB:2020:385&lt;/p&gt;&lt;p&gt;Art. 12, tweede lid, van de Regeling voorziet in de mogelijkheid het referentieaantal hoger vast te stellen ingeval de veestapel van de melkveehouder als gevolg van een of meer bijzondere omstandigheden met minstens 5% in omvang is gedaald. Omdat appellant in de periode voorafgaand aan de peildatum in het geheel geen runderen hield, is zijn veestapel niet in omvang gedaald. Verweerder heeft zich dan ook terecht op het standpunt gesteld dat de knelgevallenregeling in een geval als dit geen mogelijkheid tot aanpassing van het referentieaantal biedt. Naar het oordeel van het College heeft appellant niet aannemelijk gemaakt dat hij een individuele en buitensporige last te dragen heeft. In dit geval weegt het belang van de gehele melkveesector bij het behoud van de derogatiebeschikking zwaarder dan de belangen van appellant. Het besluit op het door appellant gemaakte bezwaar is daarom niet in strijd met art. 1 van het Eerste Protocol bij het Verdrag tot bescherming van de rechten van de mens en fundamentele vrijheden. CBB 09-06-2020, ECLI:NL:CBB:2020:391&lt;/p&gt;&lt;p&gt;De beroepen van appellante zijn gericht tegen de bestreden besluiten I en II waarbij is beslist op de bezwaren tegen de onder het procesverloop vermelde primaire besluiten over de periodes 1, 2 en 5. Bij het wijzigingsbesluit zijn de bestreden besluiten I en II ingetrokken en is opnieuw beslist op die bezwaren. Het wijzigingsbesluit is het besluit dat in beroep voorligt. Dit betekent dat het College niet toekomt aan de vraag of verweerder de besluiten die betrekking hebben op de periodes 3 en 4 ook had moeten herzien. Indien appellante dat wil, kan zij voor die periodes een verzoek om herziening indienen bij verweerder. CBB 09-06-2020, ECLI:NL:CBB:2020:390&lt;/p&gt;&lt;p&gt;Het College volgt appellante niet in haar standpunt dat biologische melkveehouderijen, zoals haar bedrijf, buiten het toepassingsbereik van de Regeling gebracht hadden moeten worden en onderschrijft het oordeel dat het hof Den Haag hierover heeft gegeven in zijn uitspraken van 31 oktober 2017, ECLI:NL:GHDHA:2017:3067-3072. Het College stelt vast dat appellante zelf wijzigingen heeft doorgevoerd in het zogenoemde I&amp;R-systeem. Ook als appellante geen bezwaar had gemaakt tegen eerder aan haar opgelegde heffingen had verweerder er na raadpleging van het hij het I&amp;R-systeem toe over kunnen gaan een of meerdere nieuwe heffingsbesluiten op te leggen. Zoals het College eerder heeft overwogen bestaat ook zonder uitdrukkelijke wettelijke grondslag de bevoegdheid tot het wijzigen of intrekken van een onjuist besluit. Verweerder is daarmee, los van door appellante gemaakte bezwaren, bevoegd terug te komen van zijn eerder genomen heffingsbesluiten en, uitgaande van het juiste aantal grootvee-eenheden, nieuwe heffingsbesluiten op te leggen. Het College is van oordeel dat appellante niet aannemelijk heeft gemaakt dat zij als gevolg van de tenuitvoerlegging van de Regeling een individuele en buitensporige last te dragen heeft. CBB 09-06-2020, ECLI:NL:CBB:2020:392&lt;/p&gt;&lt;p&gt;Art. 12, tweede lid, van de Regeling voorziet in de mogelijkheid het referentieaantal hoger vast te stellen ingeval de veestapel van de melkveehouder als gevolg van een of meer bijzondere omstandigheden met minstens 5% in omvang is gedaald. Omdat appellant in de periode voorafgaand aan de peildatum in het geheel geen runderen hield, is zijn veestapel niet in omvang gedaald. Verweerder heeft zich dan ook terecht op het standpunt gesteld dat de knelgevallenregeling in een geval als dit geen mogelijkheid tot aanpassing van het referentieaantal biedt. Naar het oordeel van het College heeft appellant niet aannemelijk gemaakt dat hij een individuele en buitensporige last te dragen heeft. In dit geval weegt het belang van de gehele melkveesector bij het behoud van de derogatiebeschikking zwaarder dan de belangen van appellant. CBB 09-06-2020, ECLI:NL:CBB:2020:391&lt;/p&gt;&lt;p&gt;Verweerder heeft terecht de uitgeschaarde runderen van appellante niet bij de vaststelling van het referentieaantal voor periode 2 betrokken. Verweerder heeft verder terecht het jongveegetal bij zijn berekening van het referentieaantal betrokken. In hetgeen appellante in beroep heeft aangevoerd ziet het College geen aanknopingspunten voor het oordeel dat verweerder in dit geval toepassing had moeten geven aan de in art. 13, derde lid, van de Landbouwwet neergelegde hardheidsclausule. CBB 09-06-2020, ECLI:NL:CBB:2020:393&lt;/p&gt;&lt;p&gt;Appellante is overvallen door de bijzondere omstandigheden als hiervoor opgesomd onder 6. Verder had zij op het moment waarop zij werd geconfronteerd met de ziekte van het kalf nog maar een zeer beperkte tijd om andere maatregelen te treffen. Dit bijzondere samenstel van omstandigheden had verweerder aanleiding moeten geven de in art. 13, derde lid, van de Landbouwwet neergelegde hardheidsclausule toe te passen voor zover als gevolg van de activering van het jongveegetal een geldsom is opgelegd, omdat het strikt volgen van de Regeling in dit geval onevenredige gevolgen met zich brengt. Gelet hierop mocht in dit geval geen geldsom worden opgelegd. Verweerder is er echter niet toe gehouden voor de periodes 4 en 5 een bonusgeldsom toe te kennen of voor periode 3 een hogere bonusgeldsom toe te kennen, terwijl aan de voorwaarden daartoe niet is voldaan. Dit betekent dat appellante voor de periodes 4 en 5 niets hoeft te betalen, maar ook niets krijgt. Voor periode 3 blijf de bonusgeldsom ongewijzigd. CBB 09-06-2020, ECLI:NL:CBB:2020:396&lt;/p&gt;&lt;p&gt;Op grond van art. 9a, eerste lid, van de Regeling, welke bepaling aan de Regeling is toegevoegd bij Regeling van 26 april 2017 (&lt;span class="italic"&gt;Stcrt.&lt;/span&gt;2017, nr. 25117), tellen de koeien die minder dan 4 maanden bij de buurman hebben gestaan en weer zijn teruggekeerd bij het bedrijf van appellante niet als reductie van het aantal koeien. Het geschil spitst zich toe op de vraag of verweerder met toepassing van de hardheidsclausule desondanks van het opleggen van geldsommen had moeten afzien. Naar het oordeel van het College was verweerder daartoe niet gehouden. Daartoe is allereerst van belang dat uit de door appellante overgelegde overeenkomst van 10 april 2017 en de later overgelegde overeenkomst van 20 april 2020 niet zonder meer valt af te leiden dat appellante – zoals zij stelt – voor langere tijd gehouden was telkens vijf nieuwe droogstaande koeien uit te scharen bij haar buurman. In een van de aanvullende stukken geeft zij weliswaar aan dat de nadere afspraken mondeling zijn uitgewerkt, maar dit heeft zij verder niet onderbouwd. Daarbij komt dat verweerder zich terecht op het standpunt stelt dat niet is gebleken dat het voor appellante niet mogelijk was de met de buurman gemaakte afspraken, nadat was gebleken van aanpassing van de regelgeving, bij te stellen. Ter zitting heeft appellante weliswaar te kennen gegeven dat zij dit bezwaarlijk kon doen, omdat de buurman rekende op de koeien voor het bijhouden van zijn gras, maar dit is onvoldoende voor de vaststelling dat gemaakte afspraken niet konden worden veranderd. Reeds om die redenen hoefde verweerder in de door appellante naar voren gebrachte omstandigheden geen grond te zien voor toepassing van de hardheidsclausule. CBB 09-06-2020, ECLI:NL:CBB:2020:397&lt;/p&gt;&lt;p&gt;Wettelijk basis van de Regeling, inningstermijn, knelgeval. CBB 09-06-2020, ECLI:NL:CBB:2020:394&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Appellante kan geen succesvol beroep doen op de knelgevallenregeling, aangezien bij de beoordeling geen rekening wordt gehouden met op de peildatum nog niet-gerealiseerde uitbreidingsplannen. Een causaal verband tussen de ziekte van een van de vennoten van appellante en de hoeveelheid fosfaatrechten op 2 juli 2015 ontbreekt. Geen sprake van individuele buitensporige last. In dit verband is van belang dat hoewel appellante al in 2010-2011 plannen maakte om uit te breiden, de uitbreidingsbeslissing niet navolgbaar is. Appellante had voorzichtigheid moeten betrachten mede gezien de persoonlijke omstandigheden van een van de vennoten van appellante. Bovendien is onduidelijk welke onomkeerbare investeringen zij heeft gedaan en wanneer zij dat gedaan heeft. CBB 26-05-2020, ECLI:NL:CBB:2020:358&lt;/p&gt;&lt;p&gt;Startersregeling. Art. 72 van het Uitvoeringsbesluit Meststoffenwet. Dat appellant in de eerste vier maanden van 2015 geen melk heeft geproduceerd, komt tot uitdrukking in het (lage) gemiddelde aantal melkkoeien (over het hele jaar) waarvan verweerder uitgaat. Appellant heeft gelijk als hij stelt dat zijn bedrijf op 2 juli 2015 nog niet volledig operationeel was en dat daardoor zijn gemiddelde melkproductie in 2015 een vertekend beeld geeft. Dat geldt voor alle melkveebedrijven waarop de startersregeling ziet (zie de nota van toelichting bij het Besluit van 20 december 2017 tot wijziging van het Uitvoeringsbesluit, &lt;span class="italic"&gt;Stb.&lt;/span&gt; 2017, 521, p. 9). Het beroep op art. 1 van het Eerste Protocol bij het Verdrag tot bescherming van de rechten van de mens en de fundamentele vrijheden slaagt niet. Op grond van de startersregeling is aan appellant compensatie geboden voor het feit dat de stal op de peildatum niet bezet was. Een nadere toelichting over de feitelijke gevolgen van het wijzigingsbesluit na verhoging van het fosfaatrecht voor het bedrijf van appellant ontbreekt. CBB 26-05-2020, ECLI:NL:CBB:2020:360&lt;/p&gt;&lt;p&gt;Tussen partijen staat ter discussie van welke representatieve melkproductie moet worden uitgegaan bij de toepassing van de knelgevallenregeling. In beginsel dient de periode van 12 maanden kort voorafgaand aan het intreden van de buitengewone omstandigheid – althans de invloed daarvan op de melkproductie – te worden gehanteerd, tenzij er aanwijzingen zijn dat deze periode geen representatief beeld geeft van de melkproductie. Dat in dit geval de melkproductie gedurende de 12 maanden voorafgaande aan de alternatieve peildatum niet representatief is, is niet gesteld en ook het College heeft hiervoor geen aanwijzingen. Het College is van oordeel dat appellante de door haar gestelde hoeveelheid weggevloeide antibioticamelk voldoende heeft onderbouwd. CBB 26-05-2020, ECLI:NL:CBB:2020:361&lt;/p&gt;&lt;p&gt;Appellant had ten tijde van het aangaan van zijn verplichtingen (19 mei 2013 het financieringsvoorstel en 15 juli 2013 de aanneemovereenkomst) een zekere mate van voorzichtigheid moeten betrachten en zich moeten realiseren dat de door hem beoogde uitbreiding van 84 melk- en kalfkoeien in 2013 naar 130 melk- en kalfkoeien en de daarmee gemoeide investeringen voor hem meer dan de gebruikelijke ondernemersrisico’s met zich zou brengen. Gelet hierop en in aanmerking genomen dat van een noodzaak tot die uitbreiding niet is gebleken, acht het College de uitbreidingsbeslissing van appellant niet goed navolgbaar. In dat licht bezien komt aan het door appellant overgelegde rapport niet de waarde toe die appellant daaraan gehecht wenst te zien. CBB 26-05-2020, ECLI:NL:CBB:2020:362&lt;/p&gt;&lt;p&gt;Grondgebondenheid. Fosfaatruimte. Het bestreden besluit geeft geen enkel inzicht waarom verweerder de oppervlakte van 91 percelen kleiner vaststelt. Voor 14 percelen geeft verweerder in beroep wel een verklaring, namelijk dat appellant de slootgrens in het water legt. Omdat de slootkant in veenweidegebied lastig(er) valt te bepalen door aangroei, afkalving, (verplicht) onderhoud en variatie in het waterpeil, mag verweerder 2% marge hanteren voor de voor de GLB inkomenssteun gebruikte grondoppervlakte. Het ligt in de rede om hier voor de de Msw bij aan te sluiten. Daarmee heeft verweerder (zij het pas in beroep) een afdoende verklaring heeft gegeven voor 10 percelen. Voor de verlaging van de andere 81 percelen is geen (afdoende) motivering gegeven waarom is afgeweken van de opgave van appellante. Appellante heeft een belang bij duidelijkheid over het fosfaatrecht. Dat fosfaatrecht geldt vanaf 1 januari 2018 en inmiddels zijn wij ruim twee jaar verder. Verweerder heeft verschillende kansen om opheldering te geven laten liggen. Het gaat bovendien om de situatie per 15 mei 2015, inmiddels vijf jaar geleden, en het is hoogst twijfelachtig dat overtuigend bewijs over dat grondoppervlak nog valt te leveren. In dit alles ziet het College aanleiding zelf de tot het bedrijf behorende landbouwgrond en daaruit voortvloeiende fosfaatruimte vast te stellen. CBB 26-05-2020, ECLI:NL:CBB:2020:359&lt;/p&gt;&lt;p&gt;Knelgevallenregeling. Partijen zijn verdeeld over de totale melkproductie die dient te worden gehanteerd bij de toepassing van de knelgevallenregeling. Uitgangspunt is in casu dat bij de forfaitaire melkproductie wordt gerekend met de gemiddelde melkproductie over kalenderjaar 2015. Het beroep is gegrond. Het College voorziet zelf in de zaak door het fosfaatrecht opnieuw vast te stellen. Maar liefst 22 kilo erbij. CBB 02-06-2020, ECLI:NL:CBB:2020:378&lt;/p&gt;&lt;p&gt;Naar het oordeel van het College heeft verweerder een juiste toepassing gegeven aan de knelgevallenregeling. Zoals het College in zijn uitspraak van 9 januari 2019 (ECLI:NL:CBB:2019:4, onder 5.2) heeft geoordeeld en in de uitspraak van 11 juni 2019 (ECLI:NL:CBB:2019:232, onder 4.1) heeft bevestigd, wordt daarbij geen rekening gehouden met op de peildatum (nog) niet gerealiseerde uitbreidingsplannen en wordt een vergelijking gemaakt tussen de bedrijfssituatie op het moment van het intreden van de buitengewone omstandigheid en de bedrijfssituatie op de peildatum. Er dient teruggekeken te worden naar het verleden. De door appellante gewenste alternatieve peildatum 31 december 2015 kan hierom niet leiden tot een geslaagd beroep op de knelgevallenregeling. Verweerder heeft het beroep op de knelgevallenregeling terecht afgewezen, ook nu appellante geen andere peildatum in het verleden heeft genoemd waarop wél wordt voldaan aan de criteria van de knelgevallenregeling. CBB 02-06-2020, ECLI:NL:CBB:2020:377&lt;/p&gt;&lt;p&gt;In de knelgevallen waarin art. 23, zesde lid, van de Msw voorziet, heeft de wetgever ervoor gekozen om niet gerealiseerde uitbreidingen niet in aanmerking te nemen bij de vaststelling van het fosfaatrecht (zie bijvoorbeeld de uitspraken van 9 januari 2019, ECLI:NL:CBB:2019:4, 11 juni 2019, ECLI:NL:CBB:2019:232 en 5 november 2019, ECLI:NL:CBB:2019:555). Verder heeft verweerder gemotiveerd gesteld dat niet wordt voldaan aan de 5 %-drempel van de knelgevallenregeling en appellante heeft dit niet betwist. Verweerder heeft het beroep op art. 23, zesde lid van de Msw dan ook terecht afgewezen. Deze beroepsgrond slaagt dus niet. Verweerder is verantwoordelijk voor een zorgvuldige voorbereiding van een besluit en moet daarvoor de juiste gegevens vergaren. In bezwaar heeft appellante aangetoond dat verweerder wat betreft de melkproductie is uitgegaan van onjuiste gegevens. Daarmee is naar het oordeel van het College aan de vereisten van art. 7:15, tweede lid, van de Awb voldaan. CBB 09-06-2020, ECLI:NL:CBB:2020:384&lt;/p&gt;&lt;p&gt;Beroep op de statersregeling slaagt niet. Er is sprake van een uitbreiding van het voorheen reeds bestaande bedrijf van appellant en niet van de start van een geheel nieuw bedrijf. Dat ten behoeve van de uitbreiding een nieuwe locatie is aangekocht, maakt dit niet anders. Beroep op 1 EP slaagt niet. Investeringen in 2014. Niet is gebleken van bedrijfseconomische noodzaak tot uitbreiding. CBB 09-06-2020, ECLI:NL:CBB:2020:387&lt;/p&gt;&lt;p&gt;Het betoog van appellante dat het fosfaatrechtenstelsel op het niveau van de regeling strijd oplevert met art. 1 van het EP faalt. Appellante heeft voorts niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft haar beslissing om uit te breiden naar (in eerste instantie) 380 melk- en kalfkoeien en 215 stuks jongvee genomen, terwijl zij op de peildatum niet beschikte over de voor die uitbreiding van haar veestapel vereiste omgevingsvergunning milieu. Het College acht die beslissing van appellante niet navolgbaar, omdat appellante met haar investeringen in zoverre op het verkrijgen van deze vergunning is vooruitgelopen. Voorts is van belang dat appellante gelet op het tijdstip van de gedane investeringen voor de stal (in 2014) een zekere mate van voorzichtigheid had moeten betrachten en zich had moeten realiseren dat zeker een uitbreiding als hier aan de orde op dat moment voor haar meer dan de gebruikelijke ondernemersrisico’s met zich zou brengen. CBB 09-06-2020, ECLI:NL:CBB:2020:389&lt;/p&gt;&lt;p&gt;In de knelgevallen waarin art. 23, zesde lid, van de Msw voorziet, heeft de wetgever ervoor gekozen om niet gerealiseerde uitbreidingen niet in aanmerking te nemen bij de vaststelling van het fosfaatrecht. Voor de totale melkproductie moet, zoals is overwogen in de uitspraak van het College van 25 juni 2019, ECLI:NL:CBB:2019:248, een periode (waar dat kan van een jaar) in aanmerking worden genomen die representatief is voor het bedrijf en aansluit bij de dierziekte. Het College is met appellante van oordeel dat de melkproductie in 2015 voor haar niet zonder meer representatief is. Vaststaat dat het bestreden besluit in zoverre dus niet met de beoogde zorgvuldigheid tot stand is gekomen en in strijd met art. 7:12 van de Algemene wet bestuursrecht (Awb) niet deugdelijk is gemotiveerd. Het College zal dit gebrek echter met toepassing van art. 6:22 van de Awb passeren, omdat verweerder in het verweerschrift onweersproken heeft gesteld dat zelfs met toepassing van het door appellante bepleitte excretieforfait van 46,4 kg niet wordt voldaan aan de 5%-drempel. Appellante heeft verzocht om vergoeding van de proceskosten in bezwaar. Verweerder heeft dit verzoek in het bestreden besluit gemotiveerd afgewezen. Appellante heeft dit onderdeel van het bestreden besluit niet gemotiveerd bestreden, zodat het College geen aanleiding ziet dit verzoek te honoreren. CBB 09-06-2020, ECLI:NL:CBB:2020:388&lt;/p&gt;&lt;p&gt;Niet-ontvankelijk. Ontbreken procesbelang. Volgens vaste rechtspraak, waaronder de uitspraak van 18 december 2018 (ECLI:NL:CBB:2018:690), heeft een belanghebbende voldoende procesbelang als het resultaat dat met het beroep wordt nagestreefd ook daadwerkelijk bereikt kan worden en het realiseren van dat resultaat voor de belanghebbende feitelijk betekenis kan hebben. Een formeel of een principieel belang is onvoldoende voor het aannemen van voldoende procesbelang. Indien een procesbelang ontbreekt, dan is het beroep niet-ontvankelijk. Het bestreden besluit handhaaft de op nihil stelling van het fosfaatrecht in verband met de bedrijfsoverdracht van appellant naar de C.V. Dit is volledig in overeenstemming met hetgeen appellant nastreeft. Hij is het niet eens met de hoogte van het fosfaatrecht van de C.V., maar met zijn beroep kan hij niet bereiken dat die vaststelling (bij besluit van 14 augustus 2018) wijzigt. Appellant heeft daarom geen procesbelang. CBB 09-06-2020, ECLI:NL:CBB:2020:386&lt;/p&gt;&lt;p&gt;Voor de vaststelling van de fosfaatruimte is bepalend de oppervlakte landbouwgrond die op 15 mei 2015 tot het bedrijf behoort. Dit volgt uit de artikelen 21a en 24, eerste en tweede lid, van het Uitvoeringsbesluit. Verweerder heeft geen onjuiste toepassing gegeven aan art. 72a van het Uitvoeringsbesluit nu appellante geen kleinere fosfaatruimte had na de verkoop van de 3,25 ha grond. De beroepsgrond dat het fosfaatrechtenstelsel op het niveau van de regeling niet verenigbaar is met art. 1 van het EP slaagt, gelet op eerdere uitspraken, niet. Appellante heeft voorts niet aannemelijk gemaakt dat op haar een individuele en buitensporige last rust. Zij heeft een nieuwe melkveestal gebouwd met het oog op de uitbreiding van het bedrijf en is daartoe in september 2014 van dat jaar omvangrijke financieringsverplichtingen aangegaan. Gelet op het moment waarop zij deze beslissing heeft genomen en vervolgens gerealiseerd, is de mate waarin zij heeft willen uitbreiden met de daarmee gemoeide investeringen, zonder dat is gebleken van een bedrijfseconomische noodzaak daartoe, niet goed navolgbaar. Appellante had ten tijde van de uitbreidingsplannen een zekere mate van voorzichtigheid kunnen en moeten betrachten en zich moeten realiseren dat de uitbreiding voor haar meer dan de gebruikelijke ondernemersrisico’s met zich zou brengen. CBB 09-06-2020, ECLI:NL:CBB:2020:395&lt;/p&gt;&lt;p&gt;In de knelgevallen waarin art. 23, zesde lid, van de Msw voorziet, heeft de wetgever ervoor gekozen om niet gerealiseerde uitbreidingen niet in aanmerking te nemen bij de vaststelling van het fosfaatrecht. Voor het alsnog in aanmerking nemen van een peildatum in 2011, zoals ter zitting bepleit, bestaat geen aanleiding, reeds omdat voor deze datum geen aanknopingspunt in de stukken te vinden is. Verder heeft appellante tegenover de berekeningen van verweerder in het verweerschrift met de alternatieve peildatum en de melkproductie van respectievelijk 2013, 2014 en 2015 geen andersluidende berekeningen gesteld. De stelling van appellante dat de beoordeling van de 5 %-drempel in casu moet worden verricht aan de hand van de dieraantallen van 2 juli 2015 en de melkproductie uit eerdere jaren, is eerst ter zitting naar voren gebracht en niet nader onderbouwd. Het College gaat hieraan dan ook voorbij. In wat appellante heeft aangevoerd ziet het College geen aanleiding een individuele en buitensporige last aan te nemen. In januari 2013 is al gewaarschuwd dat (dreigende) overschrijding van het fosfaatproductieplafond kon leiden tot productiebeperkende maatregelen, waaronder dierrechten (zie de uitspraak van 23 juli 2019, hiervoor aangehaald, onder 6.7.5.4). Appellante had ten tijde van de aankoop van de tweede locatie in augustus 2013 dus een zekere mate van voorzichtigheid moeten betrachten. CBB 09-06-2020, ECLI:NL:CBB:2020:400&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Maatschap&lt;/h4&gt;&lt;p&gt;Maatschap tussen vader en zoon. Zijn er afspraken gemaakt en zo ja, welke? Hoe hebben partijen zich gedragen ten tijde van de uitvoering van de maatschap. Zijn er onroerende zaken economisch ingebracht? Inbreng economisch eigendom. Einde maatschap. Afwikkeling maatschap. Rechtbank Oost-Brabant 27-05-2020, ECLI:NL:RBOBR:2020:2705&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Agrarisch bedrijf. Verweerder heeft naar het oordeel van de rechtbank in voldoende mate rekening gehouden met het waardedrukkende effect van de inklinking van de grond. Beroep ongegrond. Rechtbank Noord-Nederland 14-04-2020, ECLI:NL:RBNNE:2020:1622&lt;/p&gt;&lt;p&gt;WOZ-waardering van een zonnepark. Verweerder heeft ten onrechte de waarde van de grond waarop de cultuurgrondvrijstelling van toepassing is in de WOZ-waarde meegenomen. Werktuigenvrijstelling niet van toepassing. De zonnecellen vormen de kern van de zonnepanelen en kunnen niet verwijderd worden zonder dat de uiterlijke herkenbaarheid van het zonnepaneel en daarmee van het zonnepark verloren gaat. De rechtbank volgt verweerder in de door hem toegepaste levensduur van 25 jaar en een restwaarde van 5%. Rechtbank Noord-Nederland 25-05-2020, ECLI:NL:RBNNE:2020:1934&lt;/p&gt;&lt;p&gt;WOZ-waarden paardenmelkerij. De heffingsambtenaar heeft aannemelijk gemaakt dat hij de WOZ-waarden niet te hoog heeft vastgesteld. Hof Amsterdam 03-09-2019, ECLI:NL:GHAMS:2019:5025&lt;/p&gt;&lt;h2&gt;Diversen&lt;/h2&gt;&lt;h4&gt;Wet openbaarheid bestuur&lt;/h4&gt;&lt;p&gt;De minister van Landbouw, Natuur en Voedselkwaliteit heeft hoger beroep ingesteld tegen de uitspraak van de rechtbank Gelderland van 9 juli 2019 in zaak nrs. 19/2922 en 19/2921. De minister heeft een verzoek van RTL Nederland B.V. op grond van de Wet openbaarheid van bestuur (hierna: Wob) deels toegewezen. RTL heeft in het kader van de toezichttaken van de Nederlandse Voedsel- en Warenautoriteit verzocht om openbaarmaking van inspectierapporten en opvolgende beslissingen. In de categorie 'dierenwelzijn' is verzocht om alle documenten van alle bedrijven, per bedrijf en per locatie. Tussenuitspraak. ABRvS 20-05-2020, ECLI:NL:RVS:2020:1241&lt;/p&gt;&lt;h4&gt;Beslaglegging&lt;/h4&gt;&lt;p&gt;In conventie opheffing beslag afgewezen. Onvoldoende aannemelijk gemaakt dat Vee- en Varkensbedrijf ten tijde van de beslaglegging eigenaar was van het in beslag genomen vee. In reconventie: doorhaling publiekrechtelijke registraties. Rechtbank Overijssel 04-06-2020, ECLI:NL:RBOVE:2020:1942&lt;/p&gt;</content><legacyfootnotes/><footnotes><footnote/></footnotes><auteurs/><published>2020-06-26 12:31:07</published><modified>2020-10-23 14:35:15</modified><editiondate>2020-06-26</editiondate><htmlpath>https://denhollander.info/artikel/16174</htmlpath></article>
</articles></edition>
<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4832</id><udhid>UDH:TvAR/4832</udhid><titel>Maatschap Kruijt / Produktschap voor Zuivel (TvAR 1999/4969)</titel><searchwords><searchword>TvAR 7/8/1999</searchword><searchword>TvAR 1999/4969</searchword><searchword>UDH:TvAR/4832</searchword></searchwords><attachments><attachment><name>1999_nr 78_Rechtspraak_4969.pdf</name><extention>pdf</extention><url>https://denhollander.info/download/4774/ci</url></attachment></attachments><inleiding>Beschikking superheffing 1993&#13;
art. 29; Vo. (EEG) nr. 536/93 art.&#13;
4 lid 2&#13;
&#13;
Sanctie bij niet tijdig ingediend opgaveformulier&#13;
‘levering rechtstreeks voor consumptie&#13;
1993/1994’. Geen nationale verevening.</inleiding><content>Uitspraak in de zaak van:&#13;
de maatschap W. en M. Kruijt, te Zegveld,&#13;
appellante,&#13;
tegen&#13;
het Produktschap voor Zuivel, zetelend te&#13;
Rijswijk, verweerder.&#13;
1. De procedure&#13;
Op 19 september 1994 heeft het College van&#13;
appellante een beroepschrift ontvangen, waarbij&#13;
beroep is ingesteld tegen een besluit van&#13;
verweerder van 15 augustus 1994.&#13;
Bij dat besluit heeft verweerder beslist op het&#13;
bezwaar dat appellante heeft gemaakt tegen&#13;
het besluit van verweerders Centrale Organi-&#13;
satie Superheffing tot oplegging van superheffing,&#13;
genomen op grond van de Beschikking&#13;
superheffing 1993 (verder: de Beschikking).&#13;
Verweerder heeft op 7 december 1994, onder&#13;
overlegging van een aantal op de zaak betrekking&#13;
hebbende stukken, een verweerschrift&#13;
ingediend, strekkende tot ongegrondverklaring&#13;
van het beroep.&#13;
Op 18 oktober 1995 heeft het onderzoek ter&#13;
zitting plaatsgevonden, waarbij appellante en&#13;
verweerder bij monde van hun gemachtigden&#13;
hun standpunt hebben toegelicht. Voor appellante&#13;
is voorts verschenen M. Kruijt, een der&#13;
maten van appellante.&#13;
Het College heeft het onderzoek ter zitting&#13;
geschorst tot een nader te bepalen datum in&#13;
afwachting van nader bericht van partijen.&#13;
Verweerder heeft bij brief van 6 december&#13;
1995 het College de gevraagde informatie&#13;
doen toekomen. Appellante heeft bij brief van&#13;
15 januari 1996 op verweerders brief gereageerd.&#13;
Desgevraagd heeft verweerder bij&#13;
brief van 29 oktober 1996 het College nadere&#13;
informatie doen toekomen.&#13;
Op 13 november 1996 is het onderzoek ter&#13;
zitting voortgezet. Daarbij hebben appellante&#13;
en verweerder bij monde van hun gemachtigden&#13;
hun standpunt nader toegelicht. Voor&#13;
appellante is voorts verschenen M. Kruijt,&#13;
voornoemd.&#13;
2. De grondslag van het geschil&#13;
2.1. Artikel 4, tweede lid, van Verordening&#13;
(EEG) Nr. 536/93 van de Commissie van&#13;
9 maart 1993 tot vaststelling van de uitvoeringsbepalingen&#13;
voor de extra heffing in de&#13;
sector melk en zuivelprodukten (Pb EG,&#13;
nr. L 57/12 van 10.3.93) luidt, voor zover hier&#13;
van belang, als volgt:&#13;
“De producent zendt jaarlijks vóór 15 mei&#13;
zijn verklaring toe aan de bevoegde autoriteit&#13;
van de Lid-Staat.&#13;
Bij niet-inachtneming van de termijn is de&#13;
producent de heffing verschuldigd over de&#13;
totale hoeveelheid melk en melkequivalent die&#13;
boven de hem toegewezen referentiehoeveelheid&#13;
rechtstreeks is geleverd of, indien de&#13;
referentiehoeveelheid niet is overschreden,&#13;
een boete gelijk aan de verschuldigde heffing&#13;
voor een overschrijding van de hem toegewezen&#13;
referentiehoeveelheid met 0,1%. Deze&#13;
boete mag niet meer dan 1000 ecu bedragen.”&#13;
De vijfde overweging van de considerans van&#13;
voormelde Verordening luidt als volgt:&#13;
“Overwegende dat de ervaring heeft geleerd&#13;
dat de doeltreffendheid van de regeling wordt&#13;
geschaad door grote vertragingen bij het&#13;
doorgeven van de cijfers over leveranties of&#13;
rechtstreekse verkoop en bij de betaling van&#13;
de heffing; dat uit deze ervaring derhalve de&#13;
nodige lessen dienen te worden getrokken en&#13;
strikte termijnen voor mededeling van gegevens&#13;
en voor betaling dienen te worden opgelegd,&#13;
waarbij in sancties dient te worden voorzien.”&#13;
2.2. Op grond van de gedingstukken en het&#13;
onderzoek ter zitting staan de volgende feiten&#13;
en omstandigheden ten processe vast.&#13;
– Appellante exploiteert een melkveehouderij&#13;
en levert als producente aan de zuivelfabriek&#13;
Nestlé Nederland B.V. te Gorinchem.&#13;
– Appellante beschikt niet over een referentiehoeveelheid&#13;
voor rechtstreekse verkoop.&#13;
– Blijkens een op 28 november 1994 door de&#13;
Algemene Inspectiedienst van het ministerie&#13;
van Landbouw, Natuurbeheer en Visserij (verder:&#13;
AID) opgemaakt rapport, heeft de AID&#13;
onder meer, samengevat, geconstateerd dat&#13;
appellante in de heffingsperiode 1993/1994&#13;
1036 kg boter heeft verkocht en geleverd aan&#13;
de vennootschap onder firma P.J. Blok en Zn.,&#13;
zonder over een referentiehoeveelheid voor&#13;
rechtstreekse verkoop aan consumenten te&#13;
beschikken en zonder van deze levering vóór&#13;
15 mei 1994 opgave te doen bij verweerder.&#13;
– Blijkens voormeld rapport heeft de AID&#13;
voorts op 1 juni 1994 het veehouderijbedrijf&#13;
van appellante bezocht en daarbij onder meer&#13;
aan W. Kruijt, een van de twee maten van&#13;
appellante, medegedeeld dat in verband met&#13;
de terzake van de geleverde boter verschuldigde&#13;
superheffing rapport zou worden uitgebracht&#13;
aan verweerder.&#13;
– Verweerder heeft bij brief van 22 juni 1994&#13;
appellante het volgende medegedeeld:&#13;
“Naar aanleiding van het door u ingezonden&#13;
opgaveformulier ‘leveringen rechtstreeks voor&#13;
consumptie in de heffingsperiode 1993/1994’,&#13;
nr. 2192, ontvangen d.d. 9 juni jl. en uw brief&#13;
d.d. 20 juni jl. delen wij u het volgende mede.&#13;
Uw opgaveformulier is na 15 mei en dus niet&#13;
tijdig door ons ontvangen (artikel 4, lid 2 Verordening&#13;
(EEG) nr. 536/93).&#13;
Aangezien u niet over een consumentenquotum&#13;
in genoemde heffingsperiode beschikt&#13;
wordt u als volledig overschrijder aangemerkt.&#13;
Als gevolg hiervan bent u thans superheffing&#13;
verschuldigd over de totale hoeveelheid leveringen&#13;
(zie bijgevoegde nota). Gelet op de te&#13;
late indiening van uw opgave komt u niet in&#13;
aanmerking voor een eventuele nationale verevening.”&#13;
– Appellante heeft bij brief van 1 juli 1994&#13;
bezwaar gemaakt tegen voormeld besluit.&#13;
– Op 3 augustus 1994 is appellante gehoord&#13;
door verweerder.&#13;
– Verweerder heeft vervolgens het bestreden&#13;
besluit genomen.&#13;
3. Het bestreden besluit&#13;
Het besteden besluit houdt – samengevat –&#13;
onder meer in dat de verplichting om vóór&#13;
15 mei 1994 opgave te doen van de rechtstreeks&#13;
voor consumptie verkochte hoeveelheden&#13;
melk en andere zuivelprodukten direkt&#13;
voortvloeit uit de betrokken EG-verordeningen&#13;
en dat appellante zich er daarom niet op&#13;
kan beroepen dat zij daarmee niet bekend was.&#13;
Verweerder heeft ter zitting voorts nog het&#13;
volgende aangevoerd.&#13;
Blijkens de considerans van Verordening&#13;
(EEG) nr. 536/93 acht de Commissie het voor&#13;
de doeltreffendheid van de regeling van&#13;
belang dat alle producenten, ongeacht of zij&#13;
hun referentiehoeveelheid al dan niet overschrijden,&#13;
tijdig opgave doen van hun leveringen.&#13;
In voormelde Verordening (EEG) is&#13;
daarom voor beide categorieën producenten&#13;
een sanctie opgenomen, indien zij vorenbedoelde&#13;
verplichting niet nakomen. De oplegging&#13;
van superheffing ad ƒ 18.529,12 over de&#13;
totale door appellante in de heffingsperiode&#13;
1993/1994 boven haar referentiehoeveelheid&#13;
(0) geleverde boter is aan te merken als een&#13;
sanctie.&#13;
4. Het standpunt van appellante&#13;
Appellante heeft, samengevat, het volgende&#13;
naar voren gebracht.&#13;
4.1. Verweerder heeft aan het bepaalde in artikel&#13;
4, tweede lid, van Verordening (EEG),&#13;
nr. 536/93, een onjuiste uitleg gegeven door de&#13;
in die bepaling voorkomende zinsnede&#13;
“indien de referentiehoeveelheid niet is overschreden”&#13;
aldus op te vatten dat het hier gaat&#13;
om een overschrijding van een individuele&#13;
referentiehoeveelheid, terwijl aannemelijk is&#13;
dat de Commissie hier gedoeld heeft op de&#13;
situatie dat de totale gegarandeerde hoeveelheid&#13;
voor leveranties waarover een Lid-Staat&#13;
beschikt, niet is overschreden. Zolang een&#13;
Lid-Staat geen heffing verschuldigd is, bestaat&#13;
er geen behoefte om onevenredig zware sancties&#13;
op te leggen.&#13;
4.2. Indien hetgeen onder 4.1 is aangevoerd,&#13;
niet wordt gevolgd, moet worden geconstateerd&#13;
dat de opgelegde heffing in het geval van&#13;
appellante functioneert als een onevenredig&#13;
zware sanctie. Appellante heeft immers een&#13;
zeer gering financieel voordeel behaald met de&#13;
transactie, terwijl zij niet kan profiteren van&#13;
een eventuele nationale verevening. Bovendien&#13;
wordt zij strafrechtelijk vervolgd.&#13;
Verweerder dient, mede gelet op het arrest&#13;
van het Hof van Justitie van de Europese&#13;
Gemeenschappen (verder: het Hof van Justitie)&#13;
d.d. 21 september 1989, zaak 68/88 (Commissie/&#13;
Griekenland, Jur. 1989, p. 2965), de in&#13;
artikel 4, tweede lid, van Verordening (EEG),&#13;
nr. 536/93, neergelegde sanctie zodanig te&#13;
implementeren dat die sanctie overeenkomt&#13;
met sancties welke worden opgelegd bij vergelijkbare&#13;
en even ernstige overtredingen van&#13;
nationale bepalingen en evenredig zijn aan de&#13;
ernst van de begane overtredingen.&#13;
4.3. De eenmalige verkoop van een relatief&#13;
kleine partij boter moet uitdrukkelijk gezien&#13;
worden als een incident. Appellante heeft destijds&#13;
de in het geding zijnde boter vervaardigd&#13;
van de overproductie van dat jaar. In eerste&#13;
instantie was de boter bestemd voor consumptie&#13;
in de zeer beperkte kring van familie&#13;
en vrienden. De verkoop is pas aan de orde&#13;
gekomen door een advertentie van Blok in&#13;
een zuivelblad. Appellante was zich er niet&#13;
van bewust dat zij door die verkoop enige&#13;
regeling overtrad. Door haar onwetendheid&#13;
was zij bovendien niet in staat tijdig aan de&#13;
voorgeschreven administratieve verplichtingen&#13;
te voldoen. De productie moet dus niet&#13;
worden beschouwd als een poging om superheffing&#13;
te ontgaan.&#13;
5. De beoordeling van het geschil&#13;
Het College volgt appellante niet in haar&#13;
betoog, weergegeven onder 4.1. Het College&#13;
overweegt daartoe het volgende.&#13;
Het woord ‘referentiehoeveelheid’ wordt in&#13;
de Verordening (EEG) nr. 536/93 voor het&#13;
overige uitsluitend gebezigd als een equivalent&#13;
of een synoniem voor ‘individuele referentiehoeveelheid’.&#13;
Het is daarom niet aannemelijk&#13;
dat dit woord in de betrokken zinsnede een&#13;
andere betekenis zou hebben. De uitleg die&#13;
appellante voorstaat zou de bepaling overigens&#13;
ook onbegrijpelijk en deels zinloos maken.&#13;
Met het desbetreffende gedeelte van lid 2 van&#13;
artikel 4 van Verordening (EEG) nr. 536/93 is&#13;
klaarblijkelijk bedoeld voor te schrijven welke&#13;
de sanctie is indien de producent de hem toegewezen&#13;
referentiehoeveelheid heeft overschreden&#13;
en welke de sanctie is indien hij die&#13;
referentiehoeveelheid niet heeft overschreden.&#13;
Hieruit volgt dat verweerder, gelet op de&#13;
gemeenschapswetgeving, gehouden was aan&#13;
appellante de bestreden heffing op te leggen.&#13;
Ook indien het vorenstaande anders zou zijn,&#13;
zou het College appellante niet volgen in haar&#13;
betoog onder 4.2 dat de opgelegde heffing een&#13;
onevenredig zware sanctie inhoudt. Het College&#13;
overweegt daartoe het volgende. Bij normaal&#13;
economisch handelen blijft het nadeel&#13;
van de in het geding zijnde sanctie voor de&#13;
overschrijder binnen de perken. Dat dit in&#13;
casu anders is, is het gevolg van een ondernemersbeslissing&#13;
die voor rekening van appellante&#13;
behoort te blijven.&#13;
Het College overweegt in dit verband voorts&#13;
dat het openbaar ministerie weliswaar een&#13;
schikkingsvoorstel heeft gedaan ter zake van&#13;
met de opgelegde heffing samenhangende&#13;
overtredingen, maar dat er nog geen schikking&#13;
heeft plaatsgevonden dan wel een straf is&#13;
opgelegd. Onder die omstandigheden kan niet&#13;
worden staande gehouden dat de sanctie onevenredig&#13;
zwaar is, mede omdat zij zou&#13;
samenlopen met een andere sanctie.&#13;
Uit het vorenstaande volgt dat hetgeen appellante&#13;
onder 4.2 naar voren heeft gebracht, naar&#13;
het oordeel van het College geen doel treft.&#13;
Het College kan tenslotte appellante evenmin&#13;
in haar betoog onder 4.3 volgen. Appellante&#13;
behoort immers van haar verplichtingen op de&#13;
hoogte te zijn.&#13;
Aangezien ook overigens niet is gebleken van&#13;
feiten of omstandigheden op grond waarvan&#13;
moet worden geoordeeld dat het bestreden&#13;
besluit onrechtmatig is, dient het beroep&#13;
ongegrond te worden verklaard.&#13;
Het College acht geen termen aanwezig om&#13;
verweerder, met toepassing van artikel 8:75&#13;
van de Algemene wet bestuursrecht, te veroordelen&#13;
in de kosten van het geding, aan de&#13;
zijde van appellante gevallen.&#13;
6. Beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4832</htmlpath></article>
</articles></edition>
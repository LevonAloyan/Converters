<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1996</searchword><id>4933</id><udhid>UDH:TvAR/4933</udhid><titel>C.L.F. B.-N. / De lijst der geldelijke regelingen in de ruilverkaveling 'Zuiderafwateringskanaal Beneden-Donge' (TvAR 1996/4793)</titel><searchwords><searchword>TvAR 1/1996</searchword><searchword>TvAR 1996/4793</searchword><searchword>UDH:TvAR/4933</searchword></searchwords><attachments><attachment><name>1996_nr 1_Rechtspraak_4793.pdf</name><extention>pdf</extention><url>https://denhollander.info/download/4874/ci</url></attachment></attachments><inleiding>Landinrichtingswet, art. 223&#13;
&#13;
Reclamante heeft ongeveer 7 jaar na de peildatum voor het plan van toedeling een kavel gekocht van X. De landinrichtingskosten zijn omgeslagen naar rato van de oppervlakte van de verschillende aan X toegedeelde kavels, waaronder de door reclamante gekochte kavel. Bezwaar tegen de op haar kavel rustende landinrichtingsrente, waarvan de hoogte is beïnvloed door de overbedeling van X, doch waarvan reclamante niet profiteert.&#13;
Noch het systeem van de wet noch de billijkheid brengen mee, dat de landinrichtingscommissie in gevallen als de onderhavige gehouden zou zijn een alternatieve kostenregeling tussen betrokkenen tot stand te brengen. Reclamante had, indien zij geen landinrichtingsrente had willen betalen, toen zij de onderhavige kavel kocht in de koopovereenkomst een voorziening moeten treffen met de verkoper.</inleiding><content>C.L.F. B.-N., reclamante tegen de lijst der geldelijke regelingen in de ruilverkaveling 'Zuiderafwateringskanaal Beneden-Donge'; (enz.)&#13;
2. Het bezwaar&#13;
Reclamante heeft bezwaar tegen de kosten-verdeling van het door haar na de peildatum van het plan van toedeling aangekochte per-ceel Capelle L 223, toegedeeld als kavel 031048.&#13;
De centrale landinrichtingscommissie heeft het bezwaar betwist.&#13;
3. De beoordeling&#13;
Reclamante heeft op 16 mei 1990 bedoelde kavel op een veiling gekocht van de erven G. van der Galiën, wonende te Sprang-Capelle. Deze verkoop vond plaats ongeveer zeven ja-ren na de peildatum van 2 juli 1983. Bij de onderhavige ruilverkaveling is Van der Galiën overbedeeld. Ingevolge artikel 223, eerste lid van de Landinrichtingswet zijn de landinrich-tingskosten omgeslagen naar rato van de op-pervlakte van de verschillende aan Van der Galiën toebedeelde kavels, waaronder de on-derhavige kavel,&#13;
Reclamante maakte bezwaar tegen de lijst geldelijke regelingen van Van der Galiën met betrekking tot de door haar aangekochte kavel waarop landinrichtingsrente rust, waarvan de hoogte is beïnvloed door de overbedeling aan Van der Galiën, doch waarvan reclamante niet profiteert.&#13;
In het midden latend of reclamante wel kan worden ontvangen - zij is slechts in zoverre belanghebbende dat hetgeen zij moet betalen in verhouding tot de andere rechtsopvolgers van Van der Galiën aan de orde is, maar 'het geheel van de geldelijke verrekeningen' in ge-val zij het gelijk aan haar zijde zou hebben niet wordt beïnvloed - haar bezwaar is in elk geval ongegrond. Anders dan reclamante meent, brengen noch het systeem van de wet&#13;
noch de billijkheid mee, dat de landinrich-tingscommissie in gevallen als de onderhavi-ge gehouden zou zijn een alternatieve kostenregeling tussen de betrokkenen tot stand te brengen. Aan het feit, dat de landin-richtingscommissie wel een aanzet in deze richting heeft gegeven, kan reclamante geen rechten ontlenen. Dat in een - volgens recla-mante - gelijksoortig geval wel dank zij de inspanning van de landinrichtingscommissie overeenstemming tussen betrokkenen is be-reikt, doet aan vorenstaande niet af.&#13;
Reclamante had, indien zij geen landin-richtingsrente had willen betalen, toen zij de onderhavige kavel kocht in de koopovereen-komst een voorziening moeten treffen met de verkoper.&#13;
Reclamante wordt als de in het ongelijk gestelde partij verwezen in de kosten van het geding.&#13;
4. De beslissing&#13;
De rechtbank verklaart het bezwaar onge-grond; (enz.)</content><legacyfootnotes/><footnotes><footnote/></footnotes><auteurs/><published>1996-01-01 00:00:00</published><modified>1994-10-13 00:00:00</modified><editiondate>1996-01-01</editiondate><htmlpath>https://denhollander.info/artikel/4933</htmlpath></article>
</articles></edition>
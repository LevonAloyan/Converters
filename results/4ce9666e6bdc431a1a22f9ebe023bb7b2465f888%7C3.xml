<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7726</id><udhid>UDH:TvAR/7726</udhid><titel>Scholten/Doeschot</titel><searchwords><searchword>TvAR 1/2009</searchword><searchword>UDH:TvAR/7726</searchword></searchwords><attachments><attachment><name>TvAR-1_JP_2.pdf</name><extention>pdf</extention><url>https://denhollander.info/download/5221/ci</url></attachment></attachments><inleiding>Henricus Wilhelmus Scholten,&#13;
wonende te Wiene, gemeente Hof van Twente,&#13;
appellant in het principaal beroep,&#13;
geïntimeerde in het incidenteel beroep,&#13;
procureur: mr. F.J. Boom,&#13;
tegen:&#13;
1. Johanna Wilhelmina te Koppele-Doeschot,&#13;
wonende te Ambt Delden, gemeente Hof van Twente,&#13;
2. Johannes Wilhelmus Doeschot,&#13;
wonende te Hengevelde, gemeente Hof van Twente,&#13;
3. Gerardus Marinus Doeschot,&#13;
wonende te Ambt Delden, gemeente Hof van Twente,&#13;
geïntimeerden in het principaal beroep,&#13;
appellanten in het incidenteel beroep,&#13;
procureur: mr. J.M. Bosnak.</inleiding><content>1. Het verloop van het geding&#13;
1.1. Voor het verloop van het geding tot aan het tussenarrest&#13;
van 19 september 2006 verwijst het hof naar dat&#13;
arrest.&#13;
1.2. Doeschot c.s. hebben zich bij akte uitgelaten over het&#13;
voornemen van het hof om deskundigen te benoemen&#13;
en hebben bovendien hun eis in conventie gewijzigd,&#13;
aldus dat zij thans betaling vorderen van een bedrag&#13;
van: primair een bedrag van € 241.911,54, althans&#13;
€ 234.411,54; subsidiair een bedrag van&#13;
€ 226.406,61, althans € 18.906,61.&#13;
1.3. Bij antwoordakte heeft Scholten zich eveneens uitgelaten&#13;
over bedoeld voornemen van het hof en heeft&#13;
hij tegen de vermeerderde eis van Doeschot c.s. inhoudelijk&#13;
verweer gevoerd.&#13;
1.4. Vervolgens hebben partijen andermaal de stukken&#13;
voor het wijzen van arrest aan het hof overgelegd.&#13;
2. Voortgezette beoordeling van het geschil in hoger&#13;
beroep&#13;
2.1. Partijen hebben zich verenigd het met het voornemen&#13;
van het hof om aan deskundigen die in eerste aanleg&#13;
hebben gerapporteerd, nadere vragen voor te leggen,&#13;
met de aan de deskundigen voor te leggen vraagstelling,&#13;
alsmede met een verdeling bij helfte van het&#13;
voorschot.&#13;
2.2. Het hof zal thans overgaan tot benoeming van de deskundigen.&#13;
2.3. Naar aanleiding van hetgeen bij het arrest van 19 september&#13;
2006 onder 4.13 is overwogen, hebben Doeschot&#13;
c.s. hun eis vermeerderd. Die eisvermeerdering&#13;
ziet op de omstandigheid dat bij overdracht van het&#13;
met het gepachte samenhangende varkensrecht thans,&#13;
anders dan in 2001 het geval zou zijn geweest, geen&#13;
korting van 60% meer wordt toegepast. Volgens het&#13;
primaire standpunt van Doeschot c.s. kunnen zij aanspraak&#13;
maken op 50% van 487 eenheden varkensrecht&#13;
tegen de waarde per 7 maart 2001 (zijnde de&#13;
datum waarop de pacht is geëindigd) ad € 326,13.&#13;
Volgens het subsidiaire standpunt van Doeschot c.s. is&#13;
naast de vergoeding die Scholten per 7 maart 2001&#13;
verschuldigd zou zijn geweest, namelijk 20% (zijnde&#13;
50% van de na korting resterende 40%) van 487 eenheden&#13;
ad € 326,13, door Scholten een aanvullende&#13;
vergoeding verschuldigd van 30% van 487 eenheden&#13;
tegen de waarde per eind juli 2006 ad € 220,-. Scholten&#13;
betoogt dat de afschaffing van de korting van&#13;
60% een wijziging is uitsluitend aan de zijde van hem&#13;
als ontvanger en niet tevens aan die van Doeschot c.s.&#13;
als overdrager. 2.4. Het hof oordeelt als volgt. De pachtwijzigingsovereenkomst&#13;
van 1 augustus 1996 voorziet niet in het&#13;
geval dat zich hier voordoet, namelijk dat overdracht&#13;
van de met het gepachte samenhangende mestproductierechten&#13;
niet per 7 maart 2001 plaatsvindt, terwijl&#13;
die omstandigheid tot een aanzienlijk voordeel&#13;
voor Scholten als verpachter leidt, omdat de in 2001&#13;
bestaande kortingsregeling inmiddels is afgeschaft,&#13;
zodat bedoelde overeenkomst in zoverre een leemte&#13;
laat. Derhalve moet worden beantwoord de vraag of&#13;
in verband met bedoelde leemte de redelijkheid en&#13;
billijkheid meebrengen dat Scholten aan Doeschot&#13;
c.s. een hogere vergoeding dient te betalen dan het&#13;
geval zou zijn geweest indien bedoelde overdracht wel&#13;
per 7 maart 2001 zou hebben plaatsgevonden.&#13;
2.5. Het standpunt van Scholten dat voor een zodanige&#13;
hogere vergoeding geen aanleiding bestaat, dient te&#13;
worden verworpen. De vergoeding van 50% van de&#13;
waarde van het door de pachter aan de verpachter&#13;
over te dragen varkensrecht, vindt zijn rechtvaardiging&#13;
in enerzijds de vermogensvermeerdering die met&#13;
de overdracht aan de zijde van de verpachter plaatsvindt&#13;
en anderzijds het verlies van de mogelijkheid&#13;
voor de pachter om het varkensrecht te benutten, een&#13;
en ander tegen de achtergrond van de omstandigheid&#13;
dat zowel pachter als verpachter aan het ontstaan van&#13;
het varkensrecht hebben bijgedragen. De deskundigen&#13;
en in navolging daarvan de pachtkamer in eerste&#13;
aanleg zijn kennelijk ervan uitgegaan dat de korting&#13;
van 60% die destijds ingeval van overdracht werd toegepast,&#13;
geheel voor rekening van de pachter kwam, en&#13;
hebben in verband daarmee de waarde van het totaal&#13;
van het over te dragen varkensrecht gesteld op 40%&#13;
van 487 eenheden varkensrecht à € 326,13. Doeschot&#13;
c.s. hebben daartegen geen grief opgeworpen,&#13;
zodat de juistheid van bedoeld uitgangspunt in dit geding&#13;
op zichzelf niet ter discussie staat. Dat van bedoeld&#13;
uitgangspunt moet worden uitgegaan, brengt&#13;
tegelijkertijd mee dat – in het kader van de onder 2.4&#13;
bedoelde vraag – onhoudbaar is het standpunt van&#13;
Scholten volgens welke de afschaffing van de korting&#13;
van 60% een omstandigheid is die Doeschot c.s. niet&#13;
aangaat, omdat immers het voorafgaande bestaan van&#13;
de kortingsregeling Doeschot c.s. wel aanging en zelfs&#13;
geheel voor hun rekening is gebracht. Uit het voorgaande&#13;
volgt dat redelijkheid en billijkheid meebrengen&#13;
dat, in aanvulling op de door de rechtbank berekende&#13;
vergoeding van de helft van 40% van 487 eenheden&#13;
varkensrecht à € 326,13, voor Scholten aan&#13;
Doeschot c.s. een vergoeding dient te worden betaald&#13;
voor de 60% die Scholten thans bij overdracht van&#13;
het varkensrecht ontvangt en die hij niet zou hebben&#13;
ontvangen indien die overdracht per 7 maart 2001&#13;
zou hebben plaatsgevonden.&#13;
2.6. Naar het oordeel van het hof is het passend om bij de&#13;
beantwoording van de onder 2.4 bedoelde vraag zoveel&#13;
mogelijk aan te sluiten bij hetgeen partijen overigens&#13;
zijn overeengekomen en in verband daarmee&#13;
dient de zojuist bedoelde aanvullende vergoeding te&#13;
worden gesteld op de helft van de als het gevolg van het vervallen van de kortingsregeling in stand blijvende&#13;
gedeelte van het met het gepachte samenhangende&#13;
varkensrecht, uitgaande van de waarde daarvan&#13;
op de datum dat het varkensrecht daadwerkelijk aan&#13;
Scholten ter beschikking is gesteld. Ter zake van dat&#13;
voordeel is Scholten aan Doeschot c.s. derhalve verschuldigd&#13;
30% van de waarde van 487 eenheden varkensrecht&#13;
op de datum dat het varkensrecht daadwerkelijk&#13;
aan Scholten ter beschikking is gesteld.&#13;
2.7. Partijen dienen bij memorie na deskundigenbericht –&#13;
behalve op de inhoud van dat bericht – in te gaan op&#13;
de vraag op welke datum het varkensrecht daadwerkelijk&#13;
aan Scholten ter beschikking is gesteld en zich uit&#13;
te laten over bedoelde waarde op die datum.&#13;
2.8. De slotsom is dat na het deskundigenbericht nader zal&#13;
worden beslist.&#13;
3. Beslissing&#13;
Het hof, recht doende in het principaal en het incidenteel&#13;
beroep:&#13;
beveelt een nader onderzoek door deskundigen met betrekking&#13;
tot de vragen:&#13;
1. Op welk bedrag stelt u de door Scholten aan Doeschot&#13;
c.s. te betalen vergoeding voor de pachtersinvesteringen,&#13;
rekening houdend met hetgeen in het arrest&#13;
van 19 september 2006 is overwogen en beslist?&#13;
2. Wilt u per te onderscheiden pachtersinvestering specificeren,&#13;
en zoveel mogelijk motiveren:&#13;
a. het bedrag waarvoor de waarde van het verpachte&#13;
bij het einde van de pacht ten gevolge van de aangebrachte&#13;
verbeteringen is verhoogd;&#13;
b. het bedrag van de ter zake van de verbeteringen ten&#13;
laste van de pachter gekomen kosten;&#13;
c. het op die kosten in mindering te brengen bedrag&#13;
in verband met de mate waarin de pachter de vruchten&#13;
van de verbeteringen reeds heeft kunnen genieten;&#13;
d. de invloed die naar uw opvatting overwegingen van&#13;
billijkheid dienen te hebben op de hoogte van de&#13;
door verpachter aan pachter te betalen vergoeding?&#13;
3. Wilt u gemotiveerd aangeven in welke mate de thans&#13;
aan een varkenshouderij op grond van bijvoorbeeld&#13;
het Varkensbesluit of op grond van overwegingen van&#13;
doelmatigheid te stellen eisen invloed hebben op het&#13;
bedrag als onder 2 sub a bedoeld, voor zover die eisen&#13;
op het moment van het einde van de pacht reeds golden&#13;
dan wel waren te voorzien?&#13;
benoemt tot deskundigen:&#13;
L.L.M. de Lorijn, Postbus 145, 6650 AC Druten, telefoon&#13;
(0487) 51 21 47;&#13;
H.J.B. Tijink, Vollenhoekweg 4, 7634 RE Tilligte, telefoon&#13;
(0541) 22 13 96;&#13;
M.A. Rozeboom, Postbus 87, 6720 AB Bennekom,&#13;
telefoon (0318) 41 58 29;&#13;
bepaalt dat de deskundigen op de voet van het bepaalde&#13;
in art. 198 Wetboek van Burgerlijke Rechtsvordering&#13;
bij hun onderzoek partijen (via hun advocaten)&#13;
in de gelegenheid zullen stellen opmerkingen&#13;
te maken en verzoeken te doen en dat, indien schriftelijk&#13;
rapport wordt uit gebracht, zij daarvan in hun&#13;
rapport melding dient te maken waarbij van de inhoud&#13;
van de gemaakte opmerkingen en gedane verzoeken&#13;
moet blijken;&#13;
bepaalt dat Scholten aan de deskundigen het volledige&#13;
procesdossier ter inzage zal geven en beveelt partijen&#13;
om aan de deskundigen alle door dezen gewenste inlichtingen&#13;
te verstrekken;&#13;
bepaalt dat de deskundigen het door hen uit te brengen&#13;
rapport (ondertekend en met redenen omkleed)&#13;
ter griffie van dit hof (postbus 9030, 6800 EM Arnhem)&#13;
zullen indienen vóór 15 mei 2007, met afschrift&#13;
aan de advocaten van partijen;&#13;
bepaalt dat de deskundigen het onderzoek eerst zullen&#13;
behoeven aan te vangen nadat door beide partijen,&#13;
ieder bij helfte, bij wege van voorschot ter zake van de&#13;
kosten van het deskundigenonderzoek een bedrag van&#13;
in totaal € 7.300,- ter griffie van het hof zal zijn gedeponeerd&#13;
door storting op bankrekeningnummer&#13;
192.300.520 ten name van Gerechtshof Arnhem,&#13;
onder vermelding van het rolnummer en de namen&#13;
van partijen en onder vermelding van ‘voorschot deskundigen’;&#13;
bepaalt dat dit voorschot uiterlijk op 15 maart 2007&#13;
moet zijn voldaan;&#13;
bepaalt dat het onderzoek door de deskundigen zal&#13;
worden verricht onder leiding van het tot raadsheercommissaris&#13;
benoemde lid van het hof, mr. W.L. Valk;&#13;
bepaalt dat de deskundigen zich voor vragen en/of&#13;
opmerkingen betreffende het onderzoek zullen kunnen&#13;
wenden tot voornoemde raadsheer-commissaris;&#13;
bepaalt dat de griffier een afschrift van dit arrest aan&#13;
de deskundigen zal verzenden;&#13;
bepaalt dat de zaak weer op de rolzitting zal worden&#13;
uitgeroepen vier weken na toezending van het rapport&#13;
voor conclusie na deskundigenrapport aan de zijde&#13;
van Scholten;&#13;
houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7726</htmlpath></article>
</articles></edition>
<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1981</searchword><id>6528</id><udhid>UDH:TvAR/6528</udhid><titel>HYPOTHEEK EN RENTE VRIJKOMEND KAPITAAL BIJ ONTEIGENING</titel><searchwords><searchword>TvAR 11/1981</searchword><searchword>UDH:TvAR/6528</searchword></searchwords><attachments><attachment><name>1981_nr 11_Artikel_Tolner.pdf</name><extention>pdf</extention><url>https://denhollander.info/download/6301/ci</url></attachment></attachments><inleiding>Meer dan in het verleden komt men tegenwoordig bij onteigening, danwel&#13;
aankopen ter voorkoming van gerechtelijke ont½igening, bedrijven tegen,&#13;
belast met een of meer hypotheken. Redenen zijn er vele; ik noem&#13;
slechts de behoefte aan financiering in plaats van pacht („afbraak" van&#13;
ons pachtstelsel in de afgelopen jaren); sterke toename van de kapitaalintensiviteit&#13;
van de bedrijven; grotere behoefte aan omlopend kapitaal; bedrijfsvergroting&#13;
en - intensivering; grote kapitaalbehoefte voor vervangende&#13;
investeringen; toenemende mechanisering en automatisering (overschakeling&#13;
van arbeidsintensieve naar kapitaalintensieve bedrijfsvoering);&#13;
vervanging van verouderde bedrijfsgebouwen en - inrichtingen; de „ontdekking"&#13;
- vooral in boerenkringen - dat met „vreemd" geld ook inkomen&#13;
te verdienen is (ook wel genoemd het verdwijnen van de angst om&#13;
schulden te maken).&#13;
De vraag, of daardoor de vermogenspositie is ondermijnd, moet in het&#13;
algemeen ontkennend worden beantwoord. Integendeel, via besparingen is&#13;
de vermogenpositie van de landbouw sterk verbeterd, zij het, dat de financiële&#13;
risico's ook sterk zijn toegenomen evenals de kwetsbaarheid van de&#13;
bedrijven.&#13;
Juridisch gezien betekent een hypotheek, dat de hypotheekgever zijn onroerend&#13;
goed als onderpand gebruikt om geld van buiten het bedrijf aan te&#13;
trekken. Mede in verband met het specialiteitsbeginsel van het kadaster is&#13;
de hypotheek gebonden aan met de kadastrale kenmerken genoemde kadastrale&#13;
percelen (eventueel op die percelen rustende (onroerende) zakelijke&#13;
rechten zoals erfpacht, recht van opstal en beklemrecht); het publiciteitsbeginsel&#13;
zorgt ervoor, dat alle hypotheken gepubliceerd worden door inschrijving&#13;
in de openbare registers van het hypotheekkantoor. Iedereen kan er&#13;
kennis van nemen; zo ook de deskundigen die de schadeloosstelling bij onteigening&#13;
moeten schatten en vaststellen (evt. de rechtbank).&#13;
Deze beginselen gelden niet voor z.g. persoonlijke schulden en kredieten,&#13;
alhoewel ze natuurlijk evengoed op de bedrijven en bedrijfsresultaten (via&#13;
de verschuldigde rente) drukken. In de rapporten van deskundigen komt&#13;
men ze dan ook niet met name tegen, in tegenstelling vaak met de hypotheken;&#13;
een merkwaardige zaak.&#13;
Ongemerkt zijn we al bezig met het economische gezicht van hypotheken.&#13;
Economisch gezien is de hypotheek een (bedrijfs)schuld, die via de&#13;
verschuldigde rente als een last op de bedrijfsresultaten rust, dus op het inkomen&#13;
van de ondernemer (evenals dat het geval is met leningen en rentedragende kredieten). Belastingtechnisch kan men zeggen, ook in de privésfeer,&#13;
dat de rente het besteedbaar inkomen (onder zekere beperkingen in de&#13;
privésfeer) verlaagt; veel verschil tussen de soorten schuld is er economisch&#13;
niet. Opgemerkt zij nog, dat het genoemde specialiteitsbeginsel van de hypothecaire&#13;
boekhouding niet in de weg staat aan een aanwending van het&#13;
verkregen hypotheekgeld voor andere zaken dan de verbonden kadastrale&#13;
percelen (danwel de zakelijke rechten daarop). Afhankelijk van de hoogte&#13;
van het hypotheekbedrag behoeven ook niet alle kadastrale percelen van&#13;
de eigenaar verbonden te worden; het geld kan naar vrije keuze van de&#13;
hypotheekgever (schuldenaar) aangewend worden; in principe zelfs ook&#13;
buiten het bedrijf (ieder kent zelf wel voorbeelden). Het is dus wel&#13;
merkwaardig, dat de onteigeningsdeskundigen zo'n specifieke&#13;
belangstelling hebben voor hypotheek en hypotheekrente; ik heb zelfs de&#13;
indruk, dat ze zich daarbij soms niet eens afvragen of de hypotheek wel&#13;
rust op het onteigende perceel, doch er genoegen mee nemen te&#13;
constateren, dat op het bedrijf een hypotheek rust. Dat is ook principieel&#13;
juist, gezien de vrije aanwendingsmoge-lijkheden voor de op hypotheek&#13;
ontvangen gelden. Maar gezien dit alles is het toch wel zeer bedenkelijk,&#13;
dat ze (en met hen een aantal rechtbanken) vervolgens constateren, dat&#13;
met de schadeloosstelling voor onteigening (een deel van) de hypotheek&#13;
kan (moet) worden afgelost op het onteigende perceel. Onlangs gebeurde&#13;
dat nog door de rechtbank te 's-Hertogenbosch in een vonnis voor een&#13;
perceelsgedeelte van 880 m2 (!) van een bedrijf van ruim 13 ha (vonnis van&#13;
27 maart 1981 in de zaak Provincie Noord-Brabant tegen G. A. v.d.&#13;
Akker, rolnr. 1447/79). Afgezien van de principes is dit gezien de&#13;
onteigende oppervlakte toch wel een onbegrijpelijke zaak; buiten nog de&#13;
genoemde vrije aanwending moet het de rechtbank ook bekend zijn, dat&#13;
een dergelijke oppervlakte-verkleining in de practijk niet leidt tot wijziging&#13;
van de hypotheek. De rechtbank heeft er o.m. de volgende volzin voor&#13;
over: „Naar het oordeel van de rechtbank ziet gedaagde (die&#13;
aanvoerde, het recht te hebben weer te beleggen in agrarische grond in&#13;
eigen bedrijf. T.) over het hoofd, dat door het verlies van het onteigende&#13;
de noodzaak om het daarmee corresponderende deel der hypothecaire&#13;
verplichtingen in stand te houden is komen te vervallen, zodat logisch&#13;
gevolg van de onteigening is, dat het vrijkomende kapitaal wordt&#13;
aangewend tot aflossing van die verplichtingen". Zoals in het&#13;
voorgaande reeds aangegeven slaat „corresponderende verplichtingen" -&#13;
zeker tegenwoordig - alleen op de juridische kant; economisch en&#13;
practisch ligt dit geheel anders, en daar dient ook de onteigeningsrechter&#13;
rekening mee te houden. Zuiver formeel wordt in deze kwestie vaak&#13;
verwezen naar art. 43 Ow (zie bijv. bij het arrest van de Hoge Raad 22&#13;
nov. 1961, Lelieveld/'s-Gravenhage N.J. 1962, 47 de conclusie van de Advocaat-Generaal), waarin staat, dat de hypotheekhouder&#13;
zijn recht alleen uitoefent op de som van de schadeloosstelling. Tegelijk&#13;
wordt daarmede impliciet verwezen naar art. 59 lid 3 Ow, dat bepaalt, dat&#13;
door de overschrijving van het vonnis de eigendom op de onteigenende partij&#13;
overgaat, vrij van alle lasten en rechten, welke daarop rusten, en dat hypothecaire&#13;
inschrijvingen ambtshalve worden doorgehaald. Maar deze formeeljuridische,&#13;
in wezen hypotheek-technische, zaken behoeven de rechter niet te&#13;
noodzaken, verder de ogen te sluiten voor de dagelijkse praktijk.</inleiding><content>Het is overigens nog een geluk voor de onteigende, dat art. 43 ook bepaalt,&#13;
dat bij onteigening van een deel de hypotheekhouder niet de gehele&#13;
schuld kan opvorderen, want anders zou tegenwoordig menigeen dat lot&#13;
beschoren zijn, aangezien door o.a. de gedaalde grondprijzen menige hypotheek&#13;
de waarde van het onroerend goed overtreft (een kredietprobleem&#13;
van deze en de komende jaren?). En art. 43 en 59 Ow. behoeven de hypotheek-&#13;
partners ook niet te dwingen tot aflossing over te gaan, zeker niet&#13;
wanneer het onteigende slechts een klein deel van de belaste eigendom is.&#13;
Door een eenvoudige overeenkomst kan de volle hypotheek op de rest van&#13;
de eigendom worden voortgezet. Alleen op het onteigende deel wordt de&#13;
hypotheek beëindigd, eigenlijk ten behoeve van de koper c.q. onteigenaar.&#13;
Dat de hypotheekrente op zichzelf een rol speelt bij de bepaling van de&#13;
inkomensschade is natuurlijk juist. Mijn bezwaar richt zich tegen de manier,&#13;
waarop dat gebeurt. Hoe moet dit gebeuren en welke rente? In genoemd&#13;
arrest Lelieveld constateert de H. R. o.m., dat het beloop van de&#13;
rente van in het bedrijf gebezigd kapitaal ,,in het algemeen ten nauwste zal&#13;
samenhangen met het risico en de liquiditeit van een belegging in het bedrijf&#13;
en (dat het) in zoverre onverschillig kan zijn of het benodigde kapitaal door&#13;
de onteigende met eigen danwei met geleende middelen wordt gefinancierd".&#13;
In het voorgaande werd reeds geconstateerd, dat hypotheekrente een last&#13;
is, die de netto-bedrijfsresultaten verlaagt. Maar het is ook een last - zeker&#13;
tegenwoordig - die er aan bijdraagt, dat met eigen arbeid en als ondernemer&#13;
een inkomen wordt verdiend. Bij onteigening vervalt die mogelijkheid&#13;
en ik heb reeds beschreven (zie De Pacht, nov. 1980 en juni 1981), dat het&#13;
in hoofdzaak het ondernemersloon is, dat in de inkomensschade bij onteigening&#13;
tot uitdrukking komt. Hoe wordt deze inkomensschade bepaald? In&#13;
de eerste plaats wordt een sterke aanwijzing gehaald uit de boekhouding&#13;
van de laatste jaren. Deze wordt „opgeschoond" voor posten, die niets met&#13;
de onteigening te maken hebben (b.v. de kippenmesterij bij onteigening&#13;
van een stuk weiland voor de melkveehouderij). Lasten, die ten behoeve&#13;
van de bedrijfsvoering zijn en worden gemaakt, blijven erin; hieronder behoort ook de hypoteekrente. Dit resultaat wordt „doorgedacht" naar de&#13;
toekomst, want het is de toekomst die door de onteigening verloren gaat en&#13;
niet het verleden (waarop de boekhouding slaat). Hier wordt veel geëist van&#13;
ervaring, kennis en inzicht van de taxateur. Dit betekent, dat het verleden&#13;
niet klakkeloos op de toekomst mag worden geprojecteerd. Aldus komt&#13;
men tot het verwachte inkomen voor de toekomst, waarop dan rente van&#13;
het vrijkomend kapitaal (uit onroerend goed, inventaris, vee, omloopkapitaal)&#13;
en eventueel vrijkomende arbeid in mindering wordt gebracht. Het&#13;
dan gevonden bedrag wordt gekapitaliseerd (factor 8, 9 of 10) vergoed als&#13;
inkomensschade.&#13;
Essentieel voor dit betoog is, dat de hypotheekrente als last wordt beschouwd,&#13;
de netto-opbrengst drukt en daarmee in de taxatie is verwerkt,&#13;
zoals het behoort. Ze drukt aldus ook op het geschatte toekomstige resultaat&#13;
dat zonder onteigening behaald had kunnen worden en dat vergoed&#13;
moet worden.&#13;
Afhankelijk van de resultaten kan eventueel een geleidelijke afbouw (via&#13;
gespaarde winst) in de schatting worden ingebouwd. Hypotheek is een&#13;
financieel-economische kwestie, en moet ook aldus behandeld worden.&#13;
Zonder onteigening zou de hypotheek niet op dat moment beëindigd zijn.&#13;
In het voorgaande liet ik de z.g. „verzwaring van lasten" even buiten beschouwing.&#13;
Dit zijn hogere lasten op het overgeblevene, die bij onteigening&#13;
als inkomensschade vergoed moeten worden. Wanneer de hypotheek in de&#13;
praktijk, bij onteigening van een gedeelte, niet wordt afgelost kan men&#13;
theoretisch zelfs stellen, dat dit een verzwaring van lasten op het nietonteigende&#13;
betekent. Daaraan kan nog worden toegevoegd, dat de risico's&#13;
op een verkleind bedrijf veelal groter worden, en hiermee wordt bij de&#13;
schatting veelal geen rekening gehouden, evenmin als met het feit, dat onteigening&#13;
van marginale oppervlakten van een bedrijf veelal een grotere daling&#13;
van het inkomen teweeg brengt dan het gemiddelde van het gehele bedrijf&#13;
aangeeft (de goede taxateurs niet te na gesproken).&#13;
En, zoals Mörzer Bruijns terecht in een noot bij het straks nog te bespreken&#13;
arrest Stamsnijder (zie N.J.O., noot 1975-480) aangeeft, is het in het&#13;
algemeen geen voordelige zaak veelal waardevast land te verruilen voor de&#13;
aflossing van een geldschuld, die jaarlijks (door de inflatie) in „waarde"&#13;
daalt. Er is dus eigenlijk bepaald geen reden een verhoogd percentage te nemen&#13;
voor de aftrek van rente voor vrijkomend kapitaal (d.i. in wezen, verlaging&#13;
van de te vergoeden inkomensschade). Maar wat gebeurt nogal eens&#13;
in de werkelijkheid? Voor daarop in te gaan eerst een aanloopje vanuit de&#13;
historie van de onteigeningsrechtspraak.&#13;
Zoals aangegeven, dient m.i. de hypotheekrente te worden verwerkt bij de bepaling van het jaarlijks inkomen. Hoe het ontstaan is weet ik niet,&#13;
maar sommige deskundigen doen dat niet, intengedeel, zij lichten de hypotheekrente&#13;
uit de boekhouding en tellen deze op bij het saldo van de winsten&#13;
verliesrekening (zie bijv. het betoog van de Advocaat-Generaal in het genoemde&#13;
arrest Lelieveld). Vervolgens wordt dan geconstateerd, dat de hypotheekschuld&#13;
op het onteigende moet worden afgelost, en dat dus een hogere&#13;
rente-aftrek moet worden toegepast, aangezien de hypotheekrente hoger&#13;
is dan de rente (is eigenlijk intrest) voor het in het bedrijf belegde (geïnvesteerde)&#13;
eigen kapitaal.&#13;
De Hoge Raad kon, gezien de feitelijkheden, in het arrest Lelieveld&#13;
moeilijk anders dan zeggen, dat met die hypotheekrente rekening moest&#13;
worden gehouden. Maar uit dat arrest concluderen, dat de H. R. van mening&#13;
is, dat bij aanwezigheid van een hypotheek een hoger rentepercentage&#13;
voor vrijkomend kapitaal moet worden genomen, gaat beslist te ver. Ik beklemtoon&#13;
hier, dat het gaat om verwerking van de hypotheekrente in het&#13;
jaarlijks inkomen en niet om de rente voor vrijkomend kapitaal. Het ene is&#13;
een last en het andere eigenlijk een lust nl. als beloning voor het eigen kapitaal,&#13;
door sommige de intrest genoemd (zie bijv. J. A. C. v.d. Gouwe: Onteigening&#13;
en schadevergoeding bij rechtmatige overheidsdaad); anderen maken&#13;
geen verschil tussen rente en intrest. Bij een hypotheek wordt er in&#13;
principe geld verdiend met behulp van „vreemd" geld; de kosten van dat&#13;
geld moeten van de brutoverdiensten (inkomen) worden afgetrokken. Dit is&#13;
simpel en logisch. De hypotheekrente bijtellen bij het inkomen (de winst of&#13;
netto-opbrengst) is onlogisch en onjuist. Vervolgens tracht men de zaak&#13;
dan weer recht te trekken, door een verhoogd percentage te nemen voor de&#13;
rente-aftrek voor vrijkomend kapitaal, waarbij men dan meestal ook weer&#13;
niet de (bekende) hypotheekrente neemt maar een wat lager percentage (is&#13;
dat wellicht impliciet en onbewust rekening houden met een toekomstige&#13;
afbraak van de hypotheek, of onbewust rekening houden met het feit, dat&#13;
de hypotheek meestal lager is dan de waarde van het verbonden goed; of&#13;
ziet men in het koffiedik een lagere hypotheekrente in het verschiet?). De&#13;
ene onjuistheid en onzekerheid wordt gestapeld op de andere. Als juridische&#13;
basis hanteert men dan wel (m.i. op onjuiste wijze) het genoemde arrest&#13;
Lelieveld en een arrest van de H. R. van 15 oktober 1947, N.J. 1947,&#13;
683 (Rijswijk/v.d. Ploeg), en de laatste jaren vooral het arrest H. R. 30 oktober&#13;
1974, N.J. 1975, 480 (Staat/Stamsnijder).&#13;
Ik vraag me wel eens af, of sommige deskundigen de zaak wel helemaal&#13;
door hebben. Uit de diverse vonissen wordt veelal niet duidelijk, hoe het inkomen&#13;
is bepaald (dus b.v. of men al of niet de hypotheekrente bij de winst&#13;
heeft opgeteld); wel ziet men duidelijk het hoge percentage van de renteaftrek voor vrijkomend kapitaal, onder verwijzing naar het arrest Stamsnijder.&#13;
Conclusie die men trekt: bij aanwezigheid van een hypotheek moet&#13;
een verhoogde rente-aftrek worden toegepast. Mijn conclusie en vrees is,&#13;
dat, wanneer men niet met de hypotheekrente heeft gemanipuleerd, de onteigende&#13;
,,dubbel" wordt gestraft voor het feit, dat hij niet over voldoende&#13;
eigen kapitaal beschikt, en dit dan nog voor de gehele toekomst, waarin hij&#13;
wellicht had afgelost door besparingen dan wel zijn schuld reëel had zien inschrompelen&#13;
door inflatie. Te vaak wordt gehoord de simpele regel „bij&#13;
hypotheek een hogere rente", en dat is onjuist en onrechtmatig. Volgt dan&#13;
vaak een eenvoudige verwijzing naar het arrest Stamsnijder (zonder het&#13;
misschien bestudeerd te hebben).&#13;
Wat men in het beste geval waarschijnlijk tracht te doen is het bepalen&#13;
van de bedrijfsopbrengst, als ware gefinancierd met eigen kapitaal (door de&#13;
rente weer bij de netto-winst op te tellen), en vervolgens toch met die hypotheek&#13;
rekening houden door de rentefactor te verhogen. Vermoedelijk&#13;
vloeit dit voort uit de - op zich juiste - stelling van de Hoge Raad, dat&#13;
door het vervallen van de hypotheek de rentelast vervalt, hetgeen dan een&#13;
voordeel is. Maar het is een misverstand, hieruit af te leiden, dat de renteaftrek&#13;
voor vrijkomend kapitaal hierdoor verandert. Het moet voor de onteigenaar&#13;
onverschillig zijn, of de financiering met eigen of vreemd kapitaal&#13;
gebeurt, behalve voor zover het gaat om de bepaling van het directe inkomensnadeel&#13;
als gevolg van het niet meer kunnen exploiteren van het onteigende&#13;
goed. De enig juiste wijze is het in rekening brengen van de kosten&#13;
van de hypotheeklast als bedrij fslast, een gewone kostenpost dus, die eventueel&#13;
nog intuïtief aan de toekomst kan worden aangepast (zie hiervoor).&#13;
Schakelt men zonder meer over naar een verhoogd rentepercentage voor&#13;
aftrek van vrijkomend kapitaal (uit het onroerend goed) dan verliest men&#13;
ook en vooral uit het oog, dat de waarde waarvoor het goed met hypotheek&#13;
is belast (waarover de hypotheekrente ook wordt berekend) veelal een andere&#13;
(en lagere) is dan de werkelijke waarde, die bij onteigening wordt vergoed,&#13;
en anderzins vaak verhoogd is voor gebouwen e.d., die wellicht helemaal&#13;
niet op het onteigende staan. Een direct verband is dus veelal afwezig,&#13;
en zelfs vaak niet duidelijk uit de hypotheekakte af te leiden.&#13;
Proportionele omslag is ook niet altijd correct, b.v. doordat die opstallen&#13;
worden gebruikt voor een heel ander bedrijfsonderdeel, als b.v. de nietgrond-&#13;
gebonden intensieve veemesterij (bio-industrie). Het is dan zelfs niet&#13;
eenvoudig de specifieke rentelast voor het onteigende vast te stellen. En . . .&#13;
het is bepaald niet uitgesloten, dat de onteigende grond met eigen kapitaal&#13;
werd gefinancierd, wellicht reeds door de ouders of voorouders. Het verdwijnen&#13;
van de financieringslast is dus soms zelfs (ten dele) imaginair. En met de rente vrijkomend kapitaal heeft dit maar weinig van doen. En&#13;
(vrijwel) automatisch past men de verhoogde rente-aftrek dan ook nog toe&#13;
op het vrijkomend kapitaal uit de waardevermindering van het overblijvende,&#13;
waarop de hypotheek wel blijft rusten. Daarmee wordt de onrechtvaardigheid&#13;
dan wel geheel compleet. En ik denk, dat hiermee de onjuistheid&#13;
van de methode ook wel heel duidelijk is aangetoond.&#13;
Het arrest Stamsnijder is eigenlijk een heel apart geval. Stamsnijder had&#13;
nl. met het in de onteigening ontvangen voorschot reeds een hypotheek afgelost&#13;
nog vóórdat het eindvonnis werd geveld. Is het dan een wonder, dat&#13;
de Hoge Raad overweegt „dat toch in zoverre als door onteigening vrijkomend&#13;
kapitaal wordt aangewend tot aflossing van de op het ten dele onteigende&#13;
goed rustende hypothecaire schulden, de met die aflossing gepaard&#13;
gaande bevrijding van rentelast een jaarlijks voordeel is, dat het door de&#13;
onteigening veroorzaakte jaarlijkse inkomensnadeel met het bedrag van die&#13;
rentelast vermindert".&#13;
Ik wil er met nadruk op wijzen, dat hier niet staat, dat dit moet leiden tot&#13;
een verhoogde rente-aftrek voor vrijkomend kapitaal. Evenzeer kan men,&#13;
en m.i. juister, lezen, dat het jaarlijks inkomen, dat door de onteigening&#13;
verloren gaat, met de hypotheekrente moet worden verminderd (zoals ook&#13;
in de boekhouding gebeurt). Hiermee is de zaak tot zijn eigen eenvoud teruggebracht,&#13;
en kan de taxateur het in de toekomst verloren gaande reële&#13;
inkomen weer naar eigen inzicht, deskundigheid en intuïtie schatten, rekening&#13;
houdende met alle beschikbare gegevens en bedrijfs- en financiële mogelijkheden.&#13;
En de rente voor vrijkomend kapitaal kan worden bepaald&#13;
overeenkomstig de intrest voor, met hetzelfde risico en liquiditeit in eigen&#13;
bedrijf belegde (geïnvesteerde) kapitaal.&#13;
Over het al of niet aflossen van de hypotheek behoeft hij zich ook verder&#13;
geen zorgen te maken, wel wetende, dat er meerdere mogelijkheden zijn om&#13;
bespaarde winst (of een verkregen schadeloosstelling) aan te wenden, zoals&#13;
reserve kweken (b.v. voor de oude dag), nieuwe of vervangingsinvesteringen&#13;
doen, (persoonlijke) schulden of een hypotheek aflossen, of gewoon&#13;
consumeren. De beslissing daarover is, zoals gebruikelijk en meermalen&#13;
door de Hoge Raad aangegeven, aan de onteigende zelf. De onteigeningswet&#13;
schrijft geen aflossing van de hypotheek voor, alleen royement op het&#13;
onteigende gedeelte (om de onteigenaar te „voorzien" van een eigendom,&#13;
vrij van lasten en rechten), en die aflossing zal, bij kleinere bedrijfsgedeelten,&#13;
ook vaak genoeg niet werkelijk plaats vinden. Bij Stamsnijder moest&#13;
de Hoge Raad wel rekening houden met de feitelijkheid van de aflossing.&#13;
Maar in vele gevallen zal de hypotheekhouder er alle vrede mee hebben, dat&#13;
de ondernemer probeert met zijn geld winst te maken, mits hij zijn rente maar op tijd betaalt en eventueel de periodieke aflossingen. Dat de Hoge&#13;
Raad in de zaak Stamsnijder ook nog concludeert, dat „aan de mogelijkheid,&#13;
dat de onteigende het vrijkomende kapitaal niet tot de aflossing van&#13;
de hypothecaire schulden aanwendt, alleen dan betekenis kan worden toegekend,&#13;
indien zich omstandigheden voordoen op grond waarvan dit in redelijkheid&#13;
niet van hem kan worden verwacht" is m.i. meer van juridischtheoretisch&#13;
dan van practisch belang, behalve dan b.v. in de hiervoor aangeduide&#13;
gevallen, waarin de hoogte van de hypotheek in belangrijke mate is&#13;
bepaald door b.v. de opstallen op andere dan de onteigende percelen of&#13;
perceelsgedeelten. Het in de toekomst gederfde inkomen moet worden bepaald&#13;
als ware er geen onteigening. De eigenaar wil alleen royement; de&#13;
hypotheek-partijen regelen verder hun eigen zaken, en de taxateur verwerkt&#13;
de rente op zijn eigen, deskundige wijze in de bepaling van het inkomen,&#13;
welks verlies moet worden vergoed; in elk geval laat hij er niet de rente voor&#13;
vrijkomend kapitaal door beïnvloeden. Zou hij dit laatste wel doen, dan&#13;
zou hij zich overigens, zoals gezegd, ook nog moeten afvragen, welk deel&#13;
van de waarde van het onroerend goed is geïnvesteerd als eigen kapitaal en&#13;
welk deel als vreemd kapitaal (hypotheek danwel andere lening), en daaruit&#13;
een eventueel proportioneel passende rente destilleren. Zo kan men dan&#13;
weer tot allelei rentehoogten voor de aftrek komen en aldus de chaos (en&#13;
het onrecht) op dit gebied nog wat groter maken.&#13;
De rechtbank in Den Bosch doet dat dan ook in het genoemde vonnis&#13;
van 27 maart 1981. De begrote inkomensschade correspondeert in dit geval,&#13;
aldus de Rb., met circa 5,8% van het vrijkomend kapitaal, en gelet op&#13;
de hypotheektarieven betekent aflossing een lastenvermindering, die de&#13;
jaarlijkse inkomensschade overtreft. De deskundigen hadden 4% rente in&#13;
aftrek gebracht, maar de rechtbank wist het beter en kwam tot 5,8% of&#13;
meer (zo kwam deze Rb. in enkele weken tijds tot 3 rentes voor vrijkomend&#13;
kapitaal uit agrarische grond nl. 2%, 4% en meer dan 5,8%!). En menig&#13;
deskundige zal zich de ogen uitwrijven, wanneer hij in het vonnis leest, dat&#13;
de hypotheekrente (hoogte niet genoemd!) het inkomen overtreft, terwijl&#13;
dat inkomen niet minder is dan ƒ 3.750, - per ha per jaar (inclusief verzwaring&#13;
van lasten), bij een grondprijs van ƒ 6,50 per m2. De rechtbank vraagt&#13;
zich niet eens af, voor welk bedrag de grond belast is met hypotheek, doch&#13;
vergelijkt alleen de hoogte van het percentage van de inkomensschade met&#13;
de gangbare hypotheekrente en constateert, dat de laatste de eerste overtreft&#13;
(het percentage!) en dat dus de hypotheekrente, die na onteigening&#13;
niet meer behoeft te worden betaald, het inkomen overtreft, en dat er dus&#13;
geen inkomensschade is. En dat zonder het feitelijk verschil in bedragen te&#13;
berekenen. Het is haast onvoorstelbaar, maar wel waar! Het systeem is fout, maar binnen dat systeem had men toch in elk geval&#13;
de hoogte van de inkomensschade moeten vergelijken met de hoogte van&#13;
het werkelijke hypotheekrente-bedrag op die grond, zodat de realiteit van&#13;
het belaste waardedeel tot uiting zou zijn gekomen. Zo wordt geen recht gedaan,&#13;
maar verstrikt men zichzelf in theorie, en het is te hopen, dat dit geen&#13;
algemeen beeld is van onze rechtspraak. Helaas vrees ik, dat dit ten dele bij&#13;
aanwezigheid van hypotheken bij onteigening wel het geval is, en ik hoop&#13;
er door dit artikel aan bij te dragen, dat de betreffende rechters en deskundigen&#13;
terugkeren van de dwalingen huns weegs.</content><legacyfootnotes/><footnotes><footnote/></footnotes><auteurs>Ing. J. Tolner.</auteurs><published>1981-11-01 00:00:00</published><modified>1981-11-01 00:00:00</modified><editiondate>1981-11-01</editiondate><htmlpath>https://denhollander.info/artikel/6528</htmlpath></article>
</articles></edition>
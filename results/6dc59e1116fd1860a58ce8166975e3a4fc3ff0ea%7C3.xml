<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1994</searchword><id>6062</id><udhid>UDH:TvAR/6062</udhid><titel>De positie van de agrarische grondgebruiker in de Natuurbeschermingswet</titel><searchwords><searchword>TvAR 11/1994</searchword><searchword>UDH:TvAR/6062</searchword></searchwords><attachments><attachment><name>1994_nr 11_Artikel_deHoog.pdf</name><extention>pdf</extention><url>https://denhollander.info/download/5871/ci</url></attachment></attachments><inleiding>1. INLEIDING&#13;
Reeds aan het begin van deze eeuw kreeg het begrip natuurbescherming maatschappelijke&#13;
actualiteit. Deze vertaalde zich in een aantal particuliere initiatieven, zoals de oprichting&#13;
op 22 april 1905 van de Vereniging tot Behoud van Natuurmonumenten in Nederland. De&#13;
belangrijkste activiteiten van de vereniging bestonden en bestaan uit de verwerving van&#13;
natuurgebieden en het beheer ervan.1 De publiekrechtelijke ontwikkelingen met betrekking&#13;
tot de natuurbescherming verliepen aanzienlijk langzamer. Eerst op 1 januari 1968&#13;
trad de Natuurbeschermingswet2 in werking, waarmee een wettelijk instrumentarium ter&#13;
aanwijzing van beschermde natuurmonumenten werd gecreëerd. Aan de totstandkoming&#13;
van de Natuurbeschermingswet is een lange periode van voorbereiding voorafgegaan. In&#13;
1946 kreeg de Voorlopige Natuurbeschermingsraad de opdracht een advies uit te brengen&#13;
over een in te voeren Natuurbeschermingswet, welk advies in 1952 gereed kwam. Eerst in&#13;
1962 werd daadwerkelijk een wetsontwerp ingediend. Nog voorafgaande aan de adviesaanvrage&#13;
verscheen de dissertatie van Van de Ven over het vraagstuk van de wettelijke&#13;
natuurbescherming in Nederland.3&#13;
Inmiddels is bij Koninklijke Boodschap d.d. 14 januari 1994 een wetsontwerp ingediend,&#13;
houdende nieuwe regelen ter bescherming van natuur en landschap (Natuurbeschermingswet&#13;
1994).4 Als algemene achtergrond van het wetsvoorstel zou men kunnen&#13;
beschouwen de in de laatste jaren veranderde beleidsinzichten met betrekking tot natuur&#13;
en landschap.&#13;
Over de redenen tot aanpassing van de Natuurbeschermingswet zegt de memorie van&#13;
toelichting het volgende5:&#13;
'In de eerste plaats is het van belang om knelpunten, gebleken bij de toepassing van de&#13;
wet, weg te nemen. Het gaat hierbij onder meer om de volgende aspecten: 1. Het beheer van staatsnatuurmonumenten wordt in een aantal gevallen bemoeilijkt&#13;
daar waar de gebruiker van de gronden een particulier is. De huidige wet regelt deze situ&#13;
atie onvoldoende duidelijk aangezien deze ervan uit gaat dat altijd de Staat zelf de gebrui&#13;
ker is. Voorts is door de Afdeling rechtspraak van de Raad van State bij uitspraak van 14&#13;
juni 1983 (M en R 1984, nr. 79) inzake de aanleg van de F3-buisleiding door het Staat&#13;
snatuurmonument de Waddenzee een vergunning sui generis geïntroduceerd voor activi&#13;
teiten met ingrijpende gevolgen voor een staatsnatuurmonument. Deze vergunning vloeit&#13;
voort uit de algemene publiekrechtelijke beheersbevoegdheid van de Minister van Land&#13;
bouw, Natuurbeheer en Visserij voor staatsnatuurmonumenten. Dit is bevestigd door een&#13;
uitspraak van de Voorzitter van de Afdeling rechtspraak van 23 mei 1991 (M en R 1992,&#13;
22). Een wettelijke regeling ter zake is gewenst.&#13;
2. Ten aanzien van beschermde natuurmonumenten blijkt in een aantal gevallen ondui&#13;
delijkheid te bestaan bij de betrokken grondeigenaren en gebruikers over de rechtsgevol&#13;
gen van een aanwijzing. De wetstoepassing ondervindt hierdoor in een aantal gevallen&#13;
onnodig veel weerstand. Voorts is gebleken dat ook het artikel van de wet dat handelt&#13;
over het beheersplan, verbetering behoeft. Dit geldt bijvoorbeeld de perioden waarvoor&#13;
een beheersplan kan worden vastgesteld.&#13;
In de tweede plaats is een herziening van de huidige wet ingegeven door de wens om in&#13;
de praktijk gebleken knelpunten weg te nemen teneinde de provinciale besturen meer verantwoordelijkheden&#13;
te geven voor de uitvoering van de wet. Het is van belang de rol van&#13;
de provincies op het terrein van de natuurbescherming te versterken. Dit sluit aan bij de&#13;
verantwoordelijkheden van de provincies voor de bestemming, inrichting en beheer van&#13;
het landelijk gebied. Met name het voorstel dat thans per provincie gebieden door het provinciaal&#13;
bestuur als beschermd natuurmonument kunnen worden aangewezen, zal kunnen&#13;
bevorderen dat het areaal van onder de wet gebrachte gebieden kan toenemen.&#13;
In de derde plaats is het gewenst ook het Natuurbeleidsplan op gelijke wijze als het Nationaal&#13;
Milieubeleidsplan en de Nota op de waterhuishouding een wettelijke verankering&#13;
te geven. Het voornemen hiertoe was reeds aangekondigd in het Natuurbeleidsplan.&#13;
In de vierde plaats is het noodzakelijk het beleid ter zake van de landschapsbescherming&#13;
te versterken. Mede tegen de achtergrond van het op dat punt in het kader van het&#13;
Structuurschema Groene Ruimte geformuleerde beleid en gelet op de achteruitgang van&#13;
het historisch waardevolle landschap, worden thans voorstellen gedaan om aan historischlandschappelijk&#13;
waardevolle landschapsgezichten wettelijke bescherming te kunnen bieden.&#13;
De bevoegdheid voor de uitvoering van die taak is daarbij in handen gelegd van het&#13;
provinciaal bestuur, tezamen met het bestuur van de gemeente.&#13;
In de vijfde plaats is de gelegenheid te baat genomen om de wet op een aantal andere&#13;
punten te verbeteren en te moderniseren. Dit geldt bijvoorbeeld de bepalingen over de Natuurbeschermingsraad&#13;
en de procedurele bepalingen over vergunningverlening en beroep,&#13;
met name in verband met de Algemene wet bestuursrecht. Tevens zijn aanpassingen gepleegd&#13;
die verband houden met de inwerkingtreding van de Wet milieubeheer.&#13;
In de zesde plaats is het gewenst de op grond van de Natuurbeschermingswet strafbaar&#13;
gestelde feiten onder de Wet op de economische delicten [te] brengen. ( .....)&#13;
Tenslotte wordt het gewenst geacht om een wettelijke grondslag te geven aan het verlenen&#13;
van bijdragen ter bevordering en ondersteuning van het beleid inzake natuur en landschap.&#13;
Aan de reeds lang bestaande wens om de Natuurbeschermingswet te herzien wordt hier uitvoering gegeven in de verwachting dat daarmee de effectiviteit van de wet vergroot&#13;
zal worden.'&#13;
Men zou kunnen stellen dat met de wijziging wordt beoogd natuurbeschermingsbeleid&#13;
en het daarbij te hanteren instrumentarium optimaal op elkaar af te stemmen.</inleiding><content>2. HET INSTRUMENTARIUM VAN DE NATUURBESCHERMINGSWET&#13;
Het belangrijkste concrete instrument van de Natuurbeschermingswet is dat van de aanwijzing&#13;
van een natuurmonument tot beschermd natuurmonument. Art. 7 lid 1 bepaalt dat&#13;
de minister van Cultuur, Recreatie en Maatschappelijk Werk, de huidige minister van&#13;
Volksgezondheid, Welzijn en Sport, in overeenstemming met de minister van Volkshuisvesting,&#13;
Ruimtelijke Ordening en Milieubeheer, een natuurmonument, waarvan de bescherming&#13;
niet reeds op andere wijze door of krachtens de wet is verzekerd, bij een met&#13;
redenen omklede beschikking, waarin de kadastrale aanduiding van de desbetreffende onroerende&#13;
zaken staat vermeld, kan aanwijzen als beschermd natuurmonument. Het begrip&#13;
'natuurmonumenten' wordt in art. 1 sub b. omschreven als terreinen en wateren, welke&#13;
van algemeen belang zijn uit een oogpunt van natuurschoon of om hun natuurwetenschappelijke&#13;
betekenis. Ten aanzien van het soort terreinen geldt geen beperking: het kan&#13;
zowel gaan om reeds bestaande natuurgebieden als bijvoorbeeld om gebieden waarin andere&#13;
functies, zoals de agrarische, een rol spelen. De enige beperking is te vinden in art. 7&#13;
lid 2: aan de Staat in eigendom toebehorende natuurmonumenten kunnnen niet aangewezen&#13;
worden als beschermd natuurmonument.&#13;
De ontwerp-Natuurbeschermingswet 1994 kent eveneens het instrument van aanwijzing,&#13;
zij het in gewijzigde vorm. Art. 18 luidt als volgt:&#13;
1. Onze Minister (de minister van Landbouw, Natuurbeheer en Visserij - PAdH) kan,&#13;
mede op grondslag van het structuurschema, bij besluit een natuurmonument aanwijzen&#13;
als beschermd natuurmonument. Het besluit gaat vergezeld van een kaart waarop het be&#13;
schermd natuurmonument is aangegeven en een toelichting.&#13;
2. Onze Minister wijst geen natuurmonument als beschermd natuurmonument aan dat&#13;
gedeputeerde staten krachtens artikel 27 kunnen aanwijzen als beschermd natuurmonu&#13;
ment.&#13;
3. Indien het beheer over een natuurmonument of een gedeelte daarvan berust bij een&#13;
van Onze andere Ministers, dan neemt Onze Minister een besluit als bedoeld in het eerste&#13;
lid niet, dan in overeenstemming met die andere Minister.&#13;
4. Indien in andere gevallen dan bedoeld in het derde lid, een van Onze andere Minis&#13;
ters op grond van enig wettelijk voorschrift bevoegd is besluiten te nemen met betrekking&#13;
tot het natuurmonument, vindt voorafgaand aan een besluit als bedoeld in het eerste lid&#13;
overleg plaats met die andere minister.&#13;
Art. 27 regelt de aanwijzing van beschermde natuurmonumenten door Gedeputeerde&#13;
Staten:&#13;
1. Gedeputeerde staten kunnen, mede op grondslag van het structuurschema bij besluit&#13;
een natuurmonument aanwijzen als beschermd natuurmonument. Het besluit gaat vergezeld&#13;
van een kaart, waarop het beschermd natuurmonument is aangegeven en een toelichting. 2. Gedeputeerde staten wijzen geen natuurmonument als beschermd natuurmonument&#13;
aan dat vanwege zijn omvang of de aanwezige waarden als natuurmonument van nationa&#13;
le of internationale betekenis beschouwd moet worden.&#13;
3. Indien het beheer over dan wel het gebruik of het toekomstig gebruik van een na&#13;
tuurmonument of een gedeelte daarvan berust bij de Staat, nemen gedeputeerde staten een&#13;
besluit als bedoeld in het eerste lid niet dan in overeenstemming met Onze Minister en in&#13;
dien het beheer danwei het gebruik of het toekomstig gebruik van dat natuurmonument&#13;
berust bij een van Onze andere Ministers, tevens met die andere Minister.&#13;
4. Artikel 19 is van overeenkomstige toepassing.&#13;
Met name in een drietal opzichten is de aanwijzing gewijzigd: in de ontwerp-Natuurbeschermingswet&#13;
1994 zijn het onderscheid staatsnatuurmonument-beschermd natuurmonument&#13;
en de beperking in de aanwijzing tot natuurmonumenten waarvan de bescherming&#13;
niet reeds op andere wijze door of krachtens de wet is verzekerd vervallen. Daarnaast&#13;
vindt een zekere decentralisatie van de aanwijzing plaats naar Gedeputeerde Staten.&#13;
3. DE RECHTSPOSITIE VAN DE AGRARISCH ONDERNEMER&#13;
Ter bepaling van de rechtspositie van de agrarisch ondernemer binnen een aangewezen&#13;
beschermd natuurmonument dient allereerst te worden vastgesteld welke de rechtsgevolgen&#13;
van de aanwijzing zijn. In de huidige Natuurbeschermingswet worden die geregeld in&#13;
art. 12 tot en met 17. De kernbepaling is te vinden in art. 12 lid 1:&#13;
Het is verboden zonder vergunning van Onze Minister of in strijd met bij zodanige vergunning&#13;
gestelde voorwaarden handelingen te verrichten, te doen verrichten of te gedogen,&#13;
die schadelijk zijn voor het natuurschoon of voor de natuurwetenschappelijke&#13;
betekenis van een beschermd natuurmonument of die een beschermd natuurmonument&#13;
ontsieren.&#13;
Lid 2 geeft een nadere precisiëring van het begrip schadelijke handeling:&#13;
Als schadelijk voor het natuurschoon of voor de natuurwetenschappelijke betekenis&#13;
van een beschermd natuurmonument worden in ieder geval aangemerkt handelingen, die&#13;
de in de beschikking tot aanwijzing genoemde wezenlijke kenmerken van een beschermd&#13;
natuurmonument aantasten.&#13;
In de ontwerp-Natuurbeschermingswet 1994 komen vergelijkbare bepalingen voor.&#13;
Het is duidelijk dat een aanwijzing tot beschermd natuurmonument ingrijpende gevolgen&#13;
heeft voor de agrarisch ondernemer wiens bedrijf binnen de grenzen van het natuurmonument&#13;
is gelegen. Het is de vraag welke instrumenten hem ten dienste staan ter&#13;
bescherming van zijn bedrijfsbelangen.&#13;
Ten eerste staat zowel tegen de aanwijzing als tegen het verlenen of weigeren van een&#13;
vergunning beroep open op de Afdeling Bestuursrechtspraak van de Raad van State. Het&#13;
is aan te nemen dat het middel van beroep ten hoogste slechts van marginale betekenis zal&#13;
zijn. Uitgaande van de beleidsvrijheid van de overheid mag verwacht worden dat een&#13;
agrarisch ondernemer zowel ter zake van een aanwijzing als van een vergunning slechts&#13;
met succes beroep aan kan tekenen wanneer hij aannemelijk kan maken dat het door de&#13;
overheid gestelde natuurbeschermingsbelang in werkelijkheid niet aanwezig is. In de andere&#13;
gevallen zal - zeker gezien tegen de achtergrond van de discretionaire bevoegdheid van de overheid - het maatschappelijk zwaarwegende algemene belang van de natuurbescherming&#13;
prevaleren boven het individuele belang van de agrarisch ondernemer.&#13;
Ter compensatie van de gevolgen voor de agrarisch ondernemer kent de Natuurbeschermingswet&#13;
een schadevergoedingsregeling, neergelegd in artikel 18 lid 1:&#13;
Indien en voorzover blijkt, dat een belanghebbende ten gevolge van de aanwijzing als&#13;
beschermd natuurmonument dan wel een beschikking als bedoeld in artikel 8, tweede lid&#13;
(tot het nog voor de aanwijzing onmiddelijk in werking doen treden van de rechtsgevolgen&#13;
- PAdH), of doordat een vergunning is geweigerd dan wel aan een vergunning voorwaarden&#13;
zijn verbonden schade lijdt of zal lijden, welke redelijkerwijze niet of niet geheel&#13;
te zijnen laste behoort te blijven en waarvan de vergoeding niet of niet voldoende door&#13;
aankoop, onteigening of anderszins is verzekerd, kent Onze Minister op zijn verzoek een&#13;
naar billijkheid te bepalen schadevergoeding toe. De schadevergoeding kan worden bepaald&#13;
in geld of op andere wijze.&#13;
De ontwerp-Natuurbeschermingswet 1994 kent een overeenkomstige bepaling.&#13;
Van belang is het karakter van de schadevergoedingsregeling. De memorie van toelichting&#13;
legt een verband met de schadevergoedingsregelingen in de Wet op de Ruimtelijke&#13;
Ordening en de Monumentenwet. Zoals reeds uit de wetstekst blijkt, gaat het niet om een&#13;
recht op volledige schadevergoeding, doch slechts op een gedeeltelijke, wellicht slechts&#13;
marginale.&#13;
Nu er ten aanzien van zowel de aanwijzing tot beschermd natuurmonument als de vergunningverlening&#13;
geen sprake is van een inhoudelijk effectieve beroepsprocedure waarin&#13;
de belangen van de agrarisch ondernemer ten volle worden meegewogen en er daarnaast&#13;
geen adequate regeling met betrekking tot de schadeloosstelling bestaat, kan worden gesteld&#13;
dat de agrarisch ondernemer geen adequate middelen ten dienste staan ter bescherming&#13;
van zijn bedrijfsbelangen in geval van aanwijzing van de tot zijn bedrijf behorende&#13;
gronden als beschermd natuurmonument.&#13;
4. ALTERNATIEVEN&#13;
De vraag is, of het ontbreken van dergelijke middelen wel of niet aanvaardbaar is. Het&#13;
antwoord op die vraag kan niet los gezien worden van de aard van de belangen die aan&#13;
natuurbeschermingszijde en aan agrarische zijde een rol spelen. Het primaire belang van&#13;
de natuurbescherming ligt reeds in de naam besloten: het beschermen van de natuur, natuurwaarden&#13;
en landschap en het ontwikkelen daarvan. Het primaire agrarisch belang is&#13;
het instandhouden en het ontwikkelen van de agrarische produktie en produktiemogelijkheden&#13;
op het agrarisch bedrijf. Men kan niet zonder meer stellen dat deze belangen tegengesteld&#13;
zijn. Het is goed denkbaar dat de agrarische exploitatie plaatsvindt op een wijze&#13;
die aan de belangen van natuur en landschap tegemoetkomt. In andere omstandigheden&#13;
zal een samengaan van natuur en landbouw niet goed denkbaar zijn, namelijk in die gevallen&#13;
waarin agrarische exploitatie een onaanvaardbare aantasting van natuurwaarden tot&#13;
gevolg zal hebben. Terzijde zij aangetekend dat beleidsmatig op dit punt geen consistentie&#13;
bestaat. Nadat aanvankelijk gekozen was voor het model van verweving van functies&#13;
werd daarna gekozen voor het scheidingsmodel. Inmiddels gaan stemmen op om weer terug&#13;
te keren naar het verwevingsmodel. Men kan stellen dat een aanwijzing tot beschermd natuurmonument voor de agrarisch&#13;
ondernemer het gevolg heeft dat hij gedwongen wordt de exploitatie van zijn bedrijf -&#13;
voor zover deze nog mogelijk is - te doen plaatsvinden volgens het verwevingsmodel.&#13;
Door middel van het vergunningensysteem wordt de verweving concreet vormgegeven en&#13;
gereguleerd. Het voorgaande betekent dat de in het begin van dit hoofdstuk gestelde vraag&#13;
aldus geformuleerd kan worden:&#13;
a. dienen bij de aanwijzing tot beschermd natuurmonument de belangen van de agra&#13;
risch ondernemer in die mate meegewogen te worden dat er sprake is van een volledige&#13;
toetsing en afweging van belangen in plaats van een marginale rechtmatigheidstoetsing.&#13;
Mat andere woorden: dient in beginsel het natuurbeschermingsbelang te prevaleren of&#13;
dienen natuurbeschermingbelangen en agrarische belangen tegen elkaar te worden afge&#13;
wogen.&#13;
b. dient een agrarisch ondernemer in geval van een aanwijzing tot beschermd natuur&#13;
monument recht te hebben op een volledige schadeloosstelling of slechts op een margina&#13;
le, namelijk slechts voor zover de schade redelijkerwijze niet te zijnen laste behoort te&#13;
komen.&#13;
Beantwoording van deze vraag in beide onderdelen hangt in sterke mate samen met de&#13;
wijze waarop men de verhouding nattuurbescherming-landbouw maatschappelijk benadert&#13;
en is slechts ten dele een juridische zaak. Begrippen als rechtvaardigheid en redelijkheid&#13;
spelen daarbij als uitgangspunt een wezenlijke rol.&#13;
Ten aanzien van het eerste aspect - de aanwijzing tot beschermd natuurmonument - is&#13;
van belang dat het daarbij gaat om een uitzonderlijke maatregel. Aanwijzing kan immers&#13;
slechts geschieden wanneer de desbetreffende terreinen of wateren van algemeen belang&#13;
zijn uit een oogpunt van natuurschoon of om hun natuurwetenschappelijke betekenis.&#13;
Vast staat dat in Nederland een ernstige aantasting van natuur, natuurwaarden en landschap&#13;
heeft plaatsgevonden en nog plaatsvindt. Gesteld kan worden dat er inmiddels een&#13;
maatschappelijke consensus bestaat over de noodzakelijkheid de bestaande natuurwaarden&#13;
te beschermen en te trachten door natuurontwikkeling verloren gegane natuurwaarden te&#13;
herstellen en nieuwe te ontwikkelen. Onder deze omstandigheden lijkt het voor de hand te&#13;
liggen binnen aangewezen gebieden de belangen van natuurbescherming te laten prevaleren&#13;
boven die van de individuele agrarisch ondernemer.&#13;
De conclusie ten aanzien van dit onderdeel dient dan ook te zijn dat het beroep tegen&#13;
de aanwijzing als beschermd natuurmonument terecht een marginaal karakter heeft en de&#13;
aanwijzing terecht slechts op zijn rechtmatigheid wordt beoordeeld, hetgeen in de praktijk&#13;
betekent een toetsing of het natuurbeschermingsbelang in die mate aanwezig is dat de&#13;
aanwijzing gerechtvaardigd is.&#13;
Zoals ik reeds aangaf, heeft een aanwijzing directe - mogelijk ingrijpende - gevolgen&#13;
voor de betrokken agrarisch ondernemer met betrekking tot de exploitatie van zijn bedrijf.&#13;
Hij zal in veel gevallen aanzienlijke schade lijden, zowel in de vermogenssfeer als&#13;
in de inkomenssfeer. In een aantal gevallen zal een rendabele bedrijfsvoering niet meer&#13;
mogelijk zijn. In dergelijke gevallen heeft de agrarisch ondernemer recht op een financiële&#13;
compensatie. De vraag ten aanzien daarvan is, of hij recht behoort te hebben op een&#13;
volledige schadeloosstelling, zoals ook in het geval van onteigening, of dat hij slechts&#13;
recht behoort te hebben op een marginale tegemoetkoming, zoals in geval van planschade.&#13;
Beantwoording van deze vraag wordt bemoeilijkt doordat het onderscheid tussen onteigening&#13;
en andere publiekrechtelijke gebruiksbeperkingen althans materieel niet duidelijk te maken is. Publiekrechtelijke gebruiksbeperkingen kunnen immers een dusdanige omvang&#13;
hebben dat de mogelijkheden tot - zeker bedrijfsmatige - gebruikmaking van het eigendoms-&#13;
of andersoortig gebruiksrecht materieel nagenoeg afwezig zijn.6&#13;
In geval van een dergelijke materiële onteigening lijkt het niet redelijk de betrokken&#13;
agrarisch ondernemer op andere wijze te behandelen dan wanneer er sprake zou zijn van&#13;
een formele onteigening.7 Het resultaat van een dergelijke benadering zou kunnen zijn,&#13;
dat het bedrijf op kosten van de overheid verplaatst wordt naar een lokatie buiten het natuurmonument.&#13;
Ter vergelijking: in beheersgebieden bestaat een aankoopplicht voor het&#13;
Bureau Beheer Landbouwgronden ten aanzien van de grond. Besluit een agrarisch ondernemer&#13;
zijn gronden te verkopen, dan krijgt hij op de getaxeerde koopprijs een toeslag van&#13;
10% ter vergoeding van zijn overige schade. Zou hij besluiten elders gronden aan te kopen,&#13;
dan is hij over de aankoopprijs daarvan al 6% overdrachtsbelasting verschuldigd.&#13;
Zou de grondprijs van de aangekochte gronden gelijk zijn aan de aan het BBL verkochte&#13;
gronden, dan resteert nog 4% van de toeslag ter vergoeding van de overige schade. De bedrijfsgebouwen&#13;
zijn in deze transaktie in het geheel niet betrokken. Het is duidelijk dat in&#13;
een dergelijk geval van een adequate schadevergoedingsregeling geen sprake is.&#13;
Gesteld kan worden dat de in de huidige Natuurbeschermingswet opgenomen en de&#13;
ontwerp-Natuurbeschermingswet 1994 gehandhaafde schadevergoedingsregeling onvoldoende&#13;
is en dat deze vervangen behoort te worden door een regeling naar analogie van&#13;
de Onteigeningswet. Voor dit standpunt is ook een maatschappelijk argument aan te voeren.&#13;
In discussies over het natuurbeschermingsbeleid is altijd zowel van overheidszijde als&#13;
door de natuurbeschermingsorganisaties benadrukt dat het van belang is dat ook in de&#13;
agrarische wereld een voldoende draagvlak voor een adequaat natuurbeschermingsbeleid&#13;
aanwezig dient te zijn. Een dergelijk draagvlak wordt in ieder geval niet gecreëerd wanneer&#13;
men het de agrarisch ondernemer onmogelijk maakt zijn bedrijf uit te oefenen èn&#13;
men hem bovendien daarvoor niet op behoorlijke wijze schadeloos stelt. Overigens valt in&#13;
de maatschappelijke discussie over de relatie natuurbescherming en landbouw op, dat aan&#13;
de zijde van de landbouw meer begrip lijkt te bestaan voor de belangen van de natuurbescherming&#13;
dan bij de natuurbescherming voor die van de landbouw. Met name het aspect&#13;
van de schadeloosstelling voor de agrarisch ondernemer lijkt bij de natuurbescherming&#13;
weinig in de belangstelling te staan.&#13;
5. CONCLUSIE&#13;
Geconcludeerd kan worden dat de agrarisch ondernemer slechts beperkte mogelijkheden&#13;
heeft om een aanwijzing van een natuurmonument tot beschermd natuurmonument met&#13;
succes aan te vechten. Gezien de zwaarwegende belangen van de natuurbescherming en&#13;
het uitzonderlijke karakter van de aanwijzing is een dergelijke beperking aanvaardbaar.&#13;
Ten aanzien van het recht van de agrarisch ondernemer op schadevergoeding in verband&#13;
met de aanwijzing kan worden gesteld dat deze onvoldoende is. Uitgaande van het feit dat&#13;
de in een beschermd natuurreservaat opgelegde beperkingen voor de agrarisch ondernemer&#13;
materieel een volledige of gedeeltelijke onteigening betekenen, dient de schadeloosstelling ook op basis van de in de Onteigeningswet en de onteigeningsjurisprudentie vastgelegde&#13;
regels te geschieden. Een andere benadering zou in strijd komen met het gelijkheidsbeginsel:&#13;
er ontstaat een verschil in behandeling tussen de formeel onteigende en de&#13;
slechts materieel onteigende. Een dergelijke situatie lijkt ook maatschappelijk niet aanvaardbaar:&#13;
waar het bij de aanwijzing tot beschermd natuurmonument gaat om het algemeen&#13;
maatschappelijk belang van natuurbescherming is het alleszins redelijk de daarop&#13;
betrekking hebbende kosten te doen dragen door de maatschappij als geheel en niet af te&#13;
wentelen op de toevallig in het desbetreffende gebied werkzame agrarisch ondernemer.</content><legacyfootnotes>1. Zie voor een overzicht van de eerste activiteiten van de vereniging het jaarverslag 1914-1915.&#13;
2. Wet van 15 november 1967, Stb. 1967, 572, houdende voorzieningen in het belang van de natuurbescher&#13;
ming, gewijzigd bij de Wetten van 8 april 1976, Stb. 1976, 229, 23 juni 1976, Stb. 1976, 377, 11 februari&#13;
1988, Stb. 1988, 77, 25 oktober 1989, Stb. 1989, 490, 3 december 1991, Stb. 1991, 607, 4 juni 1992, Stb. 1992, 422 en 424, 28 oktober 1993, Stb. 1993, 586, 11 november 1993, Stb. 1993, 610, 15 december&#13;
1993, Stb. 1993, 667, 16 december 1993, Stb. 1993, 650 en 4 februari 1994, Stb. 1994, 135. 3. A. A.M.M, van de Ven: Het vraagstuk van de wettelijke natuurbescherming in Nederland, diss. 1941.&#13;
4. TK 1993-1994, 23 580. De wet zal de naam krijgen 'Natuurbeschermingswet', met daaraan toegevoegd&#13;
het jaartal van het Staatsblad waarin zij zal worden geplaatst (art. 112). De naam 'Natuurbeschermingswet&#13;
1994' is derhalve een voorlopige.&#13;
5. TK 1993-1994, 23 580 nr. 3 blz. 9 e.v.&#13;
6. Zie J.W. van Zundert: Overheidsbestuur en grondeigendom, diss. 1980 (Samsom).&#13;
7. De Onteigeningswet geeft in titel VIII (art. 141 e.v.) expliciet de mogelijkheid óm te onteigenen in het be&#13;
lang der natuurbescherming.</legacyfootnotes><footnotes><footnote/></footnotes><auteurs>Mr. drs. PA. de Hoog</auteurs><published>1994-11-01 00:00:00</published><modified>1994-11-01 00:00:00</modified><editiondate>1994-11-01</editiondate><htmlpath>https://denhollander.info/artikel/6062</htmlpath></article>
</articles></edition>
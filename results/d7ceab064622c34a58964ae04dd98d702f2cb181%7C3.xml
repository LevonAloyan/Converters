<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2001</searchword><id>4720</id><udhid>UDH:TvAR/4720</udhid><titel>Van Leest / Waterschap Land van Nassau (TvAR 2001/5086)</titel><searchwords><searchword>TvAR 11/2001</searchword><searchword>TvAR 2001/5086</searchword><searchword>UDH:TvAR/4720</searchword></searchwords><attachments><attachment><name>2001_nr 11_Rechtspraak_5086.pdf</name><extention>pdf</extention><url>https://denhollander.info/download/4662/ci</url></attachment></attachments><inleiding>[Pachtwet art. 36, lid 3]&#13;
&#13;
Op 18.01.’99 pacht opgezegd. Op 15.02.’99&#13;
door pachter ongetekend verzoekschrift tot&#13;
verlenging ingediend ter griffie pachtkamer&#13;
kantongerecht, met getekende begeleidende&#13;
brief. Op 04.03.’99 (dus na termijn van één&#13;
maand van art. 36 lid 3 PW) zelfde verzoekschrift&#13;
alsnog ondertekend ingediend.&#13;
Hof: Gebrek van niet-ondertekening leende&#13;
zich in de omstandigheden van het geval&#13;
voor herstel (HR 1993, 569), en is op&#13;
aanvaardbare wijze hersteld. Geen belang&#13;
van verpachter geschonden door nietondertekende&#13;
indiening of door herstel. De&#13;
pachtkamer van het kantongerecht heeft het&#13;
verzoek van 04.03.’99 ten onrechte&#13;
beschouwd als een zelfstandig verzoek i.p.v.&#13;
als een herstel-handeling, en daarop beslist&#13;
tot niet-ontvankelijkheid.&#13;
Verzoek van 15.02.’99 is dus een rechtsgeldig&#13;
en tijdig ingediend verzoek.&#13;
Terugverwijzing naar pachtkamer kantongerecht&#13;
voor inhoudelijke beslissing, waarbij&#13;
verweerschrift tegen verzoekschrift van&#13;
04.03.’99 ook zal moeten worden&#13;
beschouwd als verweer tegen verzoek van&#13;
15.02.’99.</inleiding><content>Beschikking in de zaak van:&#13;
Adrianus van Leest, wonende te Made,&#13;
gemeente Drimmelen,&#13;
appellant,&#13;
procureur: mr H. van Ravenhorst,&#13;
tegen&#13;
Het Waterschap Land van Nassau,&#13;
gevestigd te Zevenbergen,&#13;
geïntimeerde,&#13;
procureur: mr B. Peek.&#13;
1 Het geding in eerste aanleg&#13;
1.1 Het hof verwijst naar de in fotocopie aan&#13;
deze beschikking gehechte beschikking van de&#13;
pachtkamer van het kantongerecht te Breda&#13;
van 24 juni 1999, waarbij appellant – verder&#13;
ook te noemen Van Leest – in zijn verzoek tot&#13;
verlenging van na te noemen pachtovereenkomst&#13;
met geïntimeerde – verder ook te noemen&#13;
het Waterschap – niet-ontvankelijk is&#13;
verklaard, met zijn veroordeling in de proceskosten&#13;
en met uitvoerbaarverklaring van de&#13;
beschikking bij voorraad.&#13;
1.2 De beschikking waarvan beroep is gegeven&#13;
uit de volgende overwegingen – zakelijk&#13;
weergegeven en voorzover in hoger beroep&#13;
van belang –:&#13;
Vaststaat dat het Waterschap bij brief van 18&#13;
januari 1999, door Van Leest middels zijn&#13;
gemachtigde op 19 januari 1999 ontvangen,&#13;
aan Van Leest te kennen heeft gegeven dat zij&#13;
geen verlenging van de – behoudens verlenging&#13;
per 11 november 2000 eindigende – pachtovereenkomst&#13;
wenst.&#13;
Ter mondelinge behandeling is gebleken dat&#13;
door Van Leest opnieuw een verzoekschrift is&#13;
ingediend, dat op 4 maart 1999 ter griffie van&#13;
de pachtkamer van het kantongerecht is ontvangen,&#13;
nadat hij het eerder ingediende verzoekschrift&#13;
retour heeft ontvangen van deze&#13;
griffie.&#13;
Aldus is komen vast te staan dat het onderhavige&#13;
verzoekschrift niet binnen een maand na&#13;
ontvangst van de kennisgeving van niet-verlenging&#13;
is ingediend, en zal de pachtkamer van&#13;
het kantongerecht het verzoek (het hof leest:&#13;
Van Leest in zijn verzoek) niet-ontvankelijk&#13;
verklaren.&#13;
De stelling van Van Leest, dat de handtekening&#13;
onder de aanbiedingsbrief bij het verzoekschrift&#13;
van 12 februari 1999 dient te worden&#13;
opgevat als tevens gezet onder genoemd&#13;
verzoekschrift, wordt verworpen.&#13;
De overige stellingen van partijen behoeven&#13;
geen verdere bespreking.&#13;
2 Het geding in hoger beroep&#13;
2.1 Van Leest is bij beroepschrift, op 20 juli&#13;
1999 ter griffie van het hof binnengekomen,&#13;
onder aanvoering van twee grieven bij het hof&#13;
in hoger beroep gekomen van bovengenoemde&#13;
beschikking, met verzoek de beroepen beschikking&#13;
te vernietigen en Van Leest alsnog ontvankelijk&#13;
te verklaren in zijn verzoek en vervolgens&#13;
de pachtovereenkomst tussen partijen&#13;
met betrekking tot het na te noemen perceel&#13;
met ingang van 10 november 2000 te verlengen&#13;
voor de wettelijke duur van zes jaren dan wel&#13;
deze procedure voor verdere afdoening te verwijzen&#13;
naar de pachtkamer van het kantongerecht&#13;
te Breda, en ten slotte het Waterschap te&#13;
veroordelen in de kosten van beide instanties.&#13;
2.2 Het Waterschap heeft bij verweerschrift,&#13;
op 24 augustus 1999 ter griffie van het hof&#13;
binnengekomen, daartegen verweer gevoerd,&#13;
met verzoek om, eventueel met verbetering en&#13;
aanvulling van de gronden, de beschikking&#13;
waarvan beroep te bevestigen dan wel het verzoek&#13;
tot verlenging af te wijzen, met veroordeling&#13;
van Van Leest in de kosten van het&#13;
geding in beide instanties.&#13;
2.3 Mondelinge behandeling ter raadkamer&#13;
van het hof heeft plaatsgevonden op 25 oktober&#13;
1999, waar aanwezig waren een broer van&#13;
Van Leest (volgens mededeling van mr Delahaije&#13;
door Van Leest gevolmachtigd), bijgestaan&#13;
door mr L.G.M. Delahaije, advocaat&#13;
te Breda, en voor het Waterschap P.P.M. van&#13;
Geelen (secretaris) en mr A.M.W.J.H. Merks&#13;
(juridisch medewerker), bijgestaan door mevrouw&#13;
mr V.E.W.M. van Wijmen, eveneens&#13;
advocaat te Breda.&#13;
2.4 Ter mondelinge behandeling bleken de&#13;
gevolmachtigde van Van Leest en Van Leests&#13;
advocaat nog geen kennis te hebben genomen&#13;
van het verweerschrift van het Waterschap in&#13;
hoger beroep, waarna de zitting enige tijd is&#13;
geschorst teneinde deze alsnog de gelegenheid&#13;
te geven dit stuk te bestuderen.&#13;
2.5 Vervolgens is ter zitting afgesproken dat&#13;
aldaar uitsluitend het na te noemen processuele&#13;
geschilpunt zal worden behandeld, zonder&#13;
behandeling van het inhoudelijke geschil.&#13;
2.6 Partijen hebben ter zitting het hof nadere&#13;
inlichtingen verschaft en de advocaten hebben&#13;
de standpunten van partijen toegelicht. Er zijn&#13;
geen pleitnotities overgelegd.&#13;
2.7 Ter zitting hebben beide partijen het hof te&#13;
kennen gegeven dat zij voor eventuele verdere,&#13;
inhoudelijke, behandeling en beslissing van&#13;
het geschil de voorkeur zouden geven aan&#13;
terugwijzing van de zaak naar de pachtkamer&#13;
van het kantongerecht te Breda boven behandeling&#13;
en beslissing door het hof.&#13;
2.8 Na de zitting heeft de advocaat van Van&#13;
Leest bij brief van 4 november 1999 op verzoek&#13;
van het hof alsnog in copie aan het hof&#13;
toegezonden de aangetekende brief van 12&#13;
februari 1999 van zijn toenmalige gemachtigde&#13;
aan de pachtkamer van het kantongerecht te&#13;
Breda, waarbij het verzoekschrift van die datum&#13;
ter griffie van dit kantongerecht is ingediend.&#13;
2.9 Ten slotte hebben partijen het hof&#13;
gevraagd een beschikking te geven.&#13;
3 De grieven&#13;
Van Leest heeft als grieven tegen de beschikking&#13;
waarvan beroep aangevoerd:&#13;
Grief 1&#13;
Ten onrechte heeft de pachtkamer van het kantongerecht&#13;
niet beslist op het verzoek, ingediend&#13;
bij aangetekende brief van 12 februari&#13;
1999, maar beslist op de nadien extra op verzoek&#13;
van de griffier nagezonden exemplaren&#13;
van het verzoek onder dagtekening van de&#13;
nazending en het verzoek niet-ontvankelijk&#13;
verklaard, daartoe overwegende dat eerst op&#13;
4 maart 1999 ter griffie een verzoek tot verlenging&#13;
is ontvangen in plaats van te overwegen,&#13;
dat op 12 februari 1999, dus tijdig, een&#13;
verzoek tot verlenging was ingediend en ontvangen,&#13;
dat geacht moet worden te zijn ondertekend,&#13;
omdat op de daarvan onverbrekelijk&#13;
deel uitmakende aanbiedingsbrief wel degelijk&#13;
de handtekening van de gemachtigde van Van&#13;
Leest was gesteld.&#13;
Grief 2&#13;
Ten onrechte heeft de pachtkamer van het kantongerecht&#13;
niet geoordeeld dat door de nazending&#13;
van het wel ondertekende verzoek het&#13;
eventuele verzuim afdoend was hersteld en&#13;
dat het Waterschap als gevolg daarvan niet in&#13;
haar verdediging is benadeeld.&#13;
4 De vaststaande feiten&#13;
In hoger beroep kan, op grond van hetgeen&#13;
door de pachtkamer van het kantongerecht in&#13;
rov. 3 van de beschikking waarvan beroep is&#13;
vastgesteld – met dien verstande dat in hoger&#13;
beroep niet bleek vast te staan, dat het op 15&#13;
februari 1999 ter griffie ontvangen verzoekschrift&#13;
aan de toenmalige gemachtigde van Van&#13;
Leest is geretourneerd -, en van de feiten, die&#13;
in hoger beroep zijn komen vast te staan, van&#13;
de navolgende feiten worden uitgegaan:&#13;
4.1 Van Leest heeft in pacht van (de rechtsvoorgangers&#13;
van) het Waterschap een perceel&#13;
bouwland, groot 4.16.40 ha, kadastraal bekend&#13;
gemeente Hooge en Lage Zwaluwe, sectie I,&#13;
nr 364;&#13;
Deze pachtovereenkomst is gesloten op 22&#13;
december 1972 voor de duur van zes jaren,&#13;
en op 3 augustus 1973 goedgekeurd door de&#13;
grondkamer.&#13;
Deze pachtovereenkomst is opnieuw opgemaakt&#13;
op 2 april 1976, goedgekeurd door de&#13;
grondkamer op 18 juni 1976 en ingegaan op&#13;
11 november 1976.&#13;
Deze pachtovereenkomst is vervolgens steeds&#13;
van rechtswege verlengd, laatstelijk tot 11&#13;
november 2000.&#13;
4.2 Bij aangetekende brief d.d. 18 januari 1999&#13;
is door het Waterschap aan Van Leest te kennen&#13;
gegeven dat verlenging van de pachtovereenkomst&#13;
niet wordt toegestaan, gelet op het&#13;
bereiken van de 65-jarige leeftijd door Van&#13;
Leest in het jaar 2000.&#13;
4.3 Ter griffie van de pachtkamer van het kantongerecht&#13;
te Breda is op 15 februari 1999 een&#13;
brief binnengekomen van de gemachtigde van&#13;
Van Leest, gedateerd 12 februari 1999 en&#13;
ondertekend door deze gemachtigde, mr A.A.&#13;
Zeeman, met daaraan gehecht een niet ondertekend&#13;
verzoekschrift, houdende een verzoek&#13;
van Van Leest tot verlenging van de onderhavige&#13;
pachtovereenkomst.&#13;
4.4 De gemachtigde van Van Leest heeft bij&#13;
aangetekende brief van 2 maart 1999 alsnog&#13;
twee ondertekende exemplaren van het verzoekschrift&#13;
aan de griffie van de pachtkamer&#13;
van het kantongerecht toegezonden, welke ter&#13;
griffie zijn ontvangen op 4 maart 1999.&#13;
4.5 De door de griffie op 15 februari 1999&#13;
ontvangen brief d.d. 12 februari 1999 en het&#13;
daaraan gehechte verzoekschrift zijn, volgens&#13;
niet weersproken mededeling van de raadsman&#13;
van Van Leest ter zitting van het hof,&#13;
door de griffie niet geretourneerd, doch door&#13;
de griffie behouden.&#13;
Uit de door mr Delahaije bij brief van 1&#13;
november 1999 en door de procureur van Van&#13;
Leest bij brief van 4 november 1999 desgevraagd&#13;
alsnog aan het hof toegezonden stukken&#13;
blijkt in ieder geval, dat de brief van 12&#13;
februari 1999 inderdaad door de pachtkamer&#13;
van het kantongerecht is behouden.&#13;
5 Beoordeling van het hoger beroep&#13;
De ontvankelijkheid&#13;
5.1 De pachtkamer van het kantongerecht&#13;
heeft omtrent het verzoek van Van Leest tot&#13;
verlenging van de onderhavige pachtovereenkomst&#13;
beslist op grond van het op 4 maart&#13;
1999 ter griffie van (de gemachtigde van) Van&#13;
Leest ontvangen verzoekschrift.&#13;
5.2 Aan beide grieven legt Van Leest ten&#13;
grondslag, dat de pachtkamer van het kantongerecht&#13;
niet omtrent de door Van Leest verzochte&#13;
verlenging van de onderhavige pachtovereenkomst&#13;
had dienen te beslissen op grond&#13;
van het op 4 maart 1999 (dus te laat) ter griffie&#13;
ingekomen verzoekschrift, maar op grond van&#13;
het op 15 februari 1999 (dus tijdig, binnen de&#13;
termijn van art. 36 lid 3 Pachtwet) ter griffie&#13;
van de pachtkamer van het kantongerecht&#13;
ingekomen verzoekschrift.&#13;
5.3 Niet in geschil is dat het laatstbedoelde&#13;
verzoekschrift ten tijde van de indiening&#13;
op 15 februari 1999 niet voldeed aan de in art.&#13;
146 Pachtwet neergelegde eis van ondertekening&#13;
door Van Leest of diens gemachtigde, en&#13;
dus in beginsel niet kan worden beschouwd&#13;
als een rechtsgeldig verzoekschrift.&#13;
5.4 Het hof is dan ook van oordeel dat, nu art.&#13;
146 Pachtwet uitdrukkelijk de eis stelt van&#13;
ondertekening van het verzoekschrift, het gebrek&#13;
van niet-ondertekening in beginsel moet leiden&#13;
tot nietigheid van het verzoekschrift.&#13;
5.5 Het hof is echter tevens van oordeel dat&#13;
dit gebrek zich in de omstandigheden van dit&#13;
geval leende voor herstel (vergelijk HR 27&#13;
nov. 1992 - NJ 1993, 569).&#13;
5.6 Door de ondertekening van de, dit nietondertekende&#13;
verzoekschrift begeleidende brief&#13;
is in ieder geval buiten twijfel gesteld, dat ook&#13;
het aan die brief gehechte verzoekschrift afkomstig&#13;
was van en ter griffie is ingediend&#13;
door (de gemachtigde van) Van Leest&#13;
5.7 Gelet op het feit dat de griffie van de&#13;
pachtkamer van het kantongerecht dit verzoekschrift&#13;
en de begeleidende brief heeft&#13;
behouden – en niet aan de indiener heeft geretourneerd,&#13;
zoals ten onrechte door de pachtkamer&#13;
van het kantongerecht is aangenomen –&#13;
en dat de gemachtigde van Van Leest alsnog&#13;
twee ondertekende exemplaren van hetzelfde&#13;
verzoekschrift aan de griffie van de pachtkamer&#13;
van het kantongerecht heeft toegezonden,&#13;
heeft Van Leest naar het oordeel van het hof&#13;
het aan het aanvankelijk ingediende verzoekschrift&#13;
klevende gebrek van niet-ondertekening&#13;
op aanvaardbare wijze hersteld.&#13;
5.8 Gesteld noch gebleken is, dat het Waterschap&#13;
in zijn verdediging is of zou kunnen&#13;
zijn benadeeld of bemoeilijkt, of dat enig&#13;
ander belang van het Waterschap is of zou&#13;
kunnen zijn geschonden door de aanvankelijk&#13;
niet-ondertekende indiening van het verlengingsverzoek,&#13;
dan wel door (de wijze van)&#13;
herstel van dat gebrek.&#13;
5.9 Aan het bovenstaande kan niet afdoen dat&#13;
het Waterschap, zoals het onweersproken heeft&#13;
gesteld, pas op 10 maart 1999 ervan op de&#13;
hoogte is gesteld, dat Van Leest aan de pachtkamer&#13;
van het kantongerecht verlenging van de&#13;
pachtovereenkomst heeft verzocht, en evenmin&#13;
dat het Waterschap toentertijd niet in&#13;
kennis is gesteld van de (wel ondertekende),&#13;
dit verzoekschrift begeleidende, brief van de&#13;
gemachtigde van Van Leest.&#13;
5.10 Aldus moet het op 15 februari 199 door&#13;
de gemachtigde van Van Leest ter griffie van&#13;
de pachtkamer van het kantongerecht ingediende&#13;
verzoekschrift, na dit herstel, worden&#13;
beschouwd als een rechtsgeldig en tijdig ingediend&#13;
verzoekschrift.&#13;
5.11 De pachtkamer van het kantongerecht&#13;
heeft Van Leest in het daarin vervatte verzoek&#13;
tot verlenging van de onderhavige pachtovereenkomst&#13;
dan ook ten onrechte niet-ontvankelijk&#13;
verklaard en ten onrechte niet inhoudelijk&#13;
op dit verzoek beslist.&#13;
5.12 Evenzeer ten onrechte heeft de pachtkamer&#13;
van het kantongerecht, met voorbijgaan&#13;
van het op 15 februari 1999 ingediende verzoekschrift,&#13;
het op 4 maart 1999 door de&#13;
gemachtigde van Van Leest ter griffie ontvangen&#13;
verzoekschrift als een zelfstandig verzoek&#13;
beschouwd (in plaats van slechts als een herstel-&#13;
handeling met betrekking tot het op 15&#13;
februari 1999 ingediende verzoekschrift) en&#13;
daarop beslist.&#13;
5.13 De beschikking waarvan beroep kan dus&#13;
niet in stand blijven, en de pachtrechter zal&#13;
alsnog inhoudelijk op het verlengingsverzoek,&#13;
ter griffie van de pachtkamer van het kantongerecht&#13;
ingekomen op 15 februari 1999, moeten&#13;
beslissen.&#13;
5.14 Omdat&#13;
– beide partijen ter zitting van het hof desgevraagd&#13;
te kennen hebben gegeven daaraan de&#13;
voorkeur te geven;&#13;
– aldus de mogelijkheid van een beslissing in&#13;
twee instanties wordt opengehouden;&#13;
– het de voorkeur verdient dat de onderhavige&#13;
verlengingszaak wordt behandeld en beslist in&#13;
samenhang met de thans bij de pachtkamer&#13;
van het kantongerecht te Breda aanhangige&#13;
procedure tot indeplaatsstelling van een zoon&#13;
van Van Leest als pachter (welke procedure&#13;
door de pachtkamer van het kantongerecht is&#13;
aangehouden in afwachting van de beslissing&#13;
omtrent pachtverlenging);&#13;
acht het hof het in het belang van een goede&#13;
procesorde dat de onderhavige zaak wordt&#13;
teruggewezen naar de eerste instantie ter verdere&#13;
behandeling en beslissing.&#13;
5.15 Daarbij zal hebben te gelden dat het verweerschrift,&#13;
dat het Waterschap heeft ingediend&#13;
tegen het door de griffie na 4 maart&#13;
1999 toegezonden verzoekschrift en waarin&#13;
het Waterschap ook inhoudelijk op het onderhavige&#13;
verlengingsgeschil is ingegaan, tevens&#13;
wordt beschouwd als een – in de zin van art.&#13;
147 Pachtwet tijdig ingediend – verweer tegen&#13;
het verlengingsverzoek, dat Van Leest op 15&#13;
februari 1999 ter griffie heeft ingediend.&#13;
6 Slotsom&#13;
6.1 Beide grieven zijn gegrond.&#13;
6.2 De beschikking waarvan beroep moet&#13;
worden vernietigd. Van Leest moet ontvankelijk&#13;
worden verklaard in zijn verzoek tot verlenging&#13;
der onderhavige pachtovereenkomst.&#13;
6.3 Het hof zal deze zaak terugwijzen naar de&#13;
pachtkamer van het kantongerecht te Breda&#13;
voor verdere behandeling van en beslissing op&#13;
dit verzoek.&#13;
6.4 Het hof acht het in de omstandigheden&#13;
van dit geval juist, dat het Waterschap wordt&#13;
veroordeeld in de kosten van het onderhavige&#13;
hoger beroep als de daarin in het ongelijk&#13;
gestelde partij, maar dat de pachtkamer van&#13;
het kantongerecht alsnog beslist omtrent alle&#13;
kosten van behandeling van het verlengingsverzoek&#13;
in eerste instantie.&#13;
7 Beslissing&#13;
Het hof, beschikkende in hoger beroep:&#13;
vernietigt de beschikking waarvan beroep;&#13;
en opnieuw beschikkende:&#13;
verklaart Van Leest ontvankelijk in zijn verzoek&#13;
tot verlenging van de bovenomschreven&#13;
pachtovereenkomst;&#13;
verwijst de zaak naar de pachtkamer van het&#13;
kantongerecht te Breda voor verdere behandeling&#13;
van en beslissing op dit verzoek;&#13;
veroordeelt het Waterschap in de kosten van&#13;
het geding in hoger beroep, welke tot heden&#13;
aan de zijde van Van Leest worden begroot op&#13;
ƒ 475,– aan verschotten en ƒ 3.400,– aan procureurssalaris.</content><legacyfootnotes/><footnotes><footnote/></footnotes><auteurs/><published>2001-11-01 00:00:00</published><modified>1999-12-07 00:00:00</modified><editiondate>2001-11-01</editiondate><htmlpath>https://denhollander.info/artikel/4720</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1997</searchword><id>4876</id><udhid>UDH:TvAR/4876</udhid><titel>V. / Het plan van toedeling in de ruilverkaveling 'St. Philipsland' (TvAR 1997/4852)</titel><searchwords><searchword>TvAR 1/1997</searchword><searchword>TvAR 1997/4852</searchword><searchword>UDH:TvAR/4876</searchword></searchwords><attachments><attachment><name>1997_nr 1_Rechtspraak_4852.pdf</name><extention>pdf</extention><url>https://denhollander.info/download/4818/ci</url></attachment></attachments><inleiding>Landinrichtingswet art. 144, 195&#13;
&#13;
Reclamant wenst een ruiling van toegedeelde kavels ter vergroting van kavelconcentratie. De ruiling heeft niet zonder meer tot gevolg dat er dan één kavel ontstaat, daarvoor zouden nog ingrijpende en kostbare werken moeten worden uitgevoerd. Bezwaar wordt afgewezen, onder meer met verwijzing naar de richtlijnen voor het plan van toedeling. In die richtlijnen is opgenomen dat ter besparing op het kavelinrichtingswerk en om landschappelijke en cul-tuurhistorische redenen bij de kavelindeling zoveel mogelijk rekening zal worden gehouden met topografische vaste grenzen zoals bijvoorbeeld sloten etc. Reclamant wenst verder opheffing van zijn onderbedeling door toedeling van een door hem ingebracht perceel ter plaatse van een gepland dorpsbos. Door het facet-herzieningbestemmingsplan heeft het perceel weer een agrarische bestemming gekregen. De landinrichtingscommissie is van mening dat het bezwaar afgewezen moet worden daar de wijziging van de bestemming slechts een tactische manoeuvre van de gemeente is geweest in verband met het voorkomen van een varkensinvasie. De rechtbank acht het bezwaar van reclamant gegrond, daar - wat de reden ook moge zijn voor de herziening van de bestemming - het perceel thans niet de bestemming dorpsbos heeft, zodat niet-toe deling niet kan worden gegrond op het bestaan van deze bestemming, het perceel van reclamant afkomstig is en door het toedelen van het perceel reclamants onderbedeling wordt opgeheven (zonder dat de overbedeling de 5% overschrijdt).</inleiding><content>V., reclamant&#13;
tegen&#13;
het plan van toedeling in de ruilverkaveling 'St. Philipsland'.&#13;
(...)&#13;
3. De beoordeling van de bezwaren&#13;
3.1. Inzake perceel 013.021&#13;
a. Verwijs heeft als bezwaar aangevoerd dat&#13;
hem niet perceel 013.021 is toegewezen, hoe-wel dit perceel voor toedeling het meest in aanmerking komt. Reclamant heeft wat dit betreft voorgesteld perceel 013.021 aan hem toe te wijzen, onder toedeling van perceel 011.019 aan Van Nieuwenhuijzen (aan wie perceel 013.021 volgens het plan van toedeling is toebedeeld).&#13;
Daardoor krijgt Van Nieuwenhuijzen zowel perceel 011.018 als perceel 011.019, welke per-celen tot één kavel kunnen worden samenge-voegd. Daardoor wordt het aantal kavels met één verminderd, en verbetert dit samenge-voegde kavel van vorm. Bovendien is perceel 013.021 een huiskavel en ligt dit dichter bij de bedrijfsgebouwen van reclamant. Verder wordt de afstand van de hem toegewezen kavels tot de bedrijfsgebouwen voor Verwijs verkort.&#13;
b. De (Centrale) Landinrichtingscommissie acht het bezwaar ongegrond omdat kavel 011.019 niet, dan wel zeer moeilijk, tot één perceel kan worden gemaakt met kavel 011.018; kavel 013.021 is niet als huiskavel te beschouwen omdat er een brede waterloop ligt tussen de huidige huiskavel van reclamant (013.023) en het onderhavige perceel; toe deling van kavel 011.019 aan Van Nieuwen huijzen zou de afstand tot zijn huiskavel (in vergelijking met toedeling van kavel 013.021) vergroten.&#13;
c. Het oordeel van de rechtbank&#13;
Volgens de richtlijnen voor het opmaken van het plan van toedeling voor de ruilverkaveling St. Philipsland geldt, dat ter besparing op het kavelinrichtingswerk en om landschappelijke en cultuurhistorische redenen bij de kavel-indeling zoveel mogelijk rekening zal worden gehouden met topografische vaste grenzen zoals bijvoorbeeld sloten etc. Het voorstel van reclamant inzake toedeling van perceel 011.019 aan Van Nieuwenhuijzen (ter compensatie van niet toedeling van perceel 013.021) heeft, gelet op deze richtlijn, niet zonder meer tot gevolg dat dit kavel kan wor-den beschouwd als één kavel tezamen met perceel 011.018. Daarvoor zouden immers ingrijpende en kostbare werken moeten wor-den uitgevoerd. Daarmee komen de argumen-ten van reclamant inzake vermindering van het aantal kavels en verkorting van de afstand te vervallen; het is duidelijk dat de afstand van&#13;
de huiskavel van Van Nieuwenhuijzen tot perceel 013.021 kleiner is dan die tot perceel 011.019.&#13;
Ook kan niet gezegd worden dat perceel 013.021 beschouwd kan worden als een huis-kavel voor Verwijs; tussen perceel 013.021 en perceel 013.023 ligt een brede waterloop; dat beide percelen via de weg met elkaar verbon-den zijn doet daaraan niet af. Ten slotte betekent toedeling van perceel 013.021 in plaats van perceel 011.019 aan reclamant weliswaar voor hem een vermindering van afstand, maar daar staat tegenover dat de ruil voor belanghebbende Van Nieuwenhuijzen een vergroting van afstand betekent, zodat dit argument voor reclamant onvoldoende gewicht in de schaal legt. Het bezwaar moet reeds op deze gronden ongegrond worden geacht, zodat de rechtbank op de verdere punten door reclamant aangevoerd niet hoeft in te gaan.&#13;
3.2. Inzake onderbedeling (c.q. toedeling&#13;
dorpshos)&#13;
a. Reclamant stelt dat de voorgestelde toede-ling voor hem een onderbedeling van ruim ƒ 55.000,- betekent. Hij stelt voor om de rest van het dorpsbos, kavel 013.018, terugtoebe-deeld te krijgen; de stelling dat ter plaatse bos zou komen wordt ontkracht doordat de gemeente thans aan bedoeld perceel weer de bestemming agrarisch heeft gegeven, zoals blijkt uit het facet-herzieningbestemmings-plan buitengebied d.d. 27 maart 1995. h. De (Centrale) Landinrichtingscommissie acht het bezwaar ongegrond. De onderbedeling met ƒ 55.000,- blijft binnen het toegestane maximum van 5%. Toedeling van kavel 013.018 wijst de commissie af, omdat dit bestemd is voor een dorpsbosje; de wijziging d.d. 27 maart 1995 is slechts een tactische manoeuvre van de gemeente in verband met het voorkomen van een varkensinvasie. c. Het oordeel van de rechtbank Wat ook de reden moge zijn voor de facetherziening door de gemeente St. Philipsland, vast staat dat kavel 013.018 thans niet de bestemming dorpsbos heeft, zodat niet-toedeling niet kan worden gegrond op het bestaan van deze bestemming. Nu bedoeld perceel van reclamant afkomstig is en hij bij niet-toedeling zal&#13;
worden onderbedeeld terwijl dat bij wei-toe-deling niet langer het geval is (zonder dat de overbedeling de 5% overschrijdt) acht de rechtbank toedeling redelijk en in overeen-stemming met de richtlijnen, zodat zij het bezwaar van reclamant gegrond acht. Nu de bezwaren deels worden toegewezen en deels afgewezen zal de rechtbank de kosten compenseren.&#13;
4. De beslissing&#13;
De rechtbank:&#13;
verklaart het bezwaar inzake de toedeling van kavel 013.021 ongegrond; verklaart het bezwaar inzake de onderbedeling gegrond;&#13;
wijzigt het plan van toedeling aldus, dat aan A.A.M. Verwijs wordt toebedeeld kavel 013.018;&#13;
compenseert de kosten aldus dat iedere partij de eigen kosten draagt.</content><legacyfootnotes/><footnotes><footnote/></footnotes><auteurs/><published>1997-01-01 00:00:00</published><modified>1996-05-28 00:00:00</modified><editiondate>1997-01-01</editiondate><htmlpath>https://denhollander.info/artikel/4876</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>6181</id><udhid>UDH:TvAR/6181</udhid><titel>Reactie op Van Mourik</titel><searchwords><searchword>TvAR 11/1992</searchword><searchword>UDH:TvAR/6181</searchword></searchwords><attachments><attachment><name>1992_nr 11_Artikel_Mellema-Kranenburg.pdf</name><extention>pdf</extention><url>https://denhollander.info/download/5975/ci</url></attachment></attachments><inleiding>Naar aanleiding van het stukje van Van Mourik in Agrarisch Recht van september 1992&#13;
('Bedrijfsopvolging en komend erfrecht') over mijn bijdrage in het juli/augustus nummer&#13;
('De erfrechtelijke positie van de langstlevende echtgenoot') van dit tijdschrift, zou ik een&#13;
korte en - anders dan Van Mourik - zakelijke reactie willen geven.&#13;
Vooraleerst zij opgemerkt dat de bedoeling van mijn stukje slechts was te beschrijven&#13;
wat de huidige stand van zaken betreffende het erfrecht van de langstlevende is. Ik signaleer&#13;
daarbij enkele verschillen tussen het wetsvoorstel van het ministerie en het voorstel&#13;
van Van Mourik zonder dat ik daarbij overigens voor een van beide voorstellen kies.&#13;
Kennelijk hebben een aantal van mijn opmerkingen Van Mourik onaangenaam getroffen,&#13;
gezien zijn felle reactie hierop. Ik hecht er aan, daar mij anders onjuistheden in de schoenen&#13;
geschoven worden, een tweetal opmerkingen van Van Mourik te weerleggen.&#13;
De eerste betreft het bestrijden door Van Mourik van mijn stelling dat in zijn voorstel&#13;
de langstlevende geen erfgenaam is: 'Hierbij moet verteld worden dat de kinderen wel&#13;
degelijk erven van de eerststervende ouder, zij het dat het een geldvordering betreft.' Het&#13;
door Van Mourik gestelde is door mij nooit weersproken, dat neemt echter niet weg dat&#13;
de kinderen door het erven van een geldvordering nog geen erfgenaam, met alle daaraan&#13;
verbonden gevolgen, worden.&#13;
De tweede opmerking die ik wil maken betreft het door mij gestelde dat de regeling&#13;
van Van Mourik problemen kan opleveren voor de bedrijfsopvolging 'doordat de langstlevende&#13;
(een deel van) het bedrijfsvermogen erft.' Dat dit, zoals Van Mourik stelt, onzin&#13;
is, bestrijd ik. In het voorstel van Van Mourik erft de langstlevende altijd het bedrijfsvermogen&#13;
van haar man en zal ze altijd mee moeten werken aan de overneming&#13;
door (één van) de kinderen. Niet iedereen zal daar te allen tijde even gelukkig mee zijn en&#13;
daarom zijn er door de minister en ook Luijten andere constructies bedacht. Het voert te&#13;
ver om daar nu inhoudelijk op in te gaan, maar duidelijk moge worden dat het om een&#13;
keuze gaat, die wellicht bepaald wordt door levensbeschouwelijke opvattingen, maar die&#13;
daarom nog geen onzin wordt.&#13;
Overigens, tenminste op één punt zijn Van Mourik en ik gelijk gezind: beiden dragen&#13;
we de bedrijfsopvolging een goed hart toe.</inleiding><content/><legacyfootnotes/><footnotes><footnote/></footnotes><auteurs>T.J. Mellema-Kranenburg</auteurs><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/6181</htmlpath></article>
</articles></edition>
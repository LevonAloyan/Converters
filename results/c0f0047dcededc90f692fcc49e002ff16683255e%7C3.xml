<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1994</searchword><id>5174</id><udhid>UDH:TvAR/5174</udhid><titel>Hopmans / van Gaans (TvAR 1994/4675)</titel><searchwords><searchword>TvAR 1/1994</searchword><searchword>TvAR 1994/4675</searchword><searchword>UDH:TvAR/5174</searchword></searchwords><attachments><attachment><name>1994_nr 1_Rechtspraak_4675.pdf</name><extention>pdf</extention><url>https://denhollander.info/download/5110/ci</url></attachment></attachments><inleiding>Pachtwet art. 41, 149, 151; Burger-lijk Wetboek, art. 6:2&#13;
&#13;
Beschikking in prima niet bij aangetekende brief aan appellant verzonden. Beroep op art. 6:2 BW kan niet slagen, want dat is een regel van verbintenissenrechtelijke en niet van procesrechtelijke aard als art. 149 Pw. Ter wille van de rechtszekerheid is strikte naleving van laatstgenoemd wetsartikel geboden.&#13;
Dit artikel bedoelt niet meer dan het vaststellen van de laatste dag waarop nog beroep mogelijk is: ieder op die dag of eerder ingesteld beroep in ontvankelijk. De eisen van een behoorlijke procesorde brengen in het algemeen mede dat degenen de beslissing nemen die ook hebben deelgenomen aan de monde-linge behandeling. Bijzondere omstandigheden kunnen leiden tot een uitzondering hierop, zoals in casu het vóór de datum van de beschikking elders benoemd zijn van de betrokken kantonrechter. Voorgenomen eigen gebruik is aannemelijk en uitvoerbaar. Verlies van het gepachte vormt op grond van de feiten en omstandigheden van dit geval geen ernstige aantasting van de grondslag van het maatschappelijk bestaan van de pachter. Mitsdien geen verlenging.&#13;
&#13;
</inleiding><content>Beschikking in de zaak van:&#13;
Gerardus Antonius Franciscus Maria Hop-mans, wonende te Wouw, appellant, procu-reur: mr. P.C. Plochg,&#13;
tegen&#13;
Cornelis van Gaans, wonende te Roosendaal, gemeente Roosendaal en Nispen, geïntimeer-de, procureur: mr. K. van der Meulen.&#13;
Het geding in eerste aanleg&#13;
De pachtkamer van het kantongerecht te Ber-gen op Zoom heeft op 7 oktober 1992 tussen partijen een beschikking gegeven, waarbij is afgewezen het verzoek van appellant, - hierna ook te noemen: de pachter - tot verlenging van de tussen hem als pachter en geïntimeer-de, - hierna ook te noemen: de verpachter -als verpachter bestaande en behoudens verlen-ging op 31 oktober 1994 eindigende pachto-vereenkomst met betrekking tot een perceel grond te Wouw, kadastraal bekend in die ge-meente onder sectie D, nrs. 1378 en 1379, to-taal groot 3.55.20 ha.&#13;
Deze beschikking is gegeven uit overwe-ging in hoofdzaak dat de verpachter het ver-pachte aan zijn schoonzoon in gebruik wil geven en de pachter door het verlies van de van de verpachter gepachte grond niet ernstig in de grondslag van zijn bestaan zou worden bedreigd.&#13;
Het geding in hoger beroep&#13;
De pachter is bij op 25 november 1992 ter griffie van het hof ingekomen beroepschrift in hoger beroep gekomen van voormelde be-schikking met verzoek die beschikking te ver-nietigen en, opnieuw (lees:) beschikkende, de pachtovereenkomst voor de duur van zes jaar te verlengen ingaande 1 november 1994, al-thans met zodanige termijn als het hof in goede justitie zal vermenen te behoren.&#13;
De verpachter heeft bij zijn op 17 decem-ber 1992 ter griffie van het hof ingekomen verweerschrift verweer gevoerd, met verzoek primair om (geïntimeerde, lees:) appellant niet-ontvankelijk te verklaren in zijn hoger beroep en subsidiair de beschikking waarvan beroep te bevestigen.&#13;
Vervolgens heeft op 8 februari 1993 in raadkamer van het hof een mondelinge behan-deling van het hoger beroep plaatsgehad, waarbij aanwezig waren de pachter in per-soon, bijgestaan door mr. F.X.A.M. van Has-selt, advocaat te Bergen op Zoom, alsmede de verpachter in persoon, vergezeld van A.A.L.M. van Loon, zijn schoonzoon, en bij-gestaan door mr. J.A.M. Brekelmans, advo-caat te Roosendaal, gemeente Roosendaal en Nispen. Van de zijde van partijen zijn daarbij inlichtingen aan het hof verstrekt, waarna de raadslieden de wederzijdse standpunten nader hebben toegelicht.&#13;
De grieven&#13;
In het hoger beroep zijn de volgende grieven&#13;
aangevoerd:&#13;
1. dat appellant allereerst stelt dat voormel de beschikking nietig is; immers, de beschik king werd onder andere gewezen door mr. M.E.J. Houtman-van Wijmen, kantonrechter voorzitter, die echter niet aanwezig is geweest bij de mondelinge behandeling, hetgeen moge blijken uit het proces-verbaal van mondelinge behandeling d.d. 02-09-1992;&#13;
dat appellant stelt dat het een processuele vorm van wezenlijk belang is dat de beslis-sing wordt genomen door de rechter(s) die bij de behandeling van het verzoekschrift aanwe-zig is (zijn) geweest - hof Arnhem 24-04-1978 P. 1979 nr.: 3400; dat derhalve de beschikking d.d. 07-10-1992 dient te worden vernietigd;&#13;
2. dat ten onrechte de pachtkamer van het kantongerecht appellant, verzoeker in eerste aanleg, in de kosten ad f 300,- (driehonderd gulden) heeft veroordeeld;&#13;
dat art. 56 Rv, volgens hetwelk de verlie-zende partij in het proces in de kosten wordt veroordeeld, op oneigenlijke rechtspraak niet van toepassing is, terwijl het daar wel gelden-de art. 429 K Rv niet op het pachtproces toe-passelijk is verklaard;&#13;
dat in verlengingsprocedures dan ook geen kostenveroordeling plaatsvindt;&#13;
3. dat appellant inhoudelijk stelt dat de pachtkamer van het kantongerecht ten onrech-te heeft overwogen dat appellant door het ge-mis van de litigieuze gronden niet ernstig in de grondslag van zijn maatschappelijk bestaan wordt bedreigd.&#13;
De vaststaande feiten&#13;
- De pachter pacht van de verpachter een per-ceel grond aan de Kruislandseweg te Wouw, kadastraal bekend in die gemeente, sectie D, nrs. 1378 en 1379, totaal groot 3.55.20 ha.&#13;
- De verpachter heeft bij aangetekende brief d.d. 22 mei 1992 aan de pachter doen weten, dat hij - na afloop van de pachtover- eenkomst op 31 oktober 1994 - deze niet wenst te verlengen.&#13;
- De griffier van het kantongerecht te Ber- gen op Zoom heeft aan partijen niet een af schrift van de beschikking waarvan beroep bij aangetekende brief gezonden.&#13;
- Een medewerker van de griffie van het kantongerecht te Bergen op Zoom heeft op 14 oktober 1992 in een ongefrankeerde envelop pe de beschikking waarvan beroep gedepo- neerd in de brievenbus van de gemachtigde van appellant.&#13;
De mondelinge behandeling&#13;
Ter zitting is niet of onvoldoende weerspro-ken verklaard (zakelijk weergegeven):&#13;
door de pachter&#13;
dat hij 32 jaar is en gehuwd; dat hij één min-derjarig kind heeft; dat hij een akkerbouwbe-drijf exploiteert van in totaal 19.77.00 ha; dat hij daarvan de woning en de gebouwen en 5 ha in eigendom heeft en ca. 14.50 ha in pacht; dat hij ca. 9.60 ha aardappelen verbouwt, ca. 3 ha suikerbieten, ca. 1.35 ha winterpeen en ca. 5.70 ha stambonen; dat hij tot juni 1992 in loondienst werkzaam was als pijpfitter waar-mede hij f 50 000- a f 60 000- bruto per jaar verdiende; dat hij sedert juni 1992 gedurende de helft van zijn tijd zelfstandig een lasbedrijf exploiteert; dat hij daarmede combineert zijn werkzaamheden als akkerbouwer; dat zijn las-bedrijf in de tweede helft van 1992 redelijk&#13;
liep maar er nog geen cijfers bekend zijn; dat de winst uit zijn akkerbouwbedrijf in 1991, mede door grote afschrijvingen, laag was en er in 1992 in ieder geval verlies is geleden; dat hij het akkerbouwbedrijf in de huidige omvang graag voort wil zetten; dat hij voor-nemens is ca. f 200 000 te investeren in onder meer een koelhuis; dat hij in de periode 1984 - 1990 reeds voor een bedrag van ca. f 200 000 heeft geïnvesteerd in onder meer twee tractoren, een ploeg, een kipkar, en een aardappelsorteerder; dat hij geen landbouw-kundige opleiding heeft genoten maar naast een diploma van de LTS ook een lasdiploma heeft, alsmede een diploma landbouwmecha-nisatie;&#13;
door de schoonzoon van de verpachter, A.A.L.M. van Loon:&#13;
dat hij het verpachte persoonlijk in gebruik wil nemen; dat hij 28 jaar is en gehuwd met G. van Gaans, dochter van de verpachter; dat hij twee minderjarige kinderen heeft; dat hij een tuinbouwbedrijf uitoefent op in totaal 3.55 ha, waarvan hij inclusief woning en be-drijfsgebouwen ca. 0.5 ha in eigendom heeft en de rest in pacht; dat hij in 1992 ca. 0.40 ha stambonen heeft geteeld, 2.20 ha peen en 1 ha aardappelen; dat de grond in geschil tegen-over zijn woning aan de andere zijde van de weg ligt; dat deze grond in de ruilverkaveling aansluitend aan zijn gebouwen en de daarbij behorende grond zal worden toegedeeld en dat alle betrokken gebruikers hebben inge-stemd met het plan van toedeling in de ruil-verkaveling; dat zijn hoofdberoep tractor-chauffeur bij een loon werker is waarmee hij ca. f 2000,- netto per maand verdient; dat de opbrengsten uit zijn tuinbouwbedrijf heel laag zijn; dat zijn echtgenote een halve dag per week werkt bij zijn vader; dat hij bij beetjes en door het zelf opknappen al veel heeft geïn-vesteerd in werktuigen; dat zijn werktuigen-park onder meer bestaat uit een tractor van 65 PK, een tractor van 35 PK, een ploeg, een wa-sinstallatie, een aardappelrooier, een aardap-pelzetter en een loofklapper; dat de overige bij hem in gebruik zijnde grond op een af-stand van ongeveer 1 km van zijn bedrijfsge-bouwen is gelegen; dat hij in de toekomst mogelijk minder als chauffeur wil gaan wer-ken; dat hij geen opleiding op agrarisch ge-bied heeft genoten maar wel een diploma heeft van de LTS, afdeling autotechniek, en van een avondcursus lassen; dat hij een bouw-vergunning heeft aangevraagd voor het bouwen van een koelcel voor een prijs van ca. f30 000,-.&#13;
Beoordeling van het hoger beroep&#13;
1. Met betrekking tot de ontvankelijkheid van het hoger beroep wordt het volgende overwogen.&#13;
2. Volgens artikel 151, lid 1 van de Pacht wet, moet het hoger beroep van beschikkin gen worden ingesteld binnen een maand na de dag van verzending van het afschrift, bedoeld in artikel 149, tweede lid van die wet.&#13;
3. Op grond van het door de gemachtigden van partijen ter zitting naar voren gebrachte moet worden aangenomen, dat de bij artikel 149, lid 2, van de Pachtwet voorgeschreven verzending van het afschrift van de beschik king bij aangetekende brief aan appellant niet heeft plaatsgevonden.&#13;
4. De gemachtigde van de verpachter heeft ter zitting gesteld, dat het voor rekening van de verpachter laten komen van de gevolgen van het door de griffier van het kantongerecht te Bergen op Zoom niet naleven van de regel van artikel 149, lid 2, van de Pachtwet, niet in overeenstemming is met de redelijkheid en billijkheid. De gemachtigde verwijst voorts naar art. 6:2 Burgerlijk Wetboek, waarin on der meer wordt bepaald, dat een krachtens de wet tussen partijen geldende regel niet van toepassing is, voor zover dit in de gegeven omstandigheden naar maatstaven van redelijk heid en billijkheid onaanvaardbaar zou zijn.&#13;
5. Het hof kan deze redenering niet volgen. Immers laatstgenoemde regel is van verbinte- nisrechtelijke aard en heeft geen betrekking op bepalingen van procesrechtelijke aard als art. 149, lid 2, van de Pachtwet.&#13;
6. Ter wille van de rechtszekerheid is strik te naleving van laatstgenoemd artikel noodza- kelijk en kan voor de vaststelling van de aanvang van de beroepstermijn niet worden uitgegaan van enig ander tijdstip dan dat van de in artikel 149, lid 2, van de Pachtwet om schreven verzending.&#13;
7. De vaststelling van dit aanvangstijdstip dient geen ander doel dan de bepaling van de laatste dag waarop het beroep nog kan wor- den ingesteld, zodat elk vóór het verstrijken van de aldus bepaalde laatste dag ingesteld beroep ontvankelijk is.&#13;
8. Niemand, ook niet geïntimeerde, even min als een goede procesorde zou er mee ge diend zijn, indien een vóór de termijn, bedoeld in artikel 149, lid 2, van de Pachtwet ingesteld beroep niet-ontvankelijk zou worden verklaard en appellant na zich het af-schrift van de beschikking aangetekend te hebben doen toezenden opnieuw beroep zou moeten instellen.&#13;
9. De appellant kan mitsdien in zijn hoger beroep worden ontvangen.&#13;
10. De beschikking, waarvan beroep, is ge wezen door mr. Houtman-van Wijmen als kantonrechter-voorzitter en de leden Hage en Willemsens. Blijkens het daarvan opgemaakte proces-verbaal heeft de mondelinge behande ling plaatsgevonden door mr. Kalff als kan tonrechter-voorzitter en de leden Hage en Willemsens.&#13;
11. De eisen van een behoorlijke procesor de brengen in het algemeen behoudens bij zondere omstandigheden mee, dat in een pachtverlengingsprocedure als de onderhavige diegenen de beslissing nemen die zelf hebben deelgenomen aan de mondelinge behandeling van het verlengingsverzoek.&#13;
12. Te dezen is echter van een bijzondere omstandigheid gebleken die tot afwijking van voormelde regel heeft geleid en kan leiden, te weten dat mr. Kalff vóór het geven van de be schikking, waarvan beroep, als kantonrechter van het kantongerecht te Hilversum was be noemd en in verband daarmee niet in de gele genheid was de onderhavige zaak af te handelen, naar het hof ambtshalve is geble ken. Het in dit geval aanvaarden van afwij king van bedoelde regel acht het hof niet in strijd met een goede procesorde, nu er van de mondelinge behandeling een proces-verbaal is opgemaakt, terwijl ter gelegenheid van de be handeling van het hoger beroep niet is geble ken, dat bij de partijen tegen de inhoud daarvan bezwaren bestonden.&#13;
13. Grief (1) treft derhalve geen doel.&#13;
14. Gelet op hetgeen daaromtrent uit de stukken en het ter zitting van het hof verhan delde is gebleken, staat vast dat het voorne men tot eigen gebruik van de grond in geschil voor landbouwkundige doeleinden door de schoonzoon van de verpachter aannemelijk en uitvoerbaar is.&#13;
15. Vervolgens komt de vraag aan de orde of door het verlies van het gepachte de grond slag van het maatschappelijk bestaan van de pachter ernstig zal worden aangetast.&#13;
16. De pachter exploiteert thans een akker bouwbedrijf van 19.77.00 hectare. Verlies van de onderhavige 3.55.20 hectare maakt ca. 18% uit van de grond, in gebruik in het be drijf van de pachter. Uit de stukken en uit het geen ter zitting is komen vast te staan is&#13;
gebleken, dat uit het bedrijf van de pachter slechts marginale opbrengsten voortvloeien. Voorts is gebleken dat de pachter na ont-vangst van de aangetekende brief d.d. 22 mei 1992, in de maand juni daaropvolgend zijn betrekking in loondienst als pijpfitter, waar-mee hij een loon verdiende van f 50 000,- a f 60 000,- bruto per jaar, heeft prijsgegeven. In dezelfde maand stichtte de pachter een zelf-standig lasbedrijf, waaraan hij de helft van zijn werktijd wil besteden, met onder meer het doel de prijsgegeven inkomsten als pijpfitter in loondienst te compenseren. Een en ander in onderlinge samenhang beschouwend komt het hof tot het oordeel, dat het verlies van het land in geschil weliswaar aan te merken is als een aantasting van het maatschappelijk bestaan van de pachter, doch niet als een ernstige aan-tasting daarvan.&#13;
17. Niet aan de orde komt derhalve de vraag of het voorgenomen eigen gebruik van de grond in geschil door de schoonzoon van de verpachter voor deze van overwegende be tekenis is.&#13;
18. Op grond van artikel 41, eerste lid, van de Pachtwet moet de gevraagde verlenging worden afgewezen.&#13;
19. Op grond van het vorenoverwogene is grief (3) van het hoger beroep ongegrond.&#13;
20. In een verzoekschriftprocedure als de onderhavige is geen plaats voor een proces kostenveroordeling.&#13;
21. Derhalve is grief (2) in het hoger be- roep gegrond.&#13;
Slotsom&#13;
De door de pachtkamer van het kantongerecht te Bergen op Zoom tussen partijen gegeven beschikking van 7 oktober 1992, waarvan be-roep, moet worden bevestigd, behoudens voor zover appellant daarin is veroordeeld tot beta-ling van de kosten aan de zijde van Van Gaans gevallen en begroot op f 300,-.&#13;
Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht te Bergen op Zoom tussen par-tijen gegeven beschikking van 7 oktober 1992, waarvan beroep, behalve voor wat be-treft de veroordeling van Hopmans, in de kos-ten van het geding.</content><legacyfootnotes/><footnotes><footnote/></footnotes><auteurs/><published>1994-01-01 00:00:00</published><modified>1992-07-06 00:00:00</modified><editiondate>1994-01-01</editiondate><htmlpath>https://denhollander.info/artikel/5174</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3735</id><udhid>UDH:TvAR/3735</udhid><titel>Rijkers / LNV (TvAR 2004/5235)</titel><searchwords><searchword>TvAR 7/8/2004</searchword><searchword>TvAR 2004/5235</searchword><searchword>UDH:TvAR/3735</searchword></searchwords><attachments><attachment><name>2004_nr 78_Rechtspraak_5235.pdf</name><extention>pdf</extention><url>https://denhollander.info/download/3731/ci</url></attachment></attachments><inleiding>[Natuurbeschermingswet art. 12]&#13;
&#13;
Depositiebeleid gericht op stand-still wordt&#13;
niet onredelijk geacht. Geen uitbreiding toegestaan&#13;
sinds de aanwijzing als beschermd&#13;
natuurmonument, 25 jaar geleden. LEIgegevens&#13;
(meitellingen) kunnen dienen&#13;
voor de berekening van de ammoniakdepositie&#13;
destijds, maar tegenbewijs is&#13;
mogelijk, bijvoorbeeld bedrijfsgegevens&#13;
van appellant. Vernietiging besluit.&#13;
</inleiding><content>UITSPRAAK IN HET GEDING TUSSEN:&#13;
de maatschap ‘Maatschap Rijkers’, gevestigd&#13;
te Vessem,&#13;
appellante&#13;
en&#13;
de Staatssecretaris van Landbouw, Natuurbeheer&#13;
en Visserij,&#13;
verweerder.&#13;
1. Procesverloop&#13;
Bij besluit van 19 december 2000 heeft verweerder&#13;
een verzoek van appellante om een&#13;
vergunning als bedoeld in artikel 12 van de&#13;
Natuurbeschermingswet afgewezen.&#13;
Bij besluit van 10 januari 2002, kenmerk&#13;
TRCJZ/2001/17429, heeft verweerder het&#13;
hiertegen door appellante gemaakte bezwaar&#13;
ongegrond verklaard.&#13;
Tegen dit besluit heeft appellante bij brief van&#13;
18 februari 2002, bij de Raad van State ingekomen&#13;
op 19 februari 2002, beroep ingesteld. De gronden&#13;
zijn aangevuld bij brief van 20 maart 2002.&#13;
Bij brief van 8 mei 2002 heeft verweerder een&#13;
verweerschrift ingediend.&#13;
Na afloop van het vooronderzoek zijn nadere&#13;
stukken ontvangen van appellante. Deze zijn&#13;
aan de andere partijen toegezonden.&#13;
De Afdeling heeft de zaak ter zitting behandeld&#13;
op 25 november 2002, waar appellante,&#13;
vertegenwoordigd door mr. J. van Groningen,&#13;
advocaat te Middelharnis, en [appellanten], en&#13;
verweerder, vertegenwoordigd door mr. J.C.&#13;
Bootsma, ambtenaar ten departemente, zijn&#13;
verschenen.&#13;
2. Overwegingen&#13;
2.1. In artikel 7, eerste lid, van de Natuurbeschermingswet&#13;
is bepaald dat de Minister van&#13;
Landbouw, Natuurbeheer en Visserij een natuurmonument&#13;
kan aanwijzen als beschermd&#13;
natuurmonument.&#13;
Ingevolge artikel 12, eerste lid, van de Natuurbeschermingswet&#13;
is het verboden zonder vergunning&#13;
van de Minister van Landbouw,&#13;
Natuurbeheer en Visserij of in strijd met bij&#13;
zodanige vergunning gestelde voorwaarden&#13;
handelingen te verrichten, te doen verrichten&#13;
of te gedogen, die schadelijk zijn voor het&#13;
natuurschoon of voor de natuurwetenschappelijke&#13;
betekenis van een beschermd natuurmonument&#13;
of die een beschermd natuurmonument&#13;
ontsieren.&#13;
Ingevolge het tweede lid van deze bepaling&#13;
worden als schadelijk voor het natuurschoon&#13;
of voor de natuurwetenschappelijke betekenis&#13;
van een beschermd natuurmonument in ieder&#13;
geval aangemerkt handelingen, die de in de&#13;
beschikking tot aanwijzing genoemde wezenlijke&#13;
kenmerken van een beschermd natuurmonument&#13;
aantasten.&#13;
Zoals de Afdeling onder meer heeft overwogen&#13;
in haar uitspraak van 19 juni 2000,&#13;
nr. E01.99.0148, AB 2000, 445, strekt de vergunningplicht&#13;
zich ook uit tot handelingen&#13;
die buiten het natuurmonument plaatsvinden&#13;
en schadelijk of ontsierend zijn voor het natuurmonument&#13;
(de zogenoemde externe werking).&#13;
2.2. Appellante exploiteert een varkens- en&#13;
pluimveebedrijf aan de [locatie]. Haar aanvraag&#13;
om een vergunning op grond van artikel&#13;
12 van de Natuurbeschermingswet houdt verband&#13;
met de bouw van een volièrestal voor&#13;
41.500 legkippen, ter vervanging van een door&#13;
calamiteit verloren gegane traditionele legkippenstal.&#13;
Het bedrijf van appellante ligt op 400 meter&#13;
afstand van natuurgebied de ‘Landschotse&#13;
Heide’. Dit gebied is bij besluit van verweerder&#13;
van 30 januari 1973 aangewezen als beschermd&#13;
natuurmonument als bedoeld in artikel&#13;
7 van de Natuurbeschermingswet.&#13;
Niet in geschil is dat voor het bedrijf van&#13;
appellante op grond van de externe werking&#13;
een vergunning als bedoeld in artikel 12 van&#13;
de Natuurbeschermingswet is vereist.&#13;
2.3. Appellante is van mening dat de vergunning&#13;
van rechtswege is verleend, nu verweerder&#13;
zijn beslissing niet binnen drie maanden&#13;
aan haar bekend heeft gemaakt.&#13;
2.3.1. Verweerder stelt dat is voldaan aan artikel&#13;
13, tweede en vierde lid, van de Natuurbeschermingswet,&#13;
nu hij de aanvraag op 19 september&#13;
2000 heeft ontvangen en op 19 december&#13;
2000 een beslissing heeft genomen die hij&#13;
op dezelfde dag heeft verzonden aan appellante.&#13;
2.3.2. Ingevolge artikel 13, tweede lid, van de&#13;
Natuurbeschermingswet, voor zover hier relevant,&#13;
beslist de Minister van Landbouw,&#13;
Natuurbeheer en Visserij op het verzoek binnen&#13;
drie maanden na datum van ontvangst.&#13;
Ingevolge het vierde lid van dit artikel, voor&#13;
zover hier relevant, wordt de vergunning&#13;
geacht te zijn verleend indien de minister zijn&#13;
beschikking niet binnen de krachtens het&#13;
tweede lid geldende termijn ter kennis van de&#13;
verzoeker heeft gebracht.&#13;
2.3.2.1. Nu de Natuurbeschermingswet geen&#13;
regeling bevat ten aanzien van het ter kennis&#13;
brengen van besluiten op grond van die wet,&#13;
dient daarvoor te worden teruggevallen op de&#13;
regeling ter zake het bekendmaken van besluiten&#13;
in de Algemene wet bestuursrecht (hierna:&#13;
Awb).&#13;
Ingevolge artikel 3:41, eerste lid, van de Awb&#13;
geschiedt de bekendmaking van besluiten die&#13;
tot een of meer belanghebbenden zijn gericht&#13;
door toezending of uitreiking aan hen, onder&#13;
wie begrepen de aanvrager.&#13;
Gelet op deze bepaling heeft verweerder zich&#13;
terecht op het standpunt gesteld dat hij met de&#13;
toezending van het primaire besluit aan appellante&#13;
de beschikking ter kennis van appellante&#13;
heeft gebracht als bedoeld in artikel 13, vierde&#13;
lid, van de Natuurbeschermingswet. Op het&#13;
verzoek is derhalve binnen de termijn van&#13;
artikel 13, tweede lid, van de Natuurbeschermingswet&#13;
beslist, zodat geen vergunning van&#13;
rechtswege is ontstaan.&#13;
2.4. Appellante heeft voorts gesteld dat het&#13;
jaar van de aanwijzing van het natuurmonument&#13;
na ruim 25 jaar in redelijkheid niet als&#13;
peiljaar kan worden aangehouden. Verweerder&#13;
rekent volgens appellante bovendien met&#13;
een (te) hoge ammoniakemissiefactor en heeft&#13;
ten onrechte het advies van gedeputeerde staten&#13;
niet bij de besluitvorming betrokken. In&#13;
dat advies hebben gedeputeerde staten gesteld&#13;
dat zij het niet onredelijk vinden om de gegevens&#13;
van de Hinderwetvergunning uit maart&#13;
1976 in de afweging mee te nemen. Appellante&#13;
wijst er verder op dat de depositie significant&#13;
ver onder de schadelijkheidgrens ligt. De handelwijze&#13;
strookt volgens appellante niet met&#13;
het in de provincie Overijssel gevolgde beleid.&#13;
Ten slotte vindt appellante dat het besluit niet&#13;
met de vereiste zorgvuldigheid tot stand is&#13;
gebracht en dat het een draagkrachtige motivering&#13;
ontbeert.&#13;
2.4.1. Verweerder heeft de vergunning geweigerd&#13;
omdat de ammoniakdepositie op de&#13;
“Landschotse Heide” door de bouw van de&#13;
volièrestal is toegenomen ten opzichte van de&#13;
situatie ten tijde van de aanwijzing van het&#13;
beschermd natuurmonument. Het bezwaar&#13;
tegen dit besluit is ongegrond verklaard. Verweerder&#13;
heeft zich daarbij op het standpunt&#13;
gesteld dat hij de vergunning in overeenstemming&#13;
met zijn beleid heeft geweigerd en dat er&#13;
geen aanleiding bestaat tot afwijking van dit&#13;
beleid. Het besluit strijdt volgens verweerder&#13;
niet met het zorgvuldigheids- en motiveringsbeginsel.&#13;
2.4.2. Blijkens de stukken past verweerder bij&#13;
de beoordeling van aanvragen om een vergunning&#13;
op grond van artikel 12 van de Natuurbeschermingswet&#13;
voor het exploiteren van&#13;
veehouderijen in de nabijheid van natuurmonumenten&#13;
het volgende beleid toe.&#13;
In beginsel mag de toegestane ammoniakdepositie&#13;
niet meer bedragen dan de natuurlijke&#13;
achtergronddepositie. Hiervoor wordt aangesloten&#13;
bij de Interimwet ammoniak en veehouderij&#13;
(Interimwet). In artikel 4 van deze&#13;
wet is voor de depositie een grenswaarde&#13;
gesteld van 15 mol potentieel zuur per hectare&#13;
per jaar (mol/ha/j), behoudens de in de artikelen&#13;
5 tot en met 9 bedoelde (overgangs-)situaties.&#13;
Tot het moment dat vergunningverlening op&#13;
grond van de Natuurbeschermingswet kan&#13;
worden gebaseerd op een nadere invulling van&#13;
het vereiste bijzondere beschermingsniveau,&#13;
wordt het stand still-beginsel gehanteerd. De&#13;
beslissende datum is daarbij die van de aanwijzing&#13;
van het desbetreffende gebied als&#13;
beschermd natuurmonument. Uitgangspunt&#13;
voor de beoordeling van de vergunningaanvraag&#13;
is: geen toename van de individuele&#13;
depositie van een veehouderij. Aan bestaande&#13;
bedrijven waarvoor een milieuvergunning is&#13;
verleend, zal in beginsel ook een vergunning&#13;
krachtens de Natuurbeschermingswet kunnen&#13;
worden verleend.&#13;
In een aantal gevallen zal een individuele&#13;
beoordeling plaats moeten blijven vinden om&#13;
invulling te kunnen geven aan het bijzondere&#13;
beschermingsniveau voor de aangewezen&#13;
gebieden. Hiervoor is aanleiding indien de&#13;
door het bedrijf veroorzaakte ammoniakdepositie&#13;
groter is dan 600 mol/ha/j. Deze&#13;
waarde sluit aan bij de in het Tweede Nationaal&#13;
Milieubeleidsplan (NMP-2, p. 108) aan-&#13;
gegeven richtwaarde voor ammoniakdepositie&#13;
in het jaar 2010.&#13;
De beoordeling van de aanvraag zal dan&#13;
plaatsvinden aan de hand van de ter plaatse&#13;
aanwezige achtergronddepositie, de hoogte&#13;
van de individuele depositie van het bedrijf en&#13;
de aanwezige en te beschermen natuurwetenschappelijke&#13;
waarden in het aangewezen&#13;
gebied. Deze beoordeling kan ertoe leiden dat&#13;
in bepaalde gevallen de vergunning krachtens&#13;
de Natuurbeschermingswet niet wordt verleend,&#13;
dan wel onder nader te bepalen voorwaarden&#13;
wordt verleend.&#13;
De Afdeling acht dit beleid niet onredelijk.&#13;
2.4.2.1. Uit de stukken en het verhandelde ter&#13;
zitting blijkt voorts het volgende. Ten tijde&#13;
van de aanwijzing van de ‘Landschotse Heide’&#13;
als beschermd natuurmonument, 30 januari&#13;
1973, bedroeg de ammoniakdepositie van het&#13;
bedrijf van appellante volgens verweerder&#13;
159,76 mol/ha/j. Verweerder heeft zich bij&#13;
deze berekening gebaseerd op tellingen van&#13;
het Landbouw Economisch Instituut (hierna:&#13;
LEI) en heeft daarbij door appellante later van&#13;
andere bedrijven opgekochte productierechten&#13;
in aanmerking genomen. De totale ammoniakdepositie&#13;
waarop de in geding zijnde aanvraag&#13;
betrekking heeft, bedraagt 241,3 mol/ha/j.&#13;
Deze gegevens in aanmerking genomen, is de&#13;
ammoniakdepositie van het bedrijf van appellante&#13;
toegenomen sinds de aanwijzing van het&#13;
beschermd natuurmonument.&#13;
2.4.2.2. Indien echter in plaats van de LEI-tellingen&#13;
gegevens uit de door appellante overgelegde&#13;
Hinderwetvergunning uit 1976 in de&#13;
beoordeling worden betrokken, zou wel zijn&#13;
voldaan aan het in het beleid opgenomen&#13;
stand still-beginsel. Alsdan zou in het verleden&#13;
sprake zijn geweest van een depositie van&#13;
262,19 mol/ha/j.&#13;
Verweerder heeft hierover gesteld dat hij het&#13;
uitgangspunt aanhoudt dat, indien de aanvrager&#13;
geen eigen bedrijfsgegevens kan overleggen,&#13;
de feitelijke situatie op een bedrijf wordt&#13;
vastgesteld aan de hand van de landbouwmeitelling&#13;
van het LEI. Als de LEI-gegevens niet&#13;
kloppen met door een betrokkene zelf overgelegde&#13;
gegevens, gaat verweerder uit van de&#13;
gegevens van de betrokkene. Verweerder&#13;
erkent dat de LEI-tellingen een momentopname&#13;
zijn maar acht zijn uitgangspunt niettemin&#13;
niet onredelijk, omdat de gegevens van de&#13;
landbouwmeitelling bij het ontbreken van&#13;
eigen bedrijfsgegevens de enige beschikbare&#13;
gegevens zijn op grond waarvan de feitelijke&#13;
situatie op een bedrijf in een bepaald jaar kan&#13;
worden benaderd.&#13;
Volgens appellante zijn de LEI-tellingen in dit&#13;
geval niet bruikbaar, omdat zij zijn uitgevoerd&#13;
op een moment waarop de stallen niet zelden&#13;
leegstonden. In de zeventiger jaren werden&#13;
volgens appellante in april de stallen leeg&#13;
gezet omdat dan het bewerken van het land&#13;
weer prioriteit had. Bedrijfsgegevens uit het&#13;
jaar 1973 heeft appellante niet meer.&#13;
De Afdeling acht het niet onredelijk om voor&#13;
de berekening van de ammoniakdepositie ten&#13;
tijde van de aanwijzing van het natuurmonument&#13;
uit te gaan van de LEI-gegevens, maar&#13;
deze berekening is vatbaar voor tegenbewijs&#13;
door de aanvrager. Dit tegenbewijs zal met&#13;
name ontleend kunnen worden aan de bedrijfsadministratie&#13;
van de aanvrager of diens&#13;
voorganger. Indien deze administratie echter&#13;
niet meer aanwezig is, en ook niet meer aanwezig&#13;
behoeft te zijn gelet op de wettelijke&#13;
bepalingen inzake de bewaarplicht om administratieve&#13;
gegevens, kunnen ook andere&#13;
bewijsmiddelen licht werpen op de aanvaardbaarheid&#13;
van de berekening. In het onderhavige&#13;
geval, waarin de aanwijzing van het natuurmonument&#13;
in 1973 plaatsvond, kan in redelijkheid&#13;
niet meer worden verlangd dat de&#13;
bedrijfsadministratie wordt overgelegd.&#13;
De Afdeling is van oordeel, gelet op hetgeen&#13;
ter zitting over de LEI-gegevens is opgemerkt,&#13;
dat niet valt uit te sluiten dat de gebruikte&#13;
LEI-gegevens in dit geval geen juiste afspiegeling&#13;
vormden van de omvang van het bedrijf&#13;
van appellante ten tijde van de aanwijzing van&#13;
het natuurmonument. Onder deze omstandigheden&#13;
had het derhalve in de rede gelegen&#13;
om ook bedrijfsgegevens van appellante van&#13;
relatief korte tijd na de aanwijzing in de&#13;
beoordeling te betrekken.&#13;
2.5. Uit het vorenstaande volgt dat het bestreden&#13;
besluit is genomen in strijd met de bij het&#13;
voorbereiden van een besluit te betrachten&#13;
zorgvuldigheid. Het beroep is gegrond, zodat&#13;
het bestreden besluit wegens strijd met artikel&#13;
3:2 van de Awb dient te worden vernietigd.&#13;
2.6. Verweerder dient op na te melden wijze&#13;
in de proceskosten te worden veroordeeld.&#13;
3. Beslissing&#13;
De Afdeling bestuursrechtspraak van de Raad&#13;
van State&#13;
Recht doende in naam der Koningin:&#13;
I. verklaart het beroep gegrond;&#13;
II. vernietigt het besluit van de Staatssecretaris&#13;
van Landbouw, Natuurbeheer en Visserij van&#13;
10 januari 2002, kenmerk TRCJZ/2001/17429;&#13;
III. veroordeelt de Staatssecretaris van Landbouw,&#13;
Natuurbeheer en Visserij in de door&#13;
appellante in verband met de behandeling van&#13;
het beroep gemaakte proceskosten tot een&#13;
bedrag van € 688,47, waarvan € 644,00 is toe&#13;
te rekenen aan door een derde beroepsmatig&#13;
verleende rechtsbijstand; het bedrag dient&#13;
door de Staat der Nederlanden (Ministerie&#13;
van Landbouw, Natuurbeheer en Visserij) te&#13;
worden betaald aan appellante;&#13;
IV. gelast dat de Staat der Nederlanden&#13;
(Ministerie van Landbouw, Natuurbeheer en&#13;
Visserij) aan appellante het door haar voor de&#13;
behandeling van het beroep betaalde griffierecht&#13;
(€ 218,00) vergoedt.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3735</htmlpath></article>
</articles></edition>
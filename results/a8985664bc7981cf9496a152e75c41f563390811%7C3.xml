<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>4949</id><udhid>UDH:TvAR/4949</udhid><titel>Willem Rinsma / Hemmiena Scheeringa (TvAR 1996/4808)</titel><searchwords><searchword>TvAR 4/1996</searchword><searchword>TvAR 1996/4808</searchword><searchword>UDH:TvAR/4949</searchword></searchwords><attachments><attachment><name>1996_nr 4_Rechtspraak_4808.pdf</name><extention>pdf</extention><url>https://denhollander.info/download/4890/ci</url></attachment></attachments><inleiding>Beschikking superheffing 1985, art. 9&#13;
&#13;
Verdeling van (de waarde van) melkquotum bij echtscheiding. Huwelijkse voorwaarden; redelijkheid en billijkheid; aansluiting bij rechtspraak in pachtzaken</inleiding><content>Arrest in de zaak van:&#13;
Willem Rinsma, wonende te Oosterwolde, ei-ser tot cassatie, advocaat: mr. E. van Staden ten Brink,&#13;
tegen&#13;
Hemmiena Scheeringa, wonende te Hauler-wijk, verweerster in cassatie, advocaat: mr. A.R. Sturhoofd.&#13;
1. Het geding in feitelijke instanties Verweerster in cassatie - verder te noemen: de vrouw - heeft bij exploit van 24 januari 1992 eiser tot cassatie - verder te noemen: de man - gedagvaard voor de Rechtbank te Leeuwarden en - voor zover in cassatie nog van belang - gevorderd hetgeen hierna in 3.2. is vermeld.&#13;
Nadat de man tegen de vorderingen ver-weer had gevoerd, heeft de Rechtbank bij vonnis van 17 september 1992 de zaak naar de rol verwezen voor uitlating aan de zijde van de vrouw met betrekking tot het in rov. 4.a.6 van het vonnis overwogene.&#13;
Tegen dit vonnis heeft de man hoger be-roep ingesteld bij het Gerechtshof te Leeu-warden. De vrouw heeft incidenteel hoger beroep ingesteld.&#13;
Bij arrest van 20 april 1994 heeft het hof in het principale en in het incidentele appèl de zaak naar de rol verwezen voor uitlating aan de zijde van partijen omtrent de in het arrest aangegeven punten.&#13;
Het arrest van het hof is aan dit arrest ge-hecht.&#13;
2. Het geding in cassatie&#13;
Tegen het arrest van het hof heeft de man be-roep in cassatie ingesteld. De cassatiedagvaar-ding is aan dit arrest gehecht en maakt daarvan deel uit.&#13;
De vrouw heeft geconcludeerd tot verwer-ping van het beroep.&#13;
De zaak is voor partijen toegelicht door hun advocaten.&#13;
De conclusie van de Advocaat-Generaal Hartkamp strekt tot verwerping van het be-roep.&#13;
3. Beoordeling van het middel&#13;
3.1. In cassatie kan van het volgende worden uitgegaan.&#13;
Partijen zijn op 6 mei 1977 met elkaar ge-huwd. De akte van huwelijkse voorwaarden van 5 mei 1977 bepaalt dat tussen partijen geen enkele vermogensgemeenschap zal be-staan.&#13;
Partijen hebben ieder ten huwelijk aange-bracht de onroerende en roerende zaken zoals beschreven in de staat van aanbrengsten bij genoemde akte. De onroerende zaken die de vrouw ten huwelijk aanbracht bestonden uit een boerderij met weiland met een oppervlak-te van destijds ruim 17 hectare. De man bracht ten huwelijk aan een boerderij met di-verse percelen land met een totale oppervlakte van ongeveer 45 hectare, waarin begrepen on-geveer 5 hectare bos en ongeveer 40 hectare weiland.&#13;
De door de vrouw aangebrachte weilanden zijn gelegen in Oosterwolde en grenzen aan de weilanden van de man. De man heeft deze grond van de vrouw tijdens het huwelijk in gebruik gehad; voor dit gebruik heeft de vrouw van de man geen vergoeding ontvan-gen.&#13;
In het kader van de Beschikking superhef-fing 1985 is aan de man een heffingvrije melkquotum toegekend. Dit melkquotum be-droeg 1 116 401 kg in de periode 1986/1987 en 1 090 584 kg in de periode 1987/1988; me-dio 1988 is de hoeveelheid gewijzigd in 1 096 416 kg.&#13;
Bij vonnis van de Rechtbank van 6 decem-ber 1990 is tussen partijen de echtscheiding uitgesproken; het vonnis is op 22 juli 1991 in-geschreven in de registers van de burgerlijke stand.&#13;
Tussen partijen zijn geschillen gerezen bij de verdeling van de goederen. De bij het echt-scheidingsvonnis benoemde boedelnotaris heeft partijen niet kunnen verenigen. In cassa-&#13;
tie is nog slechts aan de orde het geschilpunt dat betrekking heeft op het heffingvrij melkquotum, verder ook kortweg als het melkquotum aan te duiden.&#13;
3.2. De vrouw heeft in dit geding, voor zo-ver het melkquotum betreffende, primair ge-vorderd te verklaren voor recht dat zij rechthebbende is op 17/57e deel van het melkquotum groot 1 116 401, zijnde 332 962 kg, met veroordeling van de man om mede te werken aan registratie van dit recht, althans -voor het geval dat deze vorderingen worden afgewezen en aldus het totale melkquotum op naam van de man geregistreerd blijft - te ver-klaren voor recht dat de vrouw rechthebbende is op de waarde van 332 962 kg melkquotum en de man te veroordelen om aan de vrouw te voldoen haar aanspraak op deze waarde, zijn-de f 1331848.&#13;
Subsidiair heeft de vrouw gevorderd de man te veroordelen om aan de vrouw te vol-doen haar aanspraak op de helft van de waar-de van 332 962 kg melkquotum, ofwel f665 924.&#13;
De rechtbank heeft de primaire vorderin-gen afgewezen. Het door de vrouw ingestelde incidenteel appèl is niet tegen deze afwijzing gericht.&#13;
Met betrekking tot de subsidiaire vorde-ring heeft de rechtbank geoordeeld dat onder de door haar vermelde omstandigheden naar eisen van redelijkheid en billijkheid aan de vrouw een vergoeding van de waarde van het melkquotum - kennelijk wordt bedoeld: van de waarde van een deel van het melkquotum -toekomt. De door de rechtbank vermelde om-standigheden zijn, verkort weergegeven:&#13;
- dat de man de in 1983 gerealiseerde melkproductie op basis waarvan de quota aan hem zijn toegekend, mede heeft kunnen reali seren dankzij de inbreng door de vrouw van haar weilanden en het gebruik hiervan door de man;&#13;
- dat de gronden van de vrouw in zoverre mede dienstbaar zijn geweest aan de hoeveel heid melkquotum die aan de man is toegewe zen;&#13;
- dat in 1983 voor de vrouw niet voorzien baar was dat het huwelijk na enige jaren door echtscheiding zou worden ontbonden;&#13;
- dat zij derhalve op het moment van toe kenning van het melkquotum geen aanleiding had een eventueel recht op melkquotum veilig te stellen door maatregelen zoals het aangaan van een pachtovereenkomst.&#13;
De door de vrouw gestelde waarde van f 4 per kg quotum niet geheel begrijpelijk ach-tend, heeft de rechtbank partijen in de gele-genheid gesteld zich nader over de waarde uit te laten.&#13;
Het hof heeft vastgesteld dat voor wat be-treft het geschil omtrent het melkquotum nog enkel de subsidiaire vordering van de vrouw aan de orde was en het heeft alle daarop be-trekking hebbende grieven van de man in het principale appèl verworpen. Mede in verband met de uitkomst van zijn beoordeling van de grieven in het incidentele appèl - die op ande-re geschilpunten betrekking hadden - heeft het hof de zaak aan zich getrokken. Voor wat betreft het geschil over het melkquotum heeft het overwogen dat een onderzoek door des-kundigen zal worden bevolen indien partijen het onderling niet eens kunnen worden over de waarde per kg melkquotum, en partijen in de gelegenheid gesteld zich op dit punt nader uit te laten.&#13;
3.3.1. De door onderdeel 1 van het middel aangevoerde generale klacht is uitgewerkt in de volgende onderdelen en behoeft dus geen afzonderlijke behandeling.&#13;
Onderdeel 2 voert motiveringsklachten aan tegen 's hofs oordeel (rov. 6, tweede alinea) dat de man mede door het bijna 15 jaar lang gebruik maken van de grond toebehorende aan de vrouw en de arbeid door de vrouw ver-richt ten behoeve van het bedrijf van de man, een melkproductie heeft kunnen realiseren op grond waarvan een hoeveelheid heffingvrije melkquotum met 1983 als referentiejaar aan het bedrijf is toegekend.&#13;
Onderdeel 2.a klaagt dat het hof niet, al-thans niet zonder nadere motivering, heeft kunnen oordelen dat de door de vrouw ten be-hoeve van het bedrijf verrichte arbeid heeft bijgedragen tot het realiseren van de bedoelde melkproductie.&#13;
De klacht faalt. Over de arbeid van de vrouw is in eerste instantie door partijen gede-batteerd in het kader van de vraag of hun sa-menwerking als een maatschap kan worden gezien. De vrouw heeft bij repliek (sub 6) ge-steld dat er 'een bepaalde taakverdeling ter zake van de te verrichten werkzaamheden op het bedrijf' was: zij had (mede) de 'zorg voor (onder meer) de kalveren/het afkalveren van de koeien' en zij assisteerde tevens 'bij het verzorgen van het melk- en jongvee, de ver-koop van kalveren etc'. Bij dupliek (sub 11, blz. 7) heeft de man dienaangaande slechts opgemerkt hetgeen in het onderdeel wordt ge-&#13;
citeerd. Kennelijk heeft het hof hierin geen betwisting van de concrete omschrijving door de vrouw van haar werkzaamheden gelezen, doch veeleer een erkenning dat de vrouw de voor de echtgenote van een melkveehouder gebruikelijke werkzaamheden verrichtte. Dit is niet onbegrijpelijk, temeer nu in de dupliek vervolgens door de man werd gesproken van de 'betrokkenheid van de vrouw bij het reilen en zeilen van de onderneming', welke volgens de man voortvloeide uit het tussen partijen ge-sloten huwelijk en zeker geen overschrijding vormde van de tussen echtgenoten gangbare wederzijdse bijstand.&#13;
3.3.2. De onderdelen l.b en 2.c zijn even-eens tevergeefs voorgesteld. De juistheid of onjuistheid van de bewering van de man dat de weilanden van de vrouw niet van belang waren voor de exploitatie van het bedrijf om-dat de man een zelfde produktie ook zonder die weilanden zou hebben kunnen realiseren, heeft het hof in rov. 8 als irrelevant in het midden gelaten omdat de man nu eenmaal in feite van die weilanden gebruik hééft gemaakt 'ten behoeve van het door hem geëxploiteerde bedrijf en ter realisering van de melkproduc-tie'. Niet valt in te zien dat in 's hofs overwe-gingen een innerlijke tegenstrijdigheid besloten ligt. De gedachtengang van het hof is ook overigens niet onbegrijpelijk.&#13;
3.4. Onderdeel 3 komt op tegen 's hofs oordeel (rov. 7) dat in 'die omstandigheid' -waarmee het hof kennelijk doelt op alle in zijn rov. 4, 5 en 6 vermelde omstandigheden - de eisen van redelijkheid en billijheid kunnen meebrengen dat voor de vraag of aan de vrouw een vergoeding moet worden toege-kend, aansluiting dient te worden gezocht bij de rechtspraak inzake de aanverwante rege-ling op het punt van de vergoeding van de waarde van melkquotum bij beëindiging van pacht.&#13;
De door het hof in aanmerking genomen omstandigheden zijn, verkort weergegeven:&#13;
- dat de vrouw haar gronden groot ruim 17 hectare in gebruik heeft gegeven ter exploita tie ten behoeve van het bedrijf van de man en dat de vrouw voor dit gebruik, dat bijna 15 jaar duurde, geen vergoeding van de man heeft ontvangen (rov. 4);&#13;
- dat ten tijde van het opmaken in 1977 van de akte van huwelijksvoorwaarden nog geen sprake was van een melkquoteringssys teem en de vrouw derhalve met een dergelijk systeem geen rekening heeft kunnen houden (rov. 5);&#13;
- de aanzienlijke toename na 1977 van het aantal koeien waarover de man beschikte (rov. 6, eerste alinea);&#13;
- de door het hof in de tweede alinea van rov. 6 vermelde omstandigheden (zie 3.3.1. hiervoor).&#13;
Het onderdeel mist feitelijke grondslag voor zover het ervan uitgaat dat het hof slechts één van evengenoemde omstandighe-den op het oog had. Ook voor het overige kan het onderdeel niet slagen. Het hof heeft ken-nelijk en terecht tot uitgangspunt genomen dat de overeenkomst van huwelijksvoorwaarden mede door de eisen van redelijkheid en bil-lijkheid wordt beheerst, en dat een als gevolg van die overeenkomst tussen partijen gelden-de regel niet wordt toegepast voor zover dit in de gegeven omstandigheden naar maatstaven van redelijkheid en billijkheid onaanvaard-baar zou zijn. Voorts ligt in 's hofs overwe-gingen, gelezen in onderling verband en samenhang, besloten het oordeel dat te dezen sprake is van onvoorziene omstandigheden van dien aard dat de man naar bedoelde maat-staven niet mag verwachten dat hij zou mogen volstaan met de enkele teruggave van de des-tijds aan hem ter beschikking gestelde grond zonder enige verrekening van de waarde van het aan hem toegekende melkquotum voor zo-ver dit in verband staat met zijn gebruik van die grond.&#13;
Dat oordeel geeft niet blijk van een onjuis-te rechtsopvatting. Hetgeen door het hof in zijn rov. 4 tot en met 7 is overwogen bevat een toereikende motivering van dat oordeel.&#13;
3.5. Het hof heeft voor de nadere uitwer-king van evenbedoeld oordeel aansluiting ge-zocht bij de rechtspraak van het Hof te Arnhem in pachtzaken. In rov. 9 en 10 heeft het hof onderzocht welke aanspraken de vrouw ter zake van het melkquotum volgens die rechtspraak zou hebben kunnen doen gel-den indien sprake zou zijn geweest van een vóór 1983 tussen haar als verpachtster en de man als pachter gesloten en na 1983 beëindig-de pachtovereenkomst.&#13;
In rov. 11 heeft het hof vervolgens uiteen-gezet waarom het de onderhavige situatie in voldoende mate met die van een pachtverhou-ding vergelijkbaar achtte om op grond van de eisen van redelijkheid en billijkheid een ver-goeding van een deel van het melkquotum aan de vrouw toe te kennen, gelijk aan de vergoe-ding die bij pachtbeëindiging zou zijn toege-kend; het hof heeft gewezen op de bedoeling van partijen om de weilanden van de vrouw&#13;
langdurig in gebruik te geven respectievelijk te nemen, zodat zij met de gronden van de man konden worden samengevoegd en in zijn bedrijf konden worden geëxploiteerd, hetgeen ook het geval was ten tijde van de peildatum voor het toekennen van het melkquotum.&#13;
Tenslotte heeft het hof in rov. 12 uiteenge-zet waarom het argument dat door de man was ontleend aan de omstandigheid dat een pachter een sterkere positie zou hebben gehad dan de man, naar zijn oordeel niet opgaat.&#13;
Deze gedachtengang van het hof geeft niet blijk van een onjuiste rechtsopvatting, is niet onbegrijpelijk en vormt, in samenhang met de reeds besproken overwegingen in het bestre-den arrest, een genoegzame motivering van 's hofs oordeel (rov. 13 in verbinding met rov. 7) dat aan de vrouw een vergoeding dient te worden toegekend ten belope van de helft van de waarde van een evenredig - met het ge-bruik van haar gronden samenhangend - deel van het aan de man toegekende melkquotum.&#13;
De onderdelen 4 en 5 stuiten in hun geheel op het voorgaande af. Ten aanzien van de klachten van de onderdelen 4.2. en 5.2. wordt nog het volgende aangetekend.&#13;
Onderdeel 4.2. verliest uit het oog dat het hof de door de pachtkamer van het Hof te Arnhem ontwikkelde regels niet rechtstreeks heeft toegepast, doch slechts heeft gebezigd als een aanknopingspunt voor de concrete uit-werking van zijn oordeel dat uit de eisen van redelijkheid en billijkheid voortvloeit dat aan de vrouw een vergoeding als bovenvermeld dient te worden toegekend. Onderdeel 5.2. keert zich tevergeefs tegen een zinsnede in 's hofs rov. 13, die - mede gelet op het feit dat de vrouw in appèl geen recht op verkrij-ging van een deel van het melkquotum zelf meer heeft gepretendeerd - als een kennelijke verschrijving moet worden opgevat; in het midden kan dus blijven of, zoals het onder-deel stelt, de man rechtens niet de mogelijk-heid had een deel van het quotum aan de vrouw over te dragen.&#13;
3.6. Onderdeel 6 komt op tegen 's hofs overweging (rov. 13) dat het in het voetspoor van de rechtbank zal uitgaan van de voor de periode 1986/1987 bepaalde hoeveelheid hef-fing vrij melkquotum (1 116 401 kg), nu geen grief tegen deze hoeveelheid is gericht.&#13;
Het onderdeel klaagt in de eerste plaats dat die overweging onbegrijpelijk is omdat de rechtbank geen beslissing heeft gegeven om-trent de tot uitgangspunt te nemen hoeveel-heid. Deze klacht faalt. Het hof heeft&#13;
kennelijk rov. 4.a.6 van het vonnis van de rechtbank als volgt uitgelegd. De rechtbank is uitgegaan van de berekening van de vrouw, waarin zowel voormelde hoeveelheid als de toe te passen breuk (de helft van 17/57e ge-deelte) en de waarde per kg melkquotum (f 4) zijn opgenomen. Slechts de gestelde waarde per kg in twijfel trekkend, heeft de rechtbank hieromtrent nadere gegevens verlangd; de rechtbank aanvaardde dus impliciet de overi-ge door de vrouw gestelde elementen van de berekening. Mede in aanmerking genomen dat de man blijkens de gedingstukken in eer-ste aanleg niet had aangevoerd dat - zo de vrouw recht op een vergoeding mocht hebben - de later gewijzigd vastgestelde hoeveelheid quotum tot uitgangspunt van de berekening zou moeten worden genomen, is 's hofs uitleg van voormelde overweging niet onbegrijpe-lijk.&#13;
Het onderdeel klaagt in de tweede plaats dat het hof heeft miskend dat het de man vrij-stond zijn stelling dat - zo de vrouw op enige vergoeding aanspraak kan maken - moet wor-den uitgegaan van de medio 1988 vastgestel-de hoeveelheid van 1 096 416 kg, in hoger beroep alsnog aan de orde te stellen. Ook deze klacht faalt. In 's hofs overweging dat geen grief is gericht tegen de hoeveelheid melkquotum van 1 116 401 kg, ligt kennelijk besloten het oordeel dat de pas bij pleidooi in appèl op dit punt opgeworpen grief buiten be-schouwing moet blijven nu niet blijkt dat de vrouw ondubbelzinnig erin heeft toegestemd dat deze grief alsnog in de rechtsstrijd zou worden betrokken. Dat oordeel geeft niet blijk van een onjuiste rechtsopvatting en behoefde geen nadere motivering.&#13;
4. Beslissing De Hoge Raad:&#13;
verwerpt het beroep;&#13;
compenseert de kosten van het geding in cassatie aldus dat iedere partij de eigen kosten draagt.</content><legacyfootnotes/><footnotes><footnote/></footnotes><auteurs/><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/4949</htmlpath></article>
</articles></edition>
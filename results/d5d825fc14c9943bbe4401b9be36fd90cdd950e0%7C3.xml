<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>5281</id><udhid>UDH:TvAR/5281</udhid><titel>Buijs / Plas (TvAR 1993/4639)</titel><searchwords><searchword>TvAR 8/1993</searchword><searchword>TvAR 1993/4639</searchword><searchword>UDH:TvAR/5281</searchword></searchwords><attachments><attachment><name>1993_nr 8_Rechtspraak_4639.pdf</name><extention>pdf</extention><url>https://denhollander.info/download/5280/ci</url></attachment></attachments><inleiding>Pachtwet, art. 36, 38&#13;
&#13;
De pachter heeft geen inzicht gegeven in zijn&#13;
belang bij handhaving van de pacht omdat op&#13;
grond van de specificaties van zijn opbrengsten&#13;
in de boekjaren 1988, 1989 en 1990 (verliesgevend)&#13;
en zijn opgave ter zitting, moet&#13;
worden aangenomen dat zijn veehouderij&#13;
slechts van zeer ondergeschikte, marginale&#13;
economische betekenis is en geen toekomst&#13;
heeft, zijnde verbetering van het resultaat in&#13;
1991, zoals door hem aangevoerd, niet gespecificeerd.&#13;
In een dergelijk geval kan de verpachter&#13;
zich naar billijkheid terecht op het&#13;
standpunt stellen dat voortzetting van de&#13;
pachtovereenkomst geen zin heeft en dat hij&#13;
zijn eigendom op andere wijze wil benutten,&#13;
en dient dit belang van verpachter te worden&#13;
gehonoreerd. Geen pachtverlenging.</inleiding><content>In de zaak van:&#13;
Simon Buijs, wonende te Edam, gemeente&#13;
Edam-Volendam, appellant, procureur: mr.&#13;
P.C. Plochg,&#13;
tegen&#13;
jan Arian Plas, wonende te Ammerzoden,&#13;
geïntimeerde, procureur: mr. FJ. Boom.&#13;
Het geding in eerste aanleg&#13;
De pachtkamer van het kantongerecht te Amsterdam&#13;
heeft op 13 juni 1991 een tussenbeschikking&#13;
gegeven, waarbij appellant in de&#13;
gelegenheid werd gesteld te bewijzen, dat hij&#13;
op het gepachte het veehoudersbedrijf uitoefent,&#13;
het gepachte zelf heeft onderhouden en&#13;
op het gepachte ongeveer 20 weidekoeien&#13;
houdt.&#13;
Op 23 januari 1992 heeft de pachtkamer&#13;
van het kantongerecht te Amsterdam een&#13;
eindbeschikking gegeven, welke aan partijen&#13;
is toegezonden op 27 januari 1992, waarbij&#13;
werd afgewezen het verzoek van appellant tot&#13;
verlenging van de tussen hem als pachter en&#13;
geïntimeerde als verpachter bestaande pachtovereenkomst&#13;
met betrekking tot grasland, gelegen&#13;
in de Zuidpolder onder Edam,&#13;
kadastraal bekend gemeente Edam, sectie D&#13;
nrs. 66, 67 en 2785, ter grootte van 3.79.80&#13;
ha, welke pachtovereenkomst behoudens verlenging&#13;
op 25 december 1991 zou eindigen.&#13;
De eindbeschikking is gegeven uit overweging&#13;
in hoofdzaak dat appellant in het hem&#13;
opgelegde bewijs niet is geslaagd en dat niet&#13;
is gebleken van enig rechtens relevant economisch&#13;
belang bij verlenging van de pachtovereenkomst.&#13;
Het geding in hoger beroep&#13;
Appellant - hierna te noemen: de pachter - is&#13;
bij op 26 februari 1992 ter griffie van het hof&#13;
ingekomen beroepschrift in hoger beroep gekomen&#13;
van vermelde beschikkingen met verzoek&#13;
die beschikkingen te vernietigen en,&#13;
opnieuw rechtdoende, de tussen partijen bestaande&#13;
pachtovereenkomst alsnog te verlengen&#13;
met zes jaren, althans met een door het&#13;
hof vast te stellen periode.&#13;
Geïntimeerde - verder te noemen: de verpachter&#13;
- heeft bij een op 27 maart 1992 ter&#13;
griffie van het hof ingekomen verweerschrift&#13;
verweer gevoerd met conclusie dat het hof appellant&#13;
in zijn beroep niet-ontvankelijk zal&#13;
verklaren althans dit zal verwerpen met bevestiging&#13;
van de beschikking, waarvan beroep,&#13;
eventueel met verbetering van gronden.&#13;
Op 15 juni 1992 heeft in raadkamer van&#13;
het hof een mondelinge behandeling plaatsgehad,&#13;
waarbij aanwezig waren verpachter, bijgestaan&#13;
door mr. FJ. Boom, advocaat te&#13;
Arnhem, en pachter in persoon.&#13;
Partijen hebben daarbij inlichtingen aan&#13;
het hof verstrekt en de wederzijdse standpunten&#13;
zijn nader toegelicht.&#13;
De grieven&#13;
Pachter heeft de navolgende grieven aangevoerd:&#13;
I. Ten onrechte overweegt de pachtkamer&#13;
van het kantongerecht dat de pachter niet&#13;
heeft aangetoond, dat hij zelf op het gepachte&#13;
het veehouderijbedrijf uitoefent.&#13;
II. Ten onrechte overweegt de pachtkamer&#13;
van het kantongerecht dat het verzoek tot ver&#13;
lenging van de pachtovereenkomst naar de&#13;
wet slechts gehonoreerd kan worden als pach&#13;
ter zelf als exploitant op het gepachte voor ei&#13;
gen rekening het veehouderijbedrijf uitoefent&#13;
en mede op de inkomsten daaruit is aangewe&#13;
zen.&#13;
III. Ten onrechte overweegt de pachtkamer&#13;
van het kantongerecht, dat niet is aangetoond,&#13;
dat pachter het gepachte zelf onderhoudt.&#13;
IV. Ten onrechte overweegt de pachtkamer&#13;
van het kantongerecht, dat niet is gebleken&#13;
van enig rechtens relevant belang van pachter&#13;
bij verlenging van de pachtovereenkomst.&#13;
V. Ten onrechte heeft de pachtkamer van&#13;
het kantongerecht het verzoek tot verlenging&#13;
van de litigieuze pachtovereenkomst afgewe-&#13;
De mondelinge behandeling&#13;
De verpachter heeft ter zitting van het hof verklaard&#13;
dat hij 70 jaar oud, ongehuwd en rustend&#13;
huisarts is en dat hij in geval van&#13;
beëindiging van de pachtovereenkomst de&#13;
grond in geschil, die een agrarische bestemming&#13;
heeft, voor de vrije waarde wil verkopen.&#13;
De pachter heeft ter zitting van het hof&#13;
voorzover hier van belang verklaard dat hij 60&#13;
jaar oud en gehuwd is, dat hij een zoon van 23&#13;
jaar heeft, dat hij de Lagere Landbouwschool&#13;
heeft doorlopen, dat hij beschikt over een areaal&#13;
van 3.79 ha, het gepachte, dat hij daarop&#13;
gemiddeld 20 weidekoeien houdt, die hij in&#13;
het voorjaar op de markt pleegt aan te kopen&#13;
en verkoopt als zij klaar zijn voor de slacht,&#13;
dat hij vroeger een melkveebedrijf had met 16&#13;
koeien maar in 1965 is overgegaan op vetweiderij,&#13;
dat hij niet beschikt over landbouwmachines&#13;
en het onderhoud af en toe met behulp&#13;
van een loonwerker en verder eigenhandig&#13;
doet, dat hij ook niet beschikt over gebouwen&#13;
en een mestopslag, dat hij 5 a 6 jaren geleden&#13;
zijn baan in de bouw heeft verloren en in ieder&#13;
geval voorlopig een uitkering heeft.&#13;
De ontvankelijkheid van het hoger beroep&#13;
Tegen de tussenbeschikking heeft de pachter&#13;
geen grieven aangevoerd, zodat hij in zijn hoger&#13;
beroep tegen die beschikking niet-ontvankelijk&#13;
moet worden verklaard.&#13;
Nu de afschriften van de aangevallen beschikkingen&#13;
zich inmiddels bij de stukken bevinden,&#13;
voert het te ver de pachter, die deze&#13;
bij het beroepschrift in afschrift had dienen&#13;
over te (laten) leggen en zulks heeft nagelaten,&#13;
daarin wegens de bepaling van het artikel&#13;
152, lid 1, van de Pachtwet niet-ontvankelijk&#13;
te verklaren. En daartoe strekkende verweer&#13;
van de verpachter wordt dan ook gepasseerd.&#13;
Het oordeel van het hof&#13;
1. Bij gelegenheid van de mondelinge behandeling&#13;
op 15 juni 1992 beschikte de pachter&#13;
niet over financiële gegevens - jaarstukken,&#13;
c.q. belastingopgaven en belastingaanslagen -&#13;
betreffende zijn veehouderij zodat het hof, gelet&#13;
op het door de pachter zelf ter zitting over&#13;
zijn bedrijf verklaarde, geen inzicht had in de&#13;
economische betekenis daarvan en dus ook&#13;
niet in zijn belang bij pachtverlenging. De&#13;
pachter is toen in de gelegenheid gesteld alsnog&#13;
jaarstukken aan het hof toe te zenden. Bij&#13;
brief van 17 juni 1992 van de pachter zijn&#13;
door het administratiekantoor C.M. Tol, gevestigd&#13;
te Edam, opgemaakte specificaties&#13;
van de opbrengsten van de pachter van vee&#13;
over de jaren 1988, 1989 en 1990 aan het hof&#13;
ter kennisneming toegezonden. De netto-resultaten&#13;
in die jaren uit de veehouderij van de&#13;
pachter waren slechts negatief. Volgens de&#13;
brief van de pachter is het jaar 1991 weer een&#13;
goed jaar geweest met een ruime nettowinst.&#13;
Vervolgens is de pachter dringend verzocht&#13;
ook een specificatie van de opbrengst vee&#13;
over het jaar 1991, die voor medio 1992 gereed&#13;
behoort te zijn, aan het hof voor 17 juli&#13;
1992 toe te zenden maar zulks is niet geschied.&#13;
2. Aldus heeft de pachter geen inzicht gegeven&#13;
in zijn belang bij handhaving van de&#13;
pacht omdat op grond van de specificaties van&#13;
zijn opbrengsten in de boekjaren 1988, 1989&#13;
en 1990 en zijn opgave ter zitting over zijn&#13;
bedrijf, moet worden aangenomen dat zijn&#13;
veehouderij slechts van zeer ondergeschikte,&#13;
marginale economische betekenis is en geen&#13;
toekomst heeft, zijnde een verbetering van het&#13;
resultaat in 1991, zoals door hem aangevoerd,&#13;
niet gespecificeerd. In een dergelijk geval&#13;
waarin het belang van de pachter in geen enkel&#13;
opzicht aannemelijk is gemaakt, kan de&#13;
verpachter zich naar billijkheid terecht op het&#13;
standpunt stellen dat voortzetting van de&#13;
pachtovereenkomst geen zin heeft en dat hij&#13;
zijn eigendom op andere wijze wil benutten,&#13;
en dient dit belang van verpachter te worden&#13;
gehonoreerd.&#13;
Slotsom&#13;
3. Al om die reden zijn de grieven IV en V&#13;
ongegrond en behoeven de overige grieven,&#13;
waarmee wordt opgekomen tegen de juiste&#13;
beslissing van de pachtkamer van het kantongerecht,&#13;
geen bespreking meer.&#13;
Beslissing&#13;
Het hof, beschikkende in hoger beroep:&#13;
Verklaart appellant niet-ontvankelijk in het&#13;
door hem tegen de tussenbeschikking van de&#13;
pachtkamer van het kantongerecht van 13 juni&#13;
1991 ingestelde hoger beroep.&#13;
Bevestigt de eindbeschikking van die&#13;
pachtkamer d.d. 23 januari 1992.</content><legacyfootnotes/><footnotes><footnote/></footnotes><auteurs/><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/5281</htmlpath></article>
</articles></edition>
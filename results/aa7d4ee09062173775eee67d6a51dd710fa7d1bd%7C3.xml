<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7608</id><udhid>UDH:TvAR/7608</udhid><titel>Tuchtgerecht akkerbouwproductschappen (TvAR 2008/5489)</titel><searchwords><searchword>TvAR 12/2008</searchword><searchword>TvAR 2008/5489</searchword><searchword>UDH:TvAR/7608</searchword></searchwords><attachments><attachment><name>TAR2008_12Rechtspraak_5489.pdf</name><extention>pdf</extention><url>https://denhollander.info/download/7090/ci</url></attachment></attachments><inleiding>Overtreding van art. 4 van de Verordening HPA bestrijding&#13;
phytophthora infestans bij aardappelen 2003, door de aanwezigheid&#13;
van een aantasting Phytophthora infestans in een&#13;
perceel grond waarop gewas geteeld wordt. De slechte&#13;
weersomstandigheden en de verrichte inspanningen om de&#13;
ziekte te bestrijden als strafverminderende omstandigheden.</inleiding><content>1. De procedure&#13;
Op 21 november 2007 heeft het Tuchtgerecht een schriftelijke&#13;
verklaring ontvangen van de voorzitter van het Hoofdproductschap&#13;
Akkerbouw met nummer PH 07-13 en een&#13;
bijgevoegd berechtingsrapport waarmee de zaak bij het&#13;
Tuchtgerecht aanhangig is gemaakt.&#13;
Op 11 december 2007 heeft het onderzoek ter zitting&#13;
plaatsgevonden. De maatschap heeft met een brief, bij het&#13;
Tuchtgerecht ontvangen op 6 december 2007, naast een inhoudelijk&#13;
verweer tevens laten weten dat niemand namens&#13;
de maatschap op de zitting aanwezig zou zijn. Tegen de&#13;
maatschap is verstek verleend. Namens de voorzitter van&#13;
het Hoofdproductschap Akkerbouw heeft mevrouw mr.&#13;
O.D. van der Vliet de zaak nader toegelicht.&#13;
2. De schriftelijke verklaring en het berechtingsrapport&#13;
De maatschap wordt ten laste gelegd:&#13;
Overtreding van art. 4 van de Verordening HPA bestrijding&#13;
phytophthora infestans bij aardappelen 2003. Daarin is opgenomen&#13;
het verbod om in een perceel waarop een gewas&#13;
geteeld wordt (i.c. aardappelen) een aantasting van Phytophthora&#13;
infestans van een bepaalde omvang te hebben.&#13;
Het berechtingsrapport is 24 augustus 2007 opgemaakt&#13;
door C.C.A. Boons, toezichthouder HPA. Het berechtingsrapport&#13;
bevat een verklaring van een partner van de maatschap,&#13;
een kopie van de verstrekte rode kaart van 16 juli&#13;
2007 alsmede een kopie van de situatieschets.&#13;
3. De betrokken regelgeving&#13;
Het Hoofdproductschap Akkerbouw heeft de Verordening&#13;
HPA bestrijding phytophthora infestans bij aardappelen&#13;
2003 vastgesteld. Doelstelling is de beheersing van de&#13;
schimmelziekte Phytophthora infestans, die grote schade&#13;
kan toebrengen aan de aardappelteelt. De verordening bevat&#13;
regels ter voorkoming van bronnen voor een verdere verspreiding.&#13;
Op overtreding van het bepaalde bij of krachtens&#13;
de Verordening worden tuchtrechtelijke maatregelen gesteld.4. De vaststaande feiten&#13;
Op grond van de stukken en het onderzoek ter zitting zijn&#13;
in deze zaak de volgende feiten en omstandigheden voor&#13;
het Tuchtgerecht vast komen te staan:&#13;
– Op 16 juli 2007 is door J. Mulder van NAK AGRO&#13;
een strafbare ernstige Phytophthora-aantasting aangetroffen&#13;
in het gewas aardappelen op perceel 2762-&#13;
5611 aan de Boertangerweg in Vlagtwedde;&#13;
– op 16 juli 2007 is aan de maatschap direct een rode&#13;
kaart verstrekt.&#13;
5. Standpunt maatschap&#13;
De maatschap haalt in de brief van 6 december 2007, met&#13;
als bijlage een perceelsregistratie van het perceel, de volgende&#13;
punten aan:&#13;
– het perceel van de maatschap ligt niet in Vlagtwedde&#13;
maar in Bourtange. Daarnaast geeft de situatieschets&#13;
een andere vorm van het perceel aan en geen watergang&#13;
waardoor de maatschap twijfelt of het wel het&#13;
perceel van de maatschap is;&#13;
– de partner van de maatschap is niet gewezen op zijn&#13;
zwijgrecht toen de verklaring op 20 juli 2007 werd afgenomen;&#13;
– uit de perceelsregistratie van de in samenwerking met&#13;
de adviseur gewasbescherming opgestelde strategie,&#13;
blijkt dat na de bespuiting van 28 juni 2007 of 5 juli&#13;
2007 het middel door de regen is afgespoeld;&#13;
– een dergelijke aantasting is de maatschap niet eerder&#13;
overkomen en kosten noch moeite zijn gespaard de&#13;
zaak in orde te krijgen.&#13;
6. Standpunt Hoofdproductschap Akkerbouw&#13;
Aangezien phytophthora-aantastingen in het veld een gevaarlijke&#13;
verspreidingsbron vormen, is het van groot belang&#13;
dat akkerbouwers maatregelen nemen (spuiten of branden)&#13;
om de bron onschadelijk te maken. De maatschap heeft nagelaten&#13;
om aan voornoemde verplichting te voldoen en&#13;
vormt op deze manier een bedreiging voor andere akkerbouwers&#13;
in de omgeving in verband met het gevaar voor&#13;
verspreiding van phytophthora.&#13;
Het hoofdproductschap overlegt ANWB-coördinatiekaarten&#13;
en verklaart aan de hand van deze kaarten dat het perceel&#13;
op de situatieschets het perceel van de maatschap is. De&#13;
heer Boons heeft het zwijgrecht zeker genoemd, dat is een&#13;
standaardprocedure. Het kan zijn dat bewoordingen gebruikt&#13;
zijn als: ‘u hoeft niet te antwoorden’. Voor wat betreft&#13;
de perceelregistratie merkt het Hoofdproductschap op&#13;
dat de maatschap pas op 8 juni 2007 is begonnen met de&#13;
bestrijding van phytophthora. Dit is laat in het seizoen met&#13;
name omdat er al enige tijd meldingen van phytophthorabesmettingen&#13;
waren.&#13;
Het Hoofdproductschap Akkerbouw verzoekt het Tuchtgerecht&#13;
aan de maatschap een geldboete op te leggen.&#13;
7. De beoordeling&#13;
Het Tuchtgerecht stelt vast dat het perceel waarop de phytophthora-&#13;
aantasting is aangetroffen het aardappelperceel&#13;
van de maatschap is. Het Tuchtgerecht acht het ten laste gelegde&#13;
bewezen en stelt daarmee de overtreding van art. 4&#13;
van de Verordening HPA bestrijding phytophthora infestansinfestans&#13;
bij aardappelen 2003 vast. Het Tuchtgerecht stelt vast&#13;
dat het spuitregime van de maatschap de phytophthora niet&#13;
heeft kunnen voorkomen maar dat de maatschap zich wel&#13;
ingespannen heeft de phytophthora te bestrijden. Het is het&#13;
Tuchtgerecht bekend dat er in de betreffende periode veel&#13;
regen is gevallen. Met deze inspanningen om te bestrijden&#13;
alsmede de slechte weersomstandigheden zal rekening worden&#13;
gehouden met het bepalen van de hoogte van de boete.&#13;
Voor wat betreft het zwijgrecht ziet het Tuchtgerecht geen&#13;
aanleiding aan te nemen dat de toezichthouder van het&#13;
HPA de partner van de maatschap hier niet op gewezen&#13;
heeft.&#13;
8. De beslissing&#13;
Het Tuchtgerecht legt, gelet op de ernst van het feit en de&#13;
omstandigheden van de zaak aan de maatschap een geldboete&#13;
op van € 450,-.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7608</htmlpath></article>
</articles></edition>
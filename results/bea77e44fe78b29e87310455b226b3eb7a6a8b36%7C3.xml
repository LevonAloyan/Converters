<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2000</searchword><id>4745</id><udhid>UDH:TvAR/4745</udhid><titel>Lankman / Lankman (TvAR 2000/5003)</titel><searchwords><searchword>TvAR 3/2000</searchword><searchword>TvAR 2000/5003</searchword><searchword>UDH:TvAR/4745</searchword></searchwords><attachments><attachment><name>2000_nr 3_Rechtspraak_5003.pdf</name><extention>pdf</extention><url>https://denhollander.info/download/4687/ci</url></attachment></attachments><inleiding>[Pachtwet art. 26]&#13;
&#13;
Pachter heeft, alvorens tot dagvaarding&#13;
over te gaan, de verpachtergesommeerd&#13;
tot nakoming van diens onderhoudsverplichtingen.&#13;
Artikel 26 Pachtwet verplicht&#13;
de verpachter tot het verrichten van zogenaamd&#13;
groot onderhoud, doch niet tot het&#13;
uitvoeren van wijzigingen aan het verpachte.&#13;
De op verzoek van pachter uitgebrachte&#13;
offerte bevat elementen die als wijziging&#13;
kunnen worden opgevat. Overigens kan het&#13;
in de rede liggen om bij uitvoering van noodzakelijk&#13;
onderhoud ook wijzigingen aan te&#13;
brengen, in het midden gelaten wie de&#13;
kosten daarvan moet dragen. Het voorstel&#13;
van verpachter om in plaats van reparatie&#13;
van de oude mestkelder een nieuwe mestkelder&#13;
te bouwen, was echter niet onderbouwd&#13;
en evenmin was aangegeven welke&#13;
financiële consequenties dit voor pachter zou&#13;
moeten hebben; het was niet aan te merken&#13;
als een redelijk voorstel. Overigens heeft het&#13;
aan goed overleg tussen partijen ontbroken.&#13;
De onderhoudsverplichting van een verpachter&#13;
heeft naar redelijkheid en billijkheid&#13;
geen betrekking op onderdelen van het verpachte&#13;
die niet door de verpachter aan de&#13;
pachter ter beschikking zijn gesteld (de door&#13;
de pachter aangebrachte veranderingen); de&#13;
verpachter ontvangt voor die onderdelen&#13;
ook geen tegenprestatie.&#13;
Na een comparitie van partijen ter plaatse&#13;
wordt met gedeeltelijke vernietiging van het&#13;
vonnis, waarvan beroep, aan elk van beide&#13;
partijen bewijs opgedragen alsmede&#13;
bepaald dat pachter nadere inlichtingen op&#13;
enkele punten zal verstrekken, zulks met&#13;
terugwijzing van de zaak naar de pachtkamer&#13;
van het kantongerecht.</inleiding><content>ARREST VAN 8 APRIL 1997&#13;
Lambert Lankman te Nunspeet,&#13;
appellant,&#13;
procureur: mr. J.M. Bosnak,&#13;
tegen:&#13;
Gerrit Lankman te Nunspeet,&#13;
geïntimeerde,&#13;
procureur: mr. B.H. Niemann.&#13;
1. Het geding in eerste aanleg&#13;
De pachtkamer van het kantongerecht te Harderwijk&#13;
heeft op 26 juli 1995 en 17 juli 1996&#13;
tussen partijen vonnissen gewezen, die in&#13;
fotocopie aan dit arrest zijn gehecht en naar&#13;
de inhoud waarvan wordt verwezen.&#13;
2. Het geding in hoger beroep&#13;
2.1. Appellant – hierna ook te noemen: pachter&#13;
– is bij exploit van 22 juli 1996, met gelijktijdige&#13;
dagvaarding van geïntimeerde – hierna&#13;
ook te noemen: verpachter – voor dit hof, in&#13;
hoger beroep gekomen van genoemde vonnissen,&#13;
waarbij een comparitie van partijen is&#13;
bepaald respectievelijk een descente is bepaald,&#13;
aan pachter bewijs is opgedragen en pachter&#13;
in de gelegenheid is gesteld zich uit te laten.&#13;
2.2. Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende:&#13;
a) verpachter zal veroordelen tot betaling van&#13;
ƒ 29.375,– (zegge negenentwintigduizenddriehonderdvijfenzeventig&#13;
gulden) inclusief BTW&#13;
ter zake het afdichten van de mestkelder,&#13;
waarvoor pachter machtiging had verkregen&#13;
van de president van de rechtbank te Zutphen,&#13;
althans pachter zal machtigen dat bedrag te&#13;
verrekenen met door pachter aan verpachter&#13;
verschuldigde pachtpenningen;&#13;
b) pachter zal machtigen de navolgende werkzaamheden&#13;
te doen uitvoeren:&#13;
1. het herstel van de roosters alsmede de tussenwanden&#13;
van de biggenopvang,&#13;
2. reparatie van de tussenwanden en de voorwaarden&#13;
van de mestvarkensstal (de voormalige&#13;
jongveestal),&#13;
en wel ten laste van verpachter voor een prijs&#13;
van ƒ 14.922,50 (zegge veertienduizendnegenhonderdtweeëntwintig&#13;
gulden en vijftig cent)&#13;
respectievelijk ƒ 1.897,62 (zegge eenduizendachthonderdzevenennegentig&#13;
gulden en tweeënzestig&#13;
cent) respectievelijk ƒ 11.717,10 (zegge&#13;
elfduizendzevenhonderdzeventien gulden en&#13;
tien cent), derhalve in totaal ƒ 28.537,22 (zegge&#13;
achtentwintigduizendvijfhonderdzevenendertig&#13;
gulden en tweeëntwintig cent) inclusief&#13;
BTW conform de overgelegde offerte van&#13;
Hopcorn Constructie- en Handelsonderneming&#13;
te Ermelo d.d. 4 juli 1995 alsmede pachter&#13;
zal machtigen het te investeren bedrag te&#13;
verrekenen met door pachter aan verpachter&#13;
verschuldigde pachtpenningen;&#13;
c) pachter zal machtigen de navolgende wijzigingen&#13;
uit te doen voeren:&#13;
1. herstel van twee doorgerotte ventilatiekokers&#13;
en een binnenkoker,&#13;
2. herstel van twee ventilatoren,&#13;
3. herstel van twee silobakken,&#13;
en wel ten laste van verpachter voor een prijs&#13;
van ƒ 4.509,65 (zegge vierduizendvijfhonderdnegen&#13;
gulden en vijfenzestig cent) inclusief&#13;
BTW conform de overgelegde offerte van Rijers&#13;
en De Greef te Harderwijk d.d. 26 juni&#13;
1995, alsmede pachter zal machtigen het te&#13;
investeren bedrag te verrekenen met door&#13;
pachter aan verpachter verschuldigde pachtpenningen;&#13;
d) verpachter zal veroordelen tot betaling van&#13;
ƒ 7.224,38 (zegge zevenduizendtweehonderdvierentwintig&#13;
gulden en achtendertig cent)&#13;
vermeerderd met de wettelijke rente vanaf&#13;
1 oktober 1995 tot aan de dag der algehele&#13;
voldoening;&#13;
e) verpachter zal veroordelen in de kosten van&#13;
deze procedure in beide instanties.&#13;
2.3. Bij memorie van antwoord is verweer gevoerd&#13;
met conclusie dat het hof pachter nietontvankelijk&#13;
zal verklaren in zijn hoger beroep&#13;
dan wel beide vonnissen, waarvan beroep, zal&#13;
bekrachtigen, met veroordeling van pachter in&#13;
de kosten van het hoger beroep.&#13;
2.4. Vervolgens hebben partijen de stukken&#13;
aan het hof overgelegd voor het wijzen van&#13;
arrest.&#13;
3. De grieven&#13;
De grieven luiden:&#13;
tegen het vonnis van 26 juli 1995:&#13;
I. Ten onrechte oordeelt de pachtkamer van&#13;
het kantongerecht dat de offerte van “De Kelderspecialist&#13;
Gorredijk” d.d. 18 juli 1994 elementen&#13;
bevat, die niet als onderhoud doch als&#13;
verandering van het gepachte moeten worden&#13;
bestempeld.&#13;
II. Ten onrechte overweegt de pachtkamer&#13;
van het kantongerecht dat Lankman sr. binnen&#13;
redelijke tijd na de tussen partijen afgesproken&#13;
plaatsopneming een redelijk voorstel&#13;
aan Lankman jr. had gedaan, te weten het&#13;
bouwen van een nieuwe kelder in plaats van&#13;
reparatie van een oude.&#13;
III. Ten onrechte overweegt de pachtkamer&#13;
van het kantongerecht dat niet is gebleken dat&#13;
Lankman jr. Lankman sr. gesommeerd had&#13;
inzake het nakomen van de onderhoudsverplichting&#13;
alvorens tot dagvaarden over te gaan.&#13;
tegen het vonnis van 17 juli 1996:&#13;
IV. Ten onrechte overweegt de pachtkamer&#13;
van het kantongerecht in r.o. 3.6.3.: “Dit&#13;
onderscheid tussen elementen die wel en elementen&#13;
die niet in de pachtprijs zijn verdisconteerd,&#13;
is tevens bepalend voor de vraag hoever&#13;
de onderhoudsverplichting van verpachter&#13;
zich uitstrekt. Verpachter is niet onderhoudsplichtig&#13;
ten aanzien van elementen waarvoor&#13;
geen vergoeding in de pachtprijs is verwerkt”.&#13;
V. Ten onrechte heeft de pachtkamer van het&#13;
kantongerecht aan Lankman jr. bewijs opgedragen&#13;
als aangegeven en gemotiveerd in de&#13;
r.o. 4.2., 4.3. en 4.4.&#13;
VI. Ten onrechte is de pachtkamer van het&#13;
kantongerecht van oordeel, dat Lankman sr.&#13;
heeft aangeboden de oprit boven de kopse&#13;
zijde van de mestkelder te herstellen, dat&#13;
Lankman jr. hem heeft geweigerd die onderhoudswerkzaamheden&#13;
te doen uitvoeren en&#13;
dat Lankman jr. de stelling van die strekking&#13;
zijdens Lankman sr. niet (deugdelijk) heeft&#13;
weersproken.&#13;
VII. Ten onrechte heeft de pachtkamer van&#13;
het kantongerecht Lankman jr. opgedragen te&#13;
bewijzen welke lekkages (in welke muurdelen)&#13;
niet veroorzaakt kunnen zijn door verkeer&#13;
over de oprit en welk deel van de herstel-&#13;
kosten daaraan moet worden toegeschat.&#13;
VIII. Ten onrechte heeft de pachtkamer van&#13;
het kantongerecht de vordering tot machtiging&#13;
twee ventilatoren te herstellen als omschreven&#13;
in het petitum sub c.2. afgewezen.&#13;
IX. Ten onrechte oordeelt de pachtkamer van&#13;
het kantongerecht dat het er de schijn van&#13;
heeft dat de pachter wijzigingen in het&#13;
gepachte wil aanbrengen teneinde aan nieuwe&#13;
eisen te voldoen, terwijl hij de kosten wil&#13;
afwentelen op verpachter door te stellen dat&#13;
de wijzigingen onder diens onderhoudsverplichting&#13;
vallen.&#13;
tegen de vonnissen van 26 juli 1995 en 17 juli&#13;
1996:&#13;
X. Ten onrechte heeft de pachtkamer van het&#13;
kantongerecht nagelaten de door Lankman jr.&#13;
ingestelde vordering op grond van de tot dusverre&#13;
gewisselde stukken onmiddellijk toe te&#13;
wijzen.&#13;
4. De ontvankelijkheid van het hoger&#13;
beroep&#13;
4.1. Verpachter heeft aangevoerd dat pachter&#13;
in zijn hoger beroep tegen het tussenvonnis&#13;
van 26 juli 1995 niet-ontvankelijk moet worden&#13;
verklaard, omdat het een tussenvonnis&#13;
betreft dat niet vatbaar is voor hoger beroep.&#13;
4.2. Het hof kan verpachter in deze redenering&#13;
niet volgen. Het staat een procespartij,&#13;
die in hoger beroep komt van een tussenvonnis,&#13;
vrij daarbij tevens in beroep te komen van&#13;
een eerder in hetzelfde geding gewezen tussenvonnis,&#13;
ook als de beroepstermijn met&#13;
betrekking tot dat eerder gewezen tussenvonnis&#13;
inmiddels is verstreken en zelfs als het eerste&#13;
tussenvonnis niet voor tussentijds beroep&#13;
vatbaar was. Dit laatste doet zich in casu overigens&#13;
niet voor. Voorwaarde is wel dat het&#13;
later gewezen tussenvonnis voor tussentijds&#13;
beroep vatbaar is en dat is hier het geval.&#13;
Pachter is mitsdien ontvankelijk in zijn hoger&#13;
beroep ook voor zover dat is ingesteld van het&#13;
tussen partijen gewezen tussenvonnis van&#13;
26 juli 1995.&#13;
5. De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– met ingang van 1 januari 1985 is door geïntimeerde&#13;
mondeling aan appellant verpacht het&#13;
perceel kadastraal bekend gemeente Nunspeet,&#13;
sectie I, nr. 4675, groot 0.50 ha, met&#13;
daarop staande varkensschuur met mestopslag&#13;
van 600 m3 en kalverschuur (inclusief berging&#13;
en voerkeuken) met mestopslag van 470 m3;&#13;
– deze pachtovereenkomst is bij vonnis van de&#13;
pachtkamer van het kantongerecht te Harderwijk&#13;
d.d. 25 mei 1994 schriftelijk vastgelegd,&#13;
bij welk vonnis tevens werd vastgesteld dat de&#13;
kosten van het groot onderhoud ten laste van&#13;
verpachter komen en de assurantiepremies, de&#13;
energiekosten en publieke lasten ten laste van&#13;
pachter; dit vonnis heeft kracht van gewijsde;&#13;
– de pachtovereenkomst is vervolgens gewijzigd&#13;
goedgekeurd door de grondkamer voor&#13;
Gelderland bij beschikking van 10 februari&#13;
1995;&#13;
– bij beschikking van de Centrale Grondkamer&#13;
van 30 oktober 1995 is voormelde&#13;
beschikking van de grondkamer vernietigd&#13;
wat betreft de daarin bepaalde duur van de&#13;
pachtovereenkomst en de daarin ongewijzigd&#13;
goedgekeurde pachtprijs;&#13;
– de Centrale Grondkamer heeft de duur van&#13;
de overeenkomst bepaald op 6 jaar, de overeengekomen&#13;
pachtprijs gewijzigd als in haar&#13;
beschikking nader aangegeven met bepaling in&#13;
hoeverre die pachtprijs kan worden vermeerderd&#13;
met een deel van de waterschapslasten en&#13;
de beschikking van de grondkamer voor het&#13;
overige bevestigd;&#13;
– bij brief van 29 juli 1994 heeft pachter aan&#13;
verpachter gevraagd groot onderhoud aan een&#13;
lekkende mestkelder te verrichten c.q. ermee&#13;
in te stemmen dat pachter dit groot onderhoud&#13;
zelf zal doen verrichten op kosten van&#13;
verpachter; bijgevoegd was een offerte van de&#13;
firma De Kelderspecialist te Gorredijk van 18&#13;
juli 1994 ten bedrage van ƒ 17.325,– exclusief&#13;
BTW;&#13;
– daarop heeft verpachter gereageerd bij brief&#13;
van 16 augustus 1994 met de mededeling dat&#13;
hij meer inlichtingen behoefde;&#13;
– bij brief van 13 september 1994 heeft pachter&#13;
aan verpachter enige informatie verstrekt;&#13;
– bij brief van 19 september 1994 heeft verpachter&#13;
verzocht om een plaatsopneming, die&#13;
op 23 september 1994 heeft plaatsgevonden;&#13;
– bij brief van 3 november 1994 heeft ver-&#13;
pachter aan pachter voorgesteld een geheel&#13;
nieuwe mestkelder te bouwen;&#13;
– na rappèl bij brief van 14 december 1994&#13;
heeft pachter bij brief van 21 december 1994&#13;
afwijzend gereageerd;&#13;
– pachter deed verpachter op 30 november&#13;
1994 dagvaarden in de onderhavige procedure&#13;
in eerste aanleg;&#13;
– pachter heeft voorts op 1 augustus 1995 verpachter&#13;
in kort geding doen dagvaarden voor&#13;
de president van de arrondissementsrechtbank&#13;
te Zutphen, welke president bij uitvoerbaar&#13;
bij voorraad verklaard vonnis van 17 augustus&#13;
1995 pachter heeft gemachtigd om de reparatie&#13;
aan de mestkelders conform de bovengenoemde,&#13;
daarop betrekking hebbende offerte&#13;
van De Kelderspecialist d.d. 18 juli 1994 te&#13;
doen uitvoeren voor rekening van verpachter&#13;
en pachter tevens gemachtigd het met bedoelde&#13;
reparatie gemoeide bedrag te verrekenen&#13;
met zijn achterstallige betalingen van de pachtpenningen;&#13;
– de kelder waar het in dit geding om gaat, is&#13;
de kalvermestkelder;&#13;
– deze kelder is inmiddels gerepareerd en De&#13;
Kelderspecialist heeft voor deze reparatie bij&#13;
factuur van 12 september 1995 een bedrag van&#13;
ƒ 25.000,– plus BTW (totaal ƒ 29.375,–) in&#13;
rekening gebracht.&#13;
6. Beoordeling van het geschil in&#13;
hoger beroep&#13;
6.1. Het stond de pachtkamer van het kantongerecht&#13;
vrij om, alvorens op de vorderingen&#13;
van pachter te beslissen, een comparitie van&#13;
partijen te bepalen voor het door partijen verstrekken&#13;
van (nadere) inlichtingen. Op zichzelf&#13;
geldt hetzelfde inzake haar beslissing tot&#13;
het houden van een plaatselijke bezichtiging,&#13;
het opdragen van bewijs aan pachter en het&#13;
pachter in de gelegenheid stellen zich over een&#13;
met name genoemd punt schriftelijk uit te&#13;
laten. De vorderingen van pachter zijn gebaseerd&#13;
op het bepaalde in artikel 26 van de&#13;
Pachtwet en van belang is mitsdien om vast te&#13;
stellen dat het inderdaad gaat om reparaties&#13;
als in die wetsbepaling bedoeld.&#13;
Grief X is dan ook ongegrond.&#13;
6.2. Grief III is op zichzelf gegrond. In het&#13;
midden gelaten of zulks op dat moment al als&#13;
redelijk kon worden aangemerkt, bevat de van&#13;
de zijde van pachter aan de raadsman van verpachter&#13;
verzonden brief van 29 juli 1994 een&#13;
sommatie aan verpachter tot het nakomen van&#13;
zijn onderhoudsverplichtingen. Onbestreden&#13;
heeft pachter voorts bij inleidende dagvaarding&#13;
aangevoerd dat hij bij brief van 13 september&#13;
1995 aan verpachter heeft doen weten&#13;
bij gebreke van een positieve reactie binnen&#13;
tien dagen zich vrij te achten om zich tot de&#13;
pachtrechter te wenden. Uit een en ander volgt&#13;
dat wel sprake is geweest van een sommatie&#13;
alvorens pachter tot dagvaarding van verpachter&#13;
overging.&#13;
Overigens brengt de gegrondheid van grief III&#13;
nog niet mede dat reeds daarom het vonnis&#13;
van 26 juli 1995 niet in stand zou kunnen blijven.&#13;
6.3. In artikel 26 van de Pachtwet is bepaald&#13;
dat een verpachter gehouden is tot het verrichten&#13;
van alle noodzakelijke reparaties aan&#13;
het verpachte met uitzondering van de geringe&#13;
en dagelijkse. Zijn desbetreffende verplichting&#13;
is beperkt tot reparaties (het zgn. groot&#13;
onderhoud), doch omvat niet het moeten uitvoeren&#13;
van wijzigingen aan het verpachte. Ter&#13;
beslissing op een op genoemd wetsartikel&#13;
gebaseerd verzoek van een pachter dient derhalve&#13;
te worden vastgesteld dat het daadwerkelijk&#13;
alleen om reparatie gaat en niet (tevens)&#13;
om een wijziging.&#13;
6.4. Met de pachtkamer van het kantongerecht&#13;
is het hof van oordeel dat de offerte van “De&#13;
Kelderspecialist” d.d. 18 juli 1994 elementen&#13;
bevat die niet als onderhoud, maar als verandering&#13;
van het gepachte kunnen worden&#13;
opgevat. Immers, zowel het dichtmetselen van&#13;
de overloop van varkensstal naar kalverstal als&#13;
het maken van een dieper gat in de zuigput&#13;
zijn beide niet aan te merken als herstel maar&#13;
als het alsnog in orde maken van enkele kennelijk&#13;
al vanaf het begin van de pachtovereenkomst&#13;
bestaande constructieve onvolkomenheden.&#13;
Grief I is dan ook ongegrond.&#13;
6.5. Overigens laat het hiervoor overwogene&#13;
onverlet dat het bepaald in de rede kan liggen&#13;
om ter gelegenheid van noodzakelijke onderhoudswerkzaamheden&#13;
tevens enkele voor de&#13;
bedrijfsvoering van belang zijnde wijzigingen&#13;
(verbeteringen) als hier aan de orde aan te&#13;
brengen, in het midden gelaten wie de kosten&#13;
van die wijziging uiteindelijk moet dragen.&#13;
Het hof kan voorts, indien verpachter bedoelt&#13;
te betogen dat de onderhavige onvolkomenheden&#13;
vooral aan pachter te verwijten zijn,&#13;
hem daarin niet volgen. Het gaat om onvolkomenheden&#13;
die kennelijk reeds aanwezig waren&#13;
toen verpachter het litigieuze object aan pachter&#13;
ter beschikking stelde en deze zijn mitsdien&#13;
in de eerste plaats aan verpachter toe te&#13;
rekenen. Pachter heeft overigens het gepachte&#13;
in de gegeven toestand aanvaard.&#13;
6.6. Niet, althans onvoldoende bestreden heeft&#13;
pachter aangevoerd dat het voorstel van verpachter&#13;
om in plaats van reparatie van de oude&#13;
kelder een nieuwe kelder te bouwen niet&#13;
onderbouwd was met een offerte en dat evenmin&#13;
door verpachter is aangegeven welke&#13;
financiële consequenties die bouw naar zijn&#13;
oordeel voor pachter zou moeten hebben.&#13;
Niet gebleken is dan ook dat er sprake was&#13;
van een redelijk voorstel en in zoverre is grief&#13;
II gegrond. Overigens heeft de pachtkamer&#13;
van het kantongerecht met recht kunnen oordelen&#13;
dat niet duidelijk was waarom de over&#13;
en weer gedane voorstellen niet tot een aanvaardbare&#13;
oplossing zouden kunnen leiden en&#13;
met recht kunnen beslissen dat plaats was&#13;
voor een comparitie van partijen ter verstrekking&#13;
van nadere inlichtingen. Ook het hof&#13;
komt tot de conclusie dat het aan goed en voldoende&#13;
diepgaand overleg tussen partijen&#13;
heeft ontbroken. Dit is aan beide partijen toe&#13;
te rekenen. Pachter is nogal snel geweest met&#13;
het dagvaarden van verpachter, die overigens&#13;
van zijn kant wat concreter in zijn tegenvoorstel&#13;
had kunnen (en moeten) zijn.&#13;
De gedeeltelijke gegrondheid van grief II kan&#13;
niet leiden tot vernietiging van het vonnis van&#13;
26 juli 1995.&#13;
6.7. Het bovenstaande brengt mee dat het&#13;
vonnis van 26 juli 1995 met wijziging van&#13;
gronden als hiervoor overwogen moet worden&#13;
bekrachtigd.&#13;
6.8. In grief IV (in de memorie van grieven&#13;
abusievelijk aangeduid als grief VI) wordt de&#13;
vraag aan de orde gesteld of de onderhoudsverplichting&#13;
van een verpachter ook betrekking&#13;
heeft op die onderdelen van het verpachte&#13;
waarvoor geen vergoeding in de pachtprijs&#13;
is verdisconteerd. In beginsel betreft dit de&#13;
door een pachter aangebrachte verbeteringen&#13;
en voorzieningen, welke niet behoren tot datgene&#13;
wat door de verpachter aan de pachter&#13;
ter beschikking is gesteld en die daarom bij de&#13;
bepaling van de pachtwaarde buiten beschouwing&#13;
worden gelaten.&#13;
6.9. Mede gelet op het bepaalde in artikel 1,&#13;
lid 1 sub d, van de Pachtwet moet de pachtprijs&#13;
in een pachtovereenkomst worden aangemerkt&#13;
als de tegenprestatie van de pachter&#13;
voor het door de verpachter aan hem in&#13;
gebruik geven van het pachtobject. Het is derhalve&#13;
redelijk en billijk dat zaken die niet&#13;
behoren tot datgene wat de verpachter aan de&#13;
pachter ter beschikking heeft gesteld, ook niet&#13;
meetellen bij de berekening van de pachtprijs.&#13;
Naar het oordeel van het hof brengen redelijkheid&#13;
en billijkheid voorts mede dat de in&#13;
artikel 26, lid 1, van de Pachtwet neergelegde&#13;
onderhoudsverplichting van de verpachter&#13;
geen betrekking heeft op onderdelen van het&#13;
verpachte die niet door de verpachter aan de&#13;
pachter in gebruik zijn gegeven en waarvoor&#13;
hij uit dien hoofde ook geen tegenprestatie&#13;
ontvangt.&#13;
6.10. Onder het begrip “het verpachte” in&#13;
artikel 26, lid 1, van de Pachtwet moet worden&#13;
verstaan: datgene wat in het kader van de&#13;
pachtovereenkomst door de verpachter aan de&#13;
pachter ter beschikking is gesteld. Met betrekking&#13;
tot de gedurende de looptijd van de&#13;
pachtovereenkomst door en voor rekening van&#13;
de pachter aangebrachte verbeteringen dient&#13;
mitsdien onderscheid te worden gemaakt tussen&#13;
enerzijds datgene wat door en voor rekening&#13;
van de pachter is vervangen of gerepareerd&#13;
(a) en anderzijds datgene wat door en&#13;
voor rekening van de pachter anders dan in&#13;
het kader van vervanging nieuw, althans extra&#13;
is aangebracht (b). Ten aanzien van (a) blijft in&#13;
beginsel de onderhoudsverplichting van de&#13;
verpachter ongewijzigd bestaan. Wel kan alsdan&#13;
sprake zijn van een door de desbetreffende&#13;
activiteit van de pachter veroorzaakte verzwaring&#13;
van die verplichting; indien en voor&#13;
zover dat het geval is, kan de verpachter die&#13;
méérkosten boven de pachtprijs bij de pachter&#13;
in rekening brengen. Ten aanzien van (b) is de&#13;
verpachter niet tot onderhoud verplicht.&#13;
6.11. Uit het vorenstaande volgt dat grief IV&#13;
gegrond is voor zover het gaat om door pachter&#13;
vervangen of gerepareerde zaken en voor&#13;
het overige ongegrond is.&#13;
6.12. Grief V faalt. Zoals hierboven reeds&#13;
overwogen, is het hof met de pachtkamer van&#13;
het kantongerecht van oordeel dat de offerte&#13;
van 18 juli 1994 elementen bevat die niet als&#13;
onderhoud doch als verandering van het gepachte&#13;
moeten worden aangemerkt. Ter zake&#13;
van die elementen is, zoals eveneens hiervoor&#13;
overwogen, het bepaalde in artikel 26, lid 1,&#13;
der Pachtwet niet van toepassing.&#13;
Een en ander brengt mee dat het van belang is&#13;
om vast te stellen welk gedeelte van het offertebedrag&#13;
betrekking heeft op de werkzaamheden&#13;
die als onderhoud zijn te beschouwen.&#13;
Terecht is aan pachter, die gemelde offerte in&#13;
het geding heeft gebracht en mede aan zijn&#13;
vorderingen ten grondslag heeft gelegd, dienaangaande&#13;
bewijs opgedragen.&#13;
6.13. Het vorenstaande impliceert tevens dat&#13;
pachter ook bewijs moet bijbrengen, zulks&#13;
door middel van een gespecificeerde opgave,&#13;
van de diverse werkzaamheden waarop de&#13;
rekening van 12 september 1995 betrekking&#13;
heeft alsmede ten aanzien van de reden waarom&#13;
het totaal-bedrag van die rekening zoveel&#13;
hoger is dan dat van eerdergenoemde offerte.&#13;
6.14. Alvorens over de overige grieven te&#13;
beslissen, heeft het hof behoefte aan nadere&#13;
inlichtingen van partijen. Het zal daartoe een&#13;
comparitie van partijen bepalen, die tevens zal&#13;
worden benut voor een opname van de situatie&#13;
ter plaatse alsmede om na te gaan of partijen&#13;
het wellicht op één of meer punten alsnog&#13;
met elkaar eens kunnen worden.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Harderwijk tussen partijen&#13;
gewezen tussenvonnis van 26 juli 1995, waarvan&#13;
beroep, met wijziging van gronden als&#13;
hierboven overwogen;&#13;
bepaalt dat partijen, vergezeld van hun raadslieden,&#13;
op een nader te bepalen datum en tijdstip&#13;
zullen verschijnen ter plaatse van het&#13;
onderhavige pachtobject (de comparitie van&#13;
partijen zal na de bezichtiging van het gepachte&#13;
worden voortgezet op een neutrale, door de&#13;
raadslieden van partijen in onderling overleg&#13;
te bepalen plaats), voor het lid van dit hof mr&#13;
Kok als raadsheer-commissaris en de raad&#13;
Wentink, om aan dezen inlichtingen over de&#13;
zaak te geven en om dezen te laten onderzoeken&#13;
of partijen het op één of meer punten met&#13;
elkaar eens kunnen worden;&#13;
bepaalt dat partijen dan in persoon aanwezig&#13;
zullen zijn;&#13;
verwijst de zaak naar de rolzitting van 6 mei&#13;
1997 ambtshalve peremptoir, voor het opgeven&#13;
van de verhinderdata van partijen en hun&#13;
raadslieden, waarna dag en uur van de comparitie&#13;
van partijen door de raadsheer-commissaris&#13;
zullen worden vastgesteld (ook wanneer&#13;
voormelde opgave van één of van beide partijen&#13;
ontbreekt) en in beginsel geen uitstel in&#13;
verband met verhinderingen meer zal worden&#13;
verleend;&#13;
houdt iedere verdere beslissing aan.&#13;
ARREST VAN 24 MAART 1998&#13;
1. Het geding in hoger beroep&#13;
1.1. Het hof heeft in deze zaak op 8 april 1997&#13;
een tussenarrest gewezen, naar de inhoud&#13;
waarvan wordt verwezen.&#13;
1.2. Ter uitvoering van dat tussenarrest heeft&#13;
op 11 september 1997 een bezichtiging van&#13;
het pachtobject in geschil en een comparitie&#13;
van partijen plaats gehad; hiervan is een procesverbaal&#13;
opgemaakt dat zich thans bij de&#13;
stukken bevindt.&#13;
1.3. De met partijen afgesproken voortzetting&#13;
van de comparitie van partijen op 9 oktober&#13;
1997 – later uitgesteld naar 14 oktober 1997 –&#13;
heeft op verzoek van partijen geen doorgang&#13;
gevonden en de raadsheer-commissaris heeft&#13;
de zaak verwezen naar de rol voor conclusie&#13;
na comparitie van partijen en bezichtiging aan&#13;
de zijde van verpachter; het betreffende proces-&#13;
verbaal bevindt zich thans eveneens bij de&#13;
stukken.&#13;
1.4. Van de mogelijkheid tot het nemen van&#13;
een conclusie als bedoeld is geen gebruik gemaakt.&#13;
Partijen hebben andermaal de stukken&#13;
aan het hof overgelegd ter fine van arrest.&#13;
2. Voortzetting van de behandeling&#13;
van het geding in hoger beroep&#13;
2.1. Het hof neemt hier over hetgeen in zijn&#13;
hiervoor gemeld arrest onder “De vaststaande&#13;
feiten” en “Beoordeling van het geschil in&#13;
hoger beroep” is overwogen en beslist; het&#13;
volhardt daarbij met dien verstande dat in de&#13;
zesde regel van rechtsoverweging 6.10. in&#13;
plaats van het woord “verbeteringen” moet&#13;
worden gelezen: “veranderingen”.&#13;
2.2. Naar bij de bezichtiging ter plaatse op&#13;
11 september 1997 is gebleken, is de betonnen&#13;
zolder van de mestkelder in geschil geschikt&#13;
om met vrachtauto’s te worden bereden en is&#13;
dat in de praktijk ook altijd gebeurd. Dit&#13;
(laten) berijden is dan ook te beschouwen als&#13;
een normaal onderdeel van het gebruik van&#13;
het gepachte en als zodanig niet aan te merken&#13;
als wanprestatie van pachter. Eventuele tot&#13;
groot onderhoud leidende schade als gevolg&#13;
van het berijden van de kelder dient daarom&#13;
voor rekening van verpachter te komen, behoudens&#13;
indien en voor zover deze schade&#13;
(mede) een gevolg is van het in gebreke blijven&#13;
van pachter ten aanzien van het tijdig en&#13;
genoegzaam herstellen van eventuele verzakkingen&#13;
van het erf aan de voorzijde van de&#13;
kelder. Op verpachter rust de bewijslast ter&#13;
zake.&#13;
2.3. Bij de bezichtiging ter plaatse is weliswaar&#13;
gebleken dat het erf aan de voorzijde van de&#13;
mestkelder enigszins verzakt is, alsmede dat&#13;
de betonnen erfverharding daar kapot is gereden,&#13;
maar dat impliceert op zichzelf nog niet&#13;
een tekortschieten van pachter in zijn onderhoudsverplichting,&#13;
althans niet een dusdanig&#13;
tekortschieten dat de aan de mestkelder ontstane&#13;
en inmiddels gerepareerde schade (mede)&#13;
als daardoor veroorzaakt moet worden beschouwd.&#13;
Evenmin is het naar het oordeel van&#13;
het hof een omstandigheid die tot een omkering&#13;
van de bewijslast moet leiden.&#13;
2.4. Het vorenstaande brengt mede dat verpachter&#13;
moet bewijzen:&#13;
a) dat pachter is tekortgeschoten in het onderhoud&#13;
van het erf aan de voorzijde van en aansluitend&#13;
aan de mestkelder in geschil;&#13;
b) dat dit tekortschieten meebracht dat door&#13;
het op en af de kelder rijden met (vracht)auto’s&#13;
dan wel anderszins (extra) schade aan de&#13;
mestkelder is ontstaan;&#13;
c) welk gedeelte van het inmiddels uitgevoerde&#13;
herstel van de mestkelder op die (extra)&#13;
schade betrekking heeft.&#13;
2.5. De grieven VI (in de memorie van grieven&#13;
abusievelijk aangeduid als grief IV) en grief&#13;
VII treffen derhalve gedeeltelijk doel.&#13;
2.6. Uit de stukken van het geding moet worden&#13;
afgeleid dat de varkensschuur en de kalverschuur&#13;
volledig ingericht voor het daarin&#13;
houden van mestvarkens respectievelijk mestkalveren&#13;
door verpachter aan pachter zijn verpacht.&#13;
Die inrichting betreft onder meer de&#13;
ventilatoren in de varkensschuur. Verpachter&#13;
is gehouden groot onderhoud aan die ventilatoren&#13;
en de bijbehorende ventilatiekokers&#13;
voor zijn rekening te nemen, doch hij is niet&#13;
verplicht tot vervanging daarvan. Het vorenstaande&#13;
geldt eveneens ten aanzien van de&#13;
beide in de vordering van pachter begrepen&#13;
voedersilo’s.&#13;
2.7. Het oordeel van de pachtkamer van het&#13;
kantongerecht, dat de ventilatoren, waarop de&#13;
vordering van pachter betrekking heeft, door&#13;
hem aangebrachte exemplaren betreft, is niet&#13;
(voldoende) onderbouwd. De verwijzing naar&#13;
het taxatierapport bij de beschikking van de&#13;
Centrale Grondkamer van 30 oktober 1995&#13;
volstaat niet, nu het daarin vermelde niet&#13;
(zonder meer) impliceert dat alle ventilatoren&#13;
in de varkensschuur door pachter zijn vervangen.&#13;
Grief VIII is in zoverre dan ook terecht&#13;
voorgedragen. Pachter moet nadere informatie&#13;
verstrekken over het antwoord op de vraag&#13;
welke ventilatoren hij bedoelt en of dit al dan&#13;
niet door hem reeds vervangen exemplaren&#13;
betreft.&#13;
2.8. Niet duidelijk is voorts of het ten aanzien&#13;
van ventilatoren en silo’s door pachter gevorderde&#13;
strekt tot reparatie dan wel vervanging.&#13;
De door hem in het geding gebrachte offerte&#13;
van Rijers en De Greef van 26 juni 1995 geeft&#13;
daaromtrent geen uitsluitsel en ook te dezen&#13;
dient pachter nadere informatie te verstrekken.&#13;
2.9. Met betrekking tot grief IX verwijst het&#13;
hof allereerst naar hetgeen in zijn tussenarrest&#13;
van 8 april 1997 is overwogen in rechtsoverweging&#13;
6.6., te weten de laatste vier zinnen&#13;
van bladzijde 6. Aan beide partijen valt aan te&#13;
rekenen dat het aan goed en genoegzaam&#13;
overleg tussen hen heeft ontbroken. Geen&#13;
plaats is voor de conclusie dat dit vooral aan&#13;
pachter is te wijten en dat hij daarom in (een&#13;
gedeelte van) zijn vorderingen niet kan worden&#13;
ontvangen.&#13;
2.10. Hetgeen ten aanzien van het deel van de&#13;
vorderingen van pachter, dat gebaseerd is op&#13;
de offerte van Helicon van 4 juli 1995, door&#13;
de pachtkamer van het kantongerecht is over-&#13;
van belang acht of en in hoeverre sprake is&#13;
van reparatie dan wel vervanging c.q. vernieuwing.&#13;
Zoals in zijn tussenarrest van 8 april&#13;
1997 als hierboven reeds overwogen, is dat&#13;
verschil ook naar het oordeel van het hof relevant.&#13;
Terecht heeft de pachtkamer van het&#13;
kantongerecht dan ook beslist tot een opneming&#13;
van de situatie ter plaatse om zich hieromtrent&#13;
een (beter) beeld te kunnen vormen.&#13;
Grief IX, waarin daartegen wordt opgekomen,&#13;
faalt mitsdien.&#13;
2.11. Niet, althans niet voldoende gemotiveerd,&#13;
is weersproken dat het inmiddels uitgevoerde&#13;
herstel van de mestkelder heeft geleid tot het&#13;
maken van bijkomende kosten ter zake van&#13;
bronbemaling, leegpompen kelder alsmede&#13;
uitrijden spoelwater en mestrestanten, zulks&#13;
tot een totaal bedrag van ƒ 7.224,38, inclusief&#13;
B.T.W., weshalve dit ten processe vaststaat.&#13;
Het hof is van oordeel dat deze kosten&#13;
beschouwd moeten worden als noodzakelijkerwijze&#13;
samenhangend met de kosten van&#13;
herstel van de mestkelder en daarom voor&#13;
rekening moeten komen van de partij die&#13;
laatstbedoelde kosten moet dragen c.q., indien&#13;
iedere partij een gedeelte van laatstbedoelde&#13;
kosten moet dragen, naar evenredigheid daarmee.&#13;
3. Slotsom&#13;
3.1. Het vonnis van 17 juli 1996, waarvan&#13;
beroep, moet gedeeltelijk worden bekrachtigd,&#13;
met wijziging van gronden als hiervoor&#13;
overwogen en met aanvulling als na te melden.&#13;
3.2. Mede gelet op het uitdrukkelijk verzoek&#13;
daartoe van verpachter zal het hof de zaak&#13;
terugwijzen naar de pachtkamer van het kantongerecht&#13;
ter verdere afdoening.&#13;
3.3. Gezien de – nauwe – familierelatie tussen&#13;
partijen zal het hof de in hoger beroep gevallen&#13;
proceskosten tussen hen compenseren des&#13;
dat iedere partij haar eigen kosten draagt.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Harderwijk tussen partijen&#13;
gewezen tussenvonnis van 26 juli 1995, waarvan&#13;
beroep, met wijziging van gronden als&#13;
hierboven overwogen, voor zover daarbij een&#13;
bezichtiging ter plaatse is bepaald en voor&#13;
zover daarbij aan pachter bewijs is opgedragen&#13;
als overwogen onder 4.3. van dat vonnis;&#13;
vernietigt dat vonnis voor het overige;&#13;
draagt aan verpachter bewijs op als overwogen&#13;
onder 2.4. van dit arrest;&#13;
bepaalt dat pachter bij akte nadere inlichtingen&#13;
zal verstrekken als overwogen onder 2.7.&#13;
(laatste zin) en 2.8. van dit arrest;&#13;
wijst de zaak terug naar genoemde pachtkamer&#13;
om deze met inachtneming van ’s hofs&#13;
arrest verder te behandelen en daarin te beslissen;&#13;
compenseert de in hoger beroep tussen partijen&#13;
gevallen proceskosten des dat iedere partij&#13;
haar eigen kosten draagt.</content><legacyfootnotes/><footnotes><footnote/></footnotes><auteurs/><published>2000-03-01 00:00:00</published><modified>2017-06-16 16:17:51</modified><editiondate>2000-03-01</editiondate><htmlpath>https://denhollander.info/artikel/4745</htmlpath></article>
</articles></edition>
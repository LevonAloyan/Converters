<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2005</searchword><id>4365</id><udhid>UDH:TvAR/4365</udhid><titel>Van Rijckevorsel c.s. / De Bruijn c.s. (TvAR 2005/5313)</titel><searchwords><searchword>TvAR 12/2005</searchword><searchword>TvAR 2005/5313</searchword><searchword>UDH:TvAR/4365</searchword></searchwords><attachments><attachment><name>2005_nr 12_Rechtspraak_5313.pdf</name><extention>pdf</extention><url>https://denhollander.info/download/4323/ci</url></attachment></attachments><inleiding>[Pachtwet art. 50]&#13;
&#13;
Bewijsopdracht aan pachters is in hoger&#13;
beroep niet bestreden en ten processe staat&#13;
in hoger beroep mitsdien vast dat op hen&#13;
de bewijslast rust dat zij persoonlijk betrokken&#13;
zijn bij de exploitatie van het land in&#13;
geschil. Het gaat in hoger beroep wat dit&#13;
betreft nog om één van hen, de geïntimeerde&#13;
sub 1.&#13;
Gelet op de inhoud van de in prima afgelegde&#13;
getuigenverklaringen, alsmede op het niet&#13;
geheel voldoen aan arrest door enkele daarin&#13;
genoemde stukken niet in het geding te&#13;
brengen en voorts in aanmerking genomen&#13;
een aantal in het eindarrest naar aanleiding&#13;
van de door pachters wel in het geding&#13;
gebrachte stukken door het hof vastgestelde&#13;
feiten en omstandigheden, komt het hof tot&#13;
de slotsom dat de pachters het op hen&#13;
rustende bewijs niet hebben geleverd. Het&#13;
hof laat daarbij zwaar wegen dat stukken,&#13;
waarvan van de zijde van de pachters ter&#13;
zitting was verklaard dat deze aanwezig zijn,&#13;
zonder enige verklaring of toelichting toch&#13;
niet respectievelijk niet volledig in het&#13;
geding zijn gebracht. Het voorgebrachte&#13;
bewijs is, gelet op alle vastgestelde&#13;
omstandigheden, niet aan te merken als&#13;
onvolledig bewijs, weshalve op de verklaring&#13;
van geïntimeerde sub 1 geen acht kan&#13;
worden geslagen. Zijn betrokkenheid bij de&#13;
exploitatie van de grond in geschil kan&#13;
hoogstens als formele aard worden aangemerkt;&#13;
met de feitelijke exploitatie heeft&#13;
hij geen betrokkenheid (meer) als bedoeld&#13;
in art. 50 Pachtwet. Ook hij moet mitsdien&#13;
uit de pacht worden ontslagen, nu voorts&#13;
niet is gesteld noch gebleken dat zijn&#13;
belangen door dat ontslag ernstig zouden&#13;
worden geschaad.</inleiding><content>ARREST VAN 9 SEPTEMBER 2003 IN DE&#13;
ZAAK VAN:&#13;
1. Jkvr. mr. Jacoba Elisabeth Frederica Maria&#13;
van Rijckevorsel, wonende te ’s-Gravenhage,&#13;
2. Jkvr. drs. Maria Louisa Francisca Johanna&#13;
van Rijckevorsel, wonende te ’s-Gravenhage,&#13;
3. Jhr. mr. Ferdinand Frans Cornelis Maria&#13;
van Rijckevorsel, wonende te St. Michielsgestel,&#13;
4. Jhr. mr. Cornelis Caspar Nicolaas Maria&#13;
van Rijckevorsel, wonende te Hattem,&#13;
5. Jhr. George Willibrord René Maria van&#13;
Rijckevorsel, wonende te Amsterdam,&#13;
6. Jkvr. Antonia Ernestina Maria van Rijckevorsel,&#13;
wonende te Amsterdam,&#13;
7. Jkvr. Marie-Christine Rudolphina Clementine&#13;
van Rijckevorsel-van Nispen tot Sevenaer,&#13;
wonende te ’s-Gravenhage,&#13;
8. Marie-Emma barones Van Dorth tot Medler,&#13;
barones De Weichs de Wenne, wonende te&#13;
Hengelo (Gld.),&#13;
9. Elisabeth Maria Jacoba barones De Weichs&#13;
de Wenne, wonende te Amsterdam,&#13;
appellanten,&#13;
procureur: mr. A. van Weverwijk,&#13;
tegen&#13;
1. A.H.P. de Bruijn, wonende te ’s-Gravenzande,&#13;
2. J.A.I.M. de Bruijn, wonende te Naaldwijk,&#13;
3. W.P.M. de Bruijn, wonende te Naaldwijk,&#13;
geïntimeerden,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van het kantongerecht, later van&#13;
de rechtbank sector kanton, te Rotterdam heeft&#13;
op 16 maart 2000, 3 mei 2000, 6 december 2000,&#13;
26 september 2001 en 7 augustus 2002 onder&#13;
meer tussen partijen vonnis gewezen, welke vonnissen&#13;
in fotokopie aan dit arrest zijn gehecht en&#13;
naar de inhoud waarvan wordt verwezen.&#13;
2 Het geding in hoger beroep&#13;
2.1 Appellanten zijn bij exploot van 6 september&#13;
2002, met gelijktijdige dagvaarding van&#13;
geïntimeerde sub 1 – met oproeping van geïntimeerden&#13;
sub 2 en 3 bij exploten van 2 december&#13;
2002 – in hoger beroep gekomen van&#13;
voormeld vonnis van 7 augustus 2002.&#13;
2.2 Bij memorie van grieven is na te melden&#13;
grief aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, A.H.P. de Bruijn&#13;
alsnog uit de pacht zal ontslaan met betrekking&#13;
tot de percelen kadastraal bekend gemeente&#13;
Rotterdam, Hoek van Holland, sectie A, nrs.&#13;
640 en 641, met veroordeling van A.H.P. de&#13;
Bruijn in de proceskosten van beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof onder&#13;
bekrachtiging van het vonnis, waarvan beroep,&#13;
zo nodig onder verbetering van gronden, de&#13;
vorderingen van appellanten zal afwijzen, met&#13;
veroordeling van appellanten in de kosten&#13;
van, naar het hof begrijpt, het hoger beroep.&#13;
2.4 Ter zitting van het hof van 21 juli 2003&#13;
hebben partijen hun standpunten doen bepleiten,&#13;
appellanten door hun procureur en geïntimeerden&#13;
door mr P.J.L.J. Duijsens, advocaat&#13;
te ’s-Gravenhage, beiden mede aan de hand&#13;
van pleitnotities. Van de zijde van partijen zijn&#13;
op genoemde zitting nog nadere inlichtingen&#13;
verstrekt.&#13;
2.5 Ten slotte is arrest bepaald.&#13;
3 De grief&#13;
De grief tegen het vonnis, waarvan beroep,&#13;
luidt:&#13;
Ten onrechte heeft de pachtkamer van de&#13;
rechtbank Rotterdam, sector kanton, locatie&#13;
Rotterdam, overwogen:&#13;
“Met de getuigenverklaringen, in onderling&#13;
verband en samenhang bezien, zijn de gedaagden&#13;
sub 8 en 9 naar het oordeel van de pachtkamer&#13;
geslaagd in het van hen verlangde&#13;
bewijs dat gedaagde sub 9 persoonlijk bij de&#13;
exploitatie van de onderwerpelijke percelen is&#13;
betrokken. Het betoog van eisers in hun conclusie&#13;
na enquête dat er geen sprake is van&#13;
‘een reële betrokkenheid’ van gedaagde sub 9&#13;
en dat niet is bewezen dat deze gedaagde ‘substantieel&#13;
persoonlijk betrokken’ is doet hieraan&#13;
niet af. Eisers hanteren, getuige ook hun&#13;
opmerking in bedoelde conclusie dat nodig is&#13;
dat jaar voor jaar de gewassen met eigen&#13;
arbeid en inzet worden geteeld, een zwaardere&#13;
norm dan het pachthof. Dit heeft in zijn arrest&#13;
van 29 oktober 1990 (Agrarisch Recht 1991,&#13;
4464) immers slechts overwogen dat van het&#13;
niet meer betrokken zijn bij de exploitatie in&#13;
de zin van artikel 50, tweede lid, Pachtwet&#13;
sprake is indien de feitelijke exploitatie buiten&#13;
de desbetreffende pachter om plaatsvindt en&#13;
hij daarmee – met die feitelijke exploitatie dus&#13;
– ‘geen enkele bemoeienis’ (meer) heeft.&#13;
Het vorenstaande leidt tot de slotsom dat&#13;
gedaagde sub 8 eveneens uit de pacht van het&#13;
perceel tuinland kadastraal bekend gemeente&#13;
Rotterdam, Hoek van Holland sectie A nos.&#13;
640 en 641 dient te worden ontslagen, maar&#13;
dat de vordering om ook gedaagde sub 9 uit&#13;
die pacht te ontslaan dient te worden afgewezen.”&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– appellanten zijn de erfgenamen van wijlen&#13;
jhr. mr F.J.J.M. van Rijckevorsel; zij zijn met&#13;
P.L.M. de Bruijn een vijftal pachtovereenkomsten&#13;
aangegaan;&#13;
– één van deze pachtovereenkomsten betreft&#13;
een perceel tuinland, kadastraal bekend gemeente&#13;
Rotterdam, Hoek van Holland, sectie&#13;
A, nrs. 640 en 641, totaal groot 2.77.25 ha,&#13;
welke pachtovereenkomst is ingegaan op&#13;
1 januari 1971 en goedgekeurd door de grondkamer&#13;
voor Zuid-Holland op 20 augustus&#13;
1971;&#13;
– P.L.M. de Bruijn is overleden op 27 april&#13;
1971;&#13;
– geïntimeerden zijn – met anderen – als erfgenamen&#13;
van P.L.M. de Bruijn deze als pachters&#13;
van gemeld tuinland opgevolgd;&#13;
– appellanten hebben met betrekking tot –&#13;
onder meer – de pachtovereenkomst inzake&#13;
gemeld perceel tuinland ten aanzien van alle&#13;
pachters behalve geïntimeerde sub 3 op grond&#13;
van het bepaalde in artikel 50 Pachtwet ontslag&#13;
uit de pacht gevorderd;&#13;
– vorenbedoelde vordering is in prima toegewezen&#13;
behalve voor zover deze gericht was&#13;
tegen geïntimeerde sub 1.&#13;
5 Beoordeling van het geschil in&#13;
hoger beroep&#13;
5.1 Het onderhavige hoger beroep betreft de&#13;
vraag of ook geïntimeerde sub 1 moet worden&#13;
ontslagen uit de pacht met betrekking tot&#13;
meerbedoeld perceel tuinland.&#13;
5.2 Appellanten betwisten ook in hoger beroep&#13;
dat geïntimeerde sub 1 nog enige bemoeienis&#13;
heeft met de exploitatie van het perceel tuinland&#13;
in geschil. Zij achten de in prima afgelegde&#13;
getuigenverklaringen ongenoegzaam om&#13;
op grond daarvan tot een betrokkenheid in de&#13;
zin van artikel 50 Pachtwet te kunnen concluderen.&#13;
Zij verzoeken de getuigen A.H.P. de&#13;
Bruijn (geïntimeerde sub 1) en H.M. van der&#13;
Drift opnieuw te horen; voorts dringen zij&#13;
erop aan dat geïntimeerde sub 1 schriftelijke&#13;
bewijsstukken in het geding brengt.&#13;
5.3 Geïntimeerde sub 1 acht het opnieuw doen&#13;
plaatsvinden van een getuigenverhoor onnodig,&#13;
aangezien naar zijn oordeel de afgelegde&#13;
verklaringen duidelijk zijn en er geen reden&#13;
is om aan de betrouwbaarheid ervan te twijfelen.&#13;
Tot het in het geding brengen van&#13;
schriftelijke bewijsstukken is hij blijkens zijn&#13;
desbetreffende verklaring ter zitting van het&#13;
hof bereid.&#13;
5.4 Het hof heeft, alvorens over het door partijen&#13;
aangevoerde te beslissen, behoefte aan&#13;
schriftelijke stukken als ter zitting besproken&#13;
en het zal bepalen dat geïntimeerde sub 1 de&#13;
hierna genoemde stukken bij akte in het geding&#13;
moet brengen. Appellanten zullen vervolgens&#13;
in de gelegenheid worden gesteld daarop te&#13;
reageren.&#13;
5.5 Verder zal iedere beslissing worden aangehouden.&#13;
6 De beslissing&#13;
Het hof, rechtdoende in hoger beroep:&#13;
bepaalt dat geïntimeerden bij akte de volgende&#13;
stukken in het geding zullen brengen:&#13;
a. de tussen hem en H.M. van der Drift gesloten&#13;
overeenkomst met betrekking tot de exploitatie&#13;
van het perceel tuinland in geschil;&#13;
b. de meitellinggegevens vanaf het jaar dat de&#13;
gestelde gezamenlijke exploitatie van bedoeld&#13;
perceel tuinland door geïntimeerde sub 1 en&#13;
H.M. van der Drift een aanvang heeft genomen;&#13;
c. de boekhoudgegevens (jaarrekeningen) inzake&#13;
de bedrijfsresultaten van de exploitatie&#13;
van het perceel tuinland in geschil;&#13;
d. een overzicht van het gebruik van bedoeld&#13;
perceel tuinland (de toegepaste teelten) gedurende&#13;
de periode van de gestelde gezamenlijke&#13;
exploitatie als bedoeld sub b;&#13;
e. de telkenjare opgemaakte afrekeningen tussen&#13;
geïntimeerde sub 1 en H.M. van der Drift&#13;
inzake meerbedoelde gezamenlijke exploitatie;&#13;
verwijst de zaak daartoe naar de rolzitting van&#13;
7 oktober 2003;&#13;
bepaalt dat appellanten bij akte op de overgelegde&#13;
stukken zullen kunnen reageren;&#13;
houdt iedere verdere beslissing aan.&#13;
ARREST VAN 16 MAART 2004&#13;
1 Het geding in hoger beroep&#13;
1.1 Het hof heeft in deze zaak op 9 september&#13;
2003 een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest hebben&#13;
geïntimeerden bij akte na tussenarrest in het&#13;
geding gebracht:&#13;
– deelteeltovereenkomsten tussen De Bruijn&#13;
en Van der Drift inzake 1998 t/m 2003;&#13;
– verlies- en winstrekeningen over 1998 t/m&#13;
2002;&#13;
– meitellingsgegevens van de jaren 1998 t/m&#13;
2003;&#13;
– een brief van de belastingdienst Haaglanden&#13;
aan Ernst &amp; Young belastingadviseurs&#13;
d.d. 5 februari 2003.&#13;
1.3 Bij akte uitlaten hebben appellanten zich&#13;
over voormelde stukken uitgelaten.&#13;
1.4 Partijen hebben daarna andermaal de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar hetgeen in zijn&#13;
bovengenoemd tussenarrest is overwogen en&#13;
beslist; het volhardt daarbij.&#13;
2.2 In eerste aanleg is bij tussenvonnis van de&#13;
pachtkamer van het kantongerecht te Rotterdam&#13;
van 26 september 2001 aan de geïntimeerden&#13;
sub 1 en 2 opgedragen te bewijzen dat zij&#13;
persoonlijk betrokken zijn bij de exploitatie&#13;
van het perceel tuinland in geschil. Van dit&#13;
vonnis is geen hoger beroep ingesteld weshalve&#13;
ten processe vaststaat dat op gemelde geïntimeerden&#13;
de bewijslast van genoemde omstandigheid&#13;
rust.&#13;
2.3 Bij vonnis van de rechtbank Rotterdam,&#13;
sector kanton, van 7 augustus 2002 (het vonnis&#13;
waarvan beroep) is beslist dat het opgedragen&#13;
bewijs ten aanzien van de geïntimeerde sub 2&#13;
niet is geleverd. Deze beslissing is in hoger&#13;
beroep evenmin aangevochten weshalve zij&#13;
thans ten processe vaststaat.&#13;
2.4 In dit hoger beroep gaat het om de vraag&#13;
of ten aanzien van de geïntimeerde sub 1 wel&#13;
in genoegzame mate sprake is van een persoonlijke&#13;
betrokkenheid bij de exploitatie van&#13;
de grond in geschil als bedoeld in artikel 50&#13;
van de Pachtwet.&#13;
2.5 In eerste aanleg is met betrekking tot&#13;
voormelde vraag als volgt verklaard:&#13;
door de getuige K.J. Quartel:&#13;
– dat hij voor A. de Bruijn kisten met lelies&#13;
vervoerde naar het land (kennelijk is bedoeld&#13;
het land in geschil);&#13;
– dat A. de Bruijn betrokken is bij de lelieteelt&#13;
als algemeen coördinator en regelaar van&#13;
de werkzaamheden en er steeds bij was.&#13;
door A.H.P. de Bruijn (geïntimeerde sub 1)&#13;
als partij-getuige:&#13;
– dat hij persoonlijk betrokken is bij de pacht&#13;
en bij de feitelijke exploitatie van de grond in&#13;
geschil;&#13;
– dat er van ongeveer 1992 tot de winter van&#13;
1996/1997 lelies in kisten werden geteeld en&#13;
sinds 1998 wordt gedaan aan wisselteelt;&#13;
– dat zij de deelteelt samen met Van der&#13;
Drift doen;&#13;
– dat hij de planten en het zaad koopt en zelf&#13;
voor het planten of zaaien zorg draagt;&#13;
– dat de teelt (verzorging van het gewas)&#13;
wordt gedaan door Van der Drift;&#13;
– dat het oogsten gezamenlijk gedaan wordt;&#13;
– dat de opbrengst voor zover aanwezig&#13;
wordt gedeeld met Van der Drift;&#13;
– dat hij elk jaar na het oogsten met Van der&#13;
Drift bespreekt wat zij het volgend jaar gaan&#13;
doen;&#13;
– dat ook zijn zus die een eenmanszaak heeft&#13;
en met wie hij geen maatschap heeft, opbrengsten&#13;
uit de deelteelt geniet;&#13;
– dat haar betrokkenheid is dat zij administratieve&#13;
werkzaamheden verricht;&#13;
– dat zij in 1996 de percelen hebben opgegeven&#13;
voor de meitelling;&#13;
– dat hij niet weet wie dat in 1998 heeft&#13;
gedaan, maar dat daarna zijn zus de percelen&#13;
voor de meitelling heeft opgegeven, volgens&#13;
hem privé op naam van A. De Bruijn.&#13;
door de getuige J.W. van der Voort:&#13;
– dat A.H.P. de Bruijn alle voorkomende&#13;
werkzaamheden op het land in geschil deed&#13;
als dat nodig was;&#13;
– dat hij normaal niet op het land kwam&#13;
omdat hij in de binnendienst zat, maar er met&#13;
de lelies in kistenteelt heel af en toe kwam;&#13;
– dat hij de hem getoonde foto’s herkent en&#13;
A. de Bruijn bij de gefotografeerde werkzaamheden&#13;
aanwezig was als degene die de&#13;
algehele leiding had;&#13;
– dat hij niet weet of Van der Drift op teeltniveau&#13;
met A. de Bruijn samenwerkte.&#13;
door de getuige H.M. van der Drift:&#13;
– dat hij sinds 1998 jaarlijks met A. de Bruijn&#13;
een zogenaamd deelteeltcontract sluit;&#13;
– dat zij elk jaar wat anders verbouwen en&#13;
dit jaarlijks opnieuw bespreken;&#13;
– dat zij tot nu toe aardappelen, spruiten en&#13;
sperziebonen hebben geteeld;&#13;
– dat A. de Bruijn zorgt voor het ploegen en&#13;
zaaiklaar maken van het land en de inkoop&#13;
van de planten;&#13;
– dat hij zelf de verzorging van het gewas&#13;
doet;&#13;
– dat zij samen de oogst verrichten en A. de&#13;
Bruijn ook betrokken is bij de andere werkzaamheden,&#13;
meehelpt met het sorteren van de&#13;
spruiten, het uitlezen van de aardappelen en&#13;
zo nodig ook wel op een tractor zit;&#13;
– dat zij de kosten delen en ook de nettoopbrengst;&#13;
– dat zij samen het teeltplan maken en daarbij&#13;
gelijke inbreng hebben;&#13;
– dat de opgave voor de meitelling door&#13;
A. de Bruijn wordt gedaan;&#13;
– dat de opbrengst van de verkoop van de&#13;
producten bij hem (getuige) binnenkomt;&#13;
– dat aan het eind van het jaar de balans wordt&#13;
opgemaakt en er dan een schriftelijke afrekening&#13;
plaats vindt waarbij het eindresultaat op&#13;
papier wordt gezet;&#13;
– dat er een verdeling wordt gemaakt in verhouding&#13;
tot de kosten die door elk van hen&#13;
zijn gemaakt;&#13;
– dat, als er een positief saldo is, dit wordt&#13;
overgemaakt naar het banknummer van A. de&#13;
Bruijn in persoon en niet naar een rekening&#13;
van een BV.&#13;
2.6 Ter zitting van het hof heeft geïntimeerde&#13;
sub 1 onder meer nog verklaard, zulks in&#13;
afwijking van zijn hierboven gerelateerde&#13;
getuigenverklaring, dat hij de opgaven voor&#13;
de meitelling zelf doet en ook de kosten daarvan&#13;
draagt.&#13;
2.7 Geïntimeerden hebben niet voldaan aan&#13;
het tussenarrest van 9 september 2003 door&#13;
niet in het geding te brengen:&#13;
a. een afzonderlijk overzicht van het gebruik&#13;
van de grond in geschil (de toegepaste teelten)&#13;
vanaf 1998;&#13;
b. de telkenjare opgemaakte afrekeningen tussen&#13;
geïntimeerde sub 1 en H.M. van der Drift&#13;
inzake hun gezamenlijke exploitatie van de&#13;
grond in geschil.&#13;
2.8 Het hof stelt voorts met betrekking tot de&#13;
door geïntimeerden na ’s hofs tussenarrest in&#13;
het geding gebrachte stukken het navolgende&#13;
vast:&#13;
– de deelteeltovereenkomsten vermelden in&#13;
alle gevallen alle drie geïntimeerden als de ene&#13;
contractspartij (“nader te noemen De Bruijn”)&#13;
maar zijn alleen door geïntimeerde sub 1&#13;
mede ondertekend;&#13;
– anders dan in eerste aanleg door geïntimeerde&#13;
sub 1 en Van der Drift is verklaard,&#13;
staat in de overeenkomsten opgenomen dat&#13;
Van der Drift zorgt voor het zaaien en planten;&#13;
– eveneens anders dan in eerste aanleg is verklaard&#13;
staat in de overeenkomsten dat partij&#13;
De Bruijn zorg draagt voor het onkruidvrij&#13;
houden van het land;&#13;
– uit de winst- en verliesrekeningen blijkt niet&#13;
op wiens bedrijf c.q. exploitatie deze betrekking&#13;
hebben noch om welk land het gaat;&#13;
– het hof merkt hierbij ook op dat in bedoelde&#13;
rekeningen de beide op het jaar 2001&#13;
betrekking hebbende rekeningen compleet&#13;
van elkaar verschillen;&#13;
– de in de winst- en verliesrekeningen vermelde&#13;
gewassen komen niet geheel overeen met de&#13;
opgaven voor de overeenkomstige meitellingen;&#13;
– de meitellinggegevens staan in 1998, 1999&#13;
en 2000 ten name van W.P.M. de Bruijn te&#13;
Naaldwijk, in 2001 ten name van C.M.B. de&#13;
Bruijn-Persoon te Naaldwijk en in 2002 en&#13;
2003 ten name van J.A.I.M. en A.H.P. de&#13;
Bruijn te Naaldwijk, weshalve hieruit niet&#13;
blijkt van (mede-)exploitatie van de grond in&#13;
geschil door geïntimeerde sub 1 in de jaren&#13;
1998 tot en met 2001;&#13;
– uit de brief van de belastingdienst Haaglanden&#13;
d.d. 5 februari 2003 – wat van de betekenis&#13;
van deze brief voor het onderhavige&#13;
geding overigens ook zij – wordt wel gesproken&#13;
over het exploiteren van pachtgrond maar&#13;
uit niets blijkt om welke grond het hier gaat.&#13;
2.9 Bij de beoordeling van de afgelegde getuigenverklaringen&#13;
neemt het hof mede in aanmerking&#13;
dat de verklaring van geïntimeerde&#13;
sub 1, gelet op het hierboven sub 2.2 overwogene,&#13;
geen bewijs in zijn voordeel kan&#13;
opleveren tenzij zij strekt tot aanvulling van&#13;
onvolledig bewijs.&#13;
2.10 Al het vorenoverwogene tezamen en in&#13;
onderling verband bezien, komt het hof, met&#13;
name gelet op de onduidelijkheden, tegenstrijdigheden&#13;
en onvolkomenheden in de bewijsvoering&#13;
van geïntimeerden als aangegeven, tot&#13;
de slotsom dat zij het op hen rustende bewijs&#13;
niet hebben geleverd. Het hof laat daarbij&#13;
zwaar wegen dat, zulks zonder enige verklaring&#13;
of toelichting ter zake, stukken waarvan&#13;
de geïntimeerde sub 1 ter zitting van het hof&#13;
heeft verklaard dat deze aanwezig zijn – wat&#13;
de jaarlijkse eindafrekeningen betreft heeft&#13;
ook de getuige Van der Drift verklaard dat&#13;
deze schriftelijk geschiedden – ondanks het&#13;
verzoek daartoe toch niet, respectievelijk niet&#13;
volledig, in het geding heeft gebracht. Het&#13;
door geïntimeerden voorgebrachte bewijs is,&#13;
gelet op alle bedoelde omstandigheden, niet&#13;
aan te merken als onvolledig bewijs weshalve&#13;
op de getuigenverklaring van geïntimeerde&#13;
sub 1 geen acht kan worden geslagen. De&#13;
betrokkenheid van geïntimeerde sub 1 bij de&#13;
exploitatie van de grond in geschil kan, zo&#13;
daarvan al sprake is, niet als meer dan van formele&#13;
aard worden aangemerkt; met de feitelijke&#13;
exploitatie van die grond heeft hij kennelijk&#13;
geen bemoeienis (meer), althans niet van&#13;
dien aard dat zijn betrokkenheid met de feitelijke&#13;
exploitatie is te beschouwen als persoonlijke&#13;
betrokkenheid als bedoeld in artikel 50&#13;
van de Pachtwet.&#13;
2.11 Het vorenstaande brengt mee dat, gelet&#13;
op het bepaalde in artikel 50, lid 2 jo. lid 1,&#13;
van de Pachtwet, de vordering van appellanten&#13;
ook ten aanzien van de geïntimeerde sub 1&#13;
moet worden toegewezen tenzij daardoor de&#13;
belangen van geïntimeerde sub 1 ernstig zouden&#13;
worden geschaad. Dit laatste is evenwel&#13;
niet gesteld en ook anderszins niet aannemelijk&#13;
geworden. Zo er al van mag worden uitgegaan&#13;
dat de in hoger beroep in het geding&#13;
gebrachte winst- en verliesrekeningen over&#13;
1998 tot en met 2002 betrekking hebben op de&#13;
grond in geschil (geïntimeerden bedoelen dit&#13;
kennelijk te betogen) dan volgt daaruit dat&#13;
– de niet op de exploitatie van de grond betrekking&#13;
hebbende opbrengstpost “vergoeding&#13;
gasbedrijf” uit 2002 buiten beschouwing gelaten&#13;
– de baten en de kosten ongeveer tegen&#13;
elkaar wegvallen. Er treedt mitsdien ook in de&#13;
eigen visie van geïntimeerden geen schade op&#13;
als gevolg van verlies van de grond in geschil,&#13;
terwijl ook overigens door hen niet, althans&#13;
niet voldoende gemotiveerd iets is aangevoerd&#13;
dat de conclusie van een ernstige benadeling&#13;
van de belangen van geïntimeerde sub 1 kan&#13;
dragen.&#13;
2.12 De slotsom luidt dat het hoger beroep&#13;
van appellanten doel treft en dat geïntimeerde&#13;
sub 1 eveneens uit de onderhavige pacht moet&#13;
worden ontslagen.&#13;
2.13 Geïntimeerden dienen als de in het ongelijk&#13;
gestelde partij te worden veroordeeld in&#13;
de in beide instanties tussen partijen gevallen&#13;
proceskosten.&#13;
3 De beslissing&#13;
Het hof, rechtdoende in hoger beroep:&#13;
vernietigt het door de rechtbank Rotterdam,&#13;
sector kanton, gewezen vonnis van 7 augustus&#13;
2002, waarvan beroep, voorzover daarbij de&#13;
vordering tegen A.H.P. de Bruijn is afgewezen,&#13;
alsmede voorzover daarbij de proceskosten&#13;
tussen partijen zijn gecompenseerd,&#13;
en in zoverre opnieuw rechtdoende:&#13;
ontslaat A.H.P. de Bruijn (geïntimeerde sub 1)&#13;
uit de pacht met betrekking tot het perceel&#13;
tuinland, kadastraal bekend gemeente Rotterdam,&#13;
Hoek van Holland, sectie A, nrs 640 en&#13;
641, totaal groot 2.77.25 ha;&#13;
veroordeelt geïntimeerden in de in beide&#13;
instanties tussen partijen gevallen proceskosten,&#13;
aan de zijde van appellanten tot heden&#13;
begroot voor de eerste aanleg (voorzover op geïntimeerden&#13;
betrekking hebbend) op € 1.000,–&#13;
en in hoger beroep op € 270,56 voor verschotten&#13;
en € 2.314,28 voor salaris van de&#13;
procureur;&#13;
bekrachtigt het vonnis, waarvan beroep, voor&#13;
het overige.</content><legacyfootnotes/><footnotes><footnote/></footnotes><auteurs/><published>2005-12-01 00:00:00</published><modified>2005-12-01 00:00:00</modified><editiondate>2005-12-01</editiondate><htmlpath>https://denhollander.info/artikel/4365</htmlpath></article>
</articles></edition>
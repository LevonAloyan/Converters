<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5216</id><udhid>UDH:TvAR/5216</udhid><titel>De Staat der Nederlanden / Oerlemans (TvAR 1994/4716)</titel><searchwords><searchword>TvAR 8/1994</searchword><searchword>TvAR 1994/4716</searchword><searchword>UDH:TvAR/5216</searchword></searchwords><attachments><attachment><name>1994_nr 8_Rechtspraak_4716.pdf</name><extention>pdf</extention><url>https://denhollander.info/download/5151/ci</url></attachment></attachments><inleiding>Pachtwet, art. 25, 32 Beschikking superheffing 1988, art. 19&#13;
&#13;
De pachter pleegt niet alleen wanprestatie als hij zelf het melkquotum vervreemdt, maar ook als een derde aan wie hij de exploitatie heeft overgedragen het quotum vervreemdt aangezien het voor risico van de pachter komt dat hij niet de zeggenschap over het quotum heeft gehouden en geen maatregelen heeft genomen om vervreemding te voorkomen.</inleiding><content>Arrest in de zaak van:&#13;
De Staat der Nederlanden, (Ministerie van Fi-nanciën, Directie der Domeinen), waarvan de zetel is gevestigd te 's-Gravenhage, appellant, procureur: mr. J.M. Bosnak,&#13;
tegen&#13;
Johannes Franciscus Oerlemans, wonende te Hoogerheide, gemeente Woensdrecht, geïnti-meerde, procureur: mr. M.P.H. Winters.&#13;
Het geding in eerste aanleg:&#13;
De pachtkamer van het kantongerecht te Middelburg heeft op 28 augustus 1992 tussen appellant als geopposeerde en geïntimeerde als opposant een vonnis gewezen, dat in foto-copie aan dit arrest is gehecht en naar de in-houd waarvan wordt verwezen.&#13;
Het geding in hoger beroep:&#13;
Appellant, hierna ook te noemen de Staat, is bij exploit van 25 september 1992 met gelijk-tijdige dagvaarding van geïntimeerde, hierna ook te noemen Oerlemans, in hoger beroep gekomen van genoemd vonnis.&#13;
Bij memorie van grieven heeft de Staat vier grieven aangevoerd en toegelicht, de eis vermeerderd en geconcludeerd dat het hof bij arrest, uitvoerbaar bij voorraad voorzover de wet zulks toelaat&#13;
- het vonnis waarvan beroep zal vernieti gen;&#13;
- zal ontbinden danwei ontbonden verkla ren de pachtovereenkomst tussen partijen met betrekking tot de percelen bouw- en weiland, groot 15.75.61 ha, kadastraal bekend gemeen te Bath, sectie C, nr. 218 gedeeltelijk;&#13;
- Oerlemans zal veroordelen om binnen een maand na betekening van het ten deze te wijzen arrest, althans binnen een bij dat arrest bepaalde termijn de genoemde percelen met wie en al wat zich daarin en/of daarop van de zijde van Oerlemans mocht bevinden te ont ruimen en te verlaten en het ter vrije en alge hele beschikking van de Staat te stellen en te laten en deze gronden, na ontruiming en ver lating niet wederom zonder toestemming van de Staat te betreden en/of geheel en/of gedeel telijk in gebruik te nemen, met machtiging van de Staat om, indien en voor elke keer dat Oerlemans in gebreke mocht blijven om aan voormelde veroordeling te voldoen, deze ver oordeling op zijn kosten zonodig met behulp van de sterke arm van de politie en justitie te realiseren;&#13;
- Oerlemans zal veroordelen om tegen be hoorlijk bewijs van kwijting als schadever-&#13;
goeding aan de Staat te betalen een bedrag van f 244.539- plus f 10.056- is f 254.595-vermeerderd met de wettelijke rente vanaf de dag van de indiening van het verzoekschrift, althans slechts voor wat betreft het bedrag van f 10.056,- vanaf heden, tot aan de dag'der al-gehele voldoening;&#13;
- Oerlemans zal veroordelen in de kosten van het geding in beide instanties.&#13;
Bij memorie van antwoord heeft Oerle-mans verweer gevoerd met conclusie dat het hof voorzover nodig onder aanvulling en/of verbetering der gronden het vonnis waarvan beroep zal bevestigen met afwijzing van de vermeerderde en/of gewijzigde eis in hoger beroep en met veroordeling van de Staat in de kosten van beide instanties.&#13;
Partijen hebben hun standpunten vervol-gens bij pleidooi toegelicht, appellant door mr. H.AE Uniken Venema, advocaat te 's-Gravenhage en geïntimeerde door mr. J.L.J.M. van de Mortel, advocaat aldaar. Daarna zijn de stukken overgelegd voor het wijzen van arrest. De grieven:&#13;
De Staat heeft als grieven tegen het vonnis waarvan beroep aangevoerd:&#13;
I. Ten onrechte overweegt de pachtkamer dat de echtgenote van Oerlemans sinds 1977 feitelijk de gepachte gronden exploiteert, dat het melkquotum is toegekend aan de echtge note van Oerlemans, en dat de Staat deze stel lingen van Oerlemans niet heeft betwist.&#13;
II. Ten onrechte heeft de pachtkamer van het kantongerecht te Middelburg overwogen dat, nu het melkquotum vanaf het begin af aan is toegekend aan de echtgenote van Oerle mans, niet zonder meer valt in te zien waarom juist zou zijn de stelling van de Staat dat 'de hoeveelheid heffingvrije melk met de ver pachte grond samenhangt' respectievelijk 'dat het melkquotum aan de verpachte gronden is verbonden'.&#13;
III. Ten onrechte heeft de pachtkamer van het kantongerecht overwogen&#13;
'De Staat (...) volstaat met de opmerking dat Oerlemans als pachter voor vervreemding van dat quotum aansprakelijk is. Die stelling kan naar het oordeel van de pachtkamer niet als juist worden aanvaard. Oerlemans als pachter had immers geen zeggenschap over het melkquotum en de echtgenote van Oerle-mans als feitelijk exploitant van de gronden had met de Staat als verpachter geen rechts-band. De opvatting van de Staat dat Oerle-mans handelt in strijd met artikel 25 van de Pachtwet door er, hoe dan ook, niet voor te waken dat het melkquotum in stand blijft moet worden verworpen. Bij het aangaan van de pachtovereenkomst immers was er van een melk quotum nog geen sprake zodat het ont-breken daarvan bij het einde van de pachto-vereenkomst niet zou kunnen leiden tot het oordeel dat de pachter het gepachte niet in goede staat aan de verpachter oplevert. Dat een derde, in casu mevrouw Oerlemans, tij-dens de loop van de pachtovereenkomst een recht verwerft en wederom vervreemdt kan niet leiden tot het oordeel dat dat recht is ver-bonden aan de door Oerlemans gepachte grond'.&#13;
IV. Ten onrechte heeft de pachtkamer overwogen dat de gevorderde schadeloosstel-ling onbesproken kan blijven en de vorderin-gen van de Staat afgewezen.&#13;
De vaststaande feiten:&#13;
In hoger beroep kan van de volgende als er-kend dan wel niet of onvoldoende betwist vaststaande feiten worden uitgegaan.&#13;
- Oerlemans dan wel zijn echtgenote J.F.M. Oerlemans-van Loon heeft tot in 1988 een melkveehouderij te Hoogerheide geëx ploiteerd. Ten name van laatstgenoemde is bij het Produktschap voor Zuivel een referentie hoeveelheid 1988/1989 (melk) per 3 april 1988 geregistreerd van 212.643 kg.&#13;
- Ten dienste van de al in de zestiger jaren bestaande melkveehouderij werden de vol gende percelen gebruikt:&#13;
a. percelen landbouwgrond in onverdeelde mede-eigendom van Oerlemans en zijn zuster M.J.C. Oerlemans-Kools, door Oerlemans ge pacht, groot 19.20.66 ha;&#13;
b. een perceel landbouwgrond, eigendom van H.J.G.M. Kools, verpacht aan Oerlemans, groot 1.65.50 ha;&#13;
c. enkele percelen landbouwgrond toebe horend aan de gemeente Woensdrecht, groot ongeveer 4 ha, waarvan het gebruik aan Oer lemans wordt toegestaan althans toegelaten;&#13;
d. de landbouwgrond in geschil, gemeente Bath, sectie G, nr. 218 gedeeltelijk, groot 15.75.61 ha, die Oerlemans sedert 1 novem ber 1967 van De Staat in pacht heeft.&#13;
- Oerlemans heeft voorts in gebruik Mar- kiezaatslanden tot een totale oppervlakte van 68.80.40 ha, waarvan hij een klein deel in mede-eigendom heeft. Tussen partijen staat niet vast dat deze gronden werden gebruikt ten dienste van de melkveehouderij.&#13;
- In de loop van 1988 is het gehele melkquotum vervreemd, hetzij door Oerle-mans, hetzij door zijn echtgenote.&#13;
De beoordeling van het beroep:&#13;
Het gaat in deze zaak om het volgende.&#13;
Oerlemans heeft in ieder geval tot onge-veer 1977 een melkveehouderij uitgeoefend. Volgens Oerlemans is daarna in verband met zijn ziekte het bedrijf aan zijn vrouw overge-dragen. De Staat betwist dit en stelt dat het bedrijf nog steeds door Oerlemans wordt uit-geoefend. In verband met de uitoefening van het melkveebedrijf is een melkquotum toege-kend, dat in 1988 is vervreemd. Oerlemans heeft een gedeelte van het land, dat voor het bedrijf wordt gebruikt, gepacht van de Staat. De Staat stelt dat Oerlemans door het melkquotum te vervreemden wanprestatie heeft gepleegd, althans dat Oerlemans wan-prestatie heeft gepleegd doordat hij het ge-pachte aan een derde heeft afgestaan, die het quotum heeft vervreemd. De Staat meent dat de pachtovereenkomst ontbonden behoort te worden op grond van de wanprestatie van Oerlemans en dat Oerlemans het gepachte be-hoort te ontruimen en een schadevergoeding behoort te betalen in verband met het ver-vreemden van het melkquotum.&#13;
2. Door de grieven wordt het geschil in volle omvang aan het hof voorgelegd. Voorts heeft de Staat zijn eis vermeerderd.&#13;
De punten van geschil kunnen als volgt worden samengevat:&#13;
a. Wordt de onderneming gedreven door Oerlemans of door zijn vrouw?&#13;
b. Maakt Oerlemans zich schuldig aan wanprestatie en is hij schadeplichtig in ver band met de vervreemding van het melkquo tum indien hij zelf de onderneming niet drijft en indien hij zelf het quotum niet heeft ver vreemd?&#13;
c. Indien Oerlemans wanprestatie heeft ge pleegd en schadeplichtig is, hoe moet dan de schadevergoeding worden berekend?&#13;
d. Moet in geval van wanprestatie de pachtovereenkomst worden ontbonden?&#13;
3. Partijen verschillen van mening omtrent de vraag of de onderneming wordt gedreven door Oerlemans of door zijn echtgenote. De stellingen van partijen en de overgelegde stukken bieden met betrekking tot dit punt van geschil geen uitkomst. Voor beide stand punten zijn aanwijzingen te vinden. Bewijsle vering hieromtrent behoeft niet aan de orde te komen indien het hof van oordeel mocht zijn dat Oerlemans toch wanprestatie heeft ge-pleegd en schadeplichtig is in verband met de vervreemding van het quotum ook indien zijn vrouw de onderneming uitoefent en het quo-tum heeft vervreemd. Daarom zal dit punt van geschil eerst "worden behandeld. Het hof over-weegt daaromtrent het volgende.&#13;
De melkproductie, die heeft geleid tot toe kenning van een melkquotum, heeft kunnen plaatsvinden doordat enerzijds een melkvee-&#13;
houderij is uitgeoefend op onder meer het ge-pachte land, terwijl anderzijds dit land ter beschikking is gesteld voor het bedrijf. Het melkquotum is mitsdien gaan samenhangen onder meer met het gepachte.&#13;
Het staat de pachter niet vrij bij het einde van de pachtovereenkomst de grond aan de verpachter op te leveren zonder deze in de ge-legenheid te stellen tevens het daarmee sa-menhangende melkquotum te verwerven. Dit impliceert, mede gelet op de zorgverplichting van de pachter ook gedurende de looptijd van de pachtovereenkomst dat het hem in het al-gemeen ook niet vrijstaat gedurende die loop-tijd de met het gepachte samenhangende heffingvrije hoeveelheid melk geheel of ge-deeltelijk te vervreemden. Indien de pachter het melkquotum zonder toestemming van de verpachter vervreemdt, pleegt hij wanprestatie ten opzichte van de verpachter. Hetzelfde geldt, behoudens afwijkende overeenkomst met de verpachter, indien hij het gepachte door een ander doet gebruiken en een situatie doet ontstaan, die een ander de gelegenheid geeft het melkquotum te vervreemden. Ook dan immers is hij niet in staat het gepachte op te leveren zoals dat behoort c.q. schiet hij in voormelde zorgverplichting tekort.&#13;
Aan het vorenstaande doet niet af dat ten tijde van de mogelijke overdracht van het be drijf door Oerlemans aan zijn echtgenote de melkquoteringsregeling nog niet bestond zo dat toen de schade niet was te voorzien. Dit feit laat immers onverlet dat hij pachter is ge bleven en dus aansprakelijk bleef voor de na- _ koming van zijn verplichtingen als zodanig,&#13;
ook voor die met betrekking tot het met het&#13;
gepachte samenhangende melkquotum vanaf het moment dat daarvan sprake was. Als Oer-lemans inderdaad de onderneming geheel heeft overgedragen aan zijn vrouw zonder enige zeggenschap te houden en in zodanige vorm, dat zijn vrouw de belangen van de ver-pachter kon/kan schaden zonder dat hij dat kon/kan beletten, is dat een risico, dat Oerle-mans zich zelf heeft opgelegd en dat voor zijn&#13;
rekening behoort te komen. Het hof neemt overigens niet aan dat Oerlemans zijn vrouw niet had kunnen beletten het quotum te ver-vreemden. Hij zal ongetwijfeld op de hoogte zijn gesteld en had, zich baserend op de vaste rechtspraak van dit hof, een verbod tot ver-vreemding kunnen verkrijgen tegen zijn vrouw en had aldus de schade kunnen voor-komen.&#13;
Uit hetgeen hiervoor is overwogen volgt dat Oerlemans wanprestatie heeft gepleegd in-dien hij zelf het quotum heeft vervreemd, maar ook indien hij zich in een situatie heeft gebracht, die het zijn vrouw mogelijk maakte dit te doen. In beide gevallen is hij schade-plichtig. Bewijslevering met betrekking tot de vraag of de onderneming door Oerlemans of door zijn vrouw werd en/of wordt uitgeoefend kan daarom achterwege blijven.&#13;
4. Partijen verschillen voorts van mening omtrent enkele factoren die van belang zijn voor de berekening van de schade van de Staat. Verschil van mening bestaat over de omvang van het quotum ten tijde van de ver-koop en omtrent de oppervlakte van de aan de melkveehouderij toe te rekenen grond. Het hof overweegt daaromtrent het volgende.&#13;
Op grond van de door Oerlemans verstrek te gegevens moet worden aangenomen dat het quotum is vervreemd nadat de voor het sei zoen 1988/1989 toegepaste korting in wer king is getreden. Het door Oerlemans daaromtrent gestelde is wel in algemene be woordingen' door de Staat in twijfel getrok ken, maar niet deugdelijk gemotiveerd betwist. Bij de schadeberekening dient daar om in beginsel uitgegaan te worden van de door Oerlemans overgelegde opgave van het Productschap voor Zuivel vermeldende een geregistreerde referentiehoeveelheid&#13;
1988/1989 van 212.643 kg.&#13;
De Staat voert aan dat het geregistreerde quotum erg laag is gezien de melkveebezet-ting. De Staat verbindt aan zijn twijfel en aan het verzoek tot nadere inlichtingen hierom-trent echter geen concrete vordering en geen eis tot toekenning van een hogere schadever-goeding indien het quotum voorheen hoger mocht zijn geweest. De stellingen van de Staat met betrekking tot de mogelijkheid dat er meer quotum is geweest behoren daarom als niet terzake dienende te worden gepas-seerd. De geregistreerde referentiehoeveel-heid van 212.643 kg. zal als factor in de berekening worden opgenomen.Met betrekking tot de hoeveelheid in de berekening te betrekken bedrijfsgrond ver-schillen partijen aanzienlijk van mening. De Staat meent dat het quotum geheel moet wor-den toegerekend aan de van de Staat gepachte grond, Oerlemans meent, dat rekening moet worden gehouden met totaal 109.42.22 ha.&#13;
Het hof is van oordeel dat noch het ene noch het andere standpunt juist is.&#13;
Niet is betwist dat het perceel van 19.20.66 ha, in mede-eigendom bij Oerlemans en me-vrouw Oerlemans-Kools, in gebruik was voor de melkveehouderij ten tijde van de invoering van de quotering. Hetzelfde geldt voor het perceel van H.J.G.M. Kools ter grootte van 1.65.50 ha en voor het perceel in geschil.&#13;
Met betrekking tot de percelen, die Oerle-mans in gebruik heeft van de gemeente Woensdrecht wordt overwogen, dat niet deug-delijk is betwist dat Oerlemans reeds zeer lang in ieder geval een gedeelte van de 4 ha ter bede in gebruik heeft, terwijl het gebruik van de rest van het perceel reeds zeer geruime tijd wordt toegelaten. Aldus dient ook dit per-ceel in de berekening te worden betrokken. Derhalve moet 40 ha gerekend worden te zijn verbonden met de melkveehouderij.&#13;
Dit is niet het geval met de zogenaamde Markiezaatsgronden. Aannemelijk is gemaakt door de Staat, dat deze gronden in ieder geval in het verleden niet geschikt waren voor de melkveehouderij. Uit diverse in het geding gebrachte stukken blijkt, dat ook Oerlemans zelf deze gronden niet heeft aangemerkt als behorend tot de melkveehouderij. In zijn aan de pachtkamer van het kantongerecht te Mid-delburg gerichte verzoekschrift van 1 novem-ber 1988 betreffende verlenging van de pachtovereenkomst vermeldt hij dat hij een veehouderijbedrijf van ongeveer 40 ha inclu-sief de onderhavige gepachte grond exploi-teert (productie 5 bij memorie van grieven). Op een inlichtingenformulier, bestemd voor de pachtkamer van het kantongerecht te Ber-gen op Zoom, wordt namens hem vermeld dat hij een veehouderij exploiteert van 34.80.66 ha. (Prod. 6 bij antwoord in oppositie). Op de formulieren voor de landbouwtellingen ver-meldt hij voorts de Markiezaatsgronden niet onder de cultuurgronden maar onder de 'ove-rige gronden'. Op grond van deze feiten en omstandigheden, in onderlinge samenhang beoordeeld, moet worden geconcludeerd dat de Markiezaatsgronden niet kunnen worden gerekend tot de voor de melkveehouderij ge-bruikte gronden. Derhalve dient een opper-&#13;
vlakte van 40 ha als factor in de berekening te worden opgenomen.&#13;
De door de Staat berekende waarde van het melkquotum op f 2,30 per kg. wordt niet door Oerlemans betwist.&#13;
5. Op grond van hetgeen hiervoor is over wogen dient de door de wanprestatie van Oer lemans aan de Staat toegebrachte schade te worden berekend op (212.643 : 40) x 15.75.61 x 0,5 x f 2.30 = f96.324.10.&#13;
6. De vervreemding van het litigieuze melkquotum is geschied zonder enige vorm van overleg met, laat staan toestemming van de Staat. Van - relevante - bijzondere om standigheden die tot die vervreemding aanlei ding gaven, is ten processe niets gesteld of anderszins gebleken. Gelet op een en ander, acht het hof de wanprestatie van Oerlemans dusdanig ernstig dat van de Staat niet gevergd kan worden de onderhavige pachtovereen komst te continueren en zij moet mitsdien lei den tot ontbinding van die overeenkomst zoals gevorderd.&#13;
7. Uit hetgeen hiervoor is overwogen volgt, dat grief I buiten behandeling kan blij ven en dat de grieven II, III en IV gegrond zijn. Hoewel ten gevolge van het hoger be roep het vonnis waarvan beroep gedeeltelijk zal worden vernietigd zoals hierna te vermel den, zullen de proceskosten worden gecom penseerd aldus dat ieder van partijen haar eigen kosten draagt nu de Staat ook in hoger beroep een aanzienlijk hoger bedrag vordert dan wordt toegewezen. Ook de kosten van de eerste instantie zullen worden gecompenseerd aldus dat ieder van partijen haar eigen kosten draagt.&#13;
Beslissing:&#13;
Het hof, rechtdoende in hoger beroep:&#13;
vernietigt het vonnis van de pachtkamer van het kantongerecht te Middelburg van 28 augustus 1992 waarvan beroep, behalve voor-zover daarbij het op 31 mei 1991 tussen par-tijen gewezen verstekvonnis is vernietigd, en opnieuw rechtdoende,&#13;
ontbindt de pachtovereenkomst tussen partijen met betrekking tot de percelen bouw- en weiland, groot 15.75.71 ha, kadastraal bekend gemeente Bath, sectie C, nr. 218 gedeeltelijk, met ingang van 1 april 1994;&#13;
veroordeelt Oerlemans om binnen een maand na betekening van dit arrest, de ge-noemde percelen, met wie en al wat zich daar-in en/of daarop van de zijde van Oerlemans mocht bevinden te ontruimen en te verlaten, en het ter vrije en algehele beschikking van de Staat te stellen en te laten en deze gronden, na ontruiming en verlating niet wederom zonder toestemming van de Staat te betreden en/of geheel en/of gedeeltelijk in gebruik te nemen, met machtiging van de Staat, om, indien en voor elke keer dat Oerlemans in gebreke mocht blijven om aan voormelde veroorde-ling te voldoen, deze veroordeling op zijn kosten zonodig met behulp van de sterke arm van de politie en justitie te realiseren;&#13;
veroordeelt Oerlemans om tegen behoor-lijk bewijs van kwijting als schadevergoeding aan de Staat te betalen een bedrag van f 96.324,10 vermeerderd met de wettelijke rente daarover vanaf 17 april 1991 tot aan de dag der algehele voldoening;&#13;
wijst af het anders of meer gevorderde;&#13;
compenseert de proceskosten in beide in-stanties aldus dat ieder van partijen haar eigen kosten draagt.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5216</htmlpath></article>
</articles></edition>
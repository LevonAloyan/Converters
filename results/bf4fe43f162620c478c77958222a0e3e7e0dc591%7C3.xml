<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1980</searchword><id>6567</id><udhid>UDH:TvAR/6567</udhid><titel>KRONIEK HINDERWET EN LANDBOUW</titel><searchwords><searchword>TvAR 10/1980</searchword><searchword>UDH:TvAR/6567</searchword></searchwords><attachments><attachment><name>1980_nr 10_Artikel_Drupsteen.pdf</name><extention>pdf</extention><url>https://denhollander.info/download/6340/ci</url></attachment></attachments><inleiding>De opzet van deze kroniek is een periodiek overzicht te verschaffen van de Hinderwet-jurisprudentie, voorzover die voor de landbouw van belang is. Deze jurisprudentie wordt vrijwel volledig gevormd door de Kroon. De strafrechter wordt maar hoogst zelden met de praktijk van de Hinderwet geconfronteerd. Ook de Afdeling rechtspraak van de Raad van State heeft niet veel met de Hinderwet te maken, omdat tegen vrijwel alle besluiten gebaseerd op deze wet Kroonberoep openstaat. Alleen de Voorzitter van de Afdeling voor de geschillen van bestuur kan op grond van art. 60a Wet op de Raad van State oordelen over schorsingsverzoeken bij ingestelde Kroon-beroepen tegen besluiten over vergunningverlening of besluiten tot onmiddelijke sluiting van een inrichting wegens de aanwezigheid van levensgevaar of onduldbare hinder. De uitspraken van de Voorzitter dragen echter naar hun aard een incidenteel karakter en zullen daarom niet gauw voor vermelding in deze kroniek in aanmerking komen.&#13;
Overigens zal de werkzaamheid van de Voorzitter vooral bij sluitingen kunnen toenemen. De Invoeringswet van de Wet a.b. milieuhygiëne (wet van 13-6-1979 Stb. 1979. 443) brengt in art. II onderdeel J veranderingen aan in art. 28 Hinderwet. Zowel in gevallen waarin geen als waarin wel sprake is van levensgevaar of onduldbare hinder volgt, wanneer de inrichting niet beschikt over een toereikende vergunning of de voorwaarden niet worden nageleefd, een bevel tot sluiting. Tegen dit bevel staat volgens art. 29-5c (zoals gewijzigd door de Invoeringswet) beroep op de Kroon open. Van toepassing zijn de artt. 52-56 Wet a.b. milieuhygiëne. Dit beroep heeft geen schorsende werking meer. Voor schorsing moet men bij de Voorzitter zijn. Hij moet ook in deze gevallen het hiervoor niet bedoelde schorsingscriterium van art. 46-2 Wet a.b. milieuhygiëne hanteren. Geschorst wordt er. wanneer het gebruik maken van de beschikking voordat op het beroep is beslist, vanwege de daaraan verbonden kosten, dan wel wegens de daardoor veroorzaakte wijziging in feitelijke omstandigheden die bij de beslissing op het beroep een rol kunnen spelen, aanmerkelijke invloed kan hebben op die beslissing.&#13;
In deze kroniek zal ik dus vrijwel uitsluitend Kroonjurisprudentie vermelden. Daarbij kan ik mij niet beperken tot de uitspraken, die betrekking hebben op agrarische bedrijven. Ook jurisprudentie, die de toepassing van de Hinderwet in het algemeen betreft, is voor de landbouw van belang. Natuurlijk zal de relatie Hinderwet landbouw centraal staan. Tenslotte blijf ik de aanhangige wetswijziging volgen. De basis daarvoor ligt in het artikel 'De wijziging van de Hinderwet en de landbouw', gepubliceerd in De Pacht van sept. 1979. blz. 319. </inleiding><content>Eén inrichting?&#13;
De laatste jaren komt in de Kroonjurisprudentie regelmatig de vraag naar voren of een inrichting, die uit verschillende onderdelen bestaat, aan-gemerkt moet worden als één inrichting of als verschillende inrichtingen. De vraag is van belang met het oog op de vergunning, die aangevraagd moet worden. Is er sprake van één inrichting met verschillende onderdelen, dan moet een uitbreidingsvergunning of een overall (6a)-vergunning aange-vraagd worden. Gaat het om verschillende inrichtingen, dan moet een aan-vraag voor een oprichtingsvergunning ingediend worden. De Kroon is vrij streng op dit punt. Slechts in die gevallen, waarin uit de vergunning-aanvraag blijkt, dat de hele inrichting in aanmerking is genomen, is de Kroon bereid een aangevraagde oprichtingsvergunning te converseren in een 6a-vergunning (K.B. 17 - 1 - 1980 nr. 29 Sint Odiliënberg, K.B. 11-3-1980 nr. 28 Noorder-Koggenland en K.B. 8 - 4 - 1980 nr. 67 Leerbroek), (verg. voor het begrip conversie de Hinderwet en Wet luchtverontreiniging-jurisprudentie-overzichten van M. L. Roes in Bouwrecht 1979 blz. 8, 1977 blz. 815 en 1976 blz. 747; zie ook de annotaties van F. J. Meijer Drees in Milieu en Recht, o.m. M en R 1979 blz. 50, 1980 blz. 124 en 142).&#13;
De Kroon is ook bereid twee vergunningenaanvragen, die op dezelfde dag zijn ingediend voor respect, een mestvarkenshouderij en een rundvee-houderij, die op hetzelfde perceel zijn gelegen en onderling technische en organisatorische bindingen hebben, als één verzoek om vergunning te be-schouwen (K. B. 5 - 12 - 1979 nr. 54 Eersel). Zolang overigens in beroep nog niet beslist is over de verlening van een 6a-vergunning, moeten aanvra-gen om een uitbreidingsvergunning niet-ontvankelijk verklaard worden (K.B. 16 -1 - 1980 nr. 48 Deurne-Heerkant).&#13;
Natuurlijk doet zich deze problematiek het meest bij grote industriële be-drijven voor. Toch speelt ze ook in de landbouw. Het komt nog al eens voor, dat een bedrijf aan weerskanten van een weg ligt. De Kroon gaat dan na of er tussen de onderdelen hechte technische, organisatorische en functi-onele bindingen bestaan. Als dat het geval is bestaat er een zodanige sa-menhang, dat deze onderdelen tezamen als één inrichting moeten worden beschouwd (K. B. 26 - 4 -1980 nr. 60 Nistelrode). Het feit, dat een onder-deel van de inrichting is verpacht, doet hieraan niets af (K. B. 16 - 1 - 1980 nr. 44 Lieshout). Ook voor de oprichting van een mestvarkenstal op een perceel grond, dat in het kader van een ruilverkaveling aan de vergunning-aanvrager is toebedeeld en dat grenst aan zijn bestaande bedrijf moet een uitbreidingsvergunning gevraagd worden (K. B. 12 - 3 -1980 nr. 25 Heerde; de vraag of al een Hinderwetvergunning verleend kan worden voor een inrichting op een perceel grond, dal nog niet toegedeeld is door overschrijving van de akte van toedeling, kon zo buiten beschouwing blijven. M. i. kan dit wel. omdat men geen eigenaar van de grond behoeft te zijn om voor een inrichting een vergunning te kunnen aanvragen). Tenslotte werd een veehouderij en een machinale houtbewerkingsinrichting gezien als één inrichting, nu deze weliswaar op betrekkelijke grote afstand van elkaar op één aan de aanvraagster in zijn geheel in eigendom toebehorend landgoed zijn gelegen en verbonden zijn door eigen, niet-openbare wegen; bovendien zijn er technische en functionele bindingen in de vorm van één aggregaat voor stroomvoorziening, één telefooncentrale, één hooiberg, één voederkuil etc. (K. B. 19-4-1980 nr. 30 Doetinchem; het betreft de St. Willibrordus Abdij).&#13;
Wijziging van de inrichting&#13;
Volgens de letter van de wet is voor een wijziging van de inrichting een wijzigingsvergunning vereist. Slechts voor uitbreidingen en wijzigingen, waarvan redelijkerwijs moet worden aangenomen, dat ze geen dan wel gunstige gevolgen zullen hebben voor de aard en omvang van gevaar, schade of hinder buiten de inrichting, kan volstaan worden met een meldingsplicht (art. la Hinderbesluit). Dit betekent in feite, dat bij enige wijziging van betekenis of uitbreiding van het dierenbestand, waardoor het aantal mestvarkenséénheden van een bedrijf toeneemt, een nieuwe vergunning vereist is. De vergunningverlening hangt immers via de afstandstabel uit de brochure Veehouderij en Hinderwet samen met het aantal mestvarkenséénheden. Zo is voor de verandering van een kalveropfokkerij en -mesterij in een handel in nuchtere kalveren een wijzigingsvergunning vereist; één van de redenen daarvoor is. dat de aan- en afvoer van kalveren veel frekwenter gebeurt en daardoor meer hinder ontstaat (K. B. 30-11-1979 nr. 61 Enschede). Het is natuurlijk wel de vraag of, wanneer voor een wijziging in het dierenbestand geen verbouwing behoeft plaats te vinden, er steeds een wijzigingsvergunning zal worden aangevraagd.&#13;
Wat behoort tot de inrichting?&#13;
De Hinderwet beoogt gevaar, schade of hinder van inrichtingen tegen te gaan. Bij niet-agrarische bedrijven is vaak een vraag of hinder ontstaan door aan- en afvoer naar en van de inrichting of hinder door mobiele installaties op of bij het terrein van de inrichting beschouwd moet worden als hinder afkomstig van de inrichting. In het algemeen geldt, dat hinder die veroorzaakt wordt op het terrein van de inriching, beschouwd wordt als hinder van de inrichting (vgl. K. B. 31-3-1980 nr. 49 Urmond, vrachtauto's op terrein van steenbrekerij; vgl. ook annotaties van F. J. Meijer Drees. o.m. M en R 1979 blz. 240 en 1980 blz. 124). De vergunninghouder is ook verantwoordelijk voor het naleven van de vergunningvoorwaarden door derden op zijn terrein (vgl. K. B. 13-6-1980 nr. 59 Beerta; LPG-installatie). Verder kan belemmering van het verkeer op de openbare weg door aan- en afvoer naar en van de inrichting gezien worden als hinder van de inrichting (K. B. 17-1-1980 nr. 29 St. Odiliènberg). De belemmering of in het algemeen de toename van het wegverkeer moet wel in direct verband staan met de inrichting. De vestiging van een legkippenhouderij veroorzaakt wel een toename van het wegverkeer, maar de hinder daarvan komt niet onmidde-lijk uit de richting zelf voort (K. B. 6-2-1980 nr. 20 Leek).&#13;
De voorwaarden te verbinden aan een vergunning kunnen ook slechts be-trekking hebben op de inrichting. Daarom moet een voorwaarde, die be-trekking heeft op het verspreiden van mest over bouwland dat niet tot het terrein van de inrichting behoort, vervallen (K. B. 12-6-1980 nr. 33 Venray).&#13;
Artikel 3-verordeningen&#13;
Van de mogelijheid om krachtens art. 3 Hinderwet bij gemeentelijke ver-ordening algemene voorschriften te stellen voor inrichtingen in bepaalde delen van de gemeente, die dan niet meer individueel vergunningplichtig zijn, wordt maar spaarzaam gebruik gemaakt, (zie Onderzoek Uitvoering Hinderwet, project 2 De Gemeenten. Verslagen Adviezen Rapporten V en M 1979 no. 2. blz. 82). In tuinbouwgebieden komen art. 3-verordeningen nog wel eens voor. De vraag of een inrichting, die onder een art. 3-verordening valt. vergunningplichtig wordt bij het vervallen van de ver-ordening behoefde de Kroon niet te beantwoorden; de eigenaar van de in-richting, die al niet voldaan had aan de voorschriften van de verordening, ontliep een dreigende sluiting door te beloven alsnog een bepaalde voorzie-ning aan te brengen (K. B. 10-3-1979 nr. 28 AB 1979 nr. 344. Tuindersver-ordening Wateringen).&#13;
Procedurefouten&#13;
De Kroon ziet streng toe op een correcte toepassing van de procedure-voorschriften uit de Hinderwet. Onvolkomenheden in de vergunningaan-vraag leiden tot niet-ontvankelijkheid (bijv. K. B. 11-3-1980 nr. 28 Noorder-Koggenland); bij de aanvraag om een uitbreidingsvergunning kan men niet volstaan met het inzenden van de papieren behorend bij de oorspronkelijk oprichtingsvergunning (K. B. 15-10-1979 nr. 39 Oostburg). Aan een éénmaal ingediende aanvraag is men als aanvrager gebonden; tegen een voorwaarde verbonden aan een vergunning voor een quarantaine-stal, inhoudende dat plaatsing van dieren in de stal niet vaker dan vier maal per jaar mag plaatsvinden, kan men niet opkomen met het argument, dat men de stal ook voor andere doeleinden wil gebruiken (K. B. 18-8-1979 nr. 72 Klimmen). Wijziging van de plattegrondtekening na sluiting van de termijn van terinzagelegging is natuurlijk ontoelaatbaar (K. B. 26-10-1979 nr. 42 Kamerik).&#13;
Voor het opleggen van nadere voorwaarden, die verband houden met een wijziging van de inrichting, kan art. 26 Hinderwet niet worden toegepast; in dat geval moet een nieuwe vergunning aangevraagd worden (K. B. 30-11-1979 nr. 61 Enschede).&#13;
Bij inrichtingen liggend binnen 200 meter van de grens met een naburige gemeente is publikatie van de vergunningaanvraag ook in de naburige ge-meente voorgeschreven. Verzuim leidt tot vernietiging van de vergunning (K. B. 16-6-1980 nr. 38 Schoonrewoerd). Het niet naleven van de verplichting tot aanplakking van de vergunningaanvraag op het terrein van de inrichting kan gedekt worden door een anderzins ruime publikatie, waarvan - gezien het aantal ingekomen bezwaarschriften - mag worden aangenomen dat belanghebbenden daardoor niet in hun belangen zijn geschaad (K. B. 3-4-1980 nr. 21 Nederweert).&#13;
Het te vroeg houden van een openbare bezwarenzitting. nl. binnen twee weken na de openbare kennisgeving van de vergunningaanvraag (art. 11-1) leidt tot vernietiging in beroep (K. B. 17-1-1980 nr. 49 Maasbracht). Om later in beroep ontvankelijk te zijn moet men op de openbare bezwarenzitting in persoon of bij gemachtigde verschenen zijn (art. 20). De Kroon neemt kennelijk aan, dat de voorgaande bewoner van een pand een soort stilzwijgende gemachtigde is van de opvolgende bewoner nu zij deze in beroep ontvankelijk acht, hoewel niet hij maar zijn voorganger op de bezwarenzitting is verschenen (K. B. 7-2-1980 nr. 27 AB 1980 no. 324 Oss). Behalve belanghebbenden heeft ook de inspecteur Milieuhygiëne een beroepsrecht. Hij maakt hiervan ook bij agrarische bedrijven regelmatig gebruik. Het binnen de termijn van art. 18-2 onbenut laten van de mogelijkheid om te adviseren brengt overigens voor hem geen verval van zijn beroepsrecht mee (K. B. 19-2-1979 nr. 52 AB 1979 no. 296 Vierlingsbeek).&#13;
Gevaar, schade of hinder in de zin van de Hinderwet&#13;
Regelmatig komt het voor, dat in bezwaar- en beroepsprocedures allerlei bezwaren naar voren gebracht worden. De Kroon huldigt echter een vrij beperkte opvatting over wat bezwaren in de zin van de Hinderwet zijn. Waardevermindering van eigendommen ontstaan door vestiging of uitbreiding van (agrarische) bedrijven in de omgeving wordt niet beschouwd als schade in de zin van de Hinderwet (o.m. K. B. 17-1-1980 nr. 33 Terneuzen en K. B. 12-6-1980 nr. 34 Grootegast). Een mooi voorbeeld van deze pro-blematiek vormt het K. B. 3-4-1980 nr. 21 Nederweert; tegen de vestiging van een mammoet pluimveebedrijf (120.000 leghennen) werden allerlei bezwaren ingebracht, zoals de bedreiging van het voortbestaan van bestaande kleine gezinsbedrijven, de verstoring van het landschap, de onnatuurlijke manier van kippen houden, vermindering van de veiligheid op de wegen, vermindering van recreatiemogelijkheden, de stroomonderbreking door machines en de onttrekking van water aan de bodem etc. Al deze bezwaren werden al in eerste instantie door B en W van de hand gewezen als zijnde geen bezwaren, die de Hinderwet beoogt te weren. In het algemeen wordt het voorkomen van radio- en T. V. storing wel gezien als een aangelegenheid, die binnen de sfeer van de Hinderwet valt. Op een klacht van een veearts, die vreesde voor fluctuaties in de stroomtoevoer naar zijn medisch-diagnostische en electronische apparatuur door vestiging van een agrarisch bedrijf, gaat de Kroon wel in. maar verklaart ten overvloede dat het in beginsel een zaak is tussen de dierenarts en het electriciteitsbedrijf (K. B. 24-10-1979 nr. 58 Hoeven).&#13;
Daarnaast zijn er bezwaren, waarop de Hinderwet in beginsel wel betrekking zou hebben, maar die bestreken worden door een afzonderlijke wet. Zo wordt tegen de schadelijke effecten op het milieu door het gebruik van bij vergunningvoorwaarde niet nader omschreven bestrijdingsmiddelen tegen ongedierte, gewaakt door toepassing van de Bestrijdingsmiddelenwet (K. B. 29-10-1979 nr. 33 Berkel-Enschot).&#13;
Praktijk van de vergunningverlening&#13;
De verlening van Hinderwetvergunningen aan agrarische bedrijven wordt in de praktijk beheerst door de afstandstabel uit de brochure Vee-houderij en Hinderwet en door een aantal standaardvoorwaarden betreffende mestopslag en afvoer, bestrijding van ongedierte, opslag van voer, afvoer van kadavers en storing door de electrische installaties. De afstandstabel wordt vrij konsekwent. zij het niet expliciet toegepast door de Kroon (bijv. K. B. 6-2-1980 nr. 18 Wijchen; het betreft een nevenbedrijf van 6 varkens). Het bedrijf wordt omgerekend naar het aantal mest-varkenséénheden; het karakter van de omgeving wordt bepaald en daar vloeit een minimaal aan te houden afstand uit voort (zie het artikel in De Pacht van september 1979 en E.K. den Breejen. De intensieve veehouderij en de Hinderwet. De Pacht 1980 blz. 165). De afstandstabel geldt echter in beginsel alleen voor nieuwe bedrijven of aanmerkelijke uitbreidingen. Zo kon een bestaande inrichting voor 40 fokzeugen en 22.000 mestkuikens met bebouwing op afstanden van 9 en 30 meter nog uitbreiden tot 26.000 mestkuikens (K. B. 8-4-1980 nr. 67 Leerbroek). Op basis van pseudowetgeving - de brochure Veehouderij en Hinderwet - is zo een eenvoudige en vaste jurisprudentie ontstaan, waarop nog enkele verfijningen aangebracht kunnen worden. Allereerst wordt voor het bepalen van de minimaal aan te houden afstand geen rekening gehouden met bebouwing, die een band heeft met of een betrokkenheid op de inrichting. Maatgevend daarvoor zijn ter plaatse geldende verhoudingen. Dat kan van alles zijn, bijv. het feit. dat het gaat om een inrichting, die de appellant zelf 11 jaar geleden heeft gebouwd en waarin hij zelf varkens heeft gemest zonder last te hebben van benauwdheid of het moest zijn financiële; reden waarom hij de schuur overgedaan heeft aan de huidige vergunningaanvrager (K. B. 5-12-1979 nr. 49 Sleen). Ook het feit, dat een woning wordt bewoond door een medefirmant van de inrichting, leidt tot betrokkenheid op de inrichting (K. B. 16-1-1980 nr. 48 Deurne-Neerkant).&#13;
Het feit, dat geen bezwaren zijn ingediend tegen een vergunningaanvraag is op zich onvoldoende om de afstandstabel buiten toepassing te laten. Dat er geen bezwaar bestaat tegen de inrichting moet uitdrukkelijk blijken uit een schriftelijke verklaring (K. B. 23-11-1979 nr. 75 Ermelo). Ook een sa-menwerkingsovereenkomst, die er alleen op gericht is duidelijk te maken, dat degene ter bescherming van wie een bepaalde voorwaarde was gesteld, aan deze bescherming geen behoefte heeft, leidt tot een binding met de inrichting. De betreffende bebouwing kan dan voor de toepassing van de afstandstabel buiten beschouwing blijven (K. B. 11-3-1980 nr. 27 Ede).&#13;
Voor de toepassing van de afstandstabel zou het in beginsel iets uit kunnen maken of in de inrichting bijzondere hinderwerende technieken worden toegepast. Zo werd voor een bestaande inrichting een 6a-vergunning verleend, o.m. onder voorwaarde dat luchtversnellers op de ventilatoren zouden worden aangebracht; op korte afstand van de inrichting (25m) bevond zich weliswaar bebouwing, maar het totaal aantal mestvarkenséénheden van de inrichting bleef ongeveer gelijk, terwijl aan de vergunningaanvraag een uitgebreid vooroverleg tussen de vergunninghouder, het gemeentebestuur en de inspectie Milieuhygiëne voorafgegaan was; het argument van de inspecteur in beroep, dat over het effect van luchtversnellers onvoldoende duidelijkheid zou bestaan, werd door de Kroon genegeerd; installatie van biowassers werd door de Kroon als te ingrijpend beschouwd om bij vergunningvoorwaarde voor te schrijven (K. B. 6-2-1980 nr. 21 Acht-karspelen).&#13;
Wanneer een techniek wordt toegepast, waarvan de effecten nog onvol-doende duidelijk zijn, kan een tijdelijke vergunning ex art. 16 Hinderwet worden verleend. Van deze mogelijkheid werd gebruik gemaakt bij een ver-gunningaanvraag voor een legkippenhouderij. waarbij de kippenmest afgevoerd wordt naar een drogerij. waar de mest in een om een horizontale as draaiende trommel wordt gedroogd, terwijl de drooglucht via een naver-brander naar buiten wordt afgevoerd (K. B. 6-2-1980 nr. 20 Leek). In deze zaak wijzigde de Kroon nog ambtshalve een voorwaarde, die betrekking had op het voorkomen van stofhinder bij het vullen van voedersilo's; de oorspronkelijke norm van 50 mg/Nm3 stof in de ontwijkende lucht werd mede gezien de afstand verhoogd tot 150 mg/Nm3. De Kroon is overigens streng bij de beoordeling van de vraag of een tijdelijke vergunning mag worden verleend. Wanneer over de te verwachten schade of hinder met voldoende zekerheid kan worden geoordeeld is een tijdelijke vergunning niet op zijn plaats (K. B. 25-8-1979 nr. 87 Zoetermeer).&#13;
Komen extra technische voorzieningen niet in aanmerking, dan is in sommige gevallen het bij vergunningvoorwaarde beperken van het aantal dieren de enige mogelijkheid om binnen de grenzen van de afstandstabel te blijven. Voorbeelden zijn: K. B. 9-11-1979 nr. 36 Eersel, K.B. 30-11-1979 nr. 65 Hardenberg, K. B. 17-1-1980 nr. 33 Terneuzen, K. B. 12-6-1980 nr. 35 Deurne en K. B. 12-6-1980 nr. 33 Venray. In het K. B. Hardenberg sneuvelde een voorwaarde betreffende het voer voor opfokkalveren. die ertoe strekte om te voorkomen, dat de vergunninghouder zou overschakelen van opfokkalveren naar mestkalveren; aangezien de vergunninghouder volgens de aanvraag alleen opfokkalveren zou mogen houden was deze voorwaarde overbodig; voor een overschakeling naar mestkalveren zou een wijzigingsvergunning aangevraagd moeten worden. Het K.B. Deurne geeft een goede illustratie van de praktijkproblematiek. Op een afstand van 60 a 70 meter van de inrichting ligt een agrarische dienstwoning; bij de verlening van de bouwvergunning voor deze woning is aan de houder van de inrichting verklaard, dat deze vergunning geen nadelige konsekwenties voor zijn bedrijf zou hebben; reden waarom hij geen bezwaar gemaakt had (dat zou hem overigens ook niet hebben kunnen baten, gezien art. 48 Woningwet); op 90 m van de inrichting ligt een burgerwoning, illegaal gebouwd, uitgaande van een bestaand kippenhok en achteraf door de gemeente gelegaliseerd; beide gebouwen vormen de reden waarom een aanvraag voor 1.000 mestvarkens slechts gehonoreerd wordt met een vergunning voor 550 mestvarkens.&#13;
Een bijzondere oplossing werd gevonden voor een kippenbedrijf op circa 15 m van een recreatiepark met zomerhuisjes. De vergunning wordt slechts verleend voor de periode van 1 okt. tot 1 april, gedurende welke periode het gebruik van de zomerhuisjes krachtens gemeentelijke verordening niet is toegestaan (K. B. 30-11-1979 nr. 54 Heerlen).&#13;
Is geen andere oplossing mogelijk dan wordt de vergunning geweigerd en wordt in het ergste geval tot sluiting overgegaan. Voorbeelden zijn: K. B. 25-8-1979 nr. 87 Zoetermeer, K. B. 6-9-1979 nr. 30 Liempde (weigering uitbreiding), K. B. 5-12-1979 nr.54 Eersel, K. B. 7-2-1980 nr. 27 Oss en K. B. 8-4-1980 nr. 72 Waddinxveen (bestaande inrichting bedreigd met sluiting).&#13;
Bij een beslissing over een vergunningverlening wordt uitsluitend geoordeeld naar de bestaande situatie. Toekomstige ontwikkelingen worden niet mee in overweging genomen (K. B. 27-12-1979 nr. 65 Mijdrecht en K. B. 17-1-1980 nr. 33 Terneuzen).&#13;
Naleving van de vergunningvoorwaarden&#13;
In de praktijk van de vergunningverlening worden vaak voorwaarden gesteld, die betrekking hebben op het gedrag van de vergunninghouder. Mest mag maar een beperkt aantal malen per jaar afgevoerd worden en niet onder ongunstige weersomstandigheden of bij een bepaalde windrichting; de mestopslag moet steeds afgedekt worden gehouden; deuren en ramen moeten gesloten blijven; voer en ruwvoer moet afgedekt bewaard worden; ongedierte moet doeltreffend bestreden worden; de inrichting moet te allen tijde in schone en ordelijke toestand verkeren; het pneumatisch of mechanisch vullen van silo's is verboden gedurende bepaalde uren etc. Het stellen van dergelijke voorwaarden heeft maar een betrekkelijke zin. Uit het onderzoek Uitvoering Hinderwet blijkt, dat de vergunninghoudende inrichtingen slechts zeer beperkt gecontroleerd worden (ongeveer 10% van de vergunninghoudende inrichtingen per jaar; project 2 De Gemeenten blz. 81). Bij een dergelijke beperkte controle kan nog wel geconstateerd worden dat voorwaarden, die betrekking hebben op de aard van de inrichting niet worden nageleefd, bijv. omdat de inrichting veranderd is. De naleving van voorwaarden, die bepaalde gedragingen van de vergunninghouder verlangen, is echter in de praktijk volstrekt niet gegarandeerd. Dat geldt in wezen ook voor voorwaarden, die een maximum aantal te houden dieren voorschrijven. Toezicht op de naleving van deze voorwaarden kan iets makkelijker liggen, omdat vaak voor een wijziging in het dierenbestand een verbouwing van de inrichting nodig is. Is dat niet het geval, dan is het zeer de vraag of de werkelijke situatie steeds overeenkomt met de vergunningvoorwaarden.&#13;
Men kan zich afvragen of het nog zin heeft dergelijke voorwaarden te stellen. De enige zin kan liggen in de mogelijkheid, die hierdoor geschapen wordt om op te kunnen treden bij onduldbare situaties. Een soort stok-achter-de-deur-functie. Bij het ontbreken van voldoende controle vormen deze voorwaarden ten opzichte van eventuele appellanten echter een uiterst gebrekkige garantie, dat aan hun bezwaren door het stellen van voorwaarden op voldoende wijze kan worden tegemoet gekomen.&#13;
Blijft het betreffende gemeentebestuur na vergunningverlening nalatig om op klachten te reageren, dan kunnen bezwaarden zich het beste wenden tot de inspectie Milieuhygiëne. De inspecteur kan het gemeentebestuur ex art. 28-3 (zoals het luidt per 1-9-1980. invoering Wet a.b. milieuhygiëne) verzoeken om sluiting te bevelen en tegen een weigering van dat verzoek in beroep gaan bij de Kroon. Een poging om vanwege het voortdurend niet naleven van vergunningvoorwaarden te komen tot herziening van een Kroonuitspraak (art. 61-1 Wet op de Raad van State) leidde tot niets. De Kroon verwijst naar de sluitingsverplichting van art. 28 en beschouwt het niet naleven van voorwaarden niet als nader gebleken feiten en omstandigheden, die waren ze eerder bekend geweest tot een andere beslissing zouden hebben kunnen leiden (K. B. 25-1-1980 nr. 37 Ruinen). Een derde mogelijkheid zou kunnen zijn het gemeentebestuur formeel te verzoeken om een inrichting te bevelen te sluiten; een (fictieve) weigering op dat verzoek zou een voor Arob-beroep vatbare beschikking kunnen zijn. omdat Kroonberoep alleen openstaat tegen weigeringen op verzoeken van de inspecteur Milieuhygiëne, het districtshoofd van de Arbeidsinspectie en de ambtenaren en officieren (art. 29-5, zoals het luidt per 1-9-1980). De toetsing door de Arob-rechter zal niet verschillen van die van de Kroon nu een bevel tot sluiting in art. 28 verplicht is voorgeschreven (MvA bij het wijzigingsontwerp Hinderwet blz. 32).&#13;
Diversen&#13;
De indruk, die wel eens gewekt wordt als zou het in het landelijk gebied hoofdzakelijk gaan om verdwaalde stedelingen, illegale burgers en van de werkelijkheid vervreemde natuurbeschermers, die een hardwerkende boerenstand een karig met bio-industrieel vlees belegde boterham uit de mond willen stoten, is niet geheel juist. Soms gaat het om agrarische belangen tegen agrarische belangen. Een voorbeeld vormt het K. B. 25-8-1979 nr. 87 Zoetermeer: de vestiging van een varkensfokkerij op geringe afstand van een tuincentrum én een tuinbouwbedrijf werd niet toegestaan, vanwege het gevaar voor plantenaantasting door ammoniakdampen. Een enkele maal wint de landbouw het van andere activiteiten: een vergunning voor een schietbaan met zes schietbomen werd geweigerd o.m. vanwege het gevaar voor personen en vee, nu het schootsveld voor de schutters niet goed te overzien viel (K. B. 11-3-1980 nr. 25 Bergen (L)).&#13;
De wijziging van de Hinderwet&#13;
Na mijn artikel van sept. 1979 zijn verschenen de Memorie van Antwoord bij het wijzigingsontwerp (bijl. hand. II 1977/78-15027). het Eindverslag, een Nota n.a.v. het Eindverslag en twee Nota's van wijzigingen (waarvan één i.v.m. de publikatie in het Staatsblad van de Wet a.b. milieuhygiëne).&#13;
Belangrijk is dat de M.v.A. duidelijkheid verschaft over de toekomstige reikwijdte van de Hinderwet. De voorgestelde wijziging van art. 13 strekt ertoe tot uitdrukking te brengen, dat de Hinderwet betrekking heeft op bezwaren van milieuhygiënische aard in ruime zin overeenkomstig de moderne milieuhygiënische wetgeving. Volgens het nieuwe art. 12a moet bij de vergunningverlening rekening worden gehouden met toekomstige omstan-digheden, waarbij gedacht kan worden aan nieuw te vestigen bedrijven of nieuwe woonbebouwing. Streek- en bestemmingsplannen en regionale ont-wikkelingsplannen kunnen daarvoor een indicatie geven, terwijl toekomstige milieuhygiënische beleidsplannen als toetsingskader kunnen fungeren. De artt. 13 en 12a samen maken het mogelijk rekening te houden met de ecologische inpasbaarheid van de inrichting. Concreet betekent dat. dat een Hinderwetvergunning geweigerd kan worden wegens aantasting van natuurwetenschappelijke, landschappelijke, recreatieve en ecologische waarden (MvA blz. 8 en 23-25). Een konsekwentie die voor de landbouw van direct belang is.&#13;
Bij het rekening houden met toekomstige omstandigheden moet ook gedacht worden aan te verwachten uitbreidingen van de inrichting zelf. De minister is voornemens het Hinderbesluit zo te wijzigen, dat bij de vergunningaanvraag een opgave gedaan moet worden van redelijkerwijs binnen afzienbare tijd te verwachten uitbreidingen en wijzigingen van de inrichting. Een dergelijke regeling bestaat al bij vergunningaanvragen krachtens de Wet inzake de luchtverontreiniging. (Nota n.a.v. het Eindverslag blz. 13).&#13;
Zijdelings wordt in de M.v.A. ingegaan op de problematiek van het bouwen zonder Hinderwetvergunning. In beginsel is bouwen in de zin van de Woningwet niet synoniem met oprichten in de zin van de Hinderwet. De minister volgt hier een advies van de Raad van State. Dit wil zeggen dat bouwen zonder Hinderwetvergunning toegestaan is als dat niet tevens oprichten inhoudt, d.w.z. zolang nog niet vaststaat dat het object van de bouwwerkzaamheden een inrichting zal vormen als bedoeld in art. 2 Hinderwet. Voor de relatief eenvoudige inrichtingen, die de meeste agrarische bedrijven zijn, zal het bouwen doorgaans toch samenvallen met het oprichten en moeten beide vergunningen, de bouwvergunning en de Hinderwetvergunning, verleend zijn (MvA blz. 11 vgl. ook Nota n.a.v. het Eindverslag blz. 7 en 8).&#13;
Verder wordt het wijzigingsontwerp aangevuld met een regeling voor de publikatie van en een bezwaarmogelijkheid tegen AMvB's krachtens de Hinderwet en de regeling van een meldingsplicht voor die inrichtingen of wijzingen van inrichtingen, die niet meer individueel vergunningplichtig zullen zijn. maar waarvoor algemene bij AMvB gestelde regels zullen gelden (Nota van wijzigingen. 15027 nr. 9).&#13;
In de Nota n.a.v. het Eindverslag wordt tenslotte nog ingegaan op de mogelijkheid van schadevergoeding, die de Hinderwet in art. 26a gaat inhouden. Die mogelijkheid is beperkt tot bedrijven, die over een vergunning beschikken. Om die reden zal de toepassing van de schadevergoedings-mogelijkheid in de landbouw en met name de intensieve veehouderij beperkt zijn. Het Landbouwschap heeft daarom voorgesteld het vergunning-vereiste bij intensieve veehouderijbedrijven te laten vervallen. De minister wil hiervan niet weten. Hij verwijst naar de van toepassing geweest zijnde Tijdelijke beëindigingsvergoedingsregeling bepaalde intensieve veehouderijbedrijven, waarop ca. 700 aanvragen zijn ontvangen en de regeling sanering milieuhinderlijke bedrijven in de woonomgeving, die ook van toepassing kan zijn op intensieve veehouderijbedrijven. Het laten vervallen van de vergunningeis zou ook niet passen in de schadevergoedingsregeling in andere milieuhygiënische wetten (Nota n.a.v. het Eindverslag blz. 15 en 16). De kroniek werd afgesloten per 1 augustus 1980</content><legacyfootnotes/><footnotes><footnote/></footnotes><auteurs/><published>1980-10-01 00:00:00</published><modified>1980-10-01 00:00:00</modified><editiondate>1980-10-01</editiondate><htmlpath>https://denhollander.info/artikel/6567</htmlpath></article>
</articles></edition>
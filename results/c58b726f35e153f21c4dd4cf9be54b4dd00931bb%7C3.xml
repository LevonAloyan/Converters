<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7266</id><udhid>UDH:TvAR/7266</udhid><titel>'1. Adolf Frans Jozef Camillus Zillikens 2. Maria Elisabeth Titia Zillikens 3. Maria Carola Zillikens 4. Maria Boudewiena Christina Zillikens 5. Maria Anne Ingeborg Zillikens 6. Hein Hubert Zillkens / 1. Joseph Louis Eugene Kallen, 2. Louis Bernhard  (TvAR 2008/5445)</titel><searchwords><searchword>TvAR 6/2008</searchword><searchword>TvAR 2008/5445</searchword><searchword>UDH:TvAR/7266</searchword></searchwords><attachments><attachment><name>TvAR-6-2008 Rechtspraak7.pdf</name><extention>pdf</extention><url>https://denhollander.info/download/6841/ci</url></attachment></attachments><inleiding>Pachtkamer Hof Arnhem, 13 mei 2008, rolnummer:&#13;
2007/183P&#13;
(Zillikens / Kallen)&#13;
(mrs. Valk, Wesseling-Lubberink en Veling en de raden&#13;
ing. De Lorijn en ir. Roelofsen)&#13;
Verlengingsverzoek. Landgoed.&#13;
[Pachtwet, art. 36, art. 40]&#13;
Verpachter wenst geen verlenging wegens rangschikking als&#13;
landgoed. De daartoe voorgenomen aanplant van fruitbomen&#13;
is echter goed te combineren met voortgezet landbouwkundig&#13;
gebruik door de pachter. Geen sprake van bestemming&#13;
voor niet tot de landbouw betrekkelijke doeleinden.</inleiding><content>Beschikking in de zaak van:&#13;
1. Adolf Frans Jozef Camillus Zillikens, wonende te&#13;
Arnhem,&#13;
2. Maria Elisabeth Titia Zillikens, wonende te Rotterdam,&#13;
3. Maria Carola Zillikens, wonende te Rotterdam 4. Maria Boudewiena Christina Zillikens, wonende te&#13;
Rotterdam,&#13;
5. Maria Anne Ingeborg Zillikens, wonende te Utrecht,&#13;
6. Hein Hubert Zillkens, wonende te Den Haag, appellanten,&#13;
procureur: mr. J.M. Bosnak,&#13;
tegen:&#13;
1. Joseph Louis Eugene Kallen,&#13;
2. Louis Bernhard Denis Kallen,&#13;
3. Pierre Denis Marguerite Kallen,&#13;
4. Gaston Joseph Paul Kallen, allen wonende te Noorbeek,&#13;
gemeente Margraten, geïntimeerden,&#13;
procureur: mr. W.D. Huizinga.&#13;
1. Het geding in eerste aanleg&#13;
1.1. Voor de procedure in eerste aanleg wordt verwezen&#13;
naar de inhoud van de beschikking van 17 januari&#13;
2007, die de pachtkamer van de rechtbank Maastricht,&#13;
sector kanton, locatie Maastricht, tussen appellanten&#13;
(verder te noemen: Zillikens c.s.) als verweerders&#13;
en geïntimeerden sub 1 en 2 als verzoekers heeft&#13;
gegeven. Van die beschikking is een fotokopie aan&#13;
deze beschikking gehecht. (Het hof zal geïntimeerden&#13;
verder gezamenlijk noemen: Kallen c.s.; en afzonderlijk&#13;
respectievelijk: Jef Kallen, Lou Kallen, Pierre Kallen&#13;
Gaston Kallen.)&#13;
1.2. Zillikens c.s. zijn bij op 16 februari 2007 ter griffie&#13;
van het hof ingekomen beroepschrift in hoger beroep&#13;
gekomen van voornoemde beschikking. Zij hebben&#13;
daarbij vijf grieven tegen die beschikking aangevoerd,&#13;
producties overgelegd en het hof verzocht de bestreden&#13;
beschikking te vernietigen, en opnieuw beschikkende&#13;
het verlengingsverzoek voor wat betreft de gebouwen&#13;
af te wijzen, het verlengingsverzoek voor wat&#13;
betreft Jef Kallen met betrekking tot de percelen:&#13;
Gemeente Sectie Nummer Grootte&#13;
gemeente Margraten sectie W nr. 204 3.00.77 ha&#13;
gemeente Margraten sectie W nr. 205 0.13.17 ha&#13;
gemeente Wittem sectie F nr. 38 8.27.20 ha&#13;
gemeente Wittem sectie F nr. 76 1.88.62 ha&#13;
gemeente Wittem sectie F nr. 89 4.88.20 ha&#13;
gemeente Wittem sectie F nr. 122 10.46.79 ha&#13;
gemeente Wittem sectie F nr. 125 0.96.08 ha&#13;
af te wijzen en de pachtovereenkomst voor wat betreft&#13;
Lou Kallen met betrekking tot de percelen:&#13;
gemeente Margraten sectie W nr. 201 3.83.14 ha&#13;
gemeente Margraten sectie W nr. 206 0.07.54 ha&#13;
gemeente Wittem sectie F nr. 83 (ged.) 16.14.81 ha&#13;
gemeente Wittem sectie F nr. 123 6.60.29 ha&#13;
alle verminderd met de gedeelten nodig voor omzoming&#13;
en wandelpaden in het kader van de rangschikking&#13;
onder de Natuurschoonwet 1928 met de wettelijke&#13;
duur van zes jaren zal verlengen en die met betrekking&#13;
tot de percelen&#13;
gemeente Gulpen sectie G nr. 80 0.75.54 ha&#13;
gemeente Wittem sectie F nr. 83 (ged.) 2.20.00 ha&#13;
gemeente Wittem sectie F nr. 128 1.61.85 ha&#13;
af zal wijzen;&#13;
met veroordeling van Kallen c.s. in de kosten van de&#13;
procedure in beide instanties.&#13;
1.3. Bij op 20 maart 2007 per fax en per gewone post op&#13;
22 maart 2007 ter griffie van het hof ingekomen verweerschrift&#13;
heeft Lou Kallen – voor zoveel nodig&#13;
mede namens zijn zoon Gaston Kallen – verweer gevoerd&#13;
tegen het door Zillikens c.s. in het beroepschrift&#13;
aangevoerde, heeft hij bewijs aangeboden en heeft hij&#13;
geconcludeerd dat het hof:&#13;
primair: het beroep af zal wijzen als zijnde niet-ontvankelijk;&#13;
subsidiair: het beroep af zal wijzen als zijnde niet-ontvankelijk&#13;
dan wel ongegrond; kosten rechtens.&#13;
1.4. Bij op 20 maart 2007 per fax en per gewone post op&#13;
22 maart 2007 ter griffie van het hof ingekomen verweerschrift&#13;
heeft Jef Kallen verweer gevoerd tegen het&#13;
door Zillikens c.s. in het beroepschrift aangevoerde,&#13;
en heeft hij geconcludeerd dat het hof Zillikens c.s.&#13;
niet-ontvankelijk zal verklaren in het hoger beroep,&#13;
althans hun hoger beroep zal verwerpen en, zonodig&#13;
onder verbetering van de gronden, de bestreden beschikking&#13;
zal bevestigen, een en ander met veroordeling&#13;
van Zillikens c.s. in de kosten van de procedure&#13;
in eerste aanleg en in hoger beroep gevallen. Bij zijn&#13;
verweerschrift heeft Jef Kallen zijnerzijds in incidenteel&#13;
beroep één grief tegen het bestreden vonnis aangevoerd&#13;
en toegelicht en heeft hij in dat beroep geconcludeerd&#13;
dat het hof, uitvoerbaar bij voorraad, de&#13;
bestreden beschikking partieel, voor zover deze betrekking&#13;
heeft op de verwerping van de stelling van&#13;
Jef Kallen dat de pachtovereenkomst uitsluitend door&#13;
A.F.J.C. Zillekens is opgezegd, zal vernietigen, onder&#13;
veroordeling van Zillikens c.s. in de kosten van het&#13;
incidenteel beroep.&#13;
1.5. De mondelinge behandeling heeft plaatsgevonden op&#13;
17 maart 2008, tegelijk met een comparitie van partijen&#13;
in de rolzaak met nummer 104.003.386. Ter zitting&#13;
zijn verschenen appellant sub 6, vergezeld door&#13;
zijn rentmeester, ing. G.G. van Sijpveld, en mr.&#13;
D.M.H.M. van Dijk, advocaat te Arnhem, Jef Kallen&#13;
en Pierre Kallen, vergezeld door mr. Th.J.H.M. Linssen,&#13;
advocaat te Tilburg, en Lou Kallen en Gaston&#13;
Kallen, vergezeld door mr. R.Ph.E.M. Cratsborn, advocaat&#13;
te Meerssen. Mr. Van Dijk heeft zich ter zitting&#13;
bediend van ‘pleitnotities’.&#13;
1.6. Vervolgens heeft het hof beschikking bepaald op&#13;
heden.&#13;
2. De vaststaande feiten&#13;
2.1. Tussen partijen staat op grond van hetgeen enerzijds&#13;
is gesteld en anderzijds niet is betwist, alsmede op&#13;
grond van de niet betwiste inhoud van de overgelegde&#13;
stukken het navolgende vast.&#13;
2.2. Bij schriftelijke pachtovereenkomst van 15 maart&#13;
1951, door de grondkamer voor Limburg goedgekeurd&#13;
op 11 mei 1951, heeft P.W.J. Kallen, de vader&#13;
van Jef en Lou Kallen, met ingang van 15 maart 1951&#13;
van mr. A.F.J.C. Zillikens gepacht de boerderij ‘Crutserhoeve’&#13;
te Noorbeek en Slenaken, destijds groot&#13;
61.65.00 ha. 2.3. Bij pachtwijzigingsovereenkomst van 19 september&#13;
1972 zijn Jef en Lou Kallen gezamenlijk als pachter&#13;
met ingang van 15 maart 1968 in de plaats gesteld&#13;
van hun vader.&#13;
2.4. Bij aangetekende brief van 2 maart 2004 heeft ing.&#13;
G.G. van Sijpveld, rentmeester van Zillikens c.s., aan&#13;
Kallen c.s. het volgende geschreven: ‘Naar aanleiding&#13;
van de tussen u en de heer Zillikens bestaande pachtovereenkomst&#13;
met betrekking tot de ‘Crutserhoeve’,&#13;
Hoogcruts 9 te Noorbeek, bericht ik u als volgt. Met&#13;
betrekking tot de pachtovereenkomst inzake de ‘Crutserhoeve’,&#13;
met een oppervlakte van 60.84 ha (oppervlakte&#13;
na de ruilverkaveling Mergelland), laatstelijk&#13;
gewijzigd bij beschikking van de Grondkamer Zuid,&#13;
d.d. 9 maart 2001, onder nummer 54303, eertijds ingegaan&#13;
op 15 maart 1951, bericht ik u, dat verpachter&#13;
genoemde pachtovereenkomst niet wenst te verlengen&#13;
en derhalve wenst te beëindigen aan het einde van de&#13;
thans lopende zesjarige pachtperiode per 15 maart&#13;
2005. Per die datum zal het gepachte vrij van gebruik&#13;
dienen te worden opgeleverd.’&#13;
3. De ontvankelijkheid van het hoger beroep&#13;
3.1. Kallen c.s. hebben beide betoogd dat Zillikens c.s.&#13;
niet-ontvankelijk zijn in hun hoger beroep omdat het&#13;
beroepschrift (alleen) Jef en Lou Kallen als geïntimeerden&#13;
vermeldt, hoewel bij uitvoerbaar bij voorraad&#13;
verklaard vonnis van 17 januari 2007 hun zonen&#13;
Pierre en Gaston Kallen voor hen in de plaats zijn gesteld.&#13;
Volgens Kallen c.s. had het hoger beroep zich&#13;
(mede) tot Pierre en Gaston Kallen moeten richten.&#13;
3.2. Kallen c.s. zien er aldus ten onrechte aan voorbij dat in&#13;
rekestzaken de oproeping van de verwerende partijen in&#13;
hoger beroep geschiedt door de griffier van het hof en&#13;
dat deze daarbij niet aan de aanwijzingen van de appellant&#13;
gebonden is. Met dit stelsel is niet verenigbaar dat&#13;
een appellant in zijn hoger beroep niet-ontvankelijk&#13;
wordt verklaard op de grond dat in zijn beroepschrift&#13;
niet de juiste personen als geïntimeerden zijn vermeld.&#13;
Het hof verwijst naar het arrest van de Hoge Raad van&#13;
27 oktober 1989, NJ 1990, 254. Zillikens c.s. zijn derhalve&#13;
ontvankelijk in hun hoger beroep.&#13;
3.3. In verband met bedoelde indeplaatsstelling dienen&#13;
Pierre en Gaston en Kallen mede als partij in dit&#13;
hoger beroep te worden aangemerkt. Naar blijkt uit&#13;
de inhoud van de respectieve verweerschriften van Jef&#13;
en Lou Kallen (wat betreft Lou Kallen met zoveel&#13;
woorden), is het daarin gevoerde verweer mede dat&#13;
van Pierre respectievelijk Gaston Kallen. Beiden zijn&#13;
ook ter gelegenheid van de mondelinge behandeling&#13;
verschenen en zijn daar in de gelegenheid geweest&#13;
om, zowel door middel van hun raadsman als in eigen&#13;
persoon, zich over de zaak uit te laten.&#13;
4. Motivering van de beslissing in hoger beroep&#13;
4.1. In dit geding hebben Kallen c.s. verlenging van de&#13;
pachtovereenkomst verzocht. Bij de bestreden beschikking&#13;
heeft de pachtkamer in eerste aanleg dat&#13;
verzoek toegewezen. Daartegen richt zich het hoger&#13;
beroep van Zillikens c.s.&#13;
4.2. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Aan de orde is de vraag of het geschil tussen partijen&#13;
naar oud dan wel naar nieuw recht dient te worden&#13;
beslist.&#13;
4.3. Kenmerkend voor het onderhavige geval is dat voorafgaand&#13;
aan de inwerkingtreding van het nieuwe recht&#13;
door de verpachter een kennisgeving van niet-verlenging&#13;
als bedoeld in het tweede lid van art. 36 Pachtwet&#13;
is uitgebracht en dat eveneens daaraan voorafgaand&#13;
door de pachter tijdig om verlenging is verzocht&#13;
als bedoeld in het derde lid van dat artikel.&#13;
4.4. Het nieuwe recht met betrekking tot de verlenging&#13;
van een pachtovereenkomst verschilt wezenlijk van&#13;
het oude, niet alleen wat betreft de toepasselijke regels&#13;
van procesrechtelijke aard, maar ook wat betreft de&#13;
materiële regels aan de hand waarvan het geschil dient&#13;
te worden beslist. Art. 7:367 Burgerlijk Wetboek&#13;
voorziet in opzegging door de verpachter, welke opzegging&#13;
volgens art. 7:368 Burgerlijk Wetboek – anders&#13;
dan de kennisgeving van niet-verlenging van art.&#13;
36 Pachtwet – op straffe van nietigheid gronden dient&#13;
te vermelden. Art. 7:369 Burgerlijk Wetboek houdt&#13;
in dat, indien de pachter zich binnen zes weken met&#13;
opgave van redenen tegen de opzegging verzet, het&#13;
aan de verpachter is om – op de gronden vermeld in&#13;
de opzegging – te vorderen (het gaat hier dus om een&#13;
dagvaardingsprocedure) dat de rechter het tijdstip zal&#13;
vaststellen waarop de overeenkomst zal eindigen. De&#13;
art. 7:370 e.v. Burgerlijk Wetboek voorzien vervolgens&#13;
in een beoordeling van deze vordering op basis&#13;
van regels die niet alleen wat betreft hun systematiek&#13;
maar deels ook inhoudelijk belangrijk verschillen van&#13;
de regeling van de art. 38 e.v. Pachtwet.&#13;
4.5. Volgens het eerste lid van art. 74 Overgangswet&#13;
Nieuw BW heeft de inwerkingtreding van het nieuwe&#13;
recht geen gevolgen voor de aard van een lopende&#13;
procedure, zodat in zoverre oud recht van toepassing&#13;
blijft. De verzoekschriftprocedure van art. 36 e.v.&#13;
Pachtwet is een bijzondere procedure, gericht op de&#13;
beoordeling van de vraag of – niettegenstaande de&#13;
kennisgeving van niet-verlenging van de verpachter –&#13;
verlenging van de pachtovereenkomst dient plaats te&#13;
vinden, en die procedure kan naar zijn aard niet op&#13;
iets anders worden gericht. In verband met het hiervoor&#13;
bedoelde wezenlijke verschil tussen oud en&#13;
nieuw recht ook wat betreft de materiële regels aan de&#13;
hand waarvan het geschil dient te worden beslist en&#13;
tegen de achtergrond van het beginsel van rechtszekerheid,&#13;
dat het overgangsrecht mede beheerst, moet&#13;
worden aangenomen dat die materiële regels de aard&#13;
van de procedure mede bepalen en dat gelet daarop&#13;
ook wat betreft die materiële regels in beginsel het&#13;
oude recht van toepassing blijft. Een en ander stemt&#13;
overeen met de uitleg die door de Minister van Justitie,&#13;
alsmede door de regeringscommissaris Nieuw&#13;
Burgerlijk Wetboek, tijdens de behandeling van het&#13;
wetsvoorstel dat heeft geleid tot de art. 7:311 e.v. Burgerlijk Wetboek in de Eerste Kamer der Staten-&#13;
Generaal is gegeven.&#13;
4.6. Gelet op hetgeen hiervoor is overwogen, zal het hof&#13;
oud recht toepassen.&#13;
4.7. Bij arrest van heden in de zaak met nummer&#13;
104.003.386 heeft dit hof bekrachtigd het vonnis van&#13;
de pachtkamer van de rechtbank Maastricht, sector&#13;
kanton, locatie Maastricht, van 17 januari 2007,&#13;
waarbij Pierre en Gaston Kallen in de plaats zijn gesteld&#13;
van respectievelijk Jef en Lou Kallen. Daaruit&#13;
volgt dat bij de beoordeling van het verlengingsverzoek&#13;
de belangen van Pierre en Gaston Kallen in aanmerking&#13;
komen en niet langer die van Jef en Lou Kallen.&#13;
4.8. Met hun grief in het incidenteel beroep stellen Jef en&#13;
Pierre Kallen zich op het standpunt dat de onder 2.4&#13;
weergeven kennisgeving van niet-verlenging wat betreft&#13;
een gedeelte van de tot het gepachte behorende&#13;
percelen, niet het in het tweede lid van art. 36 Pachtwet&#13;
bedoelde rechtsgevolg heeft gehad, omdat de kennisgeving&#13;
uitsluitend namens appellant sub 1 heeft&#13;
plaatsgevonden, terwijl deze wat betreft dat gedeelte&#13;
geen (mede)eigenaar en verpachter is.&#13;
4.9. De grief faalt. Het hof verenigt zich met hetgeen de&#13;
pachtkamer in eerste aanleg in de bestreden beschikking&#13;
hieromtrent heeft overwogen (blad 5, eerste alinea&#13;
onder het hoofd ‘motivering van de beslissing’) en&#13;
maakt die overweging tot de zijne. Aan hetgeen de&#13;
pachtkamer in eerste aanleg heeft overwogen, valt nog&#13;
toe te voegen dat in de brief van 2 maart 2004 de totale&#13;
oppervlakte van het gepachte wordt aangeduid en&#13;
dat door Kallen c.s. niet is betwist dat de auteur van&#13;
de brief als rentmeester het gehele gepachte in beheer&#13;
heeft, óók de percelen waarvan appellant sub 1 geen&#13;
(mede)eigenaar is. Kallen c.s. hebben redelijkerwijs&#13;
kunnen en moeten begrijpen dat de kennisgeving van&#13;
niet-verlenging het gehele gepachte betrof en niet alleen&#13;
namens appellant sub 1, maar namens alle verpachters&#13;
werd gedaan.&#13;
4.10. Het hof zal de grieven in het principaal beroep zoveel&#13;
mogelijk gezamenlijk bespreken.&#13;
4.11. Zillikens c.s. beroepen zich erop dat zij het gedeelte&#13;
van het gepachte dat bij Pierre Kallen in gebruik is, en&#13;
een deel van het gedeelte dat bij Gaston Kallen in gebruik&#13;
is, willen aanwenden voor rangschikking onder&#13;
de Natuurschoonwet. Volgens Zillikens c.s. is sprake&#13;
van een gebruik dat niet betrekkelijk is tot de landbouw,&#13;
in overeenstemming met het algemeen belang.&#13;
4.12. Wat betreft de bij Pierre Kallen in gebruik zijnde&#13;
gronden geldt dat Jef en Pierre Kallen hebben aangegeven&#13;
de plannen van Zillikens c.s. tot het planten&#13;
van onder meer hoogstamfruitbomen goed te kunnen&#13;
inpassen in een voortgezette exploitatie van hun bedrijf.&#13;
Gelet op de door Jef en Pierre Kallen gegeven&#13;
toelichting, acht het hof een dergelijke inpassing inderdaad&#13;
goed mogelijk. Wat betreft de exploitatie van&#13;
hoogstamfruitbomen moet worden bedacht dat het&#13;
aanplanten uiteraard voor rekening van Zillikens c.s.&#13;
zal geschieden – die aanplant vindt immers plaats in&#13;
verband met de door hen gewenste rangschikking&#13;
onder de Natuurschoonwet – zodat wat betreft het&#13;
door Pierre Kallen te behalen rendement geen rekening&#13;
behoeft te worden gehouden met de kosten van&#13;
dat aanplanten. Naar het hof begrijpt heeft ook Gaston&#13;
Kallen – hoezeer hij ook bezwaar heeft tegen het&#13;
beplanten van het deel van het gepachte dat in zijn&#13;
bedrijf in gebruik is – geen bezwaar tegen het beplanten&#13;
van gedeelten van het gepachte zoals in het bedrijf&#13;
van Pierre Kallen in gebruik. Gelet op het voorgaande&#13;
is de door Zillikens c.s. voorgenomen bestemming&#13;
van het bij Pierre in gebruik zijnde gedeelte van het&#13;
gepachte, niet onverenigbaar met voortzetting van de&#13;
landbouwkundig exploitatie door de beide pachters.&#13;
Een en ander impliceert tevens dat van een voorgenomen&#13;
bestemming voor niet tot de landbouw betrekkelijke&#13;
doeleinden geen sprake is.&#13;
4.13. Ter gelegenheid van de mondelinge behandeling in&#13;
hoger beroep hebben Zillikens c.s. zich beklaagd over&#13;
een gebrek aan medewerking aan de uitvoering van de&#13;
geplande werkzaamheden, niettegenstaande de duidelijke&#13;
toezeggingen door (Jef en) Pierre Kallen in het&#13;
kader van het geding in eerste aanleg en in hoger beroep.&#13;
In verband met die toezeggingen is Pierre inderdaad&#13;
tot medewerking aan de uitvoering van de door&#13;
Zillikens c.s. voorgenomen werkzaamheden gehouden,&#13;
zij het ook dat van Zillikens c.s. mag worden&#13;
verwacht dat zij binnen redelijke grenzen rekening&#13;
houden met wensen en verlangens van de zijde van&#13;
Pierre Kallen, die de rangschikking onder de Natuurschoonwet&#13;
niet in gevaar brengen en ook niet tot een&#13;
wezenlijke vertraging leiden, dit laatste afgezien van&#13;
het geval dat die vertraging aan Zillikens c.s. zelf moet&#13;
worden toegerekend.&#13;
4.14. Tijdens de mondelinge behandeling in hoger beroep&#13;
is gebleken dat Zillikens c.s., teneinde aan te geven&#13;
welke werkzaamheden zij op korte termijn wensen te&#13;
doen uitvoeren, gebruik hebben gemaakt van een&#13;
kaartje dat deels wezenlijk afwijkt van het plan zoals&#13;
zij dat in eerste aanleg hebben gepresenteerd en naar&#13;
aanleiding waarvan Jef en Pierre Kallen hun medewerking&#13;
hebben toegezegd. In verband daarmee gaat&#13;
het hof ervan uit dat gebrekkige communicatie tussen&#13;
partijen de oorzaak van de tussen partijen gerezen&#13;
moeilijkheden is, zonder dat kan worden gezegd dat&#13;
alleen of vooral (Jef en/of ) Pierre Kallen hierin een&#13;
verwijt treft.&#13;
4.15. Het hof gaat ervan uit dat partijen – overeenkomstig&#13;
hun onder 4.13 bedoelde verplichtingen – alsnog tot&#13;
overeenstemming zullen kunnen geraken. In de kwestie&#13;
van medewerking door Pierre Kallen aan de aanplant&#13;
van onder andere hoogstamfruitbomen is dan&#13;
ook geen reden gelegen op grond waarvan verlenging&#13;
van de pachtovereenkomst achterwege zou moeten&#13;
blijven. In het geval dat Pierre Kallen de door hem&#13;
verschuldigde medewerking alsnog zal blijken te weigeren,&#13;
zullen Zillikens c.s. dat in een procedure tot&#13;
ontbinding van de pachtovereenkomst aan de orde&#13;
kunnen stellen, dan wel zulks aan een opzegging op&#13;
de voet van art. 7:367 Burgerlijk Wetboek ten grondslag&#13;
kunnen leggen. 4.16. De resultaten van de onderneming van Pierre Kallen&#13;
zijn – anders dan Zillikens c.s. aanvoeren – niet zodanig&#13;
dat op die grond uit hoofde van de billijkheid verlenging&#13;
geheel of gedeeltelijk achterwege zou moeten&#13;
blijven. Wat betreft het met de boerderijcamping behaalde&#13;
resultaat is van belang dat Zillikens c.s. eerder&#13;
toestemming hebben gegeven voor het inrichten daarvan.&#13;
Tegen die achtergrond dienen bij de beoordeling&#13;
van het belang van Pierre Kallen bij verlening van de&#13;
pachtovereenkomst de opbrengsten van de camping&#13;
mede in aanmerking te worden genomen. Verder is van&#13;
belang dat volgens de onbetwiste stellingen van Pierre&#13;
Kallen ter zitting de opbrengst van het melkquotum&#13;
ondergebracht is in een investeringsreserve en dat eveneens&#13;
onbetwist het voornemen bestaat om aanpassingen&#13;
te realiseren voor het houden van rosékalveren.&#13;
4.17. Of Pierre Kallen bij verlies van het gepachte zou worden&#13;
aangetast in de grondslag van zijn maatschappelijk&#13;
bestaan, welke vraag door grief III aan de orde&#13;
wordt gesteld, kan in het midden blijven, omdat Zillikens&#13;
c.s. zich immers niet beroepen op een voornemen&#13;
tot persoonlijk landbouwkundig gebruik als bedoeld&#13;
in art. 41 Pachtwet.&#13;
4.18. Wat betreft de gebouwen, zowel het gedeelte dat in&#13;
gebruik is bij Pierre Kallen als dat door Gaston Kallen&#13;
wordt gebruikt, beroepen Zillikens c.s. zich erop dat&#13;
de bedrijfsgebouwen aan het gepachte moeten worden&#13;
onttrokken in verband met de ouderdom en de&#13;
onderhoudsgevoeligheid van de gebouwen. Van een&#13;
min of meer concreet restauratieplan is echter klaarblijkelijk&#13;
geen sprake. Ter gelegenheid van de mondelinge&#13;
behandeling is het hof uit de door partijen gegeven&#13;
inlichtingen voorts gebleken dat bedoelde gebouwen&#13;
zowel in het bedrijf van Pierre Kallen (onder&#13;
meer huisvesting van vleesvee, opslag van machines en&#13;
hooi) als in dat van Gaston Kallen (onder meer opslag&#13;
van graan) een wezenlijke rol spelen. Daar komt bij&#13;
dat als de gebouwen aan het gepachte worden onttrokken&#13;
en een andere bestemming krijgen, dit ingrijpende&#13;
gevolgen zal hebben voor de toelaatbaarheid&#13;
van de exploitatie van de nabijgelegen ligboxenstal&#13;
van Pierre Kallen. Een alternatief voor het gebruik&#13;
door Pierre en Gaston Kallen van de gebouwen – en&#13;
zo nodig voor dat van de ligboxenstal – is door Zillikens&#13;
c.s. niet aangeduid. Weliswaar hebben Zillikens&#13;
c.s. onder 14 van hun beroepschrift in algemene zin&#13;
aangegeven bereid te zijn na beëindiging van de&#13;
pachtovereenkomst voor wat betreft de gebouwen alternatieve&#13;
mogelijkheden te bieden, maar dat is zo algemeen&#13;
dat het hof daarmee bij zijn beoordeling geen&#13;
rekening kan houden. Zillikens c.s. hebben nog aangegeven&#13;
niet concreter te kunnen zijn omdat Kallen&#13;
c.s. op dit punt niet in overleg willen treden, maar dat&#13;
is onvoldoende overtuigend. Zillikens c.s. hadden ten&#13;
minste een of meer mogelijkheden kunnen benoemen&#13;
die zij met Kallen c.s. hebben willen bespreken.&#13;
4.19. Gelet op een en ander kan niet worden gezegd dat&#13;
met betrekking tot de gebouwen sprake is van een&#13;
voorgenomen bestemmingswijziging in het algemeen&#13;
belang. De billijkheid brengt evenmin mee dat in zoverre&#13;
verlenging van de pachtovereenkomst achterwege&#13;
dient te blijven.&#13;
4.20. Ook ten aanzien van een deel van de gronden die in&#13;
gebruik zijn bij Gaston Kallen hebben Zillikens c.s.&#13;
zich erop beroepen dat zij die willen aanwenden voor&#13;
rangschikking onder de Natuurschoonwet. Weliswaar&#13;
is op zichzelf niet ondenkbaar dat in verband met de&#13;
omstandigheid dat een pachter zonder goede grond&#13;
weigert mede te werken aan handelingen die noodzakelijk&#13;
zijn voor een rangschikking onder de Natuurschoonwet,&#13;
de billijkheid meebrengt dat verlenging&#13;
achterwege dient te blijven, maar in verband met de&#13;
omstandigheid dat Zillikens c.s. niet hebben aangevoerd&#13;
dat zij zich in dit verband de belangen van Gaston&#13;
Kallen naar behoren hebben aangetrokken, bijvoorbeeld&#13;
doordat zij hem een concreet aanbod hebben&#13;
gedaan tot compensatie van het als gevolg van die&#13;
handelingen door hem te lijden inkomensverlies, doet&#13;
dit zich in het onderhavige geval niet voor.&#13;
4.21. Voor zover Zillikens c.s. – in het verlengde van hun&#13;
standpunt in de zaken met nummers 104.003.386 en&#13;
104.003.752 – met hun hoger beroep mede hebben&#13;
willen nastreven dat verlenging van de pachtovereenkomst&#13;
met betrekking tot Pierre Kallen achterwege&#13;
blijft wat betreft het bij Gaston Kallen in gebruik&#13;
zijnde gedeelte van het gepachte en vice versa, geldt&#13;
dat de enkele omstandigheid dat de medepachters&#13;
niet beide het gehele gepachte in gebruik hebben,&#13;
voor een zodanige beslissing onvoldoende grond oplevert.&#13;
Omtrent door Zillikens c.s. ondervonden problemen&#13;
met de huidige situatie dan wel van andere&#13;
feiten of omstandigheden die naar billijkheid tot een&#13;
dergelijke beslissing zouden kunnen leiden, is door&#13;
Zillikens c.s. niets aangevoerd en zulke feiten of omstandigheden&#13;
volgen ook niet uit de gedingstukken.&#13;
4.22. De slotsom is dat de bestreden beschikking dient te&#13;
worden bevestigd. Het hof zal Zillikens c.s., als de in&#13;
het ongelijk gestelde partij, veroordelen in de kosten&#13;
van het principaal beroep. Jef en Pierre Kallen zullen&#13;
worden veroordeeld in de kosten het incidenteel beroep,&#13;
zij het ook dat het hof de aan de zijde van Zillikens&#13;
c.s. gevallen kosten in het incidenteel beroep zal&#13;
begroten op nihil, omdat in dat beroep door hen niet&#13;
afzonderlijk kosten zijn gemaakt.&#13;
5. Beslissing&#13;
Het hof, beschikkende in hoger beroep:&#13;
bevestigt de beschikking van de pachtkamer van de rechtbank&#13;
Maastricht, sector kanton, locatie Maastricht, van 17&#13;
januari 2007;&#13;
veroordeelt Zillikens c.s. in de kosten van het principaal beroep,&#13;
tot aan deze uitspraak aan de zijde van Jef en Pierre&#13;
Kallen begroot op € 1.788,- voor salaris procureur en op&#13;
€ 251,- voor griffierecht en aan de zijde van Lou en Gaston&#13;
Kallen eveneens begroot op € 1.788,- voor salaris procureur&#13;
en op € 251,- voor griffierecht;&#13;
veroordeelt Jef en Pierre Kallen in de kosten van het incidenteel&#13;
beroep, tot aan deze uitspraak aan de zijde van Zillikens&#13;
c.s. begroot op nihil. </content><legacyfootnotes/><footnotes><footnote/></footnotes><auteurs>mrs. Valk, Wesseling-Lubberink en Veling en de raden&#13;
ing. De Lorijn en ir. Roelofsen</auteurs><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7266</htmlpath></article>
</articles></edition>
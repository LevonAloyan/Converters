<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7730</id><udhid>UDH:TvAR/7730</udhid><titel>DLO/Eiser</titel><searchwords><searchword>TvAR 1/2009</searchword><searchword>UDH:TvAR/7730</searchword></searchwords><attachments><attachment><name>TvAR-1-JP_6.pdf</name><extention>pdf</extention><url>https://denhollander.info/download/7181/ci</url></attachment></attachments><inleiding>Feiten en procesverloop1&#13;
1. Het gaat in deze zaak om de vraag hoe de tussen partijen&#13;
bestaande overeenkomst moet worden gekwalificeerd:&#13;
als een huurovereenkomst of als een pachtovereenkomst.&#13;
Die vraag komt op in de volgende feitelijke&#13;
situatie:</inleiding><content>1.1 Nadat al in 1946 een als pachtovereenkomst aangeduide&#13;
overeenkomst betreffende de onroerende&#13;
zaken waar het in dit geding om gaat was gesloten&#13;
tussen rechtsvoorgangers van partijen, hebben anders&#13;
samengestelde rechtsvoorgangers van de huidige partijen,&#13;
tevens rechtsopvolgers van de oorspronkelijke&#13;
contractspartijen2, in 1958 bij notariële akte een&#13;
nieuwe overeenkomst met betrekking tot deze onroerende&#13;
zaken gesloten. Het gaat in deze zaak om onderdeel&#13;
C van deze overeenkomst/akte.&#13;
– volledigheidshalve vermeld ik niettemin onderdeel&#13;
B van de akte: de rechtsvoorgangers van de huidige&#13;
principaal eisers tot cassatie, [eiser] c.s., geven één&#13;
perceelsdeel tot 1 januari 2036 in erfpacht uit aan de&#13;
rechtsvoorgangster van de huidige principaal verweerster&#13;
in cassatie, die ik hierna gemakshalve als DLO&#13;
aanduid (tenzij anders aangegeven: ook als ik het over&#13;
een van de rechtsvoorgangsters van de huidige stichting&#13;
heb).&#13;
– onderdeel C van de akte houdt dit in: [eiser] c.s.&#13;
geven aan DLO een aantal percelen in gebruik onder&#13;
de benaming pacht. Het gaat daarbij om de ‘boerderij&#13;
[A]’ in [plaats]. De pachtster mag de aard en bestemming&#13;
van het verpachte veranderen in die zin dat zij&#13;
het terrein geheel of gedeeltelijk mag inrichten als&#13;
proeftuin voor groenten, fruit en alle andere gewassen&#13;
waarvan het onderzoek nu of in de toekomst aan haar&#13;
is of zal worden opgedragen. De pachtster mag het&#13;
verpachte ook onder haar verantwoordelijkheid geheel&#13;
of gedeeltelijk aan anderen onderverhuren, onderverpachten&#13;
of in gebruik afstaan, uitsluitend voor landen&#13;
tuinbouwkundige doeleinden. Telkens voor het&#13;
verstrijken van de pachtperiode van drie jaren kan&#13;
elke partij de grondkamer verzoeken de tegenprestatie&#13;
te herzien.&#13;
Deze overeenkomst is op 19 januari 1959 door de&#13;
grondkamer voor Gelderland goedgekeurd.&#13;
1.2. Blijkens de oprichtingsakte (uit 1997) heeft&#13;
DLO onder meer ten doel het in het algemeen belang&#13;
bijdragen aan strategisch en toepassingsgericht onderzoek&#13;
op het gebied van productie, verwerking, afzet&#13;
van en handel in agrarische producten. De akte bevat&#13;
bepalingen over de wijze van verwezenlijking van het&#13;
doel en over verwerving van de daartoe noodzakelijke&#13;
middelen, die zich niet wezenlijk onderscheiden van&#13;
wat bij rechtspersonen als de onderhavige gebruikelijk&#13;
is. DLO heeft een deel van de onderhavige gronden&#13;
in gebruik gegeven aan Plant Research International&#13;
BV, een (klein)dochtermaatschappij. PRI verricht onderzoek&#13;
op het gebied van genetica en reproductie&#13;
van planten, gewasfysiologie, agrosysteemkunde, bodemvruchtbaarheid,&#13;
verbetering van de gezondheid&#13;
van planten en optimalisatie van de kwaliteit van producten&#13;
en productiesystemen.&#13;
1.3. [Eiser] c.s. hebben in 1976 een verzoek ingediend&#13;
tot herziening van de pachtprijs. Bij besluit van&#13;
19 augustus 1976 heeft de grondkamer voor Gelderland&#13;
zich onbevoegd verklaard van dit verzoek kennis&#13;
te nemen omdat er geen sprake zou zijn van een&#13;
pachtovereenkomst. De ingebruikgeving geschiedt weliswaar tot uitoefening van enige vorm van bodemcultuur,&#13;
doch niet met een economisch, maar met een&#13;
wetenschappelijk oogmerk, aldus de grondkamer.&#13;
Tegen deze beschikking is geen hoger beroep ingesteld.&#13;
Vervolgens hebben partijen de nieuwe tegenprestatie&#13;
doen vaststellen bij wege van bindend advies.&#13;
Daarbij zijn de bindend adviseurs uitgegaan van een&#13;
huurovereenkomst in plaats van een pachtovereenkomst3.&#13;
2. In oktober 2000 hebben [eiser] c.s. DLO aangezegd&#13;
de tegenprestatie te willen herzien per 1 november&#13;
2000. Toen DLO hiermee niet instemde hebben&#13;
[eiser] c.s. de onderhavige procedure in gang gezet.&#13;
Zij vorderden in de eerste plaats een verklaring voor&#13;
recht dat de tussen partijen bestaande overeenkomst&#13;
uit 1958, voor zover betreffende de percelen als bedoeld&#13;
in onderdeel C (de boerderij [A]), geen pachtovereenkomst&#13;
is maar een huurovereenkomst; en zij&#13;
vorderden aansluitend vaststelling van een nieuwe tegenprestatie&#13;
– een ‘marktconforme’ huurprijs.&#13;
3. DLO stelt dat er wel sprake is van een pachtovereenkomst.&#13;
Zij heeft in reconventie een daartoe strekkende&#13;
verklaring voor recht gevorderd. DLO deelt&#13;
weliswaar de mening van [eiser] c.s. dat de tegenprestatie&#13;
moet worden herzien, maar die herziening moet&#13;
volgens DLO gebeuren op basis van het Pachtnormenbesluit.&#13;
Volgens DLO moest de kantonrechter&#13;
zich (dus) onbevoegd verklaren en de zaak naar de&#13;
Pachtkamer verwijzen.&#13;
4. In de eerste aanleg sloot de (kanton)rechter zich aan&#13;
bij het namens [eiser] c.s. verdedigde standpunt. Zij&#13;
gaf in een vonnis van 15 april 2005 in conventie en&#13;
reconventie (in het dictum) beslissingen met betrekking&#13;
tot de gevorderde verklaringen voor recht die&#13;
hierbij aansloten, en verwees de zaak naar de rol voor&#13;
verder debat over de gevorderde (nadere) vaststelling&#13;
van de tegenprestatie.&#13;
Daarop hebben partijen inderdaad ter rolle aktes uitgewisseld,&#13;
waarop de kantonrechter op 15 juli 2005&#13;
een nader (tussen)vonnis heeft gewezen, en een comparitie&#13;
van partijen heeft gelast. Op dezelfde dag – tevens&#13;
de laatste dag van de appeltermijn – stelde DLO&#13;
hoger beroep in tegen het vonnis van 15 april 2005.&#13;
Vervolgens is bij akte ‘voorzoveel rechtens vereist’ verlof&#13;
verzocht om van het vonnis van 15 april 2005 tussentijds&#13;
hoger beroep in te stellen. Dat verlof is op 2&#13;
september 2005 ook verleend, met bepaling dat ie- 2. De huidige principaal eisers tot cassatie zijn, door tussenkomst van&#13;
enkele overlijdensgevallen, de erfgenamen van degenen die in de&#13;
loop van de tijd aan ‘verpachterszijde’ partij waren bij de in geding&#13;
zijnde overeenkomst. De principaal verweerster in cassatie is via een&#13;
reeksje juridische fusies de rechtsopvolgster van de stichting die&#13;
oorspronkelijk aan ‘pachterszijde’ partij was bij die rechtsverhouding.&#13;
3. Bij bindend advies van 11 december 1979 werd de huurprijs voor&#13;
de boerderij vastgesteld op f 30.833,- (zie r.o. 2.5 van het vonnis&#13;
uit de eerste aanleg van 15 april 2005). dere verdere beslissing zou worden aangehouden.&#13;
(Tegen het tussenvonnis van 15 juli 2005 is, voor&#13;
zover uit het dossier blijkt, geen rechtsmiddel aangewend.&#13;
Gezien de op 2 september 2005 gegeven beslissing&#13;
tot aanhouding van iedere verdere beslissing, ligt&#13;
in de rede dat aan het tussenvonnis van 15 juli geen&#13;
verder vervolg is gegeven.)&#13;
5. In hoger beroep kwam het hof tot een ander oordeel&#13;
dan de rechter van de eerste aanleg4. De overwegingen&#13;
waarop dat oordeel vooral steunt, luiden:&#13;
‘4.6 Onder pachtovereenkomst moet worden verstaan:&#13;
elke overeenkomst waarbij de ene partij zich&#13;
verbindt aan de andere partij tegen voldoening van&#13;
een tegenprestatie een hoeve of los land in gebruik te&#13;
verstrekken ter uitoefening van de landbouw. In de&#13;
onderhavige zaak staat het element landbouw centraal.&#13;
Landbouw moet hier worden verstaan als iedere&#13;
vorm van bodemcultuur (zoals akkerbouw en tuinbouw,&#13;
maar met uitzondering van bosbouw) en onder&#13;
bodemcultuur moet worden verstaan het aanwenden&#13;
van de bodem ter verkrijging van hetgeen deze bewerking&#13;
kan voortbrengen. Het gaat derhalve om vruchttrekking,&#13;
volgens de rechtspraak echter om vruchttrekking&#13;
uit economisch oogmerk. Dat laatste element&#13;
is hetgeen partijen in de onderhavige procedure&#13;
verdeeld houdt. Is het gebruik dat aanvankelijk IVT&#13;
en thans DLO van de grond kan maken op grond van&#13;
de overeenkomst, een gebruik met economisch oogmerk?&#13;
In verband met dat laatste verdient nog opmerking&#13;
dat hierbij beslissend is het gebruik dat partijen&#13;
ten tijde van het sluiten van de overeenkomst voor&#13;
ogen stond en niet het gebruik zoals dat feitelijk&#13;
plaatsvindt, tenzij uit uitlatingen of de handelwijze&#13;
van de wederpartij moet worden afgeleid dat deze&#13;
heeft ingestemd met een van de oorspronkelijke bedoeling&#13;
afwijkend gebruik waardoor inzoverre de&#13;
overeenkomst een andere inhoud zou kunnen hebben&#13;
gekregen.&#13;
4.7 Naar het oordeel van het hof strekte de overeenkomst&#13;
zoals die in 1958 tussen partijen is gesloten&#13;
ertoe grond ter beschikking te stellen voor landbouwkundige&#13;
doeleinden als in r.o. 4.6 bedoeld. De bewuste&#13;
notariële akte bevat een samenstel van aparte&#13;
rechtsverhoudingen. Zo wordt onder B een erfpachtrecht&#13;
gevestigd met bijbehorende bedingen en bewoordingen&#13;
die kenmerkend zijn voor erfpacht en&#13;
wordt verwezen naar (destijds geldende) wettelijke bepalingen&#13;
(bijv. art. 776 (oud) BW). In onderdeel C&#13;
wordt uitdrukkelijk een pachtovereenkomst gesloten,&#13;
waarbij ook wordt aangeknoopt bij de wettelijke regeling&#13;
van de pacht. Ook wordt (onder 11) verwezen&#13;
naar de mogelijkheid dat één van partijen de grondkamer&#13;
verzoekt de tegenprestatie te herzien. Bovendien&#13;
is de onder C opgenomen ‘pachtovereenkomst’&#13;
ter goedkeuring voorgelegd aan de grondkamer. Dit&#13;
wijst erop dat partijen bekend waren met de diverse&#13;
wettelijke regelingen inzake erfpacht en pacht en de&#13;
consequenties van een en ander, zodat aannemelijk is&#13;
dat partijen deze overeenkomst bewust ‘pacht’ hebben&#13;
genoemd. 4.8 Kennelijk stond partijen voor ogen een wijze van&#13;
gebruik van de grond overeenkomstig de gangbare&#13;
praktijk bij pacht en overeenkomstig de wettelijke regeling,&#13;
namelijk voor land- en tuinbouwkundige&#13;
doeleinden. De omstandigheid dat is voorzien in de&#13;
mogelijkheid van het gebruik van de grond als proeftuin&#13;
(onderdeel 3) is kennelijk, gelet op de bewoordingen&#13;
(‘De pachter mag de aard en de bestemming&#13;
van het verpachte veranderen in voege als volgt: a. hij&#13;
mag het terrein geheel of gedeeltelijk inrichten als&#13;
proeftuin voor groenten, fruit ...’; cursivering door&#13;
hof ), bedoeld als toegestane uitzondering op het overeengekomen&#13;
gebruik. [Eiser] miskent deze bewoordingen,&#13;
waar hij stelt dat sprake was van ‘het in gebruik&#13;
afstaan en nemen van grond met als doel deze&#13;
grond als proeftuin te bestemmen en wel voor (wetenschappelijk)&#13;
onderzoek’ (memorie van antwoord&#13;
onder 7). In onderdeel 4 van de overeenkomst onder&#13;
C wordt gestipuleerd dat het afstaan van het gebruik&#13;
van de grond aan anderen alleen is toegestaan voor&#13;
land- en tuinbouwkundige doeleinden, hetgeen onderstreept&#13;
dat zo’n gebruik kennelijk voorop heeft gestaan.&#13;
4.9 De omstandigheid dat de statutaire doelstelling&#13;
van voorheen IVT en thans DLO is gelegen in, onder&#13;
meer, het doen van – wetenschappelijk – onderzoek&#13;
doet geen afbreuk aan het voorgaande, nu doorslaggevend&#13;
is hetgeen partijen bij het sluiten van de overeenkomst&#13;
voor ogen stond. Het hof leest in hetgeen&#13;
[eiser] heeft aangevoerd geen voldoende onderbouwde&#13;
stelling dat het aanvankelijk overeengekomen gebruik&#13;
naderhand in onderlinge overeenstemming in die&#13;
mate is gewijzigd, dat partijen zijn overeengekomen&#13;
dat niet langer sprake zou zijn van een pachtverhouding.’&#13;
Aansluitend wees het hof het namens [eiser] c.s. gevorderde&#13;
af, en wees het de reconventionele vordering&#13;
van DLO toe.&#13;
Namens [eiser] c.s. is tijdig en regelmatig cassatieberoep&#13;
ingesteld5. Van de kant van DLO is tot verwerping&#13;
geconcludeerd en voorwaardelijk incidenteel cassatieberoep&#13;
ingesteld. In het voorwaardelijk incidenteel&#13;
cassatieberoep hebben [eiser] c.s. tot verwerping&#13;
laten concluderen. De wederzijdse standpunten zijn&#13;
schriftelijk toegelicht. Voor [eiser] c.s. is gerepliceerd&#13;
in het principaal cassatieberoep en gedupliceerd in het&#13;
voorwaardelijk incidenteel cassatieberoep. Voor DLO&#13;
is gedupliceerd. Opmerkingen over het toepasselijke recht&#13;
7. Voor ik de klachten in het principale en het incidentele&#13;
cassatieberoep stuk voor stuk onderzoek lijkt het&#13;
mij goed iets te zeggen over de wettelijke regeling van&#13;
de pacht (zoals ik die begrijp; en uiteraard: voorzover&#13;
voor de onderhavige zaak relevant)6.&#13;
In dit conflict, waarin het er om gaat of de rechtsverhouding&#13;
van partijen als huur dan wel als pacht moet&#13;
worden aangemerkt, moet het kenmerkende verschil&#13;
tussen die twee rechtsfiguren worden opgespoord.&#13;
Een aantal kenmerken hebben die met elkaar gemeen:&#13;
zowel huur als pacht strekken ertoe dat de ene partij&#13;
zich verbindt om de andere een zaak in gebruik te&#13;
geven, terwijl de andere partij op zich neemt om een&#13;
tegenprestatie te voldoen. Maar als de zaak in kwestie&#13;
een hoeve of los land is, en het overeengekomen gebruik&#13;
de ‘uitoefening van de landbouw’ is, hebben we&#13;
te doen met pacht en (dus) niet met huur.&#13;
‘Landbouw’ moet overigens, blijkens art. 1 lid 1&#13;
onder b. Pachtwet, ruim worden begrepen: daaronder&#13;
vallen niet alleen allerhande vormen van bodemcultuur,&#13;
maar ook veehouderij en pluimveehouderij.&#13;
8. Partijen in deze zaak hebben er dan ook over gestreden,&#13;
of het gebruik waartoe de onroerende zaak in&#13;
kwestie aan DLO werd gegeven als ‘landbouw’ in de&#13;
zin van de Pachtwet mocht worden begrepen. Daarbij&#13;
heeft het debat zich vooral geconcentreerd op de&#13;
vraag of gebruik dat niet (of niet in de eerste plaats)&#13;
strekt tot de rendabele verkrijging van landbouwproducten&#13;
(in het partijdebat en ook in de literatuur vaak&#13;
aangeduid als ‘vruchttrekking’; zie ook alinea 14, eerste&#13;
‘gedachtestreepje’ hierna), als ‘landbouw’ in de zin&#13;
van de wet mag worden begrepen. Die vraag zal ik&#13;
ook aanstonds, in alinea’s 13 e.v., onder ogen zien.&#13;
(Beperkte) contractsvrijheid?&#13;
9. Eerst wil ik echter een voorvraag aan de orde stellen,&#13;
namelijk deze: kunnen partijen besluiten om de regeling&#13;
van het pachtrecht van toepassing te verklaren op&#13;
een rechtsverhouding waarin het niet om ‘landbouw’&#13;
als bedoeld in de Pachtwet gaat?&#13;
Op het eerste gezicht is dit ongetwijfeld een vraag&#13;
met een hoog academisch gehalte; maar zoals wel&#13;
vaker voorkomt: op het tweede gezicht misschien&#13;
toch niet.&#13;
Men kan zich bijvoorbeeld voorstellen dat een rechtsverhouding&#13;
ziet op gebruik (van een landbouw-object)&#13;
dat veel raakvlakken vertoont met landbouw, of&#13;
waarvan men op goede gronden kan menen dat het&#13;
om landbouw gaat, terwijl er ook plausibele gronden&#13;
kunnen zijn om daar anders over te denken. Zouden&#13;
partijen dan – als het ware bijwege van vaststellingsovereenkomst-&#13;
vooraf – kunnen ‘opteren’ voor de toepasselijkheid&#13;
van de wettelijke regels betreffende&#13;
pacht, wetend dat die regels misschien wel niet toepasselijk&#13;
zouden zijn als zij die keuze niet in die zin&#13;
hadden gemaakt?&#13;
10. Wanneer partijen over een vraag als deze werkelijk een&#13;
vaststellingsovereenkomst zouden aangaan (en niet,&#13;
bijvoorbeeld, een ‘charade’ ten tonele zouden voeren om zich aan de gevolgen van dwingend recht te onttrekken),&#13;
lijkt mij het antwoord duidelijk: het valt&#13;
niet in te zien waarom men een rechtens onduidelijke&#13;
situatie als de hier veronderstelde niet op deze manier&#13;
zou mogen ‘regulariseren’.&#13;
Daarbij verdient natuurlijk de aandacht dat het, in&#13;
het zojuist door mij veronderstelde geval, (juist) niet&#13;
gaat om het onttrekken van een rechtsverhouding aan&#13;
een dwingendrechtelijk regime dat daarop wel eens&#13;
van toepassing zou kunnen zijn, maar om het omgekeerde:&#13;
het kiezen voor toepasselijkheid van het dwingendrechtelijke&#13;
regime, terwijl er mogelijk goede argumenten&#13;
beschikbaar waren waarom dat regime misschien&#13;
niet van toepassing zou zijn.&#13;
11. Dezelfde vraag is wel eens onderzocht op het, in dit&#13;
opzicht in elk geval goed vergelijkbare, grensvlak van&#13;
de huur van bedrijfsruimte in de zin van art. 7:290&#13;
BW.&#13;
Zoals bekend doet zich regelmatig voor dat men in&#13;
onzekerheid kan verkeren of het beoogde gebruik van&#13;
een huurobject aan de definitie uit (lid 2 van) dit&#13;
wetsartikel beantwoordt. Dan kan men zich afvragen&#13;
of partijen hun eigen onzekerheid niet kunnen ‘oplossen’&#13;
door voor de toepasselijkheid van de wettelijke&#13;
regeling te kiezen, en op de koop toe te nemen dat die&#13;
wellicht niet toepasselijk zou zijn geweest als zij dat&#13;
niet gedaan hadden. (Men kan zich overigens ook afvragen&#13;
of partijen niet mogen opteren voor toepasselijkheid&#13;
van de regels van de art. 7:290 e.v. BW op&#13;
objecten waarvan evident is dat die niet onder de definitie&#13;
van art. 7:290 BW vallen. Men kan zich immers&#13;
voorstellen dat een huurder de bescherming die&#13;
deze wettelijke regeling biedt op prijs stelt, en dat een&#13;
verhuurder met het oog op een interessante huurtransactie&#13;
wel bereid is te aanvaarden dat de huurder&#13;
de bescherming van die regeling ook krijgt. Waarom&#13;
zou de wet dat niet toelaten?)&#13;
12. De huurrechtelijke doctrine beantwoordt deze vraag&#13;
in het algemeen dan ook bevestigend, zie Huurrecht&#13;
(losbl.), Vrolijk, art. 290, aant. 39, met verwijzing&#13;
naar verdere bronnen (waaronder de wetsgeschiedenis:&#13;
Kamerstukken II1999/2000, 26 932, nr. 5, p. 4).&#13;
Er is tenminste één praktijkgeval waarvoor de hier besproken&#13;
mogelijkheid zich ook als aangewezen oplossing&#13;
aandient: namelijk het geval waarin de huurovereenkomst&#13;
de huurder niet strikt bindt aan gebruik&#13;
van het gehuurde in een vorm die binnen het kader&#13;
van art. 7:290 lid 2 BW valt (of juist daarbuiten),&#13;
maar waarin de huurder vrij is in keuze van het gebruik,&#13;
en eventueel ook keuze voor tussentijdse wijziging&#13;
van het gebruik, op een wijze die nu eens binnen het bereik van die definitie valt en dan weer niet7.&#13;
(Ook) voor dat geval ligt in de rede dat er behoefte&#13;
kan zijn aan zekerheid over het toepasselijke huurregime,&#13;
en dat partijen zich die zekerheid verschaffen&#13;
door bij voorbaat een keus te bepalen voor één regime&#13;
dat voor toepasselijkverklaring in aanmerking komt&#13;
zonder in conflict te komen met de geldende regels&#13;
van dwingend recht.&#13;
Ik zie niet in waarom wat voor het huurrecht pleegt te&#13;
worden aanvaard, niet voor het pachtrecht ook zou&#13;
moeten worden aanvaard – dus: dat ‘rechtskeuze’ voor&#13;
het regime van het pachtrecht in het algemeen als geoorloofd&#13;
moet worden beschouwd.&#13;
Uitoefening van de landbouw&#13;
13. Zoals al even werd aangestipt, geldt overigens – dus&#13;
even afgezien van een mogelijke ‘rechtskeuze’ zoals in&#13;
de vorige alinea’s besproken – dat voor de toepasselijkheid&#13;
van de regels betreffende pacht vereist is dat&#13;
de overeenkomst ziet op ingebruikgeving ter uitoefening&#13;
van de landbouw.&#13;
Over de vraag wat als ‘uitoefening van de landbouw’&#13;
mag worden aangemerkt heeft zich inmiddels een vrij&#13;
omvangrijke rechtsleer ontwikkeld. Zoals men zal begrijpen,&#13;
is de jurisprudentie hierover in overwegende&#13;
mate gevormd in de afzonderlijke, door de wet aangewezen&#13;
pachtrechtelijke instanties: de pachtkamers van&#13;
kantongerechten en van het hof Arnhem, de grondkamers&#13;
en de Centrale Grondkamer. De ‘gewone rechter’&#13;
heeft zich maar bij uitzondering over deze vraag&#13;
hoeven (of zo men wil: mogen) uitspreken.&#13;
14. De jurisprudentie van de pachtrecht-instanties vertoont&#13;
een beeld waaruit vooral twee dingen naar&#13;
voren komen:&#13;
– ten eerste moet, wil er van landbouw sprake zijn,&#13;
het gebruik van het onroerend goed gericht zijn op&#13;
‘vruchttrekking’8. Daarmee bedoelt men, als ik het&#13;
goed zie: de voortbrenging van landbouwproducten&#13;
in ruime zin: dus zowel gewassen als (pluim)vee en&#13;
producten van (pluim)vee (zoals melk, eieren en&#13;
vlees)9. Als er geen sprake is van voortbrenging van&#13;
landbouwproducten (maar bijvoorbeeld van&#13;
stalling/training van paarden, van opslag en/of loutere&#13;
bewerking van al verkregen landbouwproducten óf&#13;
van productie als ‘bijzaak’ in het kader van een ander&#13;
‘hoofddoel’, zoals: opleiding of wetenschappelijk onderzoek),&#13;
wordt dat niet als de uitoefening van de&#13;
landbouw aangemerkt10,11.&#13;
– en ten tweede moet de productie in kwestie met een&#13;
economisch oogmerk plaatsvinden. Hiermee wordt&#13;
(vooral) beoogd, bodemcultuur van recreatieve aard&#13;
(hobby, volkstuin), bodemcultuur van onbeduidende&#13;
omvang en gevallen waarin de bodemcultuur in de&#13;
gehele rechtsverhouding een ondergeschikte plaats inneemt,&#13;
van de toepasselijkheid van de pachtregelgeving&#13;
uit te zonderen12.&#13;
(De sinds 1 september 2007 geldende nieuwe wettelijke&#13;
regeling voor pacht bevat, zoals al even ter sprake&#13;
kwam, op nieuwe leest geschoeide definities van de&#13;
pachtovereenkomst. De nieuwe regeling lijkt mij (daarom) van beperkte betekenis als het gaat om de&#13;
uitleg van de ‘oude’ wet. Overigens is de strekking van de nieuwe wettelijke regeling niet wezenlijk anders&#13;
dan die die de hiervóór besproken bronnen aan de&#13;
‘oude’ wet toekennen; zie voor een overzicht T&amp;C&#13;
Nieuw Pachtrecht, 2007, Valk, art. 311, aant. 2 onder&#13;
d) en art. 312, aant. 2 onder b).)&#13;
15. Vermeldenswaard is nog dat in de rechtspraak geregeld&#13;
aan de orde is geweest (en dan ook in de literatuur&#13;
zijn weerslag heeft gevonden) dat niet het daadwerkelijke&#13;
gebruik dat van het object gemaakt wordt&#13;
beslissend is, maar het gebruik waartoe de overeenkomst&#13;
van partijen strekt. Dat betekent dat van de&#13;
strekking van de overeenkomst afwijkend gebruik&#13;
voor de kwalificatie van de rechtsverhouding irrelevant&#13;
is13. (Als de pachter of huurder de zaak gebruikt&#13;
op een wijze die niet met het overeengekomene&#13;
strookt, kan het zijn dat hij wanprestatie pleegt; maar&#13;
voor de kwalificatie van de rechtsverhouding is dit gegeven&#13;
niet van belang.)&#13;
De rechtspraak tendeert er bovendien toe, niet gemakkelijk&#13;
aan te nemen dat instemming van de ‘verpachter’&#13;
met gewijzigd gebruik van het object ook&#13;
mag worden opgevat als: overeenstemming over een&#13;
gewijzigde strekking van het met de rechtsverhouding&#13;
beoogde gebruik14.&#13;
16. Zoals al even werd aangestipt, is rechtspraak van de ‘gewone’&#13;
rechter over dit onderwerp vrij schaars. Een opmerkelijke&#13;
exponent van die rechtspraak is HR 19 december&#13;
1975, NJ1976, 570 m.nt. WHH, ‘O. omtrent&#13;
de onderdelen 3 en 4’. Daar wordt aangegeven dat een&#13;
woning met ca. 5400 m² weiland was verhuurd, mede&#13;
in verband met de door de huurder uitgeoefende paardenhandel;&#13;
dat de woning gedeeltelijk tot stallingsruimte&#13;
was verbouwd, en dat de gestalde paarden in&#13;
het weiland mochten lopen en weiden. Met verwijzing&#13;
naar de regels van de Pachtwet en de daaraan voorafgaande&#13;
regeling oordeelde de HR dat het kwalificeren&#13;
van de desbetreffende overeenkomst als ‘pacht’ geen&#13;
blijk gaf van een onjuiste rechtsopvatting.&#13;
Men kan licht menen dat hier het begrip ‘pacht’ ruimer&#13;
wordt opgevat dan in de eerder aangehaalde&#13;
rechtsleer, nu ogenschijnlijk de overeenkomst niet&#13;
strekte tot vruchttrekking in de vorm van teelt van de&#13;
paarden waar het om te doen was, maar alleen tot&#13;
stalling (en verkrijging van gedeeltelijke voeding, namelijk&#13;
door het weiden) van voor de handel bestemde&#13;
paarden.&#13;
‘Kwekersarbeid’&#13;
17. Een aspect van de onderhavige zaak dat volgens mij&#13;
afzonderlijke aandacht verdient grijpt aan op een betoog&#13;
dat namens DLO in de allerlaatste fase van de&#13;
procedure, namelijk in de pleitnota bij pleidooi ten&#13;
overstaan van het hof, is uitgewerkt. (Men zal zich&#13;
meteen afvragen welke procesrechtelijke consequenties&#13;
samenhangen met het feit dat dit betoog zo laat&#13;
in de procedure aan de orde werd gesteld; ik laat dat&#13;
punt nog even rusten).&#13;
In de bedoelde pleitnota, in alinea’s 2.6 e.v., wordt de&#13;
activiteit van DLO/PRI zo beschreven dat het daarbij&#13;
(in belangrijke mate) zou gaan om het door selectie en doorontwikkelen verkrijgen van (nieuwe) rassen&#13;
van de beoogde producten (appels en aardbeien), met&#13;
in het vervolg (commerciële) uitbating van de verkregen&#13;
rassen door uitgifte – ik neem aan: tegen vergoeding&#13;
– van ‘moederplanten’ aan gegadigden die die&#13;
planten dan vermeerderen ter verkrijging van verdere&#13;
planten en/of oogstmateriaal, waarbij licentievergoedingen15&#13;
aan DLO/PRI betaald zouden (moeten)&#13;
worden16.&#13;
18. Kwekersactiviteit zoals die in de vorige alinea werd&#13;
omschreven, is in Nederland al vele jaren bekend als&#13;
één van de vormen waarin land- en tuinbouw worden&#13;
bedreven. Er bestaan bedrijven en instellingen die&#13;
deze activiteit ontplooien naast de ‘gewone’ land- of&#13;
tuinbouw, die vooral gericht is op verkrijging van verhandelbaar&#13;
teeltmateriaal of consumptiegoed (het kan&#13;
overigens, mede blijkens het in alinea 16 aangehaalde&#13;
arrest, ook gaan om voor ‘zelfvoorziening’ bestemd&#13;
teeltmateriaal of consumptiegoed); maar er zijn ook&#13;
instellingen en bedrijven die zich geheel of in overwegende&#13;
mate toeleggen op kwekersarbeid – dus op de&#13;
verkrijging van rassen waarvan de verdere vermeerdering&#13;
geheel of hoofdzakelijk aan andere instellingen of&#13;
bedrijven wordt ‘uitbesteed’, terwijl de kweker zijn&#13;
rendement uit licentievergoedingen ontvangt (en&#13;
eventueel, daarnaast, uit de verkoop van ‘moederplanten’&#13;
e.d.).&#13;
19. Ik denk dat de instelling of het bedrijf die, resp. dat&#13;
zich hoofdzakelijk toelegt op kwekersarbeid zoals die&#13;
hiervóór werd omschreven, een activiteit aan de dag&#13;
legt die mag worden gekwalificeerd als ‘uitoefening&#13;
van de landbouw’ in de zin van art. 1 lid 1 onder d.&#13;
Pachtwet. Men is immers met ‘typisch’ landbouwkundige&#13;
middelen en werkwijzen, doende met de verkrijging&#13;
van plantaardig uitgangsmateriaal voor de (verdere)&#13;
productie van land- en tuinbouwgewassen. De&#13;
producent van zaaizaad of pootgoed (of ander teeltmateriaal,&#13;
zoals ‘ogen’, stekken of uitgangsmateriaal&#13;
voor de zogenaamde meristeem-cultuur) beoefent on- getwijfeld de landbouw in de zin van de Pachtwet.&#13;
Het ligt in de rede om voor de veredelaar die zich&#13;
professioneel (en ‘met economisch oogmerk’) toelegt&#13;
op de verkrijging van nieuwe (en hopelijk verbeterde)&#13;
rassen en daarvan afgeleid uitgangsmateriaal voor de&#13;
productie van teeltmateriaal, hetzelfde aan te nemen.&#13;
20. Daarbij misken ik niet dat er een subtiel, en een uit&#13;
een oogpunt van logica of billijkheid weinig aansprekend&#13;
onderscheid wordt gemaakt tussen de eerder&#13;
omschreven kwekersarbeid enerzijds, en overig landbouwkundig&#13;
onderzoek (bijvoorbeeld: onderzoek gericht&#13;
op optimalisering van de teeltomstandigheden,&#13;
op bestrijding van ziekten of plagen of op het vinden&#13;
van nuttige aanwendingsmogelijkheden voor gewassen17)&#13;
anderzijds. Ook het laatstgenoemde onderzoek&#13;
kan – zoals zowel in literatuur als in rechtspraak is onderkend&#13;
– met ‘economisch oogmerk’ plaatsvinden,&#13;
en ook daarbij kan het gaan om aanwending van&#13;
landbouwgrond met typisch landbouwkundige middelen&#13;
en methoden. Intussen: hier vallen de verkregen&#13;
uitkomsten niet meer met het begrip ‘vruchttrekking’&#13;
te verenigen, terwijl dat volgens mij bij kwekersarbeid,&#13;
met als uiteindelijk resultaat: voor lonende vermeerdering&#13;
geëigend (plantaardig) uitgangsmate -&#13;
riaal18, nog juist wél het geval is.&#13;
Aan wettelijke afgrenzingen als de onderhavige is nu&#13;
eenmaal inherent ‘dat het ergens ophoudt’; en dat&#13;
zich nabij de grens van dat ‘ophouden’ gevallen bevinden&#13;
waarvoor niet altijd op strikt logische gronden&#13;
valt te verdedigen waarom het ene geval nu net wél&#13;
binnen de getrokken grens valt en het andere niet.&#13;
Uitleg van het bestreden arrest&#13;
21. Ik verheel niet dat mij niet aanstonds duidelijk is geworden&#13;
hoe de beslissing van het hof waartegen het&#13;
cassatieberoep gericht is (en dan met name de in alinea&#13;
5 aangehaalde overwegingen daaruit) moet(en)&#13;
worden begrepen. Ik zie daarvoor twee mogelijkheden:&#13;
– het kan zijn dat het hof, min of meer op het voetspoor&#13;
van gedachten zoals ik die in alinea’s 9 - 12&#13;
hiervóór heb besproken, heeft geredeneerd in de zin&#13;
dat de partijen in 1958 (moeten worden geacht te19)&#13;
hebben gekozen voor toepasselijkheid van de Pachtwet,&#13;
in het besef dat hun overeenkomst DLO een zeer&#13;
brede ruimte liet om gebruik van het object in kwestie&#13;
te maken dat binnen, maar (geheel of gedeeltelijk)&#13;
ook buiten het bereik van die wet kon vallen; en dat&#13;
de looptijd van de overeenkomst ook zodanig (lang)&#13;
was dat met belangrijke tussentijdse wijzigingen van&#13;
het gebruik (die de overeenkomst expliciet toeliet), rekening&#13;
moest worden gehouden. In het licht van wat&#13;
ik t.a.p. heb verdedigd, zou ik de keuze van partijen&#13;
die ik hier als door het hof bedoeld veronderstel, aanmerken&#13;
als legitiem en rechtsgeldig.&#13;
– Het kan ook zo zijn dat het hof heeft geoordeeld&#13;
dat ervan uit moet worden gegaan dat de partijen destijds&#13;
(in geobjectiveerde zin) voor ogen heeft gestaan&#13;
dat hun overeenkomst strekte tot ingebruikgeving&#13;
voor de uitoefening van de landbouw (in de zin van de Pachtwet); en dat daarmee een voldoende basis&#13;
voor toepasselijkheid van die wet is gegeven.&#13;
22. Mij lijkt intussen de tweede uitleg van het bestreden&#13;
arrest de meest aannemelijke. Ik baseer dat oordeel&#13;
vooral op de betekenis die het hof in r.o. 4.9 toekent&#13;
aan het gegeven dat niet (voldoende gesteld en dus&#13;
niet) gebleken zou zijn dat tussen partijen nader overeenstemming&#13;
is bereikt over een gewijzigde aanwending&#13;
van het in gebruik gegeven object. In de eerste&#13;
door mij in alinea 21 voor mogelijk gehouden uitleg&#13;
van het bestreden arrest zou immers in de overeenkomst&#13;
zelf al zijn voorzien in mogelijke tussentijdse&#13;
wijzigingen van het in praktijk gebrachte gebruik. De&#13;
overeenkomst zou er immers toe strekken dat voor&#13;
het regime van pacht was gekozen, ook al zou DLO&#13;
van tijd tot tijd (of zelfs ‘voltijds’) gebruik in praktijk&#13;
brengen dat niet binnen het wettelijke bereik van de&#13;
Pachtwet viel. Dan zou zonder belang zijn of partijen&#13;
later over een gewijzigde aanwending van het object&#13;
tot overeenstemming waren gekomen (behalve voor&#13;
zover er latere overeenstemming zou zijn bereikt die&#13;
aan de betekenis van de oorspronkelijke ‘flexibele’ afspraak&#13;
weer af zou blijken te doen).&#13;
Ik zal daarom hierna de zojuist als tweede omschreven&#13;
uitleg van het arrest van het hof tot uitgangspunt&#13;
nemen. Zoals ik bij de formulering van de eerste als&#13;
mogelijk veronderstelde uitleg al even aangaf, lijkt mij&#13;
overigens dat bij die uitleg, van de kant van [eiser] c.s.&#13;
tevergeefs wordt geklaagd over het oordeel dat op de&#13;
overeenkomst van partijen de Pachtwet van toepassing&#13;
is: bij deze uitleg kan het oordeel dat dat wél het&#13;
geval is, als juist worden aanvaard.&#13;
Bespreking van de cassatiemiddelen&#13;
23. Het lijkt mij geraden om eerst de klacht van Onderdeel&#13;
3 van het principale middel te onderzoeken – de&#13;
klacht waarin de kwalificatie van de overeenkomst&#13;
van partijen als pachtovereenkomst ‘ten principale’&#13;
aan de orde wordt gesteld. Bij de zojuist door mij als meest aannemelijk beoordeelde&#13;
uitleg van het arrest van het hof, lijkt de primaire&#13;
klacht van dit onderdeel, die het hof een onjuiste&#13;
rechtsopvatting verwijt, mij ongegrond. Ik heb&#13;
immers aangenomen dat het hof ervan uit is gegaan&#13;
dat partijen in 1958 (in geobjectiveerde zin) voor&#13;
ogen heeft gestaan ‘een wijze van gebruik ... overeenkomstig&#13;
de gangbare praktijk bij pacht en overeenkomstig&#13;
de wettelijke regeling, namelijk voor land- en&#13;
tuinbouwkundige doeleinden.’ (citaat uit r.o. 4.8);&#13;
waarbij dan gebruik als proeftuin als toegestane uitzondering&#13;
voor ogen stond. De hier aangenomen&#13;
strekking past, denk ik, geheel binnen de algemeen in&#13;
de rechtsleer aanvaarde uitleg van art. 1 lid 1 onder d.&#13;
Pachtwet. Ik meen, anders dan in deze klacht wordt&#13;
verondersteld, dat het hof zich bij dit oordeel niet uitsluitend&#13;
of (te zeer) eenzijdig heeft georiënteerd op de&#13;
tekst van de overeenkomst. Het heeft daarentegen aan&#13;
de hand van verschillende aanknopingspunten gezocht&#13;
naar de aan de overeenkomst toe te kennen&#13;
strekking (waarbij de tekst een belangrijke rol kan&#13;
hebben gespeeld – maar ‘daar is niets mis mee’).&#13;
24. De motiveringsklacht die dit onderdeel in alinea 7&#13;
van de cassatiedagvaarding laat volgen merk ik daarentegen&#13;
wel als gegrond aan.&#13;
Doorslaggevend vind ik daarbij (de stellingen20) dat&#13;
partijen met wetenschap van de tot 1958 aan het object&#13;
gegeven toepassing, namelijk: voor wetenschappelijke&#13;
doelen, en ook met wetenschap van de doelstelling&#13;
van de toenmalige gebruikster (wetenschappelijk&#13;
onderzoeksinstituut voor veredeling e.a.) de overeenkomst&#13;
zijn aangegaan. Het treft mij als onaanvaardbaar&#13;
ongerijmd dat aan de partijen die met deze wetenschap&#13;
de overeenkomst sloten, de (geobjectiveerde)&#13;
bedoeling zou mogen worden toegeschreven dat er gebruik&#13;
‘overeenkomstig de gangbare praktijk bij pacht&#13;
... namelijk voor land- en tuinbouwkundige doeleinden’&#13;
zou plaatsvinden. Gebruik voor wetenschappelijke&#13;
doelen door een onderzoeksinstituut dat zich&#13;
(mede) op veredeling toelegt is, zoals de in alinea’s 14&#13;
– 16 hiervóór aangehaalde bronnen laten zien, niet –&#13;
of is slechts onder uitzonderlijke omstandigheden – te&#13;
kwalificeren als ‘gebruik overeenkomstig de gangbare&#13;
praktijk bij pacht’ of als ‘gebruik voor land- en tuinbouwkundige&#13;
doeleinden’ zoals de Pachtwet dat op&#13;
het oog heeft. Wetenschappelijk onderzoek in de hier&#13;
gesuggereerde context, is immers gewoonlijk niet aan&#13;
te merken als (gericht op) de door de Pachtwet bedoelde&#13;
vruchttrekking met een ‘economische component’.&#13;
Een motivering die begrijpelijk maakt waarom&#13;
dat hier wél het geval zou (kunnen) zijn, ontbreekt.&#13;
Daarbij is ook in aanmerking te nemen dat van de&#13;
kant van DLO tot aan de in alinea 17 hiervóór bedoelde&#13;
uitlatingen bij pleidooi in appel, niet anders&#13;
was betoogd dan dat er van de aanvang af op het in&#13;
gebruik gegeven object onderzoek (zij het: (mede)&#13;
met economische oogmerken) had plaatsgehad. Dat&#13;
lijkt mij bij uitstek relevant, omdat het betekent dat&#13;
er voor [eiser] c.s. geen aanleiding bestond om hun&#13;
stellingen van de overeenkomstige strekking nader toe te lichten of (met bewijs) te onderbouwen: zij mochten&#13;
er dan van uitgaan dat zóveel tussen partijen vaststond,&#13;
en dat de rechter zich daarop zou oriënteren21.&#13;
25. Voor de klacht uit alinea 8 van de cassatiedagvaarding,&#13;
herhaald in Onderdeel 5 van het middel, betreffende&#13;
een in aansluiting op de hier bedoelde stellingen&#13;
geformuleerd bewijsaanbod, geldt dan mutatis&#13;
mutandis hetzelfde: weliswaar was het bewijsaanbod&#13;
van [eiser] c.s. in appel bepaald summier onderbouwd&#13;
(zie alinea 38 van de Memorie van Antwoord); en&#13;
weliswaar zou ik een dergelijk bewijsaanbod in andere&#13;
omstandigheden als ontoereikend aanmerken22; maar&#13;
in het licht van het partijdebat zoals dat in deze zaak&#13;
is verlopen, en van de zojuist besproken mate van&#13;
overeenstemming die daaruit vooralsnog bleek over&#13;
de voor de strekking van de overeenkomst relevante&#13;
gegevens, lijkt mij dat [eiser] c.s. mochten verwachten&#13;
dat het hof niet tot een daarmee onverenigbare beoordeling&#13;
zou besluiten zonder hun in de gelegenheid te&#13;
hebben gesteld hun zienswijze met (nader) bewijs te&#13;
onderbouwen.&#13;
26. Het is denkbaar dat het hof zijn hier besproken oordeel&#13;
mede heeft gevormd naar aanleiding van de in&#13;
alinea 17 hiervóór aangewezen uitlatingen van de&#13;
kant van DLO bij pleidooi in appel. Ik gaf al even&#13;
aan dat die uitlatingen er onder meer toe strekten dat&#13;
67% van de oppervlakte van de in gebruik gegeven&#13;
grond voor ‘gewone’ landbouwproductie werd aangewend,&#13;
en dat de overige grond vooral in gebruik was&#13;
voor veredeling (‘kwekersarbeid’) in de in alinea’s 17 -&#13;
20 hiervóór besproken zin. Daarbij werd ook aangevoerd&#13;
dat het ‘courante’ gebruik in hoofdzaak overeenstemde&#13;
met het gebruik zoals dat van begin af aan&#13;
ter plaatse was geweest23.&#13;
Nu was DLO in de appelfase van dit geding betrokken&#13;
als appellante. Ik zou menen dat de stellingen&#13;
waar het hier om gaat niet anders kunnen worden gekwalificeerd&#13;
dan als nieuwe, niet op eerder betrokken&#13;
stellingen voortbouwende argumenten ter weerlegging&#13;
van de door de kantonrechter gevonden uitkomst,&#13;
en daarmee: als ‘nieuwe grieven’.&#13;
Zoals bekend is het aanvoeren van ‘nieuwe grieven’ bij&#13;
pleidooi in appel niet toelaatbaar, tenzij de andere&#13;
partij de rechtsstrijd op de aldus geopende (nieuwe)&#13;
grondslag blijkt te aanvaarden24. Het dossier bevat echter niets wat suggereert dat dat laatste van de kant&#13;
van [eiser] c.s. zou zijn gebeurd.&#13;
27. Ik merk op dat het principale cassatiemiddel geen&#13;
klacht bevat op het spoor van de hier door mij voor&#13;
mogelijk gehouden uitleg van het arrest (te weten: een&#13;
klacht dat het hof de onderhavige uitlatingen bij pleidooi&#13;
in appel misschien mede aan zijn beoordeling&#13;
van de strekking van de overeenkomst uit 1958 ten&#13;
grondslag heeft gelegd, en daarmee de regels betreffende&#13;
‘tardieve grieven’ heeft miskend).&#13;
Ik meen intussen dat de eerder besproken motiveringsklacht&#13;
ook bij deze uitleg van ’s hofs arrest doel&#13;
zou treffen: het feit dat het hof zich misschien heeft&#13;
laten leiden door de uitlatingen van de kant van DLO&#13;
in het appelpleidooi maakt misschien verklaarbaar&#13;
hoe het hof tot zijn in cassatie bestreden uitleg van de&#13;
overeenkomst kan zijn gekomen; maar daarmee is de&#13;
logische tegenstrijdigheid tussen die uitleg en de van&#13;
begin af aan door partijen over en weer betrokken&#13;
stellingen met betrekking tot het feitelijke gebruik&#13;
van het object sedert 1958 (en daarvóór) en tot op&#13;
heden, niet opgeheven.&#13;
28. Voor zover Onderdeel 4 in het principale beroep&#13;
voortbouwt op Onderdeel 3 lijkt het mij om redenen&#13;
die aansluiten bij de hiervóór besprokene, inhoudelijk&#13;
juist. Ook mij komt niet goed begrijpelijk voor hoe&#13;
het hof in het licht van het partijdebat aanleiding&#13;
heeft kunnen vinden om, uitgaande van het aangaan&#13;
van een ‘echte’ pachtovereenkomst in 1958, na te&#13;
gaan of die door daaropvolgende overeenstemming&#13;
tussen de partijen alsnog kon zijn geworden tot een&#13;
huurovereenkomst die geen kwalificatie als pachtovereenkomst&#13;
verdient. Er was niets aangevoerd dat ertoe&#13;
strekte dat een aanvankelijk als pachtovereenkomst te&#13;
kwalificeren rechtsverhouding later tot huurverhouding&#13;
zou zijn geworden. (DLO had alleen het omgekeerde&#13;
verdedigd: door de gewijzigde doelstelling en&#13;
status van DLO in 1997 zou nader zijn gebleken dat&#13;
de rechtsverhouding van partijen, voor zover dat tot&#13;
dan toe niet al zo was, sedertdien in elk geval als&#13;
pacht moest worden gekwalificeerd).&#13;
29. Deze klacht kan echter, op zichzelf beschouwd, niet&#13;
tot cassatie leiden: uitgaand van de veronderstelling&#13;
dat Onderdeel 3 niet zou slagen, en dat dus ‘s hofs&#13;
oordeel over de kwalificatie van de rechtsverhouding&#13;
in 1958 ‘overeind zou blijven’, moge het zo zijn dat er&#13;
(bij gebreke van daartoe strekkende partijstellingen)&#13;
voor het hof geen aanleiding was om nog te onderzoeken&#13;
of er nadien alsnog een huurovereenkomst was&#13;
ontstaan; maar doordat het hof dit op zichzelf overbodige&#13;
onderzoek heeft uitgevoerd en heeft besloten dat&#13;
dat geen aanleiding opleverde om zijn oordeel over de&#13;
aanvankelijke kwalificatie van de rechtsverhouding te&#13;
herzien, is aan partijen in geen enkel opzicht nadeel&#13;
toegebracht. In het verlengde daarvan: vernietiging&#13;
van wat het hof in dit opzicht heeft geoordeeld zou –&#13;
nog steeds: veronderstellend dat Onderdeel 3 geen&#13;
succes heeft – [eiser] c.s. geen beter resultaat opleveren.&#13;
30. Ik vraag nog even de aandacht voor de stelling uit alinea&#13;
12 van de cassatiedagvaarding (die bij Onderdeel&#13;
4 hoort): voor zover de oorspronkelijke overeenkomst&#13;
DLO vrij liet om (ook) gebruik van de onder de overeenkomst&#13;
begrepen grond als ‘proeftuin’ te maken zou&#13;
het zo kunnen zijn dat een gewijzigd gebruik waardoor&#13;
inderdaad overwegend op gebruik als zodanig –&#13;
dus als ‘proeftuin’ – is overgeschakeld, de aanvankelijke&#13;
rechtsverhouding van karakter deed veranderen,&#13;
en wat mogelijk aanvankelijk pacht was alsnog in&#13;
huur deed verkeren.&#13;
Wat hier wordt aangevoerd lijkt mij in de eerste plaats&#13;
ondeugdelijk omdat het feitelijke grondslag mist: er&#13;
wordt niet aangegeven dat [eiser] c.s. zouden hebben&#13;
verdedigd dát de hier bedoelde wijziging zich had&#13;
voorgedaan (en er wordt dus ook niet aangegeven&#13;
waar dat zou zijn aangevoerd).&#13;
31. Maar de hier geformuleerde klacht lijkt mij ook ondoeltreffend&#13;
in verband met de in alinea’s 9 - 12 hiervóór&#13;
besproken redenen: ik denk dat men bij een&#13;
‘flexibele’ relatie als de onderhavige (waarmee ik bedoel:&#13;
een rechtsverhouding die de gebruiker van&#13;
grond e.a. een brede speelruimte laat als het gaat om&#13;
het gebruik dat hij van die grond e.a. zal maken) kán&#13;
overeenkomen dat die relatie door de regels van&#13;
pachtrecht wordt beheerst, en dat dat het geval zal&#13;
zijn ongeacht de keuzes die de gebruiker binnen de&#13;
hem toegemeten keuzevrijheid maakt. Men hoeft een&#13;
dergelijke rechtsverhouding dus niet uit te leggen&#13;
zoals deze klacht dat wil: namelijk aldus dat wijzigingen&#13;
in het daadwerkelijke gebruik uit hoofde van de&#13;
instemming-bij-voorbaat van de grondeigenaar, (kunnen)&#13;
leiden tot een verandering van de kwalificatie&#13;
van de rechtsverhouding (van huur naar pacht of omgekeerd).&#13;
Als het zo is dat een rechtsverhouding zoals hier verondersteld&#13;
niet noodzakelijkerwijs (of zelfs maar:&#13;
meestal) tot de in alinea 12 van het middel tot uitgangspunt&#13;
genomen consequenties hoeft te leiden,&#13;
kan men het hof niet verwijten dat het aan die mogelijkheid&#13;
(die, zoals al aangestipt, namens [eiser] c.s.&#13;
niet expliciet aan de orde was gesteld) geen aandacht&#13;
heeft besteed.&#13;
32. Onderdeel 2 van het principale middel verwijt het hof&#13;
dat het, hoewel namens DLO als de appellante in de&#13;
tweede instantie het appel-petitum slechts op vernietiging&#13;
van het vonnis van de eerste aanleg en toewijzing&#13;
van het in eerste aanleg in reconventie gevorderde was&#13;
gericht, het appel (toch) heeft aangemerkt als gericht&#13;
tegen de beslissingen van de kantonrechter in conventie&#13;
én in reconventie.&#13;
Deze klacht lijkt mij ongegrond. De stellingen van&#13;
partijen in conventie en reconventie, en de daaraan&#13;
verbonden vorderingen, verhouden zich tot elkaar als&#13;
de spreekwoordelijke keerzijden van één medaille.&#13;
Het ligt dan in hoge mate voor de hand om een vordering&#13;
die strekt tot vernietiging van de in eerste aanleg&#13;
gegeven beslissing(en) te begrijpen als gericht op&#13;
de hele medaille, en niet slechts op één kant daarvan.&#13;
Dat geldt in versterkte mate omdat het in appel niet&#13;
bestrijden van de beslissing in conventie (met als ge- volg dat die gezag van gewijsde zou krijgen), het belang&#13;
bij verdere beoordeling van de vordering in reconventie&#13;
zou doen vervallen: over wat daarin ter beoordeling&#13;
werd voorgelegd zou dan immers inhoudelijk&#13;
al bij gewijsde zijn beslist.&#13;
De uitleg die het hof aan het namens DLO in appel&#13;
verdedigde standpunt heeft gegeven is dan ook het tegendeel&#13;
van onbegrijpelijk. Die uitleg kan overigens,&#13;
als voorbehouden aan de ‘feitelijke’ rechter25, in cassatie&#13;
niet worden getoetst.&#13;
33. Blijft te bespreken de klacht van Onderdeel 1 in het&#13;
principale beroep, waarmee correspondeert de klacht&#13;
van het incidentele middel. De incidentele klacht is&#13;
voorwaardelijk aangevoerd onder de voorwaarde dat&#13;
Onderdeel 2 in het principale beroep zou slagen; en&#13;
zojuist is gebleken dat die voorwaarde volgens mij&#13;
niet wordt vervuld. Niettemin lijkt het mij aangewezen&#13;
beide klachten tegelijk te bespreken.&#13;
De klachten strekken ertoe dat de reconventionele&#13;
vordering, respectievelijk dat de vorderingen over en&#13;
weer, moeten worden aangemerkt als vorderingen ‘betrekkelijk&#13;
tot ... een pachtovereenkomst’ in de zin van&#13;
art. 128 Pachtwet; en dat daarom de tot oordelen geroepen&#13;
instanties van de ‘gewone’ civiele rechtspraak&#13;
ambtshalve hadden moeten vaststellen dat zij onbevoegd&#13;
waren van die vordering(en) kennis te nemen,&#13;
en de zaak hadden moeten verwijzen naar de bevoegde&#13;
pachtrechter.&#13;
34. Deze klachten zullen moeten worden beoordeeld met&#13;
inachtneming van HR 28 april 2006, NJ2007, 89,&#13;
r.o. 3.3.2 - 3.4.4.&#13;
In die zaak ging het om de uitleg van een overeenkomst&#13;
die tot beëindiging van een pacht-rechtsverhouding&#13;
strekte, en dus een overeenkomst zoals omschreven&#13;
in art. 128 onder b. Pachtwet.&#13;
Uit de aangehaalde rechtsoverwegingen van de Hoge&#13;
Raad blijkt dan het volgende:&#13;
– wanneer een pachtzaak bij een niet tot beoordeling&#13;
van zulke zaken bevoegde (civiele) rechter wordt aangebracht,&#13;
zijn de art. 72 - 74 Rv van (overeenkomstige)&#13;
toepassing (r.o. 3.3.2);&#13;
– de desbetreffende ‘gewone’ rechter moet zich dan,&#13;
zonodig ambtshalve, onbevoegd verklaren en de zaak&#13;
verwijzen naar de bevoegde pachtrechter; en voor een&#13;
ten onrechte bij de pachtrechter aangebrachte zaak&#13;
geldt (omgekeerd) hetzelfde (r.o. 3.3.2 en 3.3.3).&#13;
Daarbij moet de beoordelingsmaatstaf van art. 71 lid&#13;
3 Rv worden aangelegd (kort gezegd: het voorlopig&#13;
oordeel van de rechter over hoe het onderwerp van&#13;
het geschil moet worden gekwalificeerd).&#13;
– tegen beslissingen tot onbevoegdverklaring en tot&#13;
de hier voorziene verwijzing naar een rechter van ‘gelijke&#13;
rang’ staat, naar analogie van de regels van de art.&#13;
71 lid 5 Rv en 110 lid 3 Rv, geen rechtsmiddel open.&#13;
De rechter naar wie de zaak wordt verwezen is aan de&#13;
verwijzing gebonden (maar, voeg ik toe: niet aan het&#13;
inhoudelijke (voorlopige) oordeel over de kwalificatievraag;&#13;
wat natuurlijk van belang is wanneer die vraag&#13;
voor de verdere beoordeling van de zaak nog relevant&#13;
is); r.o. 3.4.3;&#13;
– ook als een pachtzaak ten onrechte bij de ‘gewone’&#13;
civiele rechter is aangebracht zijn op de door die rechter&#13;
gegeven oordelen de rechtsmiddel-termijnen van&#13;
het Wetboek van Burgerlijke Rechtsvordering van&#13;
toepassing en niet de (aanmerkelijk kortere) termijnen&#13;
die de Pachtwet aanwijst (r.o. 3.4.4. Ik vermeld&#13;
dit gegeven omdat, zoals in alinea 4 hiervóór al even&#13;
ter sprake kwam, van het vonnis van de eerste aanleg&#13;
op de laatste dag van de 3-maandstermijn van art.&#13;
339 lid 1 Rv hoger beroep werd ingesteld.)&#13;
35. De onderhavige zaak vertoont overigens de eigenaardigheid&#13;
dat de materiële vraag die voor de bevoegdheid&#13;
van de rechter bepalend is – namelijk: of de onderhavige&#13;
rechtsverhouding als pacht moet worden&#13;
gekwalificeerd of niet – tegelijk de vraag is, waar dit&#13;
hele geschil om draait. Het gaat hier dus niet om een&#13;
‘prealabele’ bevoegdheidsvraag die moet worden beantwoord&#13;
vóór aan het eigenlijke geschil (bijvoorbeeld:&#13;
over beëindiging van de rechtsverhouding, over&#13;
nakoming van de verplichtingen daaruit of over herziening&#13;
van de tegenprestatie) wordt toegekomen: de&#13;
voorvraag is, als ik het zo mag uitdrukken, meteen&#13;
ook de hoofdvraag.&#13;
36. Het systeem dat in het arrest HR 28 april 2006, NJ&#13;
2007, 89 uiteen is gezet, beoogt uiteraard te bevorderen&#13;
dat zaken worden beoordeeld door de rechter die&#13;
terzake absoluut bevoegd is; maar aan dat systeem is&#13;
inherent dat per saldo een niet absoluut bevoegde&#13;
rechter gehouden kan zijn de zaak aan zich te houden&#13;
(en te beoordelen). De rechter die voor een vraag van&#13;
absolute competentie wordt geplaatst moet immers&#13;
voorlopig beoordelen, hoe hij de door partijen gepresenteerde&#13;
rechtverhouding kwalificeert. Kwalificeert&#13;
hij die, voorlopig oordelend, (bijvoorbeeld) als huur,&#13;
en betreft het de ‘gewone’ civiele rechter, dan moet&#13;
het oordeel volgen dat hij, rechter, bevoegd is (en omgekeerd:&#13;
kwalificeert deze rechter in zijn voorlopig&#13;
oordeel de rechtsverhouding (bijvoorbeeld) als pacht,&#13;
dan moet hij zich onbevoegd verklaren en de zaak&#13;
verwijzen.)&#13;
37. Wanneer, zoals in deze zaak, ‘voorvraag’ en ‘hoofdvraag’&#13;
elkaar geheel of grotendeels overlappen, moet&#13;
de rechter bij wie de zaak na de in alinea 36 bedoelde&#13;
beoordeling is beland – dat kan dus dezelfde rechter&#13;
zijn of de verwijzingsrechter – dan dezelfde vraag beoordelen,&#13;
maar nu: ten gronde. Dat kan leiden tot&#13;
hetzelfde oordeel als dat van de rechter die over de bevoegdheid&#13;
‘ging’ (en dan komt de vraag van bevoegdheid&#13;
natuurlijk niet meer aan de orde); maar het kan&#13;
ook zijn dat ten gronde een ander oordeel over de&#13;
kwalificatie volgt. Dat levert dan echter geen grond&#13;
op om de bevoegdheid opnieuw ter discussie te stellen:&#13;
blijkens r.o. 3.4.3 van het aangehaalde arrest geldt dan immers de regel van art. 71 lid 5 Rv (jo. art. 110&#13;
Rv.): tegen een verwijzing of het achterwege laten&#13;
daarvan staat geen voorziening open, en de rechter&#13;
naar wie de zaak is verwezen is aan de verwijzing gebonden26.&#13;
Aan de hand van die regels dringt zich als aannemelijk&#13;
op, dat niet alleen de rechter naar wie een zaak&#13;
verwezen is, die verwijzing als gegeven heeft te accepteren,&#13;
maar dat ook de rechter die oordeelde dat er&#13;
géén grond was om te verwijzen, de daardoor de facto&#13;
verkregen verwijzing-naar-zichzelf verder als gegeven&#13;
moet aanvaarden; en dat die rechter dus niet, als hij&#13;
‘ten gronde’ een andere kwalificatie juist bevindt dan&#13;
hij voorlopig oordelend heeft gedaan, het oordeel over&#13;
de bevoegdheid opnieuw (en dus: in afwijkende zin)&#13;
mag geven.&#13;
38. Er valt een zekere spanning te signaleren tussen de&#13;
regel dat de rechter zijn absolute bevoegdheid ambtshalve&#13;
moet toetsen, en de regel dat zowel tegen verwijzing&#13;
(naar een rechter van ‘gelijke rang’) als tegen&#13;
het achterwege laten van zo’n verwijzing, geen voorziening&#13;
open staat, en er dan ook geen ruimte meer&#13;
bestaat om die verwijzing aan ‘herbeoordeling’ te onderwerpen&#13;
(omdat de rechter naar wie verwezen werd,&#13;
aan de verwijzing gebonden is).&#13;
In HR 10 december 1943, NJ1944, 157 heeft de&#13;
Hoge Raad veel gewicht toegekend aan de aspecten&#13;
van openbare orde die met de absolute bevoegdheid&#13;
van de pachtrechter verband hielden; en mede&#13;
daarom geoordeeld dat verwijzing tussen de ‘gewone’&#13;
rechter en de pachtrechter niet kon worden aanvaard.&#13;
In het arrest van 28 april 2006 is – overigens: in een&#13;
inmiddels aanzienlijk gewijzigde wettelijke context –&#13;
verwijzing tussen de ‘gewone’ rechter en de pachtrechter&#13;
wél mogelijk (en in voorkomend geval ook&#13;
aangewezen) geoordeeld, met overeenkomstige toepassing&#13;
van de regels die voor verwijzing tussen ‘onderdelen’&#13;
van de civiele rechtspraak in het algemeen&#13;
gelden. Aan de aspecten van openbare orde die in&#13;
1943 veel gewicht in de schaal legden, is in de beslissing&#13;
van 2006 duidelijk minder gewicht toegekend.&#13;
39. Wat betekent dit alles nu voor gevallen waarin de&#13;
rechter misschien ambtshalve had moeten verwijzen,&#13;
maar heeft nagelaten dat te doen?&#13;
Ik denk dat het met de in het arrest van 28 april 2006&#13;
uitgezette lijn strookt, om ook in dat geval voorrang&#13;
te geven aan eenvoud en aan vermijding van de complicaties&#13;
die een ‘doorgevoerd’ honoreren van de regels&#13;
van absolute competentie (die inmiddels klaarblijkelijk&#13;
als minder zwaarwegend worden geapprecieerd&#13;
dan in oudere rechtspraak wel is aangenomen),&#13;
kan oproepen.&#13;
Ergo: ook waar verwijzing naar een absoluut bevoegde&#13;
rechter van gelijke rang in eerste aanleg (ten&#13;
onrechte) achterwege is gelaten staat er, overeenkomstig&#13;
art. 71 lid 5 Rv., geen voorziening open (en is, in&#13;
de beeldspraak die ik in alinea 37 hiervóór beproefde,&#13;
de rechter gebonden aan de verwijzing-naar-zichzelf&#13;
die een dergelijke beslissing impliciet inhoudt).&#13;
40. Ik zou deze oplossing voor alle gevallen willen aanbevelen;&#13;
maar ik beveel die met temeer nadruk aan voor&#13;
een geval als het onderhavige, gekenmerkt door de al&#13;
gesignaleerde bijzonderheid dat de voorvraag die voor&#13;
de bevoegdheid bepalend is, samenvalt met de hoofdvraag&#13;
die in het geding de centrale plaats inneemt.&#13;
Ter adstructie verwijs ik naar het in alinea’s 36 en 37&#13;
besprokene: de rechter beoordeelt (zo nodig) zijn bevoegdheid&#13;
aan de hand van een voorlopige kwalificatie&#13;
van de rechtsverhouding. Als dat eenmaal gebeurd&#13;
is leidt een definitieve beoordeling van die kwalificatie,&#13;
ook als die anders uit blijkt te pakken, niet tot een&#13;
herbeoordeling van de bevoegdheid. De consequentie&#13;
dat een (blijkens de nadere kwalificatie ‘ten gronde’)&#13;
absoluut onbevoegde rechter dan toch de zaak ten&#13;
gronde te beoordelen kan krijgen, wordt dan dus op&#13;
de koop toe genomen. Dan lijkt het mij niet aanvaardbaar&#13;
dat, wanneer bij de beoordeling ten gronde&#13;
een kwalificatie ‘uit de bus komt’ die, ware dezelfde&#13;
kwalificatie als ‘voorvraag’ onderzocht, tot onbevoegdverklaring&#13;
en verwijzing zou hebben moeten leiden,&#13;
de inmiddels ten gronde oordelende rechter als&#13;
het ware een stap terug zou moeten doen en wél de&#13;
vraag van bevoegdheid zou moeten heroverwegen.&#13;
Dát is nu juist, wat het in het arrest van 28 april 2006&#13;
aangewezen systeem wil uitsluiten.&#13;
41. In het geval dat hier ter beoordeling staat zou het&#13;
(volgens de hier besproken klachten) zo zijn dat de&#13;
rechters – in eerste aanleg, of in elk geval in appel –&#13;
hebben verzuimd (ambtshalve) aan de hand van voorlopige&#13;
kwalificatie van de rechtsverhouding te onderzoeken,&#13;
of zij absoluut bevoegd waren van de zaak&#13;
kennis te nemen. Vervolgens hebben zij wel ten&#13;
gronde onderzocht hoe de rechtsverhouding gekwalificeerd&#13;
moest worden (wat immers (ook) de aan hen&#13;
voorgelegde ‘hoofdvraag’ was).&#13;
Om meer dan één reden leiden de argumenten die ik&#13;
hiervóór heb onderzocht er dan toe dat het oordeel&#13;
ten gronde niet meer kan leiden tot heroverweging&#13;
van de bevoegdheid van de rechter. De eerste van die&#13;
redenen noemde ik al: het door de Hoge Raad met&#13;
analogische toepassing van de art. 71 lid 5 Rv en 110&#13;
lid 3 Rv ontwikkelde systeem staat, ook voor het&#13;
geval de rechter in eerste aanleg heeft verzuimd een&#13;
bevoegdheidsprobleem te onderzoeken, eraan in de&#13;
weg dat in het stadium van de beoordeling ten gronde&#13;
het (mogelijk ten onrechte) achterwege laten van onbevoegdverklaring&#13;
en verwijzing, nog ter discussie&#13;
wordt gesteld.&#13;
42. De tweede reden waarop ik zojuist doelde is een aanmerkelijk&#13;
eenvoudigere (maar ik heb het eerder besprokene&#13;
daarvóór aan de orde willen stellen).&#13;
Die tweede reden is deze: de eerste rechter in deze&#13;
zaak hééft (terwijl hem was voorgehouden dat beoordeling&#13;
van de rechtsverhouding als pacht moest leiden tot verwijzing27), de materiële rechtsverhouding van&#13;
partijen beoordeeld; en wel: als huur28. Daaruit&#13;
vloeide, naar de maatstaf van art. 71 lid 3 Rv., voort&#13;
dat de ‘gewone’ rechter voor huurzaken, oftewel de&#13;
kantonrechter, bevoegd was; en wel zowel in de conventie&#13;
als in de reconventie (waarin het immers inhoudelijk&#13;
om dezelfde materiële rechtsverhouding ging).&#13;
Dat de rechter zijn oordeel hierover misschien niet in&#13;
twee fasen – namelijk: eerst ‘voorlopig oordelend’, en&#13;
pas daarna ‘ten gronde’ – heeft gegeven, maakt in dit&#13;
verband, naar mij boven redelijke twijfel verheven&#13;
lijkt, geen verschil: hij heeft de kwalificatie, met inbegrip&#13;
van de vraag of die tot onbevoegdverklaring en&#13;
verwijzing aanleiding gaf, onderzocht en beslist.&#13;
43. Tegen het aldus in deze zaak in de eerste aanleg (wel&#13;
degelijk) gegeven oordeel over de bevoegdheidsvraag,&#13;
stond ingevolge de leer uit het arrest van 28 april&#13;
2006 geen voorziening open. De eenmaal naar het&#13;
oordeel van de kantonrechter bepaalde bevoegdheid&#13;
gold daarmee ook voor het hof als appelrechter.&#13;
Daaraan doet niet af dat het hof (overigens: op gronden&#13;
die, zoals eerder bleek, volgens mij in cassatie met&#13;
recht worden bestreden), de rechtsverhouding ten&#13;
gronde anders kwalificeerde dan de kantonrechter had&#13;
gedaan. In (de door mij hiervoor verdedigde uitleg&#13;
van) het systeem uit het arrest van 28 april 2006 blijft&#13;
de eenmaal gevestigde bevoegdheid van de rechter intact,&#13;
ook als in latere fases de rechtsverhouding anders&#13;
wordt gekwalificeerd dan bij de eerste beoordeling gebeurde.&#13;
Weliswaar wordt de absolute bevoegdheid,&#13;
ook nu nog, van zodanig belang (van openbare orde)&#13;
geacht dat de rechter de desbetreffende regels ambtshalve&#13;
moet toepassen; maar die gedachte wordt niet&#13;
zo ver doorgetrokken dat een aanvankelijk ‘verkeerd’&#13;
beoordeelde absolute bevoegdheid tot telkens herhaalde&#13;
competentieconflicten in verdere (gelijke of&#13;
hogere) instanties aanleiding mag geven: hoe de&#13;
rechtsverhouding door de eerste beoordelaar werd gekwalificeerd&#13;
bepaalt de competentie, hoezeer latere&#13;
beoordelaars daarover ook (anders) mogen denken.&#13;
44. Twee redenen dus, waarom ik de hier besproken&#13;
klachten als niet aannemelijk beoordeel: a) ook het&#13;
verzuim van de eerste rechter om (al-dan-niet ambtshalve)&#13;
een competentieprobleem te beoordelen en om&#13;
daaraan consequenties te verbinden, levert een (impliciete)&#13;
beoordeling van de bevoegdheid op waaraan de&#13;
desbetreffende rechter verder gebonden is en waar&#13;
geen voorziening tegen openstaat; en b) in dit geval&#13;
hééft de rechter in eerste aanleg op een hem voorgelegde&#13;
bevoegdheidsvraag een oordeel gegeven, dat&#13;
neerkwam op weigering van onbevoegdverklaring en&#13;
verwijzing. Ook daarvoor geldt dat de verdere beoordelaars&#13;
daaraan gebonden zijn en dat daartegen geen&#13;
voorziening openstaat.&#13;
45. Bij het schrijven van deze alinea’s heeft mij door het&#13;
hoofd gespeeld de bekende passage uit de conclusie&#13;
van A-G Leijten vóór HR 28 februari 1992, NJ1992,&#13;
671 m.nt. PAS (zoals men zich zal herinneren: een&#13;
zaak waarin in zes instanties over een competentiegeschil&#13;
werd geprocedeerd): ‘Ik denk dat juristen hun nog steeds niet uitgewiste&#13;
slechte reputatie voor een deel hieraan te wijten hebben&#13;
dat ze dit soort schijnproblemen niet alleen niet&#13;
uit de weg gaan, maar er de fiorituren van hun technische&#13;
geleerdheid over plegen uit te storten tot geen&#13;
fatsoenlijk mens meer weet of kan bevroeden, waar&#13;
het eigenlijk over gaat. En waar het eigenlijk om gaat&#13;
is, dat degenen die bij de rechter recht zoeken of willen&#13;
halen niet van het kastje naar de muur worden gestuurd&#13;
bij het nastreven van dit toch ordentelijk en&#13;
niet overdreven verlangen.’29&#13;
46. Of deze passage de wetgever heeft geïnspireerd bij het&#13;
geven van de regels die nu in de art. 71 e.v. Rv tot uitdrukking&#13;
komen weet ik niet (al zou dat mij bepaald&#13;
niet verbazen). Mij inspireert die in elk geval bij de&#13;
verdediging van de hiervóór ontvouwde gedachten30.&#13;
Die leiden er dan toe dat de klachten van zowel Onderdeel&#13;
1 van het principale middel als van het incidentele&#13;
middel, ongegrond zijn.&#13;
47. Hiervóór ben ik ertoe gekomen de klachten van Onderdeel&#13;
3 van het principale middel, en enkele van de&#13;
daarop aansluitende klachten (maar niet de klacht van&#13;
Onderdeel 2), als gegrond te beoordelen. Als de Hoge&#13;
Raad tot overeenkomstige bevindingen zou komen&#13;
zou dat betekenen dat het incidentele middel niet aan&#13;
de orde komt (omdat de voorwaarde waaronder het is&#13;
ingesteld niet intreedt). Dat mondt dan uit in de onderstaande&#13;
Conclusie&#13;
Ik concludeer tot vernietiging van het bestreden arrest op&#13;
het principale cassatieberoep; met verwijzing van de zaak op&#13;
de gebruikelijke voet, en met veroordeling van de principaal&#13;
verweerster in de kosten. </content><legacyfootnotes>1. Ontleend aan r.o. 3.1 t/m 3.8 van het in cassatie bestreden arrest.&#13;
2. De huidige principaal eisers tot cassatie zijn, door tussenkomst van&#13;
enkele overlijdensgevallen, de erfgenamen van degenen die in de&#13;
loop van de tijd aan ‘verpachterszijde’ partij waren bij de in geding&#13;
zijnde overeenkomst. De principaal verweerster in cassatie is via een&#13;
reeksje juridische fusies de rechtsopvolgster van de stichting die&#13;
oorspronkelijk aan ‘pachterszijde’ partij was bij die rechtsverhouding.&#13;
3. Bij bindend advies van 11 december 1979 werd de huurprijs voor&#13;
de boerderij vastgesteld op f 30.833,- (zie r.o. 2.5 van het vonnis&#13;
uit de eerste aanleg van 15 april 2005).&#13;
4. Ik vermeld ‘ad informandum’ dat het arrest mede is gewezen door&#13;
mr. Heisterkamp, thans raadsheer in de Hoge Raad; en, voor deze&#13;
zaak vermoedelijk relevanter: een in hoge mate gezaghebbend auteur&#13;
op het gebied van het pachtrecht.&#13;
5. Het arrest van het hof dateert van 26 september 2006. De cassatiedagvaarding&#13;
is op 27 december 2006 - de dag na kerst - uitgebracht.&#13;
6. En zoals die destijds gold. Sedert 1 september 2007 is de pacht geregeld&#13;
in titel 5 van Boek 7 BW; en sedertdien geldt ook een enigszins&#13;
gewijzigde definitie van het begrip ‘pacht’, zie art. 7:311 BW&#13;
naast art. 1 lid 1 onder d. van de Pachtwet uit 1958. Op de onderhavige&#13;
zaak zijn intussen de bepalingen van de ‘oude’ pachtwetgeving&#13;
van toepassing, zie art. 74 lid 3 OwNBW.&#13;
7. Zie bijvoorbeeld Huurrecht(losbl.), Vrolijk, art. 290, aant. 38, slot.&#13;
8. De vóór 1958 geldende regeling sprak van ‘...te verstrekken om te&#13;
gebruiken en daarvan de vruchten te trekken.’ De rechtstreekse verwijzing&#13;
naar het trekken van vruchten is in de Pachtwet 1958 niet&#13;
overgenomen omdat die overbodig werd gevonden. Verandering&#13;
van de begrippen zelf is niet beoogd: Pachtwet (losbl., Houwing -&#13;
Heisterkamp), art. 1, nrs. 44 en 55.&#13;
9. Ik vermeld volledigheidshalve dat de wettelijke regeling een uitzondering&#13;
maakt voor bosbouw. Die uitzondering speelt in deze zaak&#13;
geen rol.&#13;
Productie van (pluim)vee wordt in beperkte mate extensief uitgelegd:&#13;
een nertsenfokkerij is wel aangemerkt als landbouwbedrijf,&#13;
een mossel- of oesterbank niet. Ik laat ook dit voor wat het is,&#13;
omdat het in deze zaak niet over het begrip (pluim)veeteelt gaat.&#13;
10. Bij de hierna te vermelden jurisprudentie betreft het, wanneer naar&#13;
de kantonrechter of naar het hof Arnhem wordt verwezen, steeds&#13;
de desbetreffende pachtkamer.&#13;
Ik wijs nog op een bijzonderheid: art. 40 en 41 Pachtwet 1958&#13;
duid(d)en als afzonderlijke gronden voor afwijzing van een verlengingsverzoek&#13;
aan: de wens van de verpachter om het verpachte voor&#13;
niet tot de landbouw betrekkelijke doelen van algemeen belang aan&#13;
te wenden (art. 40); en de wens van de verpachter om het verpachte&#13;
persoonlijk voor een tot de landbouw betrekkelijk doel in&#13;
gebruik te nemen (art. 41). Sommige van de hierna aan te halen&#13;
uitspraken zien op (het onderscheid tussen) deze twee bepalingen.&#13;
Ik meen dat de hier gemaakte onderscheiding inhoudelijk ‘gelijk&#13;
oploopt’ met het onderscheid dat art. 1 lid 1 onder d. Pachtwet op&#13;
het oog heeft als het gaat om de daar gehanteerde bepaling ‘ter uitoefening&#13;
van de landbouw’. Als men daarover anders denkt, brengt&#13;
dat een andere waardering van de hier bedoelde uitspraken met&#13;
zich mee (ik zal hierna dan ook aangeven, bij welke uitspraken dit&#13;
onderscheid aan de orde is).&#13;
11. Pachtwet(losbl., Houwing - Heisterkamp), art. 1, nrs. 55 en 56;&#13;
Rodrigues Lopes, Pacht, vierde druk 2002, nr. 2.2.5 (ogenschijnlijk:&#13;
wat ruimer dan de overige bronnen); Asser - Snijders 5 II B,&#13;
2001, nr. 36; De Haan, Pachtwet, 1969, p. 125 - 127 en p. 140 -&#13;
141; Hof Arnhem 11 juni 1991, Agr.r.1992, 4564 (p. 460 e.v.),&#13;
r.o. 3 (NB: betreft het onderscheid tussen art. 40 en art. 41 Pachtwet);&#13;
CG 28 januari 1987, G.P. 10.435, niet gepubliceerd maar wel&#13;
aangehaald bij Pachtwet(losbl., Houwing - Heisterkamp), art. 1,&#13;
nr. 5, voetnoot 3; Hof Arnhem 22 mei 1978, P. 1979, 3413 (p 258&#13;
e.v.); Grk. Utrecht 22 januari 1959, P. 1960, 2106 (p. 131 - alleen&#13;
‘kopje’); CG 22 januari 1962, P. 1963, 2359 (p. 93 e.v.); Hof Arnhem&#13;
26 januari 1953, NJ1953, 777 (‘kopje’) (NB: betreft het onderscheid&#13;
tussen (de voorlopers van) art. 40 en art. 41 Pachtwet);&#13;
Hof Arnhem 18 juni 1946, P. 1950, 1140 (p. 53 e.v.) (NB: betreft&#13;
het onderscheid tussen (de voorlopers van) art. 40 en art. 41 Pachtwet).&#13;
12. Pachtwet (losbl., Houwing - Heisterkamp), art. 1, nr. 56; Asser -&#13;
Snijders 5 II B, 2001, nr. 36; Kamerstukken II2005/06, 30 448,&#13;
nr. 3, p. 14; Ktr. Leeuwarden 9 augustus 2005, Prg. 2005, 26, r.o.&#13;
6; Hof Arnhem 27 januari 1998, Agr.r. 2000, 4990 (p. 35 e.v.), r.o.&#13;
5.3; Hof Arnhem 17 september 1990, Agr.r. 1991, 4431 (p. 32&#13;
e.v.), r.o. 3 en 4; Hof Arnhem 14 maart 1983, Agr.r. 1983, 3681&#13;
(p. 392 e.v.) (NB: betreft het onderscheid tussen art. 40 en art. 41&#13;
Pachtwet).&#13;
13. Hof Arnhem 3 februari 1998, Agr.r. 1999, 4980 (p. 606 e.v.), r.o.&#13;
5.3; Hof Arnhem 2 oktober 1989, Agr.r. 1990, 4371 (p. 339 e.v.),&#13;
r.o. 2 - 4; Hof Arnhem 24 juli 1989, Agr.r. 1990, 4341 (p. 204&#13;
e.v.), r.o. 2 - 3; Pachtwet(losbl., Houwing - Heisterkamp), art. 1,&#13;
nr. 59; Rodrigues Lopes, Pacht, 2007, nr. 2.2.5.1 (zie voor de editie&#13;
uit 2002 opnieuw nr. 2.2.5); Asser - Snijders 5 II B, 2001, nr. 37;&#13;
De Haan, Pachtwet, 1969, p. 141 - 143.&#13;
14. Zie voor een opmerkelijk geval (opnieuw) Hof Arnhem 3 februari&#13;
1998, Agr.r. 1999, 4980 (p. 606 e.v.), r.o. 5.3 - 5.5.&#13;
15. Zoals in de pleitnota terloops wordt vermeld, worden op de verkregen&#13;
nieuwe rassen exclusieve rechten ten titel van kwekersrecht gevestigd.&#13;
Uit dien hoofde kan aanspraak worden gemaakt op licentievergoedingen&#13;
van degenen die zich met de verdere productie&#13;
bezig houden.&#13;
16. In dezelfde pleitnota wordt ook, en ook hier: voor de eerste maal in&#13;
de procedure, betoogd dat een groot deel van het verpachte areaal&#13;
(67% daarvan) in gebruik zou zijn voor de ‘normale’ teelt van consumptiegewas&#13;
(granen en suikerbieten). Op de consequenties hiervan&#13;
kom ik in alinea’s 24 en 26 hierna terug.&#13;
&#13;
17. De aan het slot van alinea 1.2 hiervóór aangehaalde aanduiding van&#13;
de activiteiten van DLO’s (klein)dochtermaatschappij PRI verwijst&#13;
naar een aantal van dergelijke onderzoeksdoelen.&#13;
18. Ik weet dat met kwekersarbeid vergelijkbare arbeid ook dieren kan&#13;
betreffen; en ik erken dat men de onderhavige vraag ook op dergelijke&#13;
arbeid zou kunnen betrekken. Maar daarom gaat het nu eenmaal&#13;
in deze zaak niet. Dus laat ik dit punt voor wat het is. Overigens:&#13;
bij gebreke van een met kwekersrecht vergelijkbaar uitsluitend&#13;
recht voor dieren (en gegeven de enigszins omstreden toepasselijkheid&#13;
van octrooirecht op dit gebied) verbaast het niet dat deze&#13;
‘tak van bedrijf ’ minder zichtbare resultaten oplevert dan kwekersarbeid&#13;
op het gebied van de gewascultuur lijkt te doen.&#13;
19. Zoals zo vaak, is achteraf niet vast te stellen wat partijen destijds&#13;
werkelijk voor ogen heeft gestaan (en is ook denkbaar dat zij zich&#13;
destijds geen eensluidende gedachten over de nu aan de orde zijnde&#13;
conflictstof hebben gevormd). Dan is de veel later tot uitleg geroepen&#13;
beoordelaar wel gedwongen zich te beperken tot: wat partijen&#13;
redelijkerwijs geacht mogen/moeten worden, destijds voor ogen te&#13;
hebben gehad.&#13;
20. Alinea 7 onder (iv), (vi), en (vii) van de cassatiedagvaarding, waar&#13;
vindplaatsen worden aangewezen waar deze stelling(en) inderdaad&#13;
worden voorgedragen.&#13;
21. Het valt overigens op dat de hiervóór in alinea 1.2 aangehaalde&#13;
omschrijving van de activiteiten die DLO/PRI in verband met ‘de&#13;
[A]’ aan de dag zouden leggen, goed aansluit bij de hier bedoelde&#13;
stellingen die partijen over en weer hadden aangevoerd; terwijl die&#13;
omschrijving maar moeilijk valt te rijmen met wat DLO op de in&#13;
alinea 17 hiervóór beschreven voet ‘bij het scheiden van de markt’&#13;
nog heeft aangevoerd.&#13;
22. Zie bijvoorbeeld HR 9 juli 2004, NJ2005, 270 m.nt. DA, r.o. 3.6.&#13;
23. Pleitnota DLO in appel, alinea 2.13.&#13;
24. Zie voor een recente illustratie HR 22 juni 2007, NJ2007, 344,&#13;
r.o. 3.5 - 3.7.&#13;
25. HR 27 juni 2008, RvdW2008, 683, r.o. 3.4; HR 13 juni 2008,&#13;
NJ2008, 338, r.o. 3.3.4; HR 11 april 2008, RvdW2008, 415, r.o.&#13;
3.3.4 en 3.4.2; Asser Procesrecht/Veegens - Korthals Altes - Groen,&#13;
2005, nrs. 103, 121, 169; Ras-Hammerstein, De grenzen van de&#13;
rechtsstrijd in hoger beroep in burgerlijke zaken, 2004, nr. 40.&#13;
26. Op de gebondenheid in geval van verwijzing bestaan uitzonderingen&#13;
als de zaak wordt verwezen naar een ‘hogere’ rechter; nu dat&#13;
geval hier niet aan de orde komt, laat ik het bij deze vermelding.&#13;
27. Zie het aan het slot van alinea 3 hiervóór opgemerkte.&#13;
28. In het vonnis van 15 april 2005, r.o. 5.2, heeft de kantonrechter&#13;
ook expliciet vastgesteld dat zij bevoegd was van de zaak kennis te&#13;
nemen. Ogenschijnlijk heeft zij zich daarbij intussen niet gericht&#13;
naar een voorlopig oordeel over de kwalificatie van de te beoordelen&#13;
rechtsverhouding.&#13;
29. Ter vermijding van een mogelijk misverstand: ik suggereer natuurlijk&#13;
niet dat de in deze zaak betrokken juristen in enig opzicht de in&#13;
dit citaat besloten liggende kritiek zouden hebben verdiend. Het&#13;
gaat mij er slechts om, verdere steun aan te voeren voor de uitleg&#13;
van de onlangs door de Hoge Raad geformuleerde leer die ik hiervóór&#13;
heb verdedigd, en die erop gericht is de ruimte voor competentieconflicten&#13;
tot een minimum te beperken.&#13;
30. Inspirerend vond ik ook de bespreking van het ‘oude’ procesrecht op&#13;
dit punt in Pachtwet(losbl., Houwing - Heisterkamp), art. 128, nr.&#13;
652. Daar wordt geconstateerd dat men voor verklaringen voor&#13;
recht zoals die in deze zaak zijn gevorderd destijds, afhankelijk van&#13;
hoe men ze formuleerde (‘positief ’ dan wel ‘negatief ’) uitsluitend op&#13;
de pachtrechter of juist uitsluitend op de gewone rechter was aangewezen.&#13;
De aldus gecreëerde onderscheiding wordt t.a.p. (en met&#13;
mijn hartelijke instemming) aangeduid als ‘even zuiver als zinloos’.&#13;
Voor het sinds 2002 geldende procesrecht wordt t.a.p., als ik het&#13;
goed zie, met aanzienlijk minder omhaal van woorden dezelfde oplossing&#13;
verdedigd die ik in deze conclusie heb aanbevolen.&#13;
&#13;
&#13;
</legacyfootnotes><footnotes><footnote/></footnotes><auteurs/><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7730</htmlpath></article>
</articles></edition>
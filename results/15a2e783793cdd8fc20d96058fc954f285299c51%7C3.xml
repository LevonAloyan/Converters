<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3615</id><udhid>UDH:TvAR/3615</udhid><titel>Hainaut / Landinrichtingscommissie Vijfheerenlanden (TvAR 2004/5196)</titel><searchwords><searchword>TvAR 2/2004</searchword><searchword>TvAR 2004/5196</searchword><searchword>UDH:TvAR/3615</searchword></searchwords><attachments><attachment><name>2004_nr 2_Rechtspraak_5196.pdf</name><extention>pdf</extention><url>https://denhollander.info/download/3612/ci</url></attachment></attachments><inleiding>[Landinrichtingswet art. 160, 168, 170, 196]&#13;
&#13;
Tegen de mogelijk te beperkte weergave&#13;
van haar rechten in de lijst van rechthebbenden&#13;
had reclamante destijds bezwaar&#13;
kunnen maken, hetgeen zij heeft nagelaten.&#13;
Het komt voor risico van reclamante dat zij&#13;
kennelijk niet alle ter inzage gelegen&#13;
hebbende stukken heeft ingezien. Het lag op&#13;
haar weg zich ervan te vergewissen dat&#13;
haar rechten correct in de stukken waren&#13;
weergegeven. Reclamante komen geen&#13;
verdergaande rechten toe dan in het plan&#13;
van toedeling zijn weergegeven, nu die&#13;
rechten overeenkomen met hetgeen daaromtrent&#13;
in de lijst van rechthebbenden was&#13;
opgenomen en daarom als haar inbreng&#13;
moet worden aangemerkt. Het bezwaar dat&#13;
reclamante thans maakt, richt zich dus niet&#13;
tegen het plan van toedeling, maar tegen de&#13;
lijst van rechthebbenden, en is daarmee&#13;
tardief.</inleiding><content>VONNIS IN DE ZAAK VAN:&#13;
G.C. Hainaut, wonende te Vianen,&#13;
reclamante tegen het plan van toedeling in de&#13;
ruilverkaveling Vijfheerenlanden,&#13;
raadsman: mr. A.A. den Hollander.&#13;
Het procesverloop&#13;
(...)&#13;
Omschrijving van het geschil&#13;
1 Reclamante, verder ook te noemen Hainaut,&#13;
is eigenaresse van het heerlijk visrecht van de&#13;
Heerlijkheid Hagestein. Zij heeft bezwaar&#13;
gemaakt tegen het plan van toedeling omdat&#13;
haar visrecht hierin te beperkt is opgenomen.&#13;
Ingevolge voornoemd plan strekt haar visrecht&#13;
zich slechts uit over de rivier de Lek.&#13;
Hainaut stelt echter dat haar visrecht zich uitstrekt&#13;
over de gehele kadastrale gemeente Hagestein&#13;
en verzoekt dan ook het visrecht in die&#13;
gehele gemeente te vestigen. Hainaut voert verder&#13;
aan dat haar niet kan worden verweten dat&#13;
zij geen bezwaar heeft gemaakt tegen de lijst&#13;
van rechthebbenden daar zij niet wist en niet&#13;
kon weten dat haar rechten hierin verkeerd&#13;
waren opgenomen. De kadastrale kaarten&#13;
behorende bij de lijst van rechthebbenden hebben&#13;
immers niet ter inzage gelegen dan wel zijn&#13;
ze niet door de commissie aan notaris Bonk,&#13;
die ondermeer voor de visrechten van Hainaut&#13;
naar de tervisielegging is geweest, getoond.&#13;
2 De landinrichtingscommissie stelt zich op&#13;
het standpunt dat het plan van toedeling dient&#13;
te worden gehandhaafd. Het heerlijk visrecht&#13;
van Hainaut is opgenomen en beschreven in&#13;
de lijst van rechthebbenden, welke lijst met&#13;
bijbehorende kadastrale kaarten in oktober&#13;
1985 ter inzage heeft gelegen. Hiertegen kon&#13;
destijds bezwaar worden gemaakt. Na de&#13;
bezwarenbehandeling is de lijst van rechthebbenden&#13;
op 29 mei 1991 vastgesteld en zijn de&#13;
rechten conform deze lijst in het plan van&#13;
toedeling opgenomen. Nu het bezwaar van&#13;
Hainaut zich richt tegen de lijst van rechthebbenden&#13;
is zij te laat met haar bezwaar.&#13;
3 De centrale landinrichtingscommissie verzoekt&#13;
op de in de pleitnotities neergelegde&#13;
gronden het bezwaar van Hainaut ongegrond&#13;
te verklaren.&#13;
Beoordeling van het geschil&#13;
4 In de lijst van rechthebbenden zijn de visrechten&#13;
van Hainaut aangeduid door een&#13;
omschrijving, zonder dat daarbij kadastrale&#13;
nummers zijn vermeld. In de lijst van rechthebbenden&#13;
is verwezen naar kaarten. Op die&#13;
kaarten is aangegeven op welk gebied de in de&#13;
lijst van rechthebbenden opgenomen rechten&#13;
betrekking hebben. De lijst en de bijbehorende&#13;
kaarten zijn ter griffie gedeponeerd. Bij het&#13;
opstellen van het plan van toedeling zijn de&#13;
rechten zoals die bleken uit de lijst van rechthebbenden&#13;
en de bijbehorende kaarten “vertaald”&#13;
in kavelnummers.&#13;
5 Reclamante heeft gesteld dat de lijst van&#13;
rechthebbenden dan wel de bijbehorende&#13;
kaarten niet ter visie hebben gelegen. Zij leidt&#13;
dat af uit het feit dat de kaarten niet zijn&#13;
getoond aan notaris Bonk, die ten tijde van de&#13;
tervisielegging op het bureau van uitvoering is&#13;
geweest. De rechtbank passeert dat verweer.&#13;
Uit de in depot neergelegde stukken blijkt&#13;
voldoende, dat deze stukken destijds ter inzage&#13;
hebben gelegen. Zou overigens wel de lijst&#13;
van rechthebbenden, met de daarop gestelde&#13;
verwijzing naar kaarten, maar niet de kaarten&#13;
ter inzage hebben gelegen, dan had het op de&#13;
weg van reclamante gelegen daartegen op dat&#13;
moment bezwaar te maken.&#13;
6 Reclamante stelt dat zij destijds de kaarten&#13;
niet heeft gezien. Dat is echter onvoldoende.&#13;
Nu moet worden aangenomen dat de kaarten&#13;
ter inzage hebben gelegen, komt het voor risico&#13;
van reclamante dat zij daarnaar kennelijk&#13;
niet heeft gekeken. De omstandigheid dat de&#13;
kaarten niet aan notaris Bonk zouden zijn&#13;
getoond, maakt dat niet anders. Het had op de&#13;
weg van reclamante en haar vertegenwoordiger&#13;
gelegen om zelf inzage te nemen in de&#13;
relevante stukken, en zich ervan te vergewissen&#13;
dat daarin haar rechten correct waren&#13;
weergegeven.&#13;
7 Reclamante stelt niet dat de “vertaling” van&#13;
de op de kaarten weergegeven rechten naar de&#13;
in het plan van toedeling vermelde kavelnummers&#13;
onjuist zou zijn. De rechtbank gaat er&#13;
dan ook vanuit dat die “vertaling” correct is&#13;
geschied, en dat de in het plan van toedeling&#13;
vermelde kavelnummers overeenstemmen met&#13;
de uit de kaarten blijkende omvang van de&#13;
rechten.&#13;
8 Het bovenstaande voert tot de slotsom dat&#13;
reclamante geen verdergaande rechten toekomt&#13;
dan in het plan van toedeling zijn weergegeven,&#13;
nu die rechten overeenkomen met&#13;
hetgeen daaromtrent in de lijst van rechthebbenden&#13;
was opgenomen, en daarom als haar&#13;
inbreng moet worden aangemerkt. Tegen de&#13;
mogelijk te beperkte weergave van haar rechten&#13;
in de lijst van rechthebbenden had reclamante&#13;
destijds bezwaar kunnen maken, hetgeen&#13;
zij heeft nagelaten. Het bezwaar dat&#13;
reclamante thans maakt, richt zich dus niet&#13;
tegen het plan van toedeling, maar tegen de&#13;
lijst van rechthebbenden, en is daarmee tardief.&#13;
Beslissing&#13;
De rechtbank:&#13;
Verklaart het bezwaar van Hainaut ongegrond;&#13;
(...)</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3615</htmlpath></article>
</articles></edition>
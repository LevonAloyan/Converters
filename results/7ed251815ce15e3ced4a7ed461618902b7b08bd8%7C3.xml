<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2004</searchword><id>3611</id><udhid>UDH:TvAR/3611</udhid><titel>Op ’t Hof c.s. / Burger c.s. (TvAR 2004/5192)</titel><searchwords><searchword>TvAR 2/2004</searchword><searchword>TvAR 2004/5192</searchword><searchword>UDH:TvAR/3611</searchword></searchwords><attachments><attachment><name>2004_nr 2_Rechtspraak_5192.pdf</name><extention>pdf</extention><url>https://denhollander.info/download/3608/ci</url></attachment></attachments><inleiding>[Pachtwet art. 36, 38, 41]&#13;
&#13;
Indeplaatsgestelde pachter en diens rechtsvoorganger&#13;
stellen dat niet tijdig, dat wil&#13;
zeggen niet uiterlijk één jaar voor het einde&#13;
van de lopende pachtovereenkomst, aan&#13;
hen is kennisgegeven dat de verpachters&#13;
geen verlenging van de pachtovereenkomst&#13;
wensen. Zij gaan er daarbij vanuit dat de&#13;
pachtovereenkomst is geëindigd op uiterlijk&#13;
1 november 2001 of 1 december 2001,&#13;
zijnde zes jaren na het ingaan van de pachtovereenkomst&#13;
op 1 maart 1996, waarbij – bij&#13;
gebreke van vermelding door de pachtkamer&#13;
van het kantongerecht van de einddatum&#13;
van de pachtovereenkomst in het&#13;
vastleggingsvonnis – onder die jaren geen&#13;
kalenderjaren, maar pacht- of oogstjaren&#13;
dienen te worden verstaan. De op 26 februari&#13;
2001 gedane kennisgeving van niet verdere&#13;
verlenging zou om die reden te laat en&#13;
daarmee niet rechtsgeldig zijn.&#13;
Het hof verwerpt dit beroep op niet-ontvankelijkheid.&#13;
Indien geen afwijkend eindtijdstip&#13;
is bedongen of niet is gebleken dat&#13;
partijen een afwijkend eindtijdstip hebben&#13;
beoogd dient bij een overeenkomst voor&#13;
langere duur dan de onderhavige tot uitgangspunt&#13;
dat het ‘einde van de lopende&#13;
pachtovereenkomst’ in de zin van artikel 36,&#13;
tweede lid van de Pachtwet rechtstreeks&#13;
voortvloeit uit het overeengekomen tijdstip&#13;
van ingaan van het gebruik en het aantal&#13;
(kalender)jaren waarvoor de pachtovereenkomst&#13;
is aangegaan. Dit brengt mee, dat het&#13;
hof in zoverre terugkomt op het oordeel&#13;
gegeven in zijn beschikking van 9 september&#13;
1982, Agrarisch Recht 1983, 3631. Het in die&#13;
beschikking gegeven oordeel leidt voor een&#13;
geval als het onderhavige tot onaanvaardbare&#13;
onzekerheid over het tijdstip waarop&#13;
de kennisgeving uiterlijk dient te worden&#13;
uitgebracht, omdat (a) een eindtijdstip als in&#13;
die beschikking gegeven niet voortvloeit uit&#13;
de wet, (b) ook de pachtovereenkomst in&#13;
het onderhavige geval voor een dergelijke&#13;
wijze van bepaling van het eindtijdstip geen&#13;
aanknopingspunt biedt, (c) de kennisgeving&#13;
van artikel 36, tweede lid van de Pachtwet&#13;
kan worden uitgebracht door verpachters&#13;
die geen rechtskundige bijstand genieten en&#13;
(d) het allerminst vanzelf spreekt, dat verpachters&#13;
steeds op de hoogte zullen zijn&#13;
– zelfs globaal – van de ‘dag waarop de&#13;
pachter geacht kan worden de volledige&#13;
vruchttrekking van het gepachte te hebben&#13;
genoten’, zulks mede omdat een en ander&#13;
afhankelijk is van de wijze waarop de&#13;
pachter zijn bedrijf voert, waarmee de verpachter&#13;
niet steeds bekend behoeft te zijn.&#13;
Een en ander brengt voor het onderhavige&#13;
geval mee, dat de pachtovereenkomst voor&#13;
de toepassing van genoemd artikellid&#13;
eindigt op 1 maart 2002 en de in artikel 36,&#13;
tweede lid van de Pachtwet bedoelde&#13;
kennisgeving in ieder geval kon worden&#13;
uitgebracht tot één jaar vóór dat tijdstip.&#13;
Hetgeen hierboven is overwogen neemt&#13;
niet weg, dat het gebruiksrecht van de&#13;
pachter in voorkomende gevallen op een&#13;
eerder tijdstip dan uit het bovenstaande&#13;
voortvloeit in die zin als beëindigd kan&#13;
worden beschouwd, dat die pachter – bijvoorbeeld&#13;
indien de aard van het gebruik&#13;
meebrengt dat hij op dat moment geen te&#13;
respecteren belang bij gebruik van de grond&#13;
meer heeft – zich er niet tegen mag verzetten&#13;
dat de grond ter beschikking van een opvolgende&#13;
gebruiker wordt gesteld teneinde&#13;
deze in de gelegenheid te stellen, voorbereidingen&#13;
voor het nieuwe teeltjaar te treffen.&#13;
Volgt afwijzing van het verlengingsverzoek&#13;
ten aanzien van een van de verpachters in&#13;
verband met diens ernstig gemeende en&#13;
reëel uitvoerbare voornemen tot eigen&#13;
gebruik van een deel van het verpachte,&#13;
welk gebruik voor die verpachter van overwegende&#13;
betekenis is, en volgt – naar billijkheid&#13;
op grond van artikel 38 Pachtwet – toewijzing&#13;
van het verlengingsverzoek ten aanzien&#13;
van de andere verpachters ten aanzien&#13;
van het overige deel van het verpachte.</inleiding><content>BESCHIKKING IN DE ZAAK MET&#13;
REKESTNUMMER P 553/2001 VAN:&#13;
Willem op ’t Hof, wonende te Kapelle,&#13;
appellant,&#13;
procureur: mr. F.J. Boom,&#13;
tegen&#13;
1. Giliam Jan Jacobus Burger, wonende te&#13;
Wemeldinge, gemeente Kapelle,&#13;
2. Maria Adriana Wilhelmina Burger, wonende&#13;
te Wemeldinge, gemeente Kapelle,&#13;
3. Jacobus Cornelis Giliam Burger, wonende&#13;
te Kapelle,&#13;
geïntimeerden,&#13;
procureur: mr. J.M. Bosnak,&#13;
EN IN DE ZAAK MET REKESTNUMMER&#13;
P 557/2001 VAN:&#13;
Johannes op ’t Hof, wonende te Kapelle,&#13;
appellant,&#13;
procureur: mr. F.J. Boom,&#13;
tegen&#13;
1. Giliam Jan Jacobus Burger, wonende te&#13;
Wemeldinge, gemeente Kapelle,&#13;
2. Maria Adriana Wilhelmina Burger, wonende&#13;
te Wemeldinge, gemeente Kapelle,&#13;
3. Jacobus Kornelis Giliam Burger, wonende&#13;
te Kapelle,&#13;
geïntimeerden,&#13;
procureur: mr. J.M. Bosnak.&#13;
1 Het geding in eerste aanleg&#13;
In beide zaken&#13;
De pachtkamer van het kantongerecht te&#13;
Middelburg heeft op 27 juli 2001 tussen W.&#13;
Op ’t Hof, verder te noemen Op ’t Hof sr, als&#13;
verzoeker en geïntimeerden, verder gezamenlijk&#13;
ook te noemen de verpachters, als verweerders&#13;
een beschikking gegeven. Bij die&#13;
beschikking is het verlengingsverzoek van Op&#13;
’t Hof sr afgewezen, zowel in het geval J. Op&#13;
’t Hof, verder te noemen Op ’t Hof jr, niet als&#13;
pachter in diens plaats zou worden gesteld als&#13;
in het geval dat hij wel als pachter in diens&#13;
plaats zou worden gesteld. Verder zijn bij die&#13;
beschikking, in alle gevallen, de proceskosten&#13;
gecompenseerd in die zin dat iedere partij de&#13;
eigen kosten zal dragen. Van voornoemde&#13;
beschikking is een fotokopie aan deze beschikking&#13;
gehecht.&#13;
2 Het geding in hoger beroep&#13;
In de zaak met rekestnummer P 553/2001&#13;
2.1 Op ’t Hof sr is bij op 20 augustus 2001 ter&#13;
griffie van het hof ingekomen beroepschrift in&#13;
hoger beroep gekomen van voorgenoemde&#13;
beschikking van de pachtkamer van het kantongerecht.&#13;
Hij heeft daarbij vijf grieven aangevoerd,&#13;
producties overgelegd en het hof&#13;
verzocht die beschikking te vernietigen en:&#13;
primair: Op ’t Hof sr niet ontvankelijk te&#13;
verklaren in het door hem ingediende verlengingsverzoek,&#13;
nu de verpachters de mededeling&#13;
inzake de niet-verlenging buiten de&#13;
termijn van artikel 36 lid 2 van de Pachtwet&#13;
hebben gedaan;&#13;
subsidiair: indien en voorzover (bedoeld zal&#13;
zijn:) Op ’t Hof sr ontvankelijk is in dat verzoek,&#13;
dit verzoek toe te wijzen en de pachtovereenkomst&#13;
te verlengen met de wettelijke&#13;
duur van zes jaar, althans met een periode als&#13;
het hof naar goede justitie meent te behoren;&#13;
primair en subsidiair: de verpachters te veroordelen&#13;
in de kosten van de procedure in&#13;
eerste aanleg en in hoger beroep gevallen.&#13;
In de zaak met rekestnummer P 557/2001&#13;
2.2 Op ’t Hof jr is bij op 23 augustus 2001 per&#13;
faxbericht en op 27 augustus 2001 per gewone&#13;
post ter griffie van het hof ingekomen&#13;
beroepschrift in hoger beroep gekomen van&#13;
voorgenoemde beschikking van de pachtkamer&#13;
van het kantongerecht. Hij heeft daarbij&#13;
vijf grieven aangevoerd, producties overgelegd&#13;
en het hof verzocht die beschikking te&#13;
vernietigen en:&#13;
primair: Op ’t Hof sr niet ontvankelijk te&#13;
verklaren in het door hem ingediende verlengingsverzoek,&#13;
nu de verpachters de mededeling&#13;
inzake de niet-verlenging buiten de&#13;
termijn van artikel 36 lid 2 van de Pachtwet&#13;
hebben gedaan;&#13;
subsidiair: indien en voorzover (bedoeld zal&#13;
zijn:) Op ’t Hof sr ontvankelijk is in dat verzoek,&#13;
dit verzoek toe te wijzen en de pachtovereenkomst&#13;
te verlengen met de wettelijke&#13;
duur van zes jaar, althans met een periode als&#13;
het hof naar goede justitie meent te behoren;&#13;
primair en subsidiair: de verpachters te veroordelen&#13;
in de kosten van de procedure in&#13;
eerste aanleg en in hoger beroep gevallen.&#13;
2.3 Bij op 28 september 2001 per faxbericht en&#13;
op 10 oktober 2001 per gewone post ter&#13;
griffie van het hof ingekomen verweerschrift&#13;
hebben de verpachters verweer gevoerd,&#13;
producties overgelegd en het hof verzocht de&#13;
beschikking waarvan beroep te bekrachtigen,&#13;
met veroordeling van Op ’t Hof in de kosten&#13;
van de procedure, zowel in eerste aanleg als in&#13;
hoger beroep.&#13;
In beide zaken&#13;
2.4 Op 17 december 2001 heeft de mondelinge&#13;
behandeling van de beide rekestzaken – gezamenlijk&#13;
– plaatsgevonden. Op ’t Hof sr en Op&#13;
’t Hof jr zijn in persoon verschenen, bijgestaan&#13;
door mr A.A.M. van Beek, advocaat te&#13;
Tilburg. Van de verpachters zijn M.A.W. Burger&#13;
en J.K.G. Burger in persoon verschenen,&#13;
bijgestaan door mr H. van Es, advocaat te&#13;
Goes. Partijen hebben aan het hof inlichtingen&#13;
verstrekt, waarna de advocaten de wederzijdse&#13;
standpunten hebben toegelicht, mr Van&#13;
Beek mede aan de hand van pleitnotities.&#13;
3 De grieven&#13;
In beide zaken&#13;
3.1 De door Op ’t Hof sr en door Op ’t Hof&#13;
jr tegen de beschikking waarvan beroep aangevoerde&#13;
grieven zijn identiek en luiden als&#13;
volgt.&#13;
3.2 Grief I. Ten onrechte overweegt de pachtkamer&#13;
in eerste aanleg onder no. 8.1: “Nu de&#13;
pachtovereenkomst rechtsgeldig is opgezegd&#13;
en het verlengingsverzoek tijdig is ingediend,&#13;
is Op ’t Hof ontvankelijk in zijn verlengingsverzoek”.&#13;
3.3 Grief II. Ten onrechte overweegt de&#13;
pachtkamer onder no. 8.2: “Het voorgenomen&#13;
eigen gebruik van het verpachte door verweerders&#13;
voor een tot de landbouw betrekkelijk&#13;
doel komt de pachtkamer aannemelijk en&#13;
uitvoerbaar voor”.&#13;
3.4 Grief III. Ten onrechte overweegt de&#13;
pachtkamer in eerste aanleg onder no. 8.5 van&#13;
haar beschikking d.d. 27 juli 2001: “Het&#13;
gepachte vormt ongeveer 6% van het totale&#13;
areaal dat bij Op ’t Hof en Johannes in&#13;
gebruik is. Niet aannemelijk is geworden dat&#13;
bij verlies van het gepachte de pachter in de&#13;
grondslag van zijn maatschappelijk bestaan&#13;
ernstig zal worden aangetast. (...)”.&#13;
3.5 Grief IV. Ten onrechte overweegt de&#13;
pachtkamer onder no. 8.5 van haar beschikking&#13;
d.d. 27 juli 2001: “(...) Naar het oordeel&#13;
van de pachtkamer dient het belang van G.J.J.&#13;
Burger en M.A.W. Schouten-Burger te prevaleren&#13;
aangezien zij de eigenaren zijn. Het verlengingsverzoek&#13;
met betrekking tot het van&#13;
hen gepachte zal dan ook worden afgewezen”.&#13;
3.6 Grief V. Ten onrechte overweegt de pachtkamer&#13;
in eerste aanleg onder no. 8.5 van haar&#13;
beschikking van 27 juli 2001: “Nu niet gebleken&#13;
is dat J.K.G. Burger naast de inkomsten&#13;
uit zijn fruitteeltbedrijf van thans 5 hectare&#13;
nog andere inkomsten heeft, is het eigen&#13;
gebruik van het verpachte voor hem wel van&#13;
overwegende betekenis. Hieruit volgt reeds&#13;
dat het verlengingsverzoek met betrekking tot&#13;
het van hem gepachte ook moet worden afgewezen”.&#13;
4 De vaststaande feiten&#13;
In beide zaken&#13;
4.1 Tussen partijen staat als gesteld en erkend&#13;
dan wel niet voldoende weersproken het&#13;
navolgende vast.&#13;
4.2 Bij vonnis van de pachtkamer van het kantongerecht&#13;
te Middelburg van 27 februari&#13;
1998 is schriftelijk vastgelegd een pachtovereenkomst&#13;
tussen Op ’t Hof sr als pachter en&#13;
de erven Burger, waaronder geïntimeerden, als&#13;
verpachters (zijnde rechtsopvolgers van&#13;
mevrouw M.J. Burger), met betrekking tot de&#13;
percelen grond, kadastraal bekend gemeente&#13;
Kapelle, sectie P 320, ter grootte van 3.64.70 ha,&#13;
aangegaan voor de duur van 6 jaar, ingaande&#13;
op 1 maart 1987.&#13;
4.3 Bij beschikking van 29 januari 1999 heeft&#13;
de grondkamer Zuid-West onder wijziging&#13;
van de pachtprijs de pachtovereenkomst goedgekeurd&#13;
met dien verstande dat de ingangsdatum&#13;
op een verzoek als bedoeld in artikel 9&#13;
van de Pachtwet, is bepaald op 1 maart 1996.&#13;
4.4 Bij testament heeft mevrouw M.J. Burger&#13;
het voornoemde verpachte perceel voor een&#13;
gedeelte van 2 ha gelegateerd aan J.K.G. Burger&#13;
(geïntimeerde sub 3) en voor het restant&#13;
van 1.64.70 ha aan G.J.J. Burger (geïntimeerde&#13;
sub 1) en M.A.W. Burger (geïntimeerde sub&#13;
2). Ter uitvoering van deze legaten hebben de&#13;
erfgenamen nadien het perceel overgedragen&#13;
aan geïntimeerden.&#13;
4.5 Bij deurwaardersexploiten van 26 februari&#13;
2001 hebben de verpachters (onder intrekking&#13;
van een eerder op 18 januari 2001 door geïntimeerde&#13;
sub 3 gedane pachtopzegging) aan Op&#13;
’t Hof sr aangezegd dat zij geen verlenging&#13;
wensen van de pachtovereenkomst, aangezien&#13;
Op ’t Hof sr inmiddels de 65-jarige leeftijd&#13;
heeft bereikt en zij het verpachte persoonlijk&#13;
in gebruik willen nemen.&#13;
4.6 Bij vonnis van 27 juli 2001 van de pachtkamer&#13;
van het kantongerecht te Middelburg is&#13;
Op ’t Hof jr in de plaats van Op ’t Hof sr als&#13;
pachter gesteld. Tegen dat vonnis is geen hoger&#13;
beroep ingesteld.&#13;
5 De mondelinge behandeling van&#13;
beide zaken&#13;
Ter zitting van het hof is, zakelijk weergegeven,&#13;
het volgende verklaard:&#13;
Door Op ’t Hof jr:&#13;
Ik ben 33 jaar oud, ben gehuwd en heb 1 kind.&#13;
Mijn vader en ik hebben een maatschap met&#13;
een winstverdeling van 50/50. Afhankelijk van&#13;
het seizoen werkt mijn vrouw mee. Soms&#13;
werken er wel eens wat stagiaires bij ons. Eén&#13;
stagiaire is voor drie jaar één of twee dagen in&#13;
de week bij ons geweest in verband met zijn&#13;
opleiding.&#13;
We hadden een gemengd bedrijf met akkerbouw&#13;
en melkvee. Nu hebben we alleen nog&#13;
maar een akkerbouwbedrijf. In augustus/september&#13;
is het melkveebedrijf afgestoten. Het&#13;
bedrijf was en is nog steeds in totaal 63 ha. We&#13;
hebben 18 ha eigen grond en hebben de rest&#13;
gepacht. Van de gepachte grond is een stukje&#13;
van ongeveer 3.5 ha de in geschil zijnde grond&#13;
en is de rest gepacht van meerdere verpachters.&#13;
Ik doe ook nog op kleine schaal wat&#13;
loonwerk.&#13;
We hebben een melkquotum van 420.000 kg,&#13;
waarvan 75.000 kg was verleast. Het restant&#13;
van ongeveer 350.000 kg willen we eventueel&#13;
verleasen.&#13;
De stallen gaan we nog niet afbreken. We hebben&#13;
een aardappelkoelcel, een machineberging&#13;
en een loods. Alles is nog intact. We zijn tijdelijk&#13;
met het melkveebedrijf gestopt vanwege&#13;
de MKZ. Het melkquotum was al voor 2/3&#13;
volgemolken. De rest kunnen we nog verleasen.&#13;
Dat kan nog tot 31 januari. Er loopt nog&#13;
jongvee. Als ik het bedrijf ga overnemen, ga ik&#13;
kijken hoe ik het bedrijf in het vat ga gieten.&#13;
Bedrijfsopvolging is dit of volgend jaar aan de&#13;
orde. Om gezondheidsredenen van mijn vader&#13;
zijn we met het melkveebedrijf gestopt.&#13;
De bedrijfsresultaten over 1997 waren&#13;
ƒ 135.000,–, die over 1998 iets meer en die&#13;
over 1999 minder. 2000 was voor ons niet&#13;
zo’n goed jaar, daarover zijn de resultaten&#13;
minder dan die over 1999. In 2001 waren de&#13;
opbrengsten weer meer, maar het is nog&#13;
afwachten wat de resultaten zijn.&#13;
Wij verbouwen suikerbieten, aardappelen,&#13;
uien, wintertarwe en snijmaïs. We willen meer&#13;
uien en aardappelen gaan verbouwen. Ons&#13;
bietenquotum bedraagt 300 ton met 16% suiker,&#13;
zo’n beetje voor 6 ha.&#13;
Het grasland gaan we misschien omploegen&#13;
en inzaaien. De grond in geschil is bouwland&#13;
en ligt aan de achterkant vast aan al door ons&#13;
gebruikte grond.&#13;
Ik werk niet in loondienst.&#13;
Door J.K.G. Burger:&#13;
Ik ben 50 jaar oud, ben gehuwd en heb&#13;
2 dochters die een HBO opleiding volgen.&#13;
Mijn fruitteeltbedrijf is mijn enige bron van&#13;
inkomsten. Het bedrijf is ongeveer 5 ha groot.&#13;
Hiervan is 2 ha mijn eigendom en is de rest&#13;
gepacht van de kerk. Die pacht is het afgelopen&#13;
voorjaar ingegaan en ik moet daarvan het&#13;
pachtcontract, waar ik om heb gevraagd, nog&#13;
krijgen. Ik heb al wel de rekening ontvangen.&#13;
De diverse percelen grenzen niet allemaal aan&#13;
elkaar.&#13;
Ik heb 3.5 ha peren, 1.25 ha appels, 0.5 ha&#13;
pruimen en 0.12 ha rode bessen. Mijn inkomsten&#13;
over de jaren 1998 tot en met 2000 zijn&#13;
per jaar ongeveer ƒ 25.000,– tot ƒ 30.000,–.&#13;
Mijn inkomsten in 2001 zullen ongeveer hetzelfde&#13;
zijn. Ik heb geen meitellingen.&#13;
Ik heb de tuinbouwvakschool gedaan en heb&#13;
diploma’s die u kunt zien.&#13;
De houtopstand moet deels vervangen worden.&#13;
Niet alleen in verband met de leeftijd,&#13;
maar ook in verband met de economische&#13;
waarde van de rassen. Sommige rassen zijn&#13;
niet meer gewild.&#13;
Het pachtperceel ligt per tractor zo’n 3 à 4&#13;
minuten van mijn fruitteeltbedrijf vandaan.&#13;
Van mijn eigen grond ongeveer 1,5 km. Van&#13;
mijn huis af zo’n 2,5 à 3 km. Op die 2 ha verpachte&#13;
grond wil ik pruimen en peren zetten.&#13;
Door M.A.W. Burger:&#13;
Ik ben 47 jaar oud, ben gehuwd en heb twee&#13;
dochters en een zoon. Mijn dochter van&#13;
18 jaar oud heeft haar opleiding afgerond. Ik&#13;
heb daarvan papieren bij me. Zij heeft de&#13;
MAVO gedaan en zit nu op de MAS.&#13;
Ik heb 400 m2 eigen grond. Dat is grasland,&#13;
waarop een rijbak en een stal staan. Verder&#13;
heb ik nog 400 m2 grond gehuurd van een&#13;
particulier. Die grond heb ik voor langere tijd&#13;
gehuurd en gebruik ik voor beweiding.&#13;
In de stal kunnen vier paarden staan. Ik heb in&#13;
een container nog ruimte voor twee andere.&#13;
Ik ben met het bedrijfje begonnen en mijn&#13;
dochter gaat meehelpen. We geven paardrijles&#13;
en willen verder in het fokken van paarden.&#13;
We zijn aan het informeren bij dekstations en&#13;
we hebben nu wat contacten daarmee. In de&#13;
toekomst willen we ons bezighouden met&#13;
enige fokactiviteiten en lesgeven.&#13;
Als de paarden een jaar of drie zijn, wil mijn&#13;
dochter ze gaan berijden en dan zullen we een&#13;
aantal paarden moeten verkopen: je kunt niet&#13;
alles houden. De hoofdactiviteit zal de fokkerij&#13;
zijn, dat is de bedoeling, anders kan het&#13;
ook niet samengaan met het lesgeven. Tot nu&#13;
toe hebben we nog niet kunnen fokken. Dat&#13;
kon ik niet alleen. We hebben gewacht totdat&#13;
mijn dochter klaar is met school. Dat duurt&#13;
nog een jaar. Half januari hebben we een&#13;
gesprek met de Kamer van Koophandel over&#13;
de vraag welke bedrijfsvorm voor ons het verstandigste&#13;
is.&#13;
We hebben nu zo’n 40 leerlingen voor het&#13;
paardrijden. Die hebben wekelijks les. Op het&#13;
moment zijn de kosten nog hoger dan de&#13;
inkomsten, maar het aantal lessen neemt toe.&#13;
Dit jaar hebben we daarmee meer dan&#13;
ƒ 10.000,– verdiend, maar voor dat bedrag&#13;
hebben we ook een paard gekocht.&#13;
De kinderen betalen voor een half uur les&#13;
ƒ 13,–. De kinderen nemen meer uur les dan&#13;
10 uur per jaar. In 2000 hadden we veel minder&#13;
leerlingen. Nu zijn het er veel meer.&#13;
We hebben twee pony’s en vier paarden.&#13;
Van het grasland gebruiken we de eerste snee&#13;
voor de kuil en daarna gaan de paarden op het&#13;
land. Het inkuilen moet door een loonwerker&#13;
gebeuren, maar dat is goedkoper dan wanneer&#13;
ik gras moet kopen.&#13;
We hoeven niets te bouwen.&#13;
De grond waar het nu om gaat, ligt 6 km van&#13;
mijn woning.&#13;
Wat betreft ons bedrijfsplan voor de paardenfokkerij&#13;
kan ik zeggen dat we die fokkerij in&#13;
2002 gaan opzetten. We beginnen met twee&#13;
merries. Om daarmee broodwinning te kunnen&#13;
krijgen, moeten we een goede lijn uitzetten.&#13;
We beginnen met twee en willen het uitbreiden.&#13;
6 De beoordeling van het geschil in&#13;
hoger beroep in beide zaken&#13;
6.1 Met grief I komen Op ’t Hof sr en Op&#13;
’t Hof jr op tegen het oordeel van de pachtkamer&#13;
van het kantongerecht dat Op ’t Hof sr&#13;
ontvankelijk is in zijn verlengingsverzoek.&#13;
Naar zij stellen hebben de verpachters namelijk&#13;
niet tijdig, dat wil zeggen niet uiterlijk één&#13;
jaar voor het einde van de lopende pachtovereenkomst,&#13;
aan Op ’t Hof sr kennisgegeven dat&#13;
zij geen verlenging van de pachtovereenkomst&#13;
wensen. Zij gaan er daarbij vanuit dat de&#13;
pachtovereenkomst is geëindigd op uiterlijk&#13;
1 november 2001 of 1 december 2001, zijnde&#13;
zes jaren na het ingaan van de pachtovereenkomst&#13;
op 1 maart 1996, waarbij – bij gebreke&#13;
van vermelding door de pachtkamer van het&#13;
kantongerecht van de einddatum van de&#13;
pachtovereenkomst in het onder 4.2 genoemde&#13;
vonnis – onder die jaren geen kalenderjaren,&#13;
maar pacht- of oogstjaren dienen te&#13;
worden verstaan. De op 26 februari 2001&#13;
gedane kennisgeving van niet verdere verlenging&#13;
zou om die reden te laat en daarmee niet&#13;
rechtsgeldig zijn.&#13;
6.2 Het hof verwerpt dit beroep op niet-ontvankelijkheid.&#13;
Indien geen afwijkend eindtijdstip&#13;
is bedongen of niet is gebleken dat partijen&#13;
een afwijkend eindtijdstip hebben beoogd&#13;
dient bij een overeenkomst voor langere duur&#13;
als de onderhavige tot uitgangspunt dat het&#13;
‘einde van de lopende pachtovereenkomst’ in&#13;
de zin van artikel 36 lid 2 van de Pachtwet&#13;
rechtstreeks voortvloeit uit het overeengekomen&#13;
tijdstip van ingaan van het gebruik en het&#13;
aantal (kalender)jaren waarvoor de pachtovereenkomst&#13;
is aangegaan. Dit brengt mee, dat&#13;
het hof in zoverre terugkomt op het oordeel&#13;
gegeven in zijn beschikking van 9 september&#13;
1982, Agrarisch Recht 1983, 3631. Het in die&#13;
beschikking gegeven oordeel leidt voor een&#13;
geval als het onderhavige tot onaanvaardbare&#13;
onzekerheid over het tijdstip waarop de kennisgeving&#13;
uiterlijk dient te worden uitgebracht,&#13;
omdat (a) een eindtijdstip als in die&#13;
beschikking gegeven niet voortvloeit uit de&#13;
wet, (b) ook de pachtovereenkomst in het&#13;
onderhavige geval voor een dergelijke wijze&#13;
van bepaling van het eindtijdstip geen aanknopingspunt&#13;
biedt, (c) de kennisgeving van&#13;
artikel 36 lid 2 van de Pachtwet kan worden&#13;
uitgebracht door verpachters die geen rechtskundige&#13;
bijstand genieten en (d) het allerminst&#13;
vanzelf spreekt, dat verpachters steeds op de&#13;
hoogte zullen zijn – zelfs globaal – van de ‘dag&#13;
waarop de pachter geacht kan worden de volledige&#13;
vruchttrekking van het gepachte te hebben&#13;
genoten’, zulks mede omdat een en ander&#13;
afhankelijk is van de wijze waarop de pachter&#13;
zijn bedrijf voert, waarmee de verpachter niet&#13;
steeds bekend behoeft te zijn.&#13;
Een en ander brengt voor het onderhavige&#13;
geval mee, dat de pachtovereenkomst voor de&#13;
toepassing van genoemd artikellid eindigt op&#13;
1 maart 2002 en de in artikel 36, tweede lid&#13;
van de Pachtwet bedoelde kennisgeving in&#13;
ieder geval kon worden uitgebracht tot één&#13;
jaar vóór dat tijdstip.&#13;
Hetgeen hierboven is overwogen neemt niet&#13;
weg, dat het gebruiksrecht van de pachter in&#13;
voorkomende gevallen op een eerder tijdstip&#13;
dan uit het bovenstaande voortvloeit in die&#13;
zin als beëindigd kan worden beschouwd, dat&#13;
die pachter – bijvoorbeeld indien de aard van&#13;
het gebruik meebrengt dat hij op dat moment&#13;
geen te respecteren belang bij gebruik van de&#13;
grond meer heeft – zich er niet tegen mag verzetten&#13;
dat de grond ter beschikking van een&#13;
opvolgende gebruiker wordt gesteld teneinde&#13;
deze in de gelegenheid te stellen, voorbereidingen&#13;
voor het nieuwe teeltjaar te treffen.&#13;
Grief I is gelet op het vorenoverwogene ongegrond.&#13;
6.3 De grieven II tot en met V stellen, kort&#13;
gezegd, de vraag aan de orde of de pachtkamer&#13;
van het kantongerecht terecht het verlengingsverzoek&#13;
ten aanzien van Op ’t Hof jr&#13;
heeft afgewezen. Niet is immers opgekomen&#13;
tegen de afwijzing van het verlengingsverzoek&#13;
ten aanzien van Op ’t Hof sr, terwijl Op&#13;
’t Hof jr inmiddels bij vonnis van de pachtkamer&#13;
van het kantongerecht in de plaats van&#13;
zijn vader als pachter is gesteld en daartegen&#13;
geen beroep is ingesteld.&#13;
Op grond van artikel 38 van de Pachtwet&#13;
dient op een verzoek om verlenging van een&#13;
pachtovereenkomst naar billijkheid te worden&#13;
beslist, evenwel met inachtneming van de op&#13;
dat artikel volgende bepalingen. Ingevolge&#13;
artikel 41 lid 1 van de Pachtwet dient het verzoek&#13;
te worden afgewezen indien de verpachter&#13;
het verpachte persoonlijk voor een tot de&#13;
landbouw betrekkelijk doel in gebruik wil&#13;
nemen. Nochtans dient ingevolge artikel 41&#13;
lid 2 van de Pachtwet naar billijkheid te worden&#13;
beslist indien (onder meer) door het verlies&#13;
van het gepachte de grondslag van het&#13;
maatschappelijk bestaan van de pachter ernstig&#13;
zou worden aangetast én het persoonlijk&#13;
gebruik voor de verpachter niet van overwegende&#13;
betekenis is.&#13;
6.5 De verpachters hebben aangegeven het&#13;
verpachte persoonlijk in gebruik te willen&#13;
nemen: J.K.G. Burger wenst ten behoeve van&#13;
de exploitatie van zijn fruitteeltbedrijf 2 ha in&#13;
gebruik te nemen en M.A.W. Burger wenst in&#13;
verband met het fokken van paarden en het&#13;
geven van paardrijles 1.64.70 ha in gebruik te&#13;
nemen.&#13;
6.6 Ten aanzien van het voorgenomen eigen&#13;
gebruik door J.K.G. Burger is het hof, gelet&#13;
op de overgelegde belastingaangiften en het&#13;
tijdens de mondelinge behandeling door&#13;
J.K.G. Burger aangevoerde, van oordeel dat&#13;
dit voornemen ernstig gemeend en reëel uitvoerbaar&#13;
is en dat dit eigen gebruik bovendien&#13;
van overwegende betekenis is. Gelet op de&#13;
geringe omvang van het huidige bedrijf en de&#13;
aard van de teelt moet er van worden uitgegaan&#13;
dat toevoeging van de in geschil zijnde&#13;
grond aan zijn huidige bedrijf J.K.G. Burger&#13;
de mogelijkheid biedt meer inkomsten te&#13;
behalen dan hij thans behaalt. Gelet op zijn&#13;
huidige bedrijfsresultaten is voldoende aannemelijk&#13;
dat vergroting van zijn bedrijfsareaal&#13;
met 2 ha voor hem van zeer groot belang is.&#13;
Een onderzoek naar het belang van die grond&#13;
voor Op ’t Hof jr is dan niet nodig meer. Het&#13;
verlengingsverzoek dient dus in ieder geval te&#13;
worden afgewezen voorzover het betrekking&#13;
heeft op de 2 ha die J.K.G. Burger in gebruik&#13;
wenst te nemen.&#13;
6.7 Met betrekking tot het voorgenomen&#13;
eigen gebruik door M.A.W. Burger overweegt&#13;
het hof allereerst dat uitsluitend het voorgenomen&#13;
toekomstige gebruik voor de paardenfokkerij&#13;
dient te worden beschouwd als&#13;
gebruik voor een landbouwkundig doel als&#13;
bedoeld in artikel 41 van de Pachtwet. Dit&#13;
voornemen is echter nog zo weinig concreet&#13;
en onuitgewerkt, dat op dit moment nog niet&#13;
kan worden beoordeeld of sprake zal zijn van&#13;
een activiteit die met economisch oogmerk zal&#13;
worden verricht en van meer dan bijkomstige&#13;
aard zal zijn naast het geven van paardrijlessen.&#13;
Het hof slaat voorts acht op de afstand&#13;
van 6 km van deze grond tot de woning van&#13;
M.A.W. Burger. Ook het overgelegde bedrijfsplan&#13;
geeft onvoldoende inzicht in de&#13;
ernst en uitvoerbaarheid van de geuite voornemens.&#13;
Vooralsnog houdt het hof het er dan&#13;
ook voor dat (nog) niet sprake is van een voldoende&#13;
geconcretiseerd voornemen tot gebruik&#13;
van de in geschil zijnde 1.64.70 ha om als&#13;
eigen gebruik in de zin van artikel 41 van de&#13;
Pachtwet te kunnen gelden. Wat betreft het&#13;
voorgenomen gebruik van de zojuist bedoelde&#13;
grond ten behoeve van de paardrijlesactiviteiten&#13;
overweegt het hof dat deze activiteiten&#13;
niet als een landbouwkundig doel in de zin&#13;
van de genoemde wetsbepaling kunnen worden&#13;
beschouwd. Een en ander brengt mee, dat&#13;
op het verzoek van M.A.W. Burger dient te&#13;
worden beslist naar billijkheid (artikel 38 van&#13;
de Pachtwet).&#13;
6.8 Het hof acht het belang van M.A.W. Bur-&#13;
Agrarisch recht nr. 104&#13;
ger tot het (al dan niet samen met haar dochter)&#13;
in gebruik nemen van de 1.64.70 ha in&#13;
geschil nog onvoldoende geconcretiseerd om&#13;
daarmee serieus rekening te houden. Zo is niet&#13;
duidelijk geworden of en zo ja in hoeverre het&#13;
zelf telen van gras, mede gelet op de daarmee&#13;
gemoeide kosten, daadwerkelijk voordeliger&#13;
zal zijn dan het kopen van gras van derden.&#13;
Voorts zit de dochter van M.A.W. Burger nog&#13;
op school en is nog geen uitvoering gegeven&#13;
aan de paardenfokkerij; het hof verwijst daartoe&#13;
naar de vorige rechtsoverweging. Daarenboven&#13;
is geen deugdelijk onderbouwd inzicht&#13;
verschaft in de opbrengsten en kosten van de&#13;
paardrijlessen en is geen inzicht verschaft in&#13;
mogelijke andere bronnen van inkomsten,&#13;
zodat niet goed kan worden beoordeeld of&#13;
thans sprake is van meer dan een hobbymatige&#13;
activiteit. Wat betreft de te verwachten&#13;
kosten en opbrengsten van de paardenfokkerij&#13;
is er geen enkel inzicht verschaft. Tegenover&#13;
het onvoldoende geconcretiseerde belang van&#13;
M.A.W. Burger staat het wel concrete belang&#13;
van Op ’t Hof jr, die het verpachte nodig&#13;
heeft voor zijn akkerbouwbedrijf in verband&#13;
met zijn teeltplan.&#13;
Alle omstandigheden van het geval in aanmerking&#13;
genomen is het hof van oordeel dat het&#13;
belang van Op ’t Hof jr bij verlenging van de&#13;
pachtovereenkomst naar billijkheid zwaarder&#13;
weegt dan het belang van M.A.W. Burger bij&#13;
niet-verlenging daarvan. Wel ziet het hof&#13;
aanleiding de pachtovereenkomst voor wat&#13;
betreft de 1.64.70 ha slechts te verlengen met&#13;
een periode van drie jaren, omdat enerzijds&#13;
Op ’t Hof jr heeft aangegeven nog niet precies&#13;
te weten wat hij met het bedrijf wil gaan doen&#13;
wanneer hij het van zijn vader heeft overgenomen&#13;
en daarover over een aantal jaren&#13;
meer duidelijkheid zal bestaan, terwijl anderzijds&#13;
de dochter van M.A.W. Burger alsdan&#13;
met haar studie klaar zal zijn en zij met haar&#13;
moeder een begin heeft kunnen maken met&#13;
het door hen beoogde bedrijf.&#13;
6.9 De slotsom luidt dat de beschikking waarvan&#13;
beroep moet worden vernietigd voor&#13;
zover daarin niet het verlengingsverzoek is&#13;
toegewezen met betrekking tot de 1.64.70 ha&#13;
die M.A.W. Burger in gebruik wenst te&#13;
nemen. Nu beide procespartijen voor een deel&#13;
in het ongelijk worden gesteld, zullen (ook)&#13;
de kosten van het hoger beroep worden&#13;
gecompenseerd.&#13;
7 De beslissing&#13;
Het hof, beschikkende in hoger beroep in&#13;
beide zaken:&#13;
vernietigt de beschikking van de pachtkamer&#13;
van het kantongerecht te Middelburg van&#13;
27 juli 2001 waarvan beroep voor zover daarin&#13;
niet het verlengingsverzoek is toegewezen&#13;
met betrekking tot de 1.64.70 ha die (mede) in&#13;
eigendom toebehoort aan M.A.W. Burger en&#13;
in zoverre opnieuw beschikkende:&#13;
verlengt de pachtovereenkomst met betrekking&#13;
tot juistgenoemde 1.64.70 ha met een termijn&#13;
van 3 jaren, eindigende op 1 maart 2005;&#13;
bepaalt dat Op ’t Hof jr uiterlijk op 1 december&#13;
2003 om verlenging van die overeenkomst&#13;
kan verzoeken;&#13;
bevestigt de beschikking voor het overige;&#13;
compenseert de proceskosten van het hoger&#13;
beroep in die zin dat ieder van partijen de&#13;
eigen kosten draagt.&#13;
&#13;
BESCHIKKING VAN 27 JULI 2001 IN&#13;
DE ZAAK VAN:&#13;
Willem Op ’t Hof, wonende te Kapelle,&#13;
verzoeker,&#13;
verder te noemen: Op ’t Hof,&#13;
gemachtigde: mr. D. Kik,&#13;
tegen&#13;
1. J.K.G. Burger, wonende te Kapelle,&#13;
2. G.J.J. Burger, wonende te Wemeldinge,&#13;
3. M.A.W. Schouten-Burger, wonende te&#13;
Wemeldinge,&#13;
verweerders,&#13;
gemachtigde: mr. H. van Es.&#13;
Het verloop van de procedure&#13;
De volgende proceshandelingen zijn verricht:&#13;
– verzoekschrift ingekomen op 7 maart 2001,&#13;
– verweerschrift,&#13;
– mondelinge behandeling op 29 juni 2001&#13;
waarvan proces-verbaal is opgemaakt.&#13;
De beoordeling van de zaak&#13;
1. Bij vonnis van deze pachtkamer van&#13;
27 februari 1998 is schriftelijk vastgelegd een&#13;
pachtovereenkomst tussen de erven Burger&#13;
waaronder verweerders, rechtsopvolgers van&#13;
de in 1995 overleden mevrouw M.J. Burger,&#13;
als verpachters en Op ’t Hof als pachter met&#13;
betrekking tot percelen los land, kadastraal&#13;
bekend gemeente Kapelle, sectie P 320, groot&#13;
3.64.70 ha., voor de duur van 6 jaren, ingaande&#13;
1 maart 1987.&#13;
2. Deze pachtovereenkomst is bij beschikking&#13;
van de grondkamer Zuidwest van 29 januari&#13;
1999 goedgekeurd met dien verstande dat de&#13;
ingangsdatum, op een verzoek als bedoeld in&#13;
art. 9 lid 2 Pachtwet, is bepaald op 1 maart&#13;
1996.&#13;
3. Inmiddels zijn uitsluitend verweerders eigenaar&#13;
geworden van het verpachte, met dien&#13;
verstande dat J.K.G. Burger eigenaar is van&#13;
2 ha en G.J.J. Burger met M.A.W. Burger-&#13;
Schouten van 1.64.70 ha.&#13;
4. Bij deurwaardersexploiten van 26 februari&#13;
2001 hebben verweerders aan Op ’t Hof aangezegd&#13;
dat zij geen verlenging van de lopende&#13;
pachtovereenkomst wensen aangezien Op&#13;
’t Hof inmiddels de 65-jarige leeftijd heeft&#13;
bereikt en zij het verpachte persoonlijk in&#13;
gebruik willen nemen.&#13;
5. Onder rolnr. 01-480 is bij deze pachtkamer&#13;
een bij dagvaardingen van 12 februari 2001&#13;
ingeleide procedure aanhangig waarin Op&#13;
’t Hof heeft gevorderd zijn zoon, Johannes op&#13;
’t Hof (hierna ook te noemen: Johannes), in&#13;
de plaats te stellen als pachter aangezien hij&#13;
zijn landbouwbedrijf per 1 januari 2002 hoopt&#13;
over te dragen aan Johannes die vanaf 1988&#13;
meewerkt op het bedrijf en over de nodige&#13;
landbouwdiploma’s beschikt. In die zaak is op&#13;
27 april 2001 een conclusie van antwoord&#13;
genomen, waarna partijen in die zaak hebben&#13;
gerepliceerd en gedupliceerd bij de mondelinge&#13;
behandeling van het verzoekschrift in deze&#13;
zaak. Ook in die zaak is vonnis bepaald op&#13;
vandaag.&#13;
6. Op ’t Hof heeft, na intrekking bij de mondelinge&#13;
behandeling van zijn primaire verzoek&#13;
hem niet-ontvankelijk te verklaren, verzocht&#13;
de pachtovereenkomst te verlengen met veroordeling&#13;
van verweerders in de proceskosten.&#13;
Aan dat verzoek heeft hij ten grondslag gelegd&#13;
dat verweerders geen belang hebben bij eigen&#13;
gebruik van het verpachte terwijl verlies van&#13;
het gepachte hem voor veel problemen stelt.&#13;
7. Verweerders hebben het verzoek bestreden.&#13;
7.1. G.J.J. Burger en M.A.W. Schouten-Burger&#13;
hebben daartoe aangevoerd dat M.A.W.&#13;
Schouten-Burger het verpachte zal inzaaien&#13;
zodat zij niet langer genoodzaakt is jaarlijks&#13;
gras, hooi en stro bij te kopen ten behoeve&#13;
van de paarden die zij vanaf 1996 houdt. Zij&#13;
heeft ook aangevoerd dat zij en haar oudste&#13;
dochter tegen betaling paardrijles geven aan&#13;
derden en dat het de bedoeling is om het fokken&#13;
van paarden ter hand te nemen. Het&#13;
verweer dat het gebruik van overwegende&#13;
betekenis is hebben zij bij de mondelinge&#13;
behandeling ingetrokken. Zij hebben voorts&#13;
aangevoerd dat bij een afweging van de belangen&#13;
het verzoek dient te worden afgewezen&#13;
aangezien Op ’t Hof een bedrijf heeft van&#13;
ongeveer 63 ha.&#13;
7.2. J.K.G. Burger heeft aangevoerd dat hij het&#13;
verpachte in gebruik wil nemen ten behoeve&#13;
van zijn fruitteeltbedrijf. Dat bedrijf is nu&#13;
slechts 5 ha groot en het gebruik van het verpachte&#13;
is dan ook van overwegende betekenis.&#13;
Mocht het tot een belangenafweging komen dan&#13;
dient het verzoek wegens de omvang van het&#13;
bedrijf van Op ’t Hof te worden afgewezen.&#13;
8. De pachtkamer overweegt als volgt:&#13;
8.1. Nu de pachtovereenkomst rechtsgeldig is&#13;
opgezegd en het verlengingsverzoek tijdig is&#13;
ingediend, is Op ’t Hof ontvankelijk in zijn&#13;
verlengingsverzoek.&#13;
8.2. Het voorgenomen eigen gebruik van het&#13;
verpachte door verweerders voor een tot de&#13;
bouw betrekkelijk doel komt de pachtkamer&#13;
aannemelijk en uitvoerbaar voor.&#13;
8.3. Op ’t Hof, die op 17 februari 2001 65 jaar&#13;
is geworden, exploiteert in maatschapsverband&#13;
met Johannes, die 33 jaar oud is, een landbouwbedrijf&#13;
van 63 ha (inclusief het gepachte).&#13;
Johannes heeft de lagere agrarische school&#13;
gevolgd en beschikt over alle voor de uitoefening&#13;
van de landbouw relevante diploma’s;&#13;
sedert 1988 werkt hij mee in het bedrijf van&#13;
zijn vader. Nu Op ’t Hof inmiddels 65 jaar&#13;
oud is en verweerders wegens het bereiken&#13;
van die leeftijd bezwaar hebben gemaakt&#13;
tegen verdere verlenging, dient het verzoek&#13;
van Op ’t Hof te worden afgewezen.&#13;
8.4. Bij vonnis van heden in de zaak met rolnr&#13;
01-480 wordt Johannes als pachter in de plaats&#13;
gesteld. De pachtkamer dient dan ook rekening&#13;
te houden met zijn belangen en zij zal&#13;
dan ook een beslissing geven ervan uitgaande&#13;
dat dat vonnis onherroepelijk wordt.&#13;
8.5. Het gepachte vormt ongeveer 6% van het&#13;
totale areaal dat bij Op ’t Hof en Johannes in&#13;
gebruik is. Niet aannemelijk is geworden dat&#13;
bij verlies van het gepachte de grondslag van&#13;
hun maatschappelijk bestaan ernstig zal worden&#13;
aangetast. Nu het eigen gebruik van G.J.J.&#13;
Burger en M.A.W. Schouten-Burger niet van&#13;
overwegende betekenis is dient naar billijkheid&#13;
te worden beslist. Naar het oordeel van&#13;
de pachtkamer dient het belang van G.J.J.&#13;
Burger en M.A.W. Schouten-Burger te prevaleren&#13;
aangezien zij de eigenaren zijn. Het verlengingsverzoek&#13;
met betrekking tot het van&#13;
hen gepachte zal dan ook worden afgewezen.&#13;
Nu niet is gebleken dat J.K.G. Burger naast de&#13;
inkomsten uit zijn fruitteeltbedrijf van thans&#13;
5 ha nog andere inkomsten heeft, is het eigen&#13;
gebruik van het verpachte voor hem wel van&#13;
overwegende betekenis. Hieruit volgt reeds dat&#13;
het verlengingsverzoek met betrekking tot het&#13;
van hem gepachte ook moet worden afgewezen.&#13;
9. In de omstandigheden van het geval wordt&#13;
aanleiding gezien om de proceskosten te compenseren.&#13;
De beslissing&#13;
De pachtkamer:&#13;
in het geval Johannes niet als pachter in de&#13;
plaats wordt gesteld&#13;
– wijst het verlengingsverzoek af;&#13;
en in het geval Johannes wel als pachter in de&#13;
plaats wordt gesteld&#13;
– wijst het verlengingsverzoek af;&#13;
in alle gevallen&#13;
– compenseert de proceskosten in die zin dat&#13;
iedere partij de eigen kosten zal dragen.</content><legacyfootnotes/><footnotes><footnote/></footnotes><auteurs/><published>2004-02-01 00:00:00</published><modified>2004-02-01 00:00:00</modified><editiondate>2004-02-01</editiondate><htmlpath>https://denhollander.info/artikel/3611</htmlpath></article>
</articles></edition>
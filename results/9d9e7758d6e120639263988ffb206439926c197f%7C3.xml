<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2016</searchword><id>13213</id><udhid>UDH:TvAR/13213</udhid><titel>Wetgeving en literatuur</titel><searchwords><searchword>TvAR 6/2016</searchword><searchword>UDH:TvAR/13213</searchword></searchwords><attachments><attachment><name>18213.pdf</name><extention>pdf</extention><url>https://denhollander.info/download/18213/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Pachtbeleid&lt;/h4&gt;&lt;p&gt;De staatssecretaris bestudeert het slotakkoord van het Spelderholt-proces (&lt;span class="italic"&gt;Kamerstukken II&lt;/span&gt; 2015/16, 27 924, nr. 66). In dezelfde brief worden de pachtnormen 2016 aan de Tweede Kamer gezonden. In de gebieden met voornamelijk melkveehouderij zijn de pachtprijzen gestegen, door het wegvallen van een slecht jaar (2009) en het meenemen van een goed jaar (2014). Volgend jaar zal het wel weer omlaag gaan.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De regering heeft de Staten-Generaal uitvoerig geïnformeerd over de inhoud van de Invoeringswet Omgevingswet (&lt;span class="italic"&gt;Kamerstukken I&lt;/span&gt; 2015/16, 33962, A). Daarin ook eerste gedachten over het overgangsrecht. De Tweede Kamer is verder geïnformeerd de voortgang van de Omgevingswet, de trajecten van uitvoeringsregelgeving, invoeringswet- en regelgeving (inclusief overgangsrecht), aanvullingsregelgeving en implementatie van de Omgevingswet. Naar verwachting kan het voorstel Grondeigendom in het voorjaar van 2017 ter advisering aan de Raad van State worden aangeboden (&lt;span class="italic"&gt;Kamerstukken II &lt;/span&gt;2015/16, 33 962, nr. 186).&lt;/p&gt;&lt;h4&gt;Barro&lt;/h4&gt;&lt;p&gt;Door een wijziging van het Besluit algemene regels ruimtelijke ordening (&lt;span class="italic"&gt;Stb&lt;/span&gt;. 2016, 202) heeft het Natuurnetwerk Nederland een officiële status gekregen en is de term ‘ecologische hoofdstructuur’ verwijderd uit de regels. Ook zijn er aanpassingen in de grote rivieren, elektriciteitsvoorzieningen, het IJsselmeergebied en enige technische wijzigingen opgenomen.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Jacht&lt;/h4&gt;&lt;p&gt;De Eerste Kamer had gevraagd om verduidelijking van de positie van de provincie bij de jacht in de nieuwe Wet natuurbescherming. De staatssecretaris schrijft: Provinciale staten hebben de bevoegdheid om bij verordening regels te stellen over de in hun provincie werkzame faunabeheereenheid en het door die faunabeheereenheid op te stellen faunabeheerplan (art. 3.12, negende lid). Deze regels kunnen ook betrekking op het onderdeel van het faunabeheerplan dat handelt over de uitoefening van de jacht. Deze regels moeten dan de jachthouder de ruimte bieden om invulling te geven aan diens verplichting om een redelijke wildstand op zijn jachtveld te handhaven of te bereiken. Deze bevoegdheid reikt dus niet zo ver dat provincies het recht van de jachthouder op het uitoefenen van de jacht verdergaand kan beperken of zelfs ontzeggen (&lt;span class="italic"&gt;Kamerstukken I&lt;/span&gt; 2015/16, 33 348, W).&lt;/p&gt;&lt;h4&gt;Plattelandsontwikkeling&lt;/h4&gt;&lt;p&gt;De Staatssecretaris heeft een Beleidsregel verlagen subsidie POP gepubliceerd in &lt;span class="italic"&gt;Stcrt&lt;/span&gt;. 2016, nr. 27007. In februari 2015 is het Plattelandsontwikkelingsprogramma 2014–2020 van Lidstaat Nederland (POP3) goedgekeurd. Op grond van dat programma mogen in Nederland subsidies worden verstrekt voor in het programma opgenomen doelstellingen. De subsidies worden verstrekt door middel van nationale of provinciale subsidieregelingen. Indien er bij de uitvoering van een project waarvoor een POP-subsidie is verleend iets niet goed gaat, kan de subsidieverlener er toe overgaan de subsidieverkrijger daarvoor een correctie en/of sanctie op te leggen. Een correctie betekent dat een betalingsaanvraag wordt verminderd met het bedrag van de subsidiabele kosten waarvoor geen vergoeding wordt gegeven, omdat die kosten niet vergoed kunnen worden. Zo zou er in een betalingsaanvraag sprake kunnen zijn van kosten die op grond van de EU-regelgeving, de subsidieregeling of de subsidietoekenningsbeschikking niet subsidiabel zijn. Dergelijke kosten kunnen vanzelfsprekend niet vergoed worden. Maar ook als er sprake is van bijvoorbeeld een fout in de aanbestedingsprocedure, kunnen de kosten die betrekking hebben op de aanbestedingplichtige activiteit niet of niet geheel vergoed worden. Er zijn ook onregelmatigheden die niet samenhangen met onjuistheden in een ingediende betalingsaanvraag. Zo kan een subsidieverkrijger nalaten een verplichting na te leven, bijvoorbeeld de verplichting tot het indienen van een jaarlijks voortgangsverslag. In die gevallen wordt er, los van de betalingsaanvraag, een sanctie opgelegd. Die sanctie betreft dan in het algemeen een verlaging (korting) van de subsidie met een bepaald percentage of een bepaald bedrag. De hoogte van de sanctie is afhankelijk van de ernst van de onregelmatigheid en van de vraag of dezelfde onregelmatigheid al eens eerder is voorgekomen bij dezelfde subsidieverkrijger. In geval van herhaling kan een zwaardere sanctie opgelegd worden. De beleidsregeling bevat een uitgebreid spoorboekje met sancties.&lt;/p&gt;&lt;h4&gt;Wet natuurbescherming&lt;/h4&gt;&lt;p&gt;De vaste commissie voor Economische Zaken heeft een aantal vragen en opmerkingen voorgelegd aan de Staatssecretaris van Economische Zaken over de brief van 13 mei 2016 over de voorhang ontwerp uitvoeringsregelgeving Wet natuurbescherming (&lt;span class="italic"&gt;Kamerstuk&lt;/span&gt; 33 348, nr. 177). De vragen en opmerkingen zijn op 2 juni 2016 aan de Staatssecretaris van Economische Zaken voorgelegd. Bij brief van 7 juni 2016 zijn de vragen beantwoord (&lt;span class="italic"&gt;Kamerstukken II&lt;/span&gt; 2015/16, 33 348, nr. 190).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Biologische landbouw&lt;/h4&gt;&lt;p&gt;Ter uitvoering van de motie Koşer Kaya – Thieme (&lt;span class="italic"&gt;Kamerstuk&lt;/span&gt; 33 979, nr. 127), wil de staatssecretaris de omschakeling van gangbare naar biologische landbouw faciliteren door de introductie van de mogelijkheid van borgstelling voor het werkkapitaal dat hiervoor nodig is, als onderdeel van het investeringsplan voor de omschakeling. Deze nieuwe faciliteit is in samenwerking met de banken voorbereid. Op deze wijze kan kredietverstrekking door banken voor werkkapitaal tijdens de omschakelperiode gaan plaatsvinden. De nieuwe borgstellingsregeling verlaagt daarmee een van de belangrijkste door de sector aangegeven drempels voor gangbaar producerende boeren en tuinders om hun bedrijf om te schakelen naar biologische productie. Hiermee hoopt de regering een stimulans te geven aan de verdere groei van de biologische sector in Nederland (&lt;span class="italic"&gt;Kamerstukken II&lt;/span&gt; 2015/16, 29 842, nr. 39).&lt;/p&gt;&lt;h2&gt;Dieren&lt;/h2&gt;&lt;h4&gt;Gezondheid&lt;/h4&gt;&lt;p&gt;De resultaten van het onderzoek Veehouderij en Gezondheid Omwonenden (VGO, waarbij het verband tussen pluimvee-, varken-, runder-, nertsen- en geitenhouderijen en volksgezondheid wordt onderzocht leidt naar verwachting voor de zomer (2016) tot resultaten (Tweede Kamer, 2015/16, Aanhangselnummer 2641).&lt;/p&gt;&lt;h2&gt;Planten&lt;/h2&gt;&lt;h4&gt;Bodemvruchtbaarheid&lt;/h4&gt;&lt;p&gt;De Technische Commissie Bodem (TCB) heeft een advies uitgebracht over «Toestand en dynamiek van organische stof in Nederlandse landbouwbodems». De staatssecretaris van I&amp;M (Dijksma) is er blij mee. En gaat er ook wat mee doen, bijvoorbeeld in het kader van de evaluatie van de Meststoffenwet en het zesde Actieprogramma Nitraatrichtlijn (&lt;span class="italic"&gt;Kamerstukken II&lt;/span&gt; 2015/16, 330015, nr. 53).&lt;/p&gt;&lt;h2&gt;Milieurecht&lt;/h2&gt;&lt;h4&gt;CO2 emissies glastuinbouw&lt;/h4&gt;&lt;p&gt;Met het besluit in &lt;span class="italic"&gt;Stcrt&lt;/span&gt;. 2016, 23451 stelt de Staatssecretaris van Infrastructuur en Milieu, in overeenstemming met de Staatssecretaris van Economische Zaken, de hoeveelheid CO2-emissies vast die de glastuinbouwsector in het kalenderjaar 2016 binnen het zogenoemde kostenvereveningssysteem zonder financiële consequenties kan emitteren. Tegen dit besluit kan geen beroep worden ingesteld op grond van art. 1 van bijlage 2 van de Algemene wet bestuursrecht (onder Wet milieubeheer, onderdeel c). De vastgestelde hoeveelheid voor het kalenderjaar 2016 bedraagt 6,2 megaton CO2-emissies. Wordt de vastgestelde hoeveelheid overschreden, dan zijn de aangewezen inrichtingen een vergoeding verschuldigd op grond van art. 15.52 van de Wet milieubeheer.&lt;/p&gt;&lt;h4&gt;Asbest&lt;/h4&gt;&lt;p&gt;De staatssecretaris van I&amp;M is optimistisch over de Aanpak Asbestdaken. Er een programmabureau opgericht dat moet leiden tot een Breed Samenwerkingsverband. Van de subsidieregelingen wordt goed gebruik gemaakt, ook door agrariërs (&lt;span class="italic"&gt;Kamerstukken II&lt;/span&gt; 2015/16, 25 834, nr. 112).&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Aangezien de kamer het stelsel van fosfaatrechten tegelijk wil behandelen met de Wet verantwoorde groei en het stelsel per 1 januari 2017 moet intreden, heeft de staatssecretaris aangekondigd dat het wetsvoorstel in de laatste week van het zomerreces (29 augustus – 2 september) naar de kamer te sturen (&lt;span class="italic"&gt;Kamerstukken II&lt;/span&gt; 2015/16, 33 979, nr. 139).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Van 29 tot en met 31 mei 2016 vindt de informele Landbouwraad plaats in Eindhoven en Amsterdam. Tijdens deze informele bijeenkomst wil men in gesprek gaan over de toekomst van het Gemeenschappelijk Landbouwbeleid (GLB) binnen het thema ‘Food of the Future, the Future of Food’. Dit zal de eerste keer zijn dat de landbouwministers van de Europese Unie samen zullen spreken over de toekomst van het GLB na 2020. Als basis voor de discussie tussen de Ministers heeft Nederland ik een paper opgesteld. Daarin wordt gepleit voor het afschaffen van directe inkomenssteun voor boeren en een verschuiving naar het realiseren van maatschappelijke opgaven, innovatie en een verbreding van de vergroening naar bijvoorbeeld klimaatdoelen. (&lt;span class="italic"&gt;Kamerstukken II&lt;/span&gt; 2015/16, 21 501-32, nr. 921). In de Landbouwraad van 17 mei 2016 kwamen de volgende onderwerpen aan de orde: de marktsituatie (moeilijk), dierenwelzijn (uitfaseren ingrepen), landbouw en klimaat, vereenvoudiging GLB en diversen (&lt;span class="italic"&gt;Kamerstukken II&lt;/span&gt; 2015/16, 21 501-32, nr. 922).&lt;/p&gt;</content><legacyfootnotes/><footnotes><footnote/></footnotes><auteurs/><published>2016-06-27 09:02:42</published><modified>2016-06-27 09:02:42</modified><editiondate>2016-06-27</editiondate><htmlpath>https://denhollander.info/artikel/13213</htmlpath></article>
</articles></edition>
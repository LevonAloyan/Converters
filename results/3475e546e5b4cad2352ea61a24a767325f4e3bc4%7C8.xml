<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2020</searchword><id>16296</id><udhid>UDH:TvAR/16296</udhid><titel>De brede blik van Bruil op het agrarisch omgevingsrecht</titel><searchwords><searchword>TvAR 7/8/2020</searchword><searchword>UDH:TvAR/16296</searchword></searchwords><attachments><attachment><name>21222.pdf</name><extention>pdf</extention><url>https://denhollander.info/download/21222/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&lt;p&gt;Wat is de kracht van Willem Bruil? Willem kan als geen ander ingewikkelde materie kort en bondig samenvatten, tegelijkertijd kritisch beschouwen en wel zo scherp dat iedereen het snapt. Dat kan hij bovendien in de volle breedte van het agrarisch recht en (misschien wel het meest in het oog springend) met zeer veel humor. Om deze redenen is Willem al decennia lang een inspiratiebron voor juristen die het agrarisch recht beoefenen, zeker ook voor mij. Mij is gevraagd om de ontwikkelingen in het agrarisch omgevingsrecht en de rol en visie van Willem in dit verband te beschouwen. Aan de hand van twee actuele voorbeelden uit het agrarisch omgevingsrecht, namelijk de thema’s stikstof (project en bestemmingsplan) en verduurzaming van de veehouderij via het bestemmingsplan, zal ik hetgeen ik zojuist aangaf over de kracht van Willem illustreren.[2] Tegelijkertijd schets ik daarmee de juridische stand van zaken ten aanzien van deze onderwerpen. Daarop zal de nadruk ook liggen. Enige afbakening is gelet op de omvang en de complexiteit van de problematiek noodzakelijk. Zo laat ik bij het onderwerp stikstof het deelonderwerp bemesten en beweiden onbesproken. Dit artikel is een bewerking van mijn presentatie tijdens de feestelijke studiemiddag ‘Bruils Brede Blik’ die op 20 februari 2020 in Arnhem plaatsvond.[3] Ontwikkelingen van na 20 februari 2020 zijn, behoudens enkele uitzonderingen, niet in dit artikel beschreven. &lt;/p&gt;&lt;h3&gt;2. Stikstof en natuurvergunning&lt;/h3&gt;&lt;p&gt;Een korte terugblik&lt;/p&gt;&lt;p&gt;Op 1 juli 2015 is het Programma Aanpak Stikstof (hierna: het PAS) in werking getreden. Hieraan is een lange voorgeschiedenis voorafgegaan, die begon met de ingebrekestelling van de Europese Commissie op 24 oktober 2000.[4] Nederland kreeg een tik op de vingers van de Europese Commissie vanwege een gebrekkige implementatie van (kort gezegd) de Vogelrichtlijn en de Habitatrichtlijn.[5] Het is vaste rechtspraak van het Hof van Justitie van de EG dat een richtlijn uit zichzelf aan particulieren geen verplichtingen kan opleggen en dat een bepaling van een richtlijn als zodanig niet tegenover een particulier kan worden ingeroepen. Gelet hierop was het destijds voor een bestuursorgaan niet mogelijk om (bijvoorbeeld) de aanvraag om milieuvergunning te toetsen aan de Habitatrichtlijn en de Vogelrichtlijn. Zolang een derde, in het kader van bijvoorbeeld een aanvraag om omgevingsvergunning milieu, geen beroep had gedaan op een (vanwege de gebrekkige implementatie) rechtstreeks werkende richtlijnbepaling, mocht een bestuursorgaan hieraan niet toetsen en moest dus een daarmee strijdig besluit worden genomen. Indien door een derde in beroep vervolgens een beroep werd gedaan op de richtlijnbepaling, dan sneuvelde het besluit.[6] &lt;/p&gt;&lt;p&gt;Het heeft tot 1 oktober 2005 geduurd alvorens deze situatie veranderde. Op 1 oktober 2005 is de ‘Wijziging van de Natuurbeschermingswet 1998 in verband met Europeesrechtelijke verplichtingen’ in werking getreden.[7] Met art. 19d Natuurbeschermingswet 1998 werd een algemeen verbod geïntroduceerd om (kort weergegeven) zonder vergunning projecten uit te voeren of andere handelingen te verrichten die significante effecten kunnen hebben voor ‘Natura 2000-gebieden’.[8] Op 31 maart 2010 is de zogeheten ‘stikstofvoorziening’ in de Natuurbeschermingswet 1998 opgenomen (art. 19kd Natuurbeschermingswet 1998), waarmee de figuur ‘extern salderen’ een wettelijke basis kreeg.[9] Onder extern salderen wordt verstaan dat tegenover de uitbreiding in ammoniakdepositie als gevolg van een project of plan, een daling in ammoniakdepositie staat, en wel zodanig dat per saldo de depositie (op geen enkel relevant hexagoon) toeneemt. Op 25 april 2013 is de werking hiervan uitgebreid naar plannen.[10] &lt;/p&gt;&lt;p&gt;Als gevolg van de constante stroom aan jurisprudentie over (met name) art. 19kd Natuurbeschermingswet 1998, waarbij de Afdeling bestuursrechtspraak van de Raad van State (hierna: ‘de Afdeling’) waar nodig en mogelijk de wetgever te hulp is geschoten door de wet richtlijnconform te interpreteren, kon gesproken worden van een uitgekristalliseerd systeem aan de hand waarvan de rechtspositie van bijvoorbeeld een veehouder vrij nauwkeurig kon worden bepaald. De agrarisch ondernemer was in dit systeem, wanneer zijn plannen resulteerden in een grotere ammoniakdepositie, nagenoeg volledig afhankelijk van externe saldering. Als daarvoor in zijn geval voldoende mogelijkheden waren, kon hij ontwikkelen. Zo niet, dan zat het bedrijf op slot. Andere mitigerende maatregelen (beter gezegd: beschermingsmaatregelen) gericht op natuurherstel zijn in dat geval veelal niet te realiseren. &lt;/p&gt;&lt;p&gt;Hiermee is de reden voor het PAS gegeven. Door middel van een programmatische aanpak moest de ontwikkeling van projecten en het behalen van de natuurdoelstellingen samengaan. Extern salderen was (behoudens overgangsrechtelijke uitzonderingen) niet meer toegestaan.[11] De agrarisch ondernemer kon in het nieuwe systeem langs twee sporen zijn bedrijf ontwikkelen. In de eerste plaats was er geen Natuurbeschermingswetvergunning meer nodig voor projecten met een lagere stikstofdepositie dan de drempelwaarde die was bepaald bij algemene maatregel van bestuur (art. 19kh, zevende lid Natuurbeschermingswet 1998). In art. 2, eerste lid van het Besluit grenswaarden programmatische aanpak stikstof was de grens gesteld op 1 mol per hectare per jaar. Let wel: deze uitzondering zag enkel op de significante effecten vanwege stikstof. In dit geval gold overigens boven de 0,05 mol per hectare per jaar wel een meldingsplicht. In de tweede plaats konden Gedeputeerde Staten ontwikkelingsruimte toedelen aan een project via de Natuurbeschermingswetvergunning dan wel via de verklaring van geen bedenkingen in een omgevingsvergunning. De ontwikkelingsruimte zou in tranches vrijkomen (60% in de eerste drie jaren en 40% in de daaropvolgende periode van drie jaren).&lt;/p&gt;&lt;p&gt;De visie van Willem&lt;/p&gt;&lt;p&gt;Aan de hand van het bovenstaande plaatje legde Willem altijd uit waarom hij weinig vertrouwen had in de juridische houdbaarheid van het PAS.&lt;/p&gt;&lt;p&gt;Het blokje met het pijltje staat voor een project dat de stikstofdepositie verhoogt en ´kdw´ betekent kritische depositiewaarde. Aan de hand hiervan stelde Willem bijvoorbeeld studenten aan de Rijksuniversiteit Groningen de vraag of men dacht dat het project in overeenstemming was met art. 6, derde lid van de Habitatrichtlijn. Nog nooit had een student deze vraag bevestigend beantwoord, aldus Willem. Willem was geen voorstander van het PAS. Reeds in 2010 stelde hij in zijn artikel ‘Natura 2000: werk voor wetgever, bestuur en rechter’ bijvoorbeeld het volgende:&lt;/p&gt;&lt;blockquote&gt;‘(…) In plaats van koste wat kost te zoeken naar uitbreidingsmogelijkheden voor agrarische bedrijven, zou ik de zaak wel eens om willen draaien: als bedrijven op slot komen te staan zal daarvoor een schadevergoeding moeten worden gegeven. (…) In de reeks ‘doorbijten – afknijpen – ontwikkelen’ wordt nu meestal gekozen voor ‘afknijpen’. In sommige gevallen zou ontwikkeling misschien kunnen en anders moet gewoon gekozen voor ‘doorbijten’: het agrarische bedrijf dient dan - met schadevergoeding – te verdwijnen. (…)’.[12]&lt;/blockquote&gt;&lt;p&gt;Het oordeel van de Afdeling bestuursrechtspraak van de Raad van State&lt;/p&gt;&lt;p&gt;Op 29 mei 2019[13] heeft de Afdeling haar oordeel geveld over het PAS. De Afdeling heeft (kort en onvolledig samengevat) geoordeeld dat het PAS in strijd is met art. 6, derde lid van de Habitatrichtlijn en onderdelen van de relevante regelgeving onverbindend verklaard. &lt;/p&gt;&lt;p&gt;De activiteiten die met toepassing van de uitzondering op de vergunningplicht zonder vergunning zijn gerealiseerd of verricht zijn, zijn door de uitspraak van de Afdeling alsnog vergunningplichtig geworden. Dat geldt ook voor activiteiten waarvoor een meldingsplicht gold. De meldingsbevestiging is immers niet op rechtsgevolg gericht en daarom geen besluit als bedoeld in art. 1:3, eerste lid van de Algemene wet bestuursrecht. Vooralsnog is voor deze categorieën geen (generieke) oplossing voorhanden. Wel heeft de Minister van LNV ten aanzien van de meldingsplichtige projecten kenbaar gemaakt dat het de bedoeling is om projecten waarvoor op 29 mei 2019 de volgende situatie gold te legaliseren:&lt;/p&gt;&lt;ol&gt;&lt;li class="nummers"&gt;het project was volledig gerealiseerd, installaties, gebouwen en infrastructuur e.d. waren opgericht; of&lt;/li&gt;&lt;li class="nummers"&gt;het project was weliswaar nog niet volledig gerealiseerd, maar de initiatiefnemer had aantoonbaar stappen gezet met het oog op volledige realisatie; of&lt;/li&gt;&lt;li class="nummers"&gt;het project was weliswaar nog niet aangevangen, maar daarvoor waren wel al aantoonbaar onomkeerbare, significante investeringsverplichtingen aangegaan.[14]&lt;/li&gt;&lt;/ol&gt;&lt;p&gt;Natuurvergunningen die op basis van het PAS zijn verleend en in rechte onaantastbaar zijn behouden hun rechtsgevolg, zo overweegt de Afdeling nadrukkelijk in de uitspraak van 29 mei 2019.[15] Het is de vraag hoe de betreffende overwegingen moeten worden begrepen in het licht van art. 5.4, tweede lid van de Wet natuurbescherming. Op grond hiervan moet een natuurvergunning worden ingetrokken of gewijzigd indien dat nodig is ter uitvoering van art. 6, tweede lid van de Habitatrichtlijn (een gebonden bevoegdheid). Intussen is de eerste uitspraak gepubliceerd, te weten de uitspraak van de rechtbank Oost-Brabant van 19 augustus 2019[16], waaruit volgt dat het niet uitgesloten is dat een onherroepelijke natuurvergunning moet worden ingetrokken indien er een gebrek aan de daaraan ten grondslag liggende passende beoordeling kleeft.&lt;/p&gt;&lt;p&gt;Weer extern salderen in het kader van de natuurvergunning&lt;/p&gt;&lt;p&gt;De onverbindendheid van bijlage 2 van het PAS heeft tot gevolg dat een programma van kracht is zonder dat daarin Natura 2000-gebieden zijn opgenomen. De bepalingen in de Wet natuurbescherming (Wnb), het Besluit natuurbescherming (Bnb) en de Regeling natuurbescherming (Rnb) die van toepassing zijn op vergunningen voor activiteiten die depositie veroorzaken op stikstofgevoelige natuurwaarden in Natura 2000-gebieden die in het programma zijn opgenomen gelden niet meer (zijn onverbindend). Dit betreft onder andere art. 5.5, derde lid van de Wnb, waarin het verbod op externe saldering was vastgelegd. &lt;/p&gt;&lt;p&gt;Het is voor de agrarisch ondernemer in beginsel dus weer mogelijk om met gebruikmaking van externe saldering een natuurvergunning te verkrijgen.&lt;span class="italic"&gt; &lt;/span&gt;Naar mijn mening is daarbij de ´prePAS jurisprudentie´ over extern salderen bij vergunningen (niet te verwarren met extern salderen bij bestemmingsplannen) weer onverkort relevant. De Afdeling refereert hier ook aan in de PAS-uitspraak. In deze jurisprudentie is aanvaard dat saldering in de vorm van intrekking van een milieuvergunning, Hinderwetvergunning of melding (hierna tezamen aangeduid als: milieuvergunning) ten behoeve van de verlening van een Nbw-vergunning voor de oprichting of uitbreiding van een agrarisch bedrijf onder voorwaarden kan worden betrokken als maatregel in een passende beoordeling. Er dient onder andere[17] sprake te zijn van een directe samenhang tussen de intrekking van de milieuvergunning en de verlening van de Natuurbeschermingswetvergunning. Die directe samenhang wordt aangenomen als de vergunning voor het saldogevende bedrijf daadwerkelijk is of zal worden ingetrokken ten behoeve van de uitbreiding van het saldo-ontvangende bedrijf. Dit kan blijken uit het intrekkingsbesluit of uit een overeenkomst tussen het saldogevende en saldo-ontvangende bedrijf over de overname van het stikstofdepositiesaldo van de in te trekken milieuvergunning. Verder dient vast te staan dat de bedrijfsvoering van het saldogevende bedrijf daadwerkelijk is of wordt beëindigd. &lt;/p&gt;&lt;p&gt;Het vee hoeft niet aanwezig te zijn. Wel moet het bedrijf nog feitelijk aanwezig zijn en kunnen worden hervat zonder (nieuwe) natuurvergunning.[18] Dat is het geval indien de stallen nog zijn ingericht als dierenverblijf en de daarvoor benodigde voorzieningen nog aanwezig zijn. Kortom: op het moment dat de overeenkomst wordt gesloten mag er nog niet zijn gesloopt. Een vrij recent voorbeeld in de rechtspraak vormt de uitspraak van 19 december 2018[19], waarin de Afdeling als volgt overwoog:&lt;/p&gt;&lt;blockquote&gt;‘(…) 6.7. Niet in geschil is dat de bedrijfsgebouwen van de varkenshouderij [locatie 2] te Sint-Oedenrode nog aanwezig waren op het moment waarop de overeenkomst werd gesloten. Verder heeft het college gesteld dat op dat moment de stalinrichting binnen de gebouwen nog aanwezig was. De Afdeling is gelet hierop van oordeel dat er voor het college geen aanleiding bestond nader te onderzoeken of in de bestaande stallen vee kon worden gehouden overeenkomstig de omgevingsvergunning beperkte milieutoets. (…)’.&lt;/blockquote&gt;&lt;p&gt;Omdat de referentiesituatie van het PAS niet meer geldt, wordt mijns inziens weer teruggevallen op de voor het PAS geldende referentiedata, te weten een milieutoestemming voor 20 juni 1994 of later (veelal 24 maart 2000) in geval van de Vogelrichtlijn en (in beginsel) een milieutoestemming voor 7 december 2004 daar waar het gaat om de Habitatrichtlijn (zijnde de aanwijsdata).[20] De vergunde rechten moeten ná de referentiedatum wel vergund zijn gebleven.[21]&lt;/p&gt;&lt;p&gt;Als voor het saldogevende bedrijf een Nbw-vergunning is verleend geldt een enigszins andere toets. Ik verwijs naar de uitspraak van de Afdeling van 27 januari 2016 (ECLI:NL:RVS:2016:166).[22]&lt;/p&gt;&lt;p class="inspringen"&gt;&lt;span class="italic"&gt;‘(…) Externe saldering&lt;/span&gt;&lt;/p&gt;&lt;p class="inspringen"&gt;&lt;span class="italic"&gt;4.3. Zoals de Afdeling eerder heeft overwogen (zie onder meer de uitspraak van de Afdeling van 13 november 2013 in de zaken met nrs. 201303243/1/R2, 201303324/1/R2, 201303514/1/R2 en 201303816/1/R2), kan saldering in de vorm van - gedeeltelijke - intrekking van een milieuvergunning, Hinderwetvergunning of melding (hierna tezamen aangeduid als: milieutoestemming) ten behoeve van de verlening van een Nbw-vergunning voor de uitbreiding van een agrarisch bedrijf onder voorwaarden worden betrokken als maatregel in een passende beoordeling. &lt;/span&gt;&lt;span class="italicunderlined"&gt;Ook saldering in de vorm van een - gedeeltelijke - intrekking van een Nbw-vergunning kan onder voorwaarden worden betrokken als maatregel in een passende beoordeling&lt;/span&gt;&lt;span class="italic"&gt;. Een ingetrokken milieutoestemming kan voor externe saldering worden gebruikt als het saldogevende bedrijf op het moment waarop artikel 6, tweede en derde lid, van de Habitatrichtlijn van toepassing werd op een Natura 2000-gebied (referentiedatum) over een milieutoestemming beschikte en deze na die datum wordt ingetrokken. &lt;/span&gt;&lt;span class="italicunderlined"&gt;Projecten en andere handelingen waarvoor een Nbw-vergunning is verleend zijn beoordeeld op grond van artikel 19e tot en met 19g van de Nbw 1998, dat een implementatie vormt van artikel 6, tweede en derde lid, van de Habitatrichtlijn. Gelet hierop geldt bij externe saldering met een Nbw-vergunning niet als voorwaarde dat een Nbw-vergunning voor de stikstofveroorzakende activiteit was verleend op de referentiedatum. Wel is van belang dat de stikstofdepositie aanwezig was of kon zijn tot het moment van intrekking van de Nbw-vergunning of het sluiten van de overeenkomst over de overname van de stikstofdepositie ten behoeve van de uitbreiding van het saldo-ontvangende bedrijf&lt;/span&gt;&lt;span class="italic"&gt;.&lt;/span&gt;&lt;/p&gt;&lt;p class="inspringen"&gt;&lt;span class="italic"&gt;4.4. Bij besluit van 18 september 2013 heeft het college een Nbw-vergunning verleend voor het in werking hebben van een veehouderij en de bouw van stal 6 aan de [locatie 2]. Bij besluit van 21 februari 2014 heeft het college de Nbw-vergunning voor het houden van 19.280 stuks pluimvee in stal 6 aan de [locatie 2] ingetrokken ten behoeve van de uitbreiding van de veehouderij aan de [locatie 1]. Ten behoeve van de gewenste uitbreiding van zijn veehouderij aan de [locatie 1] heeft [vergunninghouder] op 5 november 2013 met de eigenaar van de veehouderij aan de [locatie 2] een overeenkomst gesloten over het ten gunste van zijn initiatief laten intrekken van het uit de Nbw-vergunning voortvloeiende recht op het houden van 19.280 stuks pluimvee. Dit veebestand houdt verband met eenzelfde ammoniakemissie als een deel van het veebestand waarmee [vergunninghouder] zijn veehouderij wenst uit te breiden. &lt;/span&gt;&lt;span class="italicunderlined"&gt;Voor de vraag of de met stal 6 samenhangende ammoniakemissie aanwezig kon zijn, is anders dan Mob kennelijk veronderstelt, niet van belang dat deze stal is gerealiseerd. Deze kon tot het moment van sluiten van de overeenkomst over de overname van de ammoniakemissie immers zonder nieuwe Nbw-vergunning alsnog worden gerealiseerd en in gebruik worden genomen&lt;/span&gt;&lt;span class="italic"&gt;. Het aangevoerde geeft gelet op het voorgaande geen aanleiding voor het oordeel dat niet aan de in de jurisprudentie van de Afdeling gestelde voorwaarden aan externe saldering, voor zover van toepassing bij saldering in de vorm van een - gedeeltelijke - intrekking van een Nbw-vergunning, is voldaan (…)’.&lt;/span&gt;&lt;/p&gt;&lt;p class="inspringen"&gt;&lt;span class="italic"&gt;(onderstrepingen mijnerzijds, PB)&lt;/span&gt;&lt;/p&gt;&lt;p&gt;Het vorenstaande heeft de Afdeling overwogen met betrekking tot de Nbw-vergunning. Met betrekking tot de op grond van de Wet natuurbescherming verleende vergunning (hierna: de Wnb-vergunning of: de natuurvergunning) heeft volgens mij hetzelfde te gelden. Ook daarbij heeft immers een beoordeling plaatsgevonden op basis van wettelijke bepalingen die een implementatie vormen van art. 6, tweede en derde lid, van de Habitatrichtlijn. Indien en voor zover een vergunning is verleend met gebruikmaking van ontwikkelingsruimte op grond van het PAS zou op dit punt nog tegengeworpen kunnen worden dat in zoverre sprake is van een onjuiste implementatie. Hoewel dat nog niet met zekerheid te zeggen is, verwacht ik niet dat dit de situatie anders maakt. De Afdeling heeft in de uitspraak van 29 mei 2019 immers expliciet overwogen dat onherroepelijke vergunningen hun rechtsgevolgen behouden.&lt;/p&gt;&lt;p&gt;Van belang is verder dat uitgesloten dient te zijn dat de saldoafnames waarmee extern gesaldeerd wordt, betrokken kunnen zijn in de stoppersruimte die in het kader van het PAS beschikbaar is gesteld (zie de uitspraak van 29 mei 2019). De Afdeling is van oordeel dat dubbele inzet van stikstofdepositie is uitgesloten als extern gesaldeerd wordt met een bedrijf dat (i) op 1 juli 2015 geen stikstofdepositie meer veroorzaakte of (ii) op 1 juli 2018 nog stikstofdepositie veroorzaakte, of (iii) binnen één kilometer afstand van een Natura 2000-gebied staat. Dubbele inzet van deposities is niet uitgesloten als extern gesaldeerd wordt met een bedrijf dat feitelijk is beëindigd in de periode 1 juli 2015 - 1 juli 2018.&lt;/p&gt;&lt;p&gt;Tot slot is van belang dat de colleges van Gedeputeerde Staten van de provincies eind 2019 beleidsregels hebben vastgesteld. Deze beleidsregels betreffen deels een codificatie van de jurisprudentie van de Afdeling over salderen (waaronder de hiervoor beschreven jurisprudentie). Voor het overige bevatten de beleidsregel diverse aanvullende eisen, die extra belemmeringen opwerpen in geval een onherroepelijke vergunning wordt ingezet voor externe (en interne) saldering. Zo wordt in de beleidsregels ten aanzien van externe saldering aanvullend gesteld dat (i) alleen mag worden gerekend met de aantoonbaar feitelijk gerealiseerde capaciteit, (ii) daarbij uitgegaan dient te worden van de volledig opgerichte installaties en gebouwen of gerealiseerde infrastructuur en overige voorzieningen die noodzakelijk zijn voor het uitvoeren van de activiteit, (iii) een correctie plaatsvindt op grond van het Besluit emissiearme huisvesting en (iv) de stikstofemissie met 30% wordt gekort. Op het moment dat ik dit artikel afrond[23], is de mogelijkheid voor externe saldering in het provinciale beleid evenwel nog niet opengesteld. &lt;/p&gt;&lt;p&gt;Hoe nu verder?&lt;/p&gt;&lt;p&gt;In veel gevallen biedt externe saldering geen of onvoldoende uitkomst voor de ontwikkeling van een agrarisch bedrijf, omdat er te weinig ammoniak beschikbaar is in de regio of omdat niet aan de vereisten wordt voldaan. De Minister van LNV heeft de afgelopen tijd een groot aantal maatregelen aangekondigd die ook agrariërs enig perspectief moet bieden[24]. Een bespreking van deze maatregelen valt buiten het bestek van deze bijdrage. Hetzelfde geldt voor de inmiddels in werking getreden Spoedwet aanpak stikstof (SAS[25]). In relatie tot Willem zijn visie dat ontwikkeling in sommige gevallen misschien kan, maar dat voor het overige gekozen moet worden voor &lt;span class="italic"&gt;‘&lt;/span&gt;doorbijten&lt;span class="italic"&gt;’, &lt;/span&gt;waaronder hij verstaat dat het agrarisch bedrijf met schadevergoeding dient te verdwijnen, mag echter niet onvermeld blijven dat inmiddels € 350 miljoen is vrijgemaakt voor de gerichte opkoop van veehouderijen (op vrijwillige basis en met de provincies als regisseur). Willem zag in 2010 al dat het niet anders kon. Interessant in relatie tot de hiervoor beschreven figuur van extern salderen is voorts dat de Minister het verleasen van stikstofrechten mogelijk wil maken (voor duurzame projecten met een tijdelijke stikstofdepositie).&lt;/p&gt;&lt;p&gt;Conclusie&lt;/p&gt;&lt;p&gt;Kortom: bijna 20 jaar na de ingebrekestelling van de Europese Commissie worstelt Nederland nog steeds met Europeesrechtelijke verplichtingen die voortvloeien uit de Vogelrichtlijn en Habitatrichtlijn, het economisch belang en het natuurbelang. Het einde is voorlopig nog niet in zicht. Het PAS heeft gefaald. Of de Sas en de aangekondigde maatregelen ons verder gaat helpen is nog maar zeer de vraag. Zo is het op zijn minst opvallend te noemen dat ook de Sas de mogelijkheid creëert om bij ministeriële regeling een drempelwaarde in het leven te roepen. Intussen is echter ook de Minister van LNV met onder andere Willem van mening dat investeringen in de opkoop van veehouderijen onderdeel moeten uitmaken van het Natura 2000-beleid en dat hiervoor financiële middelen moeten worden gereserveerd. In de bewoordingen van Willem: er wordt alsnog doorgebeten.&lt;/p&gt;&lt;p&gt;Hiervoor heb ik enkele stikstofrelevante aspecten van de natuurvergunning behandeld. Vanwege het bepaalde in art. 2.7, eerste lid van de Wet natuurbescherming[26] dient niet alleen voor een project, maar ook voor een plan de (kort gezegd) ‘Natura 2000-toets’ plaats te vinden. Hierna behandel ik gezien het grote belang voor de agrarische praktijk de huidige stand van zaken bij bestemmingsplannen.&lt;/p&gt;&lt;h3&gt;3. Stikstof en bestemmingsplan&lt;/h3&gt;&lt;p&gt;Inleiding&lt;/p&gt;&lt;p&gt;Evenals voor de hiervoor behandelde natuurvergunning voor een project geldt ook bij een plan dat agrarische ontwikkelingen in sommige gevallen wel mogelijk zijn. Hierna geef ik enkele voorbeelden. Voordat ik daaraan toekom behandel ik evenwel eerst de referentiesituatie.&lt;/p&gt;&lt;p&gt;Referentiesituatie&lt;/p&gt;&lt;p&gt;Volgens vaste jurisprudentie van de Afdeling heeft de feitelijke en planologisch legale situatie ten tijde van de vaststelling van het plan te gelden als referentiesituatie bij de toetsing van een bestemmingsplan aan art. 2.7, eerste lid, van de Wet natuurbescherming.[27] De referentiesituatie bij een plan is dus anders dan bij een project. &lt;/p&gt;&lt;p&gt;In haar uitspraak van 1 juni 2016[28] heeft de Afdeling bijvoorbeeld overwogen dat indien de raad in het plan een gebruiksverbod wenst op te nemen waarmee, zonder dat daaraan een nader onderzoek ten grondslag ligt, is verzekerd dat als gevolg van het plan geen aantasting van de natuurlijke kenmerken van de betrokken Natura 2000-gebieden zal optreden, het gebruiksverbod voor de referentiesituatie zal moeten uitgaan van de feitelijke en planologisch legale situatie ten tijde van de vaststelling van het plan. Strikt genomen zou dit betekenen dat enkel het feitelijke en planologisch legale gebruik op het moment dat het bestemmingsplan wordt vastgesteld bij de referentiesituatie mag worden betrokken. &lt;/p&gt;&lt;p&gt;Er zijn tal van situaties denkbaar waarbij deze strikte uitleg in de agrarische praktijk knelt. Zo komt in de agrarische sector een fluctuatie in diersoorten en -aantallen veel voor. De diersoorten en -aantallen die op het moment van de vaststelling van het bestemmingsplan aanwezig zijn, geven niet altijd een goed beeld van de bedrijfsvoering. Een duidelijk voorbeeld betreft de vleeskuikenhouderij waar de stal tussen de verschillende mestrondes enige tijd leeg staat om te ontsmetten etc. Zou in die periode het bestemmingsplan worden vastgesteld, dan zou bij een strikte uitleg de depositie in de referentiesituatie nihil zijn. &lt;/p&gt;&lt;p&gt;Interessant in dit verband is de uitspraak van de Afdeling van 4 september 2019.[29] De gemeenteraad van Leudal was bij de definitie van ‘bestaande stikstofemissie’ in de planregeling uitgegaan van het gebruik van gebouwen en overkappingen ten behoeve van vee in de omvang zoals feitelijk aanwezig en planologisch legaal in de periode van 1 jaar voorafgaand aan het vaststellen van het bestemmingsplan. Bepalend waren de gegevens zoals opgenomen in de fiscale jaarrekening en rekening diende te worden gehouden met de feitelijk aanwezige stalsystemen en voorzieningen ter beperking van de stikstofemissie. De Afdeling lijkt deze regeling te sanctioneren, al moet gezegd worden dat de beroepsgrond hier niet specifiek op zag.[30]&lt;/p&gt;&lt;p&gt;Verder is van belang dat ‘ten tijde van de vaststelling van het plan’ onder omstandigheden aldus mag worden begrepen dat het moment van het opstellen van de passende beoordeling ten behoeve van het bestemmingsplan bepalend is. Dit volgt uit de uitspraak van de Afdeling van 4 maart 2020.[31] In dat geval was een school na het opstellen van de passende beoordeling gesloopt, maar er waren geen andere stikstof veroorzakende activiteiten ontplooid tussen het moment waarop de passende beoordeling werd gemaakt en het moment waarop het plan werd vastgesteld. &lt;/p&gt;&lt;p&gt;Rechtstreeks, onlosmakelijk gevolg&lt;/p&gt;&lt;p&gt;Indien kan worden aangetoond dat ten opzichte van de referentiesituatie de stikstofdepositie niet toeneemt, dan is geen sprake van significante gevolgen voor een Natura 2000-gebied. Relevant is de uitspraak van de Afdeling bestuursrechtspraak van de Raad van State van 23 maart 2016.[32] &lt;/p&gt;&lt;p class="inspringen"&gt;&lt;span class="italic"&gt;‘(…) 27.4. Voor de beoordeling van de gevolgen van het plan voor het Natura 2000-gebied dienen alle samenhangende gevolgen te worden betrokken. De raad heeft daarbij terecht ook de positieve gevolgen van de aanleg van de randweg als gevolg van het feitelijk verdwijnen van landbouwgronden betrokken. Het betreft in dit geval een &lt;/span&gt;&lt;span class="italicunderlined"&gt;rechtstreeks, onlosmakelijk gevolg&lt;/span&gt;&lt;span class="italic"&gt; van het plan, nu de weg &lt;/span&gt;&lt;span class="italicunderlined"&gt;ter plaatse van deze gronden zal worden aangelegd&lt;/span&gt;&lt;span class="italic"&gt; en deze gronden zodoende niet meer agrarisch kunnen worden gebruikt. Derhalve zal ter plaatse van deze gronden ook geen mest meer kunnen worden uitgereden. Het betoog van [appellante sub 7] en anderen dat deze gevolgen slechts mogen worden betrokken, indien is gewaarborgd dat die mest niet op percelen in de directe nabijheid zal worden uitgereden, volgt de Afdeling niet. Het eventueel uitrijden van de mest op andere gronden is geen rechtstreeks en onlosmakelijk gevolg van het plan, nu het plan geen betrekking heeft op die gronden en het plan de gebruiksmogelijkheden van die andere gronden niet regelt of wijzigt. Ook volgt uit het deskundigenbericht, zoals [appellante sub 7] en anderen ter zitting desgevraagd hebben erkend, dat nog niet bekend is of en zo ja, waar zij de mest nadien zullen uitrijden. De Afdeling betrekt bij dit oordeel ook dat alternatieven bestaan, zoals het afvoeren van mest en het elders verwerken daarvan. (…)’.&lt;/span&gt;&lt;/p&gt;&lt;p class="inspringen"&gt;(onderstreping mijnerzijds, PB)&lt;/p&gt;&lt;p&gt;Indien op dezelfde locatie bijvoorbeeld landbouwgronden of zelfs stallen verdwijnen ten behoeve van de nieuwe agrarische ontwikkeling is dat (bezien vanuit stikstofdepositie) een positief gevolg dat rechtstreeks en onlosmakelijk samenhangt met het plan, omdat op de plek waar de nieuwe agrarische activiteit wordt gerealiseerd het oude gebruik verdwijnt. Een passende beoordeling en een milieueffectrapportage op de voet van art. 7.2a van de Wet milieubeheer lijken mij in zo’n geval niet nodig.[33]&lt;/p&gt;&lt;p&gt;Geen aantasting natuurlijke kenmerken&lt;/p&gt;&lt;p&gt;Indien een bestemmingsplan slechts een geringe stikstofdepositie met zich brengt op een Natura 2000-gebied, dan kan onder omstandigheden onder verwijzing naar een ecologische onderbouwing worden gesteld dat de depositietoename zo gering is dat het plan niet zal leiden tot aantasting van de natuurlijke kenmerken van het Natura 2000-gebied.[34] Dat is zelfs denkbaar indien de kritische depositiewaarden op een bepaald hexagoon worden overschreden.&lt;/p&gt;&lt;p&gt;Begrenzing dieraantallen, dierplaatsen en diersoorten, emissie en/of depositie&lt;/p&gt;&lt;p&gt;Een ander voorbeeld waarbij de depositie niet toeneemt is een bestemmingsplanregeling die de bestaande feitelijke en planologisch legale situatie bevriest door middel van een gebruiksverbod. Deze systematiek heb ik voor dit tijdschrift beschreven in het artikel ‘Het bestemmingsplan voor het buitengebied en Natura 2000’[35], waarnaar ik kortheidshalve verwijs.&lt;/p&gt;&lt;p&gt;Externe saldering bij een bestemmingsplan&lt;/p&gt;&lt;p&gt;Evenals bij de natuurvergunning kan externe saldering bij een bestemmingsplan als mitigerende maatregel worden aangemerkt en worden betrokken in de passende beoordeling indien er een directe samenhang bestaat tussen het voorgenomen plan en de salderingsmaatregel. Directe samenhang wordt in geval van een bestemmingsplan aangenomen als:&lt;/p&gt;&lt;ul&gt;&lt;li class="streepjes"&gt;de vergunning voor het saldogevende bedrijf daadwerkelijk is of zal worden ingetrokken ten behoeve van de uitbreiding van het saldo-ontvangende bedrijf. Dit kan blijken uit een intrekkingsbesluit of uit een overeenkomst tussen het saldogevende en saldo-ontvangende bedrijf over de toename van het stikstofdepositiesaldo van de in te trekken milieuvergunning; en als&lt;/li&gt;&lt;li class="streepjes"&gt;vaststaat dat de bedrijfsvoering van het saldogevende bedrijf daadwerkelijk is of wordt beëindigd.[36]&lt;/li&gt;&lt;/ul&gt;&lt;p&gt;﻿&lt;/p&gt;&lt;p&gt;Eén-op-één inpassen&lt;/p&gt;&lt;p&gt;Tot slot mag de zogenoemde ‘één-op-één inpassing’ niet onvermeld blijven. Gesteld dat voor een agrarische ontwikkeling een natuurvergunning is verkregen en onherroepelijk is geworden, dan kan deze één-op-één worden ingepast in een bestemmingsplan.[37] Hiervoor is noodzakelijk dat het bestemmingsplan niet méér mogelijk maakt dan hetgeen door de natuurvergunning is toegestaan. Dit dient in de planregels van het bestemmingsplan geborgd te zijn. Indien in de planregels verwezen wordt naar een natuurvergunning, dient uit het oogpunt van rechtszekerheid duidelijk te zijn welke natuurvergunning precies bedoeld wordt. Dit kan duidelijk worden gemaakt door te verwijzen naar de datum en het kenmerk van de betreffende natuurvergunning. Algemene verwijzingen in de planregels van een bestemmingsplan naar natuurvergunningen zijn dus niet specifiek genoeg.&lt;/p&gt;&lt;p&gt;Met betrekking tot de één-op-één inpassing is tot slot van belang dat een Nbw- of Wnb-vergunning waarmee ontwikkelingsruimte op grond van het PAS is toebedeeld volgens de Afdeling niet één-op-één kan worden ingepast in een bestemmingsplan.[38]&lt;/p&gt;&lt;h3&gt;4. Verduurzaming van de veehouderij via het bestemmingsplan&lt;/h3&gt;&lt;p&gt;Inleiding&lt;/p&gt;&lt;p&gt;Steeds meer provincies, en in navolging daarvan gemeenten, dwingen de verduurzaming van de veehouderij via de ruimtelijke ordening af. Het systeem houdt in veel gevallen kort gezegd in dat nieuwvestiging, omschakeling en vergroting van een bestaand bouw- of bestemmingsvlak enkel mogelijk is indien (onder andere) wordt voldaan aan duurzaamheidsregels. Inmiddels hebben achtereenvolgens de Brabantse Zorgvuldigheidsscore Veehouderij (hierna: BZV), het Groninger Verdienmodel en het Gelders Plussensysteem het licht gezien. In de BZV 2.0 kan een veehouder scoren op een schaal van 1 tot 10. Een bedrijf dat aan de wettelijke eisen voldoet heeft als basis 6 punten. Van de 4 punten die met maatregelen kunnen worden behaald, kan een veehouder 3 punten scoren binnen de pijler Inrichting &amp; Omgeving en 1 punt binnen de pijler Certificaten. Wanneer een veehouder een score van 7,25 haalt, verdient hij ontwikkelruimte. In dit Tijdschrift heb ik eerder aangegeven sterk te twijfelen aan de juridische houdbaarheid van dit systeem.[39] Ook anderen waren deze mening toegedaan.[40] Eén van de argumenten was dat ten aanzien van onder andere het thema dierenwelzijn de op grond van art. 3.1 van de Wet ruimtelijke ordening (in geval van een bestemmingsplan) en art. 4.1 van de Wet ruimtelijke ordening (in geval van een provinciale ruimtelijke verordening) vereiste ruimtelijke relevantie ontbreekt. &lt;/p&gt;&lt;p&gt;De visie van Willem&lt;/p&gt;&lt;p&gt;Willem dacht hier genuanceerder over. Volgens hem diende bijvoorbeeld bij de beoordeling van de BZV ook een rol te spelen dat het streven naar een zorgvuldige veehouderij een belangrijk maatschappelijk doel en wellicht een voorwaarde voor de levensvatbaarheid van de intensieve veehouderij vormt. In het licht van de meest recente jurisprudentie is met name zijn suggestie om aan niet omgevingsrelevante factoren een minder zwaar gewicht toe te kennen in de score, zodat de punten die op die onderdelen kunnen worden behaald niet doorslaggevend zijn, relevant.[41]&lt;/p&gt;&lt;p&gt;Art. 7l van het Besluit uitvoering Crisis- en herstelwet&lt;/p&gt;&lt;p&gt;Kennelijk twijfelde ook de provincie Noord-Brabant aan de ruimtelijke relevantie van de BZV. Op haar verzoek is in het Besluit van 2 maart 2015 tot aanvulling van het Besluit uitvoering Crisis- en herstelwet (negende tranche) opgenomen dat provinciale staten van Noord-Brabant in aanvulling op art. 4.1 juncto art. 3.1, eerste lid van de Wet ruimtelijke ordening in de provinciale verordening ruimte regels kunnen stellen omtrent de inhoud van bestemmingsplannen, die strekken ten behoeve van het bereiken en in stand houden van een veilige en gezonde fysieke leefomgeving, een goede omgevingskwaliteit, mede met inachtneming van het belang om private inspanningen gericht op een duurzame en zorgvuldige veehouderij te bevorderen. Dit is vastgelegd in art. 7l van het Besluit uitvoering Crisis- en herstelwet. &lt;/p&gt;&lt;p&gt;Het oordeel van de Afdeling&lt;/p&gt;&lt;p&gt;Op 12 februari 2020 heeft de Afdeling haar oordeel over de BZV geveld.[42] De voorwaarden van een zorgvuldige veehouderij zijn niet in strijd met art. 4.1, eerste lid van de Wet ruimtelijke ordening en evenmin vastgesteld in strijd met het evenredigheidsbeginsel, aldus de Afdeling. De Afdeling wijst op de verbrede reikwijdte ex art. 7l van het Besluit uitvoering Crisis- en herstelwet. Verder geeft de Afdeling aan ervan overtuigd te zijn dat de certificaten die in de BZV 2.0 voor varkenshouderijen zijn opgenomen, voorwaarden stellen aan bedrijven die betrekking hebben op of nauw samenhangen met aspecten van een veilige en gezonde fysieke leefomgeving, en dus met een goede omgevingskwaliteit, zoals diergezondheid/zoönosen, fosfaat-efficiency, brandveiligheid en energie. Dat sommige van die certificaten voor varkenshouderijen ook betrekking hebben op het aspect dierenwelzijn, maakt dit volgens de Afdeling niet anders omdat varkenshouders het vereiste minimale punten binnen de pijler Certificaten ook kunnen behalen via certificaten die voorwaarden aan bedrijven stellen die betrekking hebben op of nauw samenhangen met aspecten van een veilige en fysieke leefomgeving. Dit betreft in feite het zojuist gememoreerde door Willem in 2010 reeds aangevoerde argument: de puntenscore vanwege dierenwelzijn is niet doorslaggevend.&lt;/p&gt;&lt;p&gt;Overige aspecten&lt;/p&gt;&lt;p&gt;Niet onvermeld mag blijven dat de uitspraak van 12 februari 2020 ook om andere redenen interessant is. Daarmee doel ik in de eerste plaats op de overige overwegingen van de Afdeling met betrekking tot het provinciale omgevingsbeleid voor de intensieve veehouderij. De Afdeling is - in lijn met haar eerdere jurisprudentie[43] - van oordeel dat de in de Verordening ruimte opgenomen norm voor cumulatieve geurhinder niet in strijd met de Wet geurhinder en veehouderij[44] en het gelijkheidsbeginsel is en voorts dat de stalderingsregeling[45] niet in strijd met art. 4.1, eerste lid van de Wet ruimtelijke ordening, het evenredigheidsbeginsel en het gelijkheidsbeginsel is. Dat geldt volgens de Afdeling niet voor de voorwaarde dat in een plan de achtergrondconcentratie, vermeerderd met de bijdrage van het initiatief, een jaargemiddelde concentratie (PM10) op gevoelige objecten veroorzaakt van maximaal 31,2 microgram per m&lt;span class="superscript"&gt;3&lt;/span&gt;. Deze norm doorkruist titel 5.2 van de Wet milieubeheer. &lt;/p&gt;&lt;p&gt;In de tweede plaats is de uitspraak van 12 februari 2020 ook vanuit algemeen bestuursrechtelijk perspectief relevant, namelijk voor zover het gaat om de ‘exceptieve toetsing’ van lagere regeling (zoals een provinciale ruimtelijke verordening of een bestemmingsplan). Strijdigheid met formele rechtsbeginselen, zoals het zorgvuldigheidsbeginsel en het motiveringsbeginsel, kan op zichzelf genomen niet leiden tot het onverbindend achten van een algemeen verbindend voorschrift. Dit laat onverlet dat, indien als gevolg van een gebrekkige motivering of onzorgvuldige voorbereiding van het voorschrift door de rechter niet kan worden beoordeeld of er strijd is met hogere regelgeving, de algemene rechtsbeginselen of de algemene beginselen van behoorlijk bestuur, dit ertoe kan leiden dat de bestuursrechter het voorschrift buiten toepassing laat en een daarop berustend besluit om die reden vernietigt. Als het vaststellende orgaan bij het voorbereiden en nemen van een algemeen verbindend voorschrift de negatieve gevolgen daarvan voor een bepaalde groep uitdrukkelijk heeft betrokken en de afweging deugdelijk heeft gemotiveerd, voldoet deze keuze aan het zorgvuldigheids- en het motiveringsbeginsel en beperkt de toetsing door de bestuursrechter zich in het algemeen tot de vraag of de regeling in strijd is met het evenredigheidsbeginsel. Hiermee heeft de Afdeling aansluiting gezocht bij de jurisprudentie van de Centrale Raad van Beroep.[46]&lt;/p&gt;&lt;h3&gt;5. Afronding&lt;/h3&gt;&lt;p&gt;Willem heeft afscheid genomen als hoogleraar agrarisch recht. Gelukkig heeft hij tegelijkertijd kenbaar gemaakt dat hij werkzaam blijft, ook in het agrarisch recht. Zo heeft hij naar eigen zeggen zijn werkzaamheden voor het Instituut voor Agrarisch Recht deels, maar zeker niet volledig afgebouwd. Van zijn scherpte zullen we hopelijk in dit tijdschrift dan ook nog veel voorbeelden gaan zien.&lt;/p&gt;</content><legacyfootnotes/><footnotes><footnote>1 Mr. P.P.A. (Paul) Bodden is advocaat bij Hekkelman Advocaten en Notarissen.</footnote><footnote>2 Voorbeelden van zijn humor heb ik vanwege het wetenschappelijke karakter van dit tijdschrift enkel beperkt en in de voetnoten (niet in de hoofdtekst) opgenomen.</footnote><footnote>3 Willem houdt overigens zelf niet van studiemiddagen. Zo schreef hij in een van zijn columns voor ‘De Boerderij’: ‘Ik zit liever gewoon uit het raam te kijken en na te denken. Ik bezoek ook zelden bijeenkomsten waar ik zelf niet hoef te spreken. Zelf spreken heeft namelijk voordelen: je mag meestal gratis naar binnen en je kunt niet in slaap vallen.’.</footnote><footnote>4 Nr. 56 (2000) D 107/183.</footnote><footnote>5 Richtlijn (EEG) nr. 74/409 van de Raad van Europese Gemeenschappen van 2 april 1979 inzake behoud van de vogelstand (&lt;span class="italic"&gt;PbEG&lt;/span&gt; L 103) en richtlijn (EEG) nr. 92/43 van de Raad van Europese Gemeenschappen van 21 mei 1992 inzake instandhouding van de natuurlijke habitats en de wilde flora en fauna (&lt;span class="italic"&gt;PbEG&lt;/span&gt; L 206).</footnote><footnote>6 Zie onder andere ABRvS 7 december 2005, &lt;span class="italic"&gt;AB&lt;/span&gt; 2006, 67.</footnote><footnote>7 &lt;span class="italic"&gt;Kamerstuknummer&lt;/span&gt; 28 171.</footnote><footnote>8 Vgl. thans: art. 2.7, tweede lid Wet natuurbescherming.</footnote><footnote>9 &lt;span class="italic"&gt;Kamerstuknummer&lt;/span&gt; 32 127.</footnote><footnote>10 &lt;span class="italic"&gt;Kamerstuknummer&lt;/span&gt; 33 135.</footnote><footnote>11 Art. 5.5, derde lid (oud) Wet natuurbescherming.</footnote><footnote>12 &lt;span class="italic"&gt;TvAR&lt;/span&gt; 2010, nr. 10, p. 383-396.</footnote><footnote>13 ECLI:NL:RVS:2019:1603, TvAR 2019/7989 met noot D.W. Bruil.</footnote><footnote>14 Zie onder andere de brief van de Minister van LNV van 16 december 2019 met kenmerk BPZ / 19306068 aan de Tweede Kamer.</footnote><footnote>15 Zie onder andere rechtsoverweging 33.3.</footnote><footnote>16 ECLI:NL:RBOBR:2019:4830.</footnote><footnote>17 Dit is geen uitputtende / allesomvattende samenvatting van de jurisprudentie.</footnote><footnote>18 ABRvS 13 november 2013, ECLI:NL:RVS:2013:1931 (Liessel).</footnote><footnote>19 ECLI:NL:RVS:2018:4192 (Sint Oedenrode).</footnote><footnote>20 ABRvS 13 november 2013, ECLI:NL:RVS:2013:1891 (Leveroy).</footnote><footnote>21 ABRvS 13 november 2013, ECLI:NL:RVS:2013:1931 (Liessel).</footnote><footnote>22 In gelijke zin: ABRvS 29 juni 2016, ECLI:NL:RVS:2016:1817.</footnote><footnote>23 Op 1 juni 2020.</footnote><footnote>24 Zie onder andere de brief van de Minister van LNV van 16 december 2019 met kenmerk BPZ / 19306068 aan de Tweede Kamer.</footnote><footnote>25 Over de Sas was de Afdeling advisering van de Raad van State zeer kritisch. Een drempelwaarde is volgens haar alleen denkbaar voor bepaalde activiteiten of sectoren die zeer kleine deposities veroorzaken en van groot algemeen belang zijn (zoals de bouw). Een geloofwaardig pakket aan maatregelen is daarvoor noodzakelijk. De Sas bevat zo’n pakket niet, aldus de Afdeling advisering, &lt;span class="italic"&gt;Kamerstukken II&lt;/span&gt; 2019/20, 35347, nr.4.</footnote><footnote>26 Voorheen: art. 19j van de Natuurbeschermingswet 1998.</footnote><footnote>27 Art. 19j van de Natuurbeschermingswet 1998 (oud).</footnote><footnote>28 ECLI:NL:RVS:2016:1515.</footnote><footnote>29 ECLI:NL:RVS:2019:3022 (Buitengebied Leudal II).</footnote><footnote>30 Zie rechtsoverweging 8.2 tot en met 9.1.</footnote><footnote>31 ECLI:NL:RVS:2020:683 (Wijk aan Zee/Beverwijk).</footnote><footnote>32 ECLI:NL:RVS:2016:784 (Randweg Haps).</footnote><footnote>33 Zo is ook Kaajan van mening, zie haar noot onder M en R 2016/82.</footnote><footnote>34 ABRvS 24 februari 2016, ECLI:NL:RVS:2016:497 (Randweg Voorthuizen). Recenter: ABRvS 4 maart 2020, ECLI:NL:RVS:2020:682 (Overnachtingshaven Lobith) en ABRvS 11 maart 2020, ECLI:NL:RVS:2020:741 (Pallas-reactor Schagen). Deze situatie kan zich vanzelfsprekend ook bij een natuurvergunning voordoen (zie bijvoorbeeld ABRvS 13 mei 2020, ECLI:NL:RVS:2020:1230 (Hollandse Kust)).</footnote><footnote>35 &lt;span class="italic"&gt;TvAR&lt;/span&gt; 2016, nr. 1, p. 5-10.</footnote><footnote>36 ABRvS 1 februari 2017, ECLI:NL:RVS:2017:254 &lt;span class="italic"&gt;(&lt;/span&gt;Hilvarenbeek) en ABRvS 3 april 2013, ECLI:NL:RVS:2013:BZ7578 (Etten-Leur).&lt;span class="italic"&gt; &lt;/span&gt;</footnote><footnote>37 Onder andere ABRvS 29 januari 2020, ECLI:NL:RVS:2020:288 (Epe/Landgoed Tongeren).</footnote><footnote>38 ABRvS 29 mei 2019, ECLI:NL:RVS:2019:1603, r.o. 36. en 37.</footnote><footnote>39 P.P.A. Bodden, ‘De Brabantse Zorgvuldigheidsscore Veehouderij: een zorgvuldig bestuurlijk instrument’, &lt;span class="italic"&gt;TvAR&lt;/span&gt; 2013, nr. 11 p. 369-371.</footnote><footnote>40 Zie onder andere P.B. Bokelaar, ‘De provinciale Verordening ruimte als instrument voor verduurzaming van de veehouderij’, &lt;span class="italic"&gt;TO &lt;/span&gt;2014/afl. 1, p. 4-16.</footnote><footnote>41 D.W. Bruil, ‘De Brabantse Zorgvuldigheidsscore Veehouderij’, &lt;span class="italic"&gt;TvAR&lt;/span&gt; 2010, nr. 2014, nr. 1, p. 13-19. In voetnoot 25 van dat artikel is ook een voorbeeld te vinden van de humor van Willem. Hij stelt dat over de BZV inderdaad een proefschrift kan worden geschreven (zoals ik eerder in dit tijdschrift stelde) om daar in de voetnoot aan toe te voegen: ‘Bodden a.w. p. 370, die natuurlijk ook de aangewezen figuur is om dat op zich te nemen.’.</footnote><footnote>42 ECLI:NL:RVS:2020:452 (Mill en Sint Hubert).</footnote><footnote>43 ABRvS 19 juli 2017, ECLI:NL:RVS:2017:1969 en ABRvS 2 mei 2018, ECLI:NL:RVS:2018:1468.</footnote><footnote>44 De bepalingen in de Wet geurhinder en veehouderij hebben alleen betrekking op de voorgrondbelasting, de geurbelasting die een individuele veehouderij op een geurgevoelig object veroorzaakt. Voor de cumulatieve geurbelasting van alle veehouderijen in een gebied (ook wel - de achtergrondbelasting - genoemd) wordt in de Wet geurhinder en veehouderij, noch in andere wetgeving een kader geboden. De beoordeling en normering van de cumulatieve geurbelasting vindt daarom in beginsel plaats in het ruimtelijke spoor, waaronder in een bestemmingsplan. De norm in de Verordening over de cumulatieve geurhinder veroorzaakt door veehouderijen kan daarom zonder toepassing van art. 7l, tweede lid, van het Besluit uitvoering Chw worden gesteld, aldus de Afdeling.</footnote><footnote>45 De stalderingsregeling houdt kort gezegd in dat een veehouderij uitsluitend een dierenverblijf mag bouwen of uitbreiden indien er elders binnen het stalderingsgebied dierenverblijven worden gesaneerd. Op 7 november 2018 (ECLI:NL:RVS:2018:3609, Oirschot) had de Afdeling met betrekking tot de stalderingsregeling reeds geoordeeld dat deze wel degelijk een ruimtelijk belang dient (te weten het tegengaan van verdere regionale concentratie van de veehouderij in Noord-Brabant en verdere leegstand van bestaande dierenverblijven), er wel een ruimtelijk verband is tussen een voorgenomen ontwikkeling en de vereiste sanering (omdat beide activiteiten in hetzelfde stalderingsgebied moeten plaatsvinden) en dat de provincie de noodzakelijkheid van de regeling in voldoende mate heeft onderbouwd Zie nader over deze regeling: K. Burgman-Linssen, ‘Herbestemmen van VAB-locaties: kans of bedreiging?’, &lt;span class="italic"&gt;TvAR &lt;/span&gt;2019, nr. 12, p. 760-769.</footnote><footnote>46 CRvB 1 juli 2019, ECLI:NL:CRVB:2019:2016.</footnote></footnotes><auteurs>mr. P.P.A. Bodden</auteurs><published>2020-08-25 09:47:09</published><modified>2020-08-26 09:57:08</modified><editiondate>2020-08-25</editiondate><htmlpath>https://denhollander.info/artikel/16296</htmlpath></article>
</articles></edition>
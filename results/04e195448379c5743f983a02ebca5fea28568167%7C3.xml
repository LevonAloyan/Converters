<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2001</searchword><id>4708</id><udhid>UDH:TvAR/4708</udhid><titel>Van Marle / Amev Levensverzekering N.V. (TvAR 2001/5068)</titel><searchwords><searchword>TvAR 6/2001</searchword><searchword>TvAR 2001/5068</searchword><searchword>UDH:TvAR/4708</searchword></searchwords><attachments><attachment><name>2001_nr 6_Rechtspraak_5068.pdf</name><extention>pdf</extention><url>https://denhollander.info/download/4650/ci</url></attachment></attachments><inleiding>[Pachtwet art. 25, 34]&#13;
&#13;
Met de grond in geschil hangt melkquotum&#13;
samen: zij was dienstbaar aan de melkproduktie&#13;
op grond waarvan dat quotum is&#13;
toegekend. Verpachtster heeft aanspraken&#13;
ter zake en de eventuele – (mede) door&#13;
pachter veroorzaakte – onwetendheid van&#13;
verpachtster ten aanzien van het bestaan&#13;
van het melkquotum doet daaraan niet af.&#13;
Aannemelijk is dat verpachtster inderdaad&#13;
in de veronderstelling verkeerde dat met de&#13;
grond in geschil geen melkquotum samenhing.&#13;
Zij kan aanspraak maken op dat quotum&#13;
en dit is slechts anders indien zij – of&#13;
haar rechtsvoorgangster – afstand daarvan&#13;
heeft gedaan. Zulk een afstand is in casu&#13;
niet gelegen in het stilzitten van verpachtster&#13;
en – gezien haar onwetendheid met het&#13;
bestaan van het quotum – ook niet in haar&#13;
direct na het einde van de pachtovereenkomst&#13;
aan pachter gedane schriftelijke&#13;
mededeling: “Met deze betaling zijn alle&#13;
zaken met u afgerekend en bestaat er uit&#13;
hoofde van de pacht geen enkele verplichting&#13;
meer.” Pachter is niet geslaagd in het&#13;
bewijs dat door de rechtsvoorgangster van&#13;
verpachtster is toegezegd de aanspraken op&#13;
het melkquotum te laten varen.</inleiding><content>ARREST IN DE ZAAK VAN:&#13;
Jan van Marle te Dalfsen,&#13;
appellant,&#13;
procureur: mr. J.H. van Vliet,&#13;
tegen&#13;
de naamloze vennootschap Amev Levensverzekering&#13;
N.V. te Utrecht&#13;
geïntimeerde,&#13;
niet verschenen.&#13;
1 Het geding in eerste aanleg&#13;
De pachtkamer van het kantongerecht te&#13;
Zwolle heeft op 8 juni 1998 en 26 oktober&#13;
1998 tussen partijen vonnissen gewezen, die&#13;
in fotokopie aan dit arrest zijn gehecht en&#13;
naar de inhoud waarvan wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Van&#13;
Marle – is bij exploot van 18 november 1998,&#13;
met gelijktijdige dagvaarding van geïntimeerde&#13;
– hierna ook te noemen: Amev – voor dit&#13;
hof, in hoger beroep gekomen van genoemde&#13;
vonnissen.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende, Amev alsnog nietontvankelijk&#13;
zal verklaren in de door haar&#13;
ingestelde vorderingen, althans deze vorderingen&#13;
zal afwijzen, met veroordeling van Amev&#13;
in de proceskosten van beide instanties.&#13;
2.3 Amev is in hoger beroep niet verschenen;&#13;
tegen haar is verstek verleend.&#13;
2.4 Van Marle heeft vervolgens de stukken aan&#13;
het hof overgelegd ter fine van arrest.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht de vordering van Amev toegewezen,&#13;
aannemende dat met het door Van&#13;
Marle van Amev gepachte een melkquotum&#13;
samenhing, althans dat Van Marle dit melkquotum&#13;
bij het einde van de pacht aan Amev&#13;
had moeten overdragen, althans dat Amev&#13;
doordat zij niet in de gelegenheid werd&#13;
gesteld het melkquotum te verwerven schade&#13;
heeft geleden, hetgeen leidt tot de verplichting&#13;
van Van Marle de door Amev geleden schade&#13;
te vergoeden.&#13;
II. Ten onrechte heeft de pachtkamer van het&#13;
kantongerecht overwogen zoals zij heeft&#13;
gedaan in het vonnis van 26 oktober 1998,&#13;
onder punt 2.2.1 waar zij overweegt: “Bij de&#13;
waardering van deze verklaringen moet worden&#13;
betrokken dat Van Marle op een gerichte&#13;
vraag van zijn toenmalige verpachter naar de&#13;
aanwezigheid en de omvang van een melkquotum&#13;
niet heeft gereageerd.&#13;
Het mag zo zijn dat de rentmeester het hier&#13;
niet bij zou mogen laten zitten en de kwestie&#13;
verder uit had moeten zoeken, maar het gaat&#13;
bepaald te ver om, als hij dat niet heeft gedaan,&#13;
hem, althans zijn werkgever-verpachter,&#13;
later het recht te ontzeggen om afrekening te&#13;
vragen indien blijkt dat er toch een quotum&#13;
aanwezig was”.&#13;
III. Ten onrechte heeft de pachtkamer van het&#13;
kantongerecht in overweging 2.2.1 van het&#13;
vonnis van 26 oktober 1998 overwogen:&#13;
“Hierbij moet met name worden bedacht dat&#13;
de verpachter gepoogd heeft de aanwezigheid&#13;
van melkrechten bij Van Marle te onderzoeken&#13;
en dat zij van Van Marle, met wie zij in&#13;
een contractuele relatie staat die wordt beheerst&#13;
door de goede trouw, mag verwachten&#13;
dat hij de gestelde vraag naar waarheid beantwoordt.&#13;
Dat betekent ook dat indien Van&#13;
Marle in het geheel niet reageert, het veeleer&#13;
redelijk is dat de verpachter aanneemt dat er&#13;
niets te melden valt dan dat de pachter aanneemt&#13;
dat de verpachter wel niet geïnteresseerd&#13;
zal zijn als deze zijn stilzwijgen niet&#13;
nader controleert. Juist omdat de verpachter&#13;
mocht aannemen dat er geen quotum te melden&#13;
was nu Van Marle desgevraagd niets liet&#13;
horen, is het niet redelijk om de verpachter te&#13;
verwijten dat zij haar pachter niet is gaan&#13;
wantrouwen door de aanwezigheid van melkapparatuur&#13;
bij de boerderij. Dat klemt temeer,&#13;
nu vaststaat dat de bezoeken aan de boerderij&#13;
van zowel rentmeester Blok als Geerts uiterst&#13;
gering in getal zijn geweest”.&#13;
IV. Ten onrechte en in strijd met het bepaalde&#13;
in artikel 34, tweede lid, Pachtwet heeft de&#13;
pachtkamer van het kantongerecht van belang&#13;
geacht dat de verpachter “van Van Marle, met&#13;
wie zij in een contractuele verhouding staat&#13;
die wordt beheerst door de goede trouw, mag&#13;
verwachten dat hij de gestelde vraag naar&#13;
waarheid beantwoordt”.&#13;
V. Ten onrechte heeft de pachtkamer van het&#13;
kantongerecht nagelaten de vordering van&#13;
Amev af te wijzen omdat door Amev bij brief&#13;
van 10 november 1995 aan Van Marle definitieve&#13;
kwijting werd verleend.&#13;
VI. Ten onrechte heeft de pachtkamer van het&#13;
kantongerecht Van Marle in de kosten van de&#13;
procedure veroordeeld.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– bij door de grondkamer voor Overijssel&#13;
goedgekeurde pachtovereenkomst is door de&#13;
Stichting Pensioenfonds van de Koninklijke&#13;
Nederlandse Heidemaatschappij aan Van Marle&#13;
verpacht een perceel land, kadastraal bekend&#13;
gemeente Dalfsen, sectie P, nummer 297,&#13;
groot 3.91.00 ha, zulks ingaande 1 november&#13;
1970;&#13;
– bij akte van 19 maart 1992 heeft voornoemde&#13;
verpachtster (onder meer) voormeld perceel&#13;
in eigendom overgedragen aan Amev, die&#13;
sindsdien als verpachtster daarvan optrad;&#13;
– genoemde pachtovereenkomst is in verband&#13;
met de 65-jarige leeftijd van Van Marle geëindigd&#13;
op 31 oktober 1995;&#13;
– bij schrijven van 10 november 1995 heeft&#13;
Amev aan Van Marle bericht dat hem nog&#13;
aanvullende pacht onder aftrek van te veel&#13;
betaalde waterschapslasten in rekening worden&#13;
gebracht, zulks met een berekening van&#13;
het door Van Marle nog te betalen bedrag en&#13;
met de mededeling: “Met deze betaling zijn&#13;
alle zaken met u afgerekend, en bestaat er uit&#13;
hoofde van de pacht geen enkele verplichting&#13;
meer.” (voorlaatste zin);&#13;
– bij vonnis van de pachtkamer van het kantongerecht&#13;
te Zwolle van 12 augustus 1996 is&#13;
bij wege van voorlopige voorziening Van&#13;
Marle gelast aan Amev justificatoire bescheiden&#13;
te overhandigen als meitellingsformulieren,&#13;
quotumregistratieformulieren en/of COSen&#13;
LEI-overzichten, waaruit sedert 1983 tot&#13;
de datum van dat vonnis het verloop van het&#13;
landgebruik en het toegekende melkquotum&#13;
blijkt van het melkveebedrijf waarvan de&#13;
grond in geschil deel had uitgemaakt;&#13;
– Van Marle heeft vervolgens diverse gegevens&#13;
als in gemeld vonnis bedoeld aan Amev doen&#13;
toekomen.&#13;
5 Beoordeling van het geschil in&#13;
hoger beroep&#13;
5.1 Ten processe staat vast, gelet op de zich bij&#13;
de stukken bevindende brief van de COS d.d.&#13;
19 augustus 1996, dat in 1984 aan Van Marle&#13;
een melkquotum is toegekend. Indien en voor&#13;
zover Van Marle bedoelt te betogen dat dit&#13;
melkquotum niet mede met de grond in geschil&#13;
is gaan samenhangen, kan het hof hem&#13;
hierin niet volgen. Uit de zich eveneens bij de&#13;
stukken bevindende meitelling-gegevens blijkt&#13;
dat hij steeds een bedrijf heeft gehad dat&#13;
geheel (tot en met 1992) dan wel nagenoeg&#13;
geheel (de latere jaren) uit grasland heeft bestaan.&#13;
Nu niets is gesteld of anderszins gebleken&#13;
omtrent feiten of omstandigheden die tot&#13;
een andere conclusie aanleiding zouden moeten&#13;
zijn, moet ervan worden uitgegaan dat al&#13;
die bij hem in gebruik geweest zijnde grond&#13;
(mitsdien ook de grond in geschil) dienstbaar&#13;
is geweest aan de melkproductie op grond&#13;
waarvan hem in 1984 een melkquotum is toegekend;&#13;
derhalve is dat melkquotum toen met&#13;
al die grond gaan samenhangen.&#13;
Aan het vorenstaande doet onvoldoende af de&#13;
stelling van Van Marle in prima dat de grond&#13;
in geschil hoofdzakelijk als bouwland werd&#13;
gebruikt, nu dat – indien al juist – kennelijk&#13;
ook gebruik ten dienste van zijn melkveebedrijf&#13;
was en bovendien niet een gebruik uitsluitend&#13;
als bouwland.&#13;
5.2 Grief I is ongegrond. De eventuele enkele&#13;
omstandigheid dat de rechtsvoorgangster van&#13;
Amev en/of Amev ten tijde van de eigendomsovergang&#13;
in 1992 niet wist(en) dat er&#13;
melkquotum met de litigieuze grond samenhing&#13;
dan wel in de veronderstelling verkeerde(&#13;
n) dat zulks niet het geval was en dat zij&#13;
daarom bij de eigendomsoverdracht daaraan&#13;
geen waarde hebben toegekend, brengt nog&#13;
niet mede dat geen melkquotum met bedoelde&#13;
grond samenhing. Zoals reeds overwogen,&#13;
moet ervan worden uitgegaan dat in 1984 met&#13;
het litigieuze pachtobject melkquotum is gaan&#13;
samenhangen en dat is, nu niet is gebleken van&#13;
feiten of omstandigheden tengevolge waarvan&#13;
daarin verandering zou zijn gekomen, vervolgens&#13;
zo gebleven.&#13;
Een en ander klemt temeer nu het eventuele&#13;
ontbreken van wetenschap ter zake bij de&#13;
rechtsvoorgangster van Amev respectievelijk&#13;
bij Amev kennelijk een gevolg was van het&#13;
door Van Marle niet voldoen aan het hem in&#13;
mei 1986 gedane verzoek om opgave van zijn&#13;
melkquotum.&#13;
5.3 Het vorenstaande brengt tevens mede dat&#13;
de eventuele enkele omstandigheid van onwetendheid&#13;
van Amev ter zake van de aanwezigheid&#13;
van het melkquotum en het niet toekennen&#13;
van een waarde daaraan bij de eigendomsverkrijging&#13;
van de onderhavige grond niet&#13;
meebrengen dat Amev bij het einde van de&#13;
pacht ten opzichte van Van Marle geen aanspraak&#13;
op het melkquotum kon maken c.q.&#13;
ingeval van vervreemding van dat quotum&#13;
door Van Marle op een vergoeding daarvoor.&#13;
Ook afgezien van het bovenstaande kan de&#13;
pachter in beginsel geen aanspraken ontlenen&#13;
aan hetgeen de gaande en komende verpachter&#13;
al dan niet afspreken ter zake van (vergoeding&#13;
voor) eventueel met het verpachte samenhangend&#13;
melkquotum. Van een verklaring richting&#13;
de pachter is in zo’n geval immers geen&#13;
sprake.&#13;
5.4 Uit het hiervoor overwogene volgt dat&#13;
ook grief II ongegrond is. Ook als zou worden&#13;
aangenomen dat Van Marle in mei 1986&#13;
het recht had om zich te onthouden van een&#13;
antwoord op het hem gedane verzoek tot&#13;
opgave van zijn melkquotum en ook al hadden&#13;
de rentmeesters van de rechtsvoorgangster&#13;
van Amev respectievelijk van Amev zelf&#13;
kunnen en moeten zien dat Van Marle melk&#13;
produceerde, dan laat dat onverlet dat sprake&#13;
was van met de grond in geschil samenhangend&#13;
melkquotum, terwijl Van Marle uit&#13;
genoemde omstandigheden in redelijkheid&#13;
niet een afstand van aanspraken ter zake van&#13;
het melkquotum door de vorige verpachtster&#13;
dan wel door Amev heeft kunnen afleiden.&#13;
Hij geeft immers aan zelf gezwegen te hebben&#13;
en dan is het in strijd met de redelijkheid en&#13;
billijkheid die een rechtsverhouding als de&#13;
onderhavige beheersen, dat hij vervolgens op&#13;
de – althans mede – door hem zelf veroorzaakte&#13;
onwetendheid en de gevolgen daarvan&#13;
aan de zijde van Amev een beroep doet ter&#13;
afwering van aanspraken van Amev als in dit&#13;
geding aan de orde.&#13;
5.5 Het hof acht, de gang van zaken zoals&#13;
daarvan in dit geding is gebleken overziende,&#13;
aannemelijk dat Amev ten tijde van het einde&#13;
van de onderhavige pachtovereenkomst in de&#13;
veronderstelling verkeerde dat met de grond in&#13;
geschil geen melkquotum samenhing; zij heeft,&#13;
naar ook Van Marle zelf aangeeft, nooit met&#13;
hem over een melkquotum gesproken, hetgeen,&#13;
nu Amev als professioneel verpachtster goed&#13;
op de hoogte is van zaken betreffende pacht en&#13;
melkquotum, een aanwijzing vormt dat zij destijds&#13;
niet wist dat in werkelijkheid wel melkquotum&#13;
met het verpachte object samenhing.&#13;
Dit klemt temeer nu de rentmeester van de&#13;
vorige verpachtster als getuige in prima heeft&#13;
verklaard in het kader van de overdracht aan&#13;
Amev op een overzicht van melkquota bij Van&#13;
Marle “geen” te hebben ingevuld.&#13;
Ten processe moet dan ook, behoudens tegenbewijs,&#13;
van onbekendheid van Amev als hiervoor&#13;
bedoeld worden uitgegaan.&#13;
5.6 Ten onrechte betoogt Van Marle dat zijn&#13;
eigen stilzwijgen – dat hij overigens niet&#13;
anders verklaart dan dat hij “vond dat hij niet&#13;
tot het doen van een opgave verplicht was” –&#13;
geen consequentie voor zijn verplichtingen&#13;
inzake het melkquotum tegenover zijn verpachtster&#13;
mag hebben, maar dat het – in feite&#13;
door zijn stilzwijgen ingegeven – stilzitten&#13;
van de respectievelijke verpachtsters wel zou&#13;
moeten meebrengen dat dezen, althans Amev,&#13;
geen aanspraak (meer) zouden hebben ter&#13;
zake van het melkquotum in geschil. Niet in&#13;
te zien valt ook waarom, zo in mei 1986 nog&#13;
onduidelijkheid zou hebben bestaan ten aanzien&#13;
van de gerechtigdheid van verpachter en&#13;
pachter ten aanzien van het melkquotum, dit&#13;
voor Van Marle een reden moest zijn om zich&#13;
van het doen van de gevraagde opgave te onthouden.&#13;
Die opgave als zodanig kon voor&#13;
hem immers geen negatieve consequenties&#13;
hebben. Overigens kon vanaf de invoering&#13;
van de melkquotering voor iedere melkveehouder&#13;
al duidelijk zijn dat het melkquotum&#13;
met de desbetreffende grond samenhing en&#13;
dat ook verpachters rechten ter zake hadden,&#13;
getuige bijvoorbeeld de destijds geldende opkoopregeling&#13;
van melk door de overheid,&#13;
waarbij de medewerking van de verpachter&#13;
was vereist.&#13;
5.7 Ook indien het stilzwijgen van Van Marle&#13;
niet zwaarder zou moeten wegen dan het stilzitten&#13;
van de rechtsvoorgangster van Amev en&#13;
van Amev zelf, dan leidt dat nog niet tot de&#13;
conclusie dat dit enkele stilzitten moet leiden&#13;
tot verlies aan aanspraken ten aanzien van het&#13;
melkquotum.&#13;
Ook grief III faalt.&#13;
5.8 Grief IV kan, naar uit het hiervoor overwogene&#13;
volgt, evenmin doel treffen. Zoals al&#13;
aangegeven, is het hof van oordeel dat het&#13;
geen verschil maakt voor de aanspraken van&#13;
de (vorige) verpachtster ter zake van het litigieuze&#13;
melkquotum of Van Marle destijds al&#13;
dan niet gerechtigd was zich te onthouden&#13;
van het doen van de opgave, die aan hem was&#13;
gevraagd. Ten deze is dan ook geen sprake van&#13;
vóór de eigendomsovergang opeisbaar geworden&#13;
rechten en verplichtingen als bedoeld in&#13;
artikel 34, lid 2, van de Pachtwet, waardoor&#13;
Amev geen rechten ter zake van het melkquotum&#13;
zou hebben gekregen.&#13;
5.9 Gelet op al het hierboven overwogene, is&#13;
het hof van oordeel dat Amev bij het einde&#13;
van de onderhavige pachtovereenkomst aanspraak&#13;
kon maken op het met de grond in&#13;
geschil op dat moment samenhangende melkquotum,&#13;
tenzij sprake is geweest van een door&#13;
Amev te respecteren afstand van die aanspraak&#13;
door de rechtsvoorgangster van Amev&#13;
dan wel van zulk een afstand door Amev zelf.&#13;
Het hof ziet, naar uit het vorenstaande volgt,&#13;
zulk een afstand niet gelegen in het al besproken&#13;
stilzitten van de (vorige) verpachtster.&#13;
5.10 In haar tussenvonnis van 8 juni 1998&#13;
heeft de pachtkamer van het kantongerecht&#13;
Van Marle toegelaten om te bewijzen “dat de&#13;
Heidemij in 1992 in het kader van de voorgenomen&#13;
verkoop van het gepachte aan Amev&#13;
aan Van Marle uitdrukkelijk heeft toegezegd&#13;
haar aanspraken op diens melkquotum te&#13;
laten varen”, alsmede “dat Amev ten tijde van&#13;
de afwikkeling van de pachtovereenkomst&#13;
(10 november 1995) op de hoogte was of&#13;
moest zijn van het bestaan van een melkquotum&#13;
aan de zijde van Van Marle”.&#13;
In haar eindvonnis heeft de pachtkamer van&#13;
het kantongerecht vervolgens beslist dat Van&#13;
Marle het hem opgedragen bewijs niet heeft&#13;
geleverd.&#13;
5.11 Van Marle heeft in hoger beroep het eerste&#13;
onderdeel van de hem gegeven bewijsopdracht&#13;
niet aangevochten en hetzelfde geldt&#13;
voor het oordeel dat hij in het leveren van het&#13;
hem daarbij opgedragen bewijs niet is ge-&#13;
slaagd. Ook in hoger beroep moet derhalve&#13;
daarvan worden uitgegaan.&#13;
5.12 Het hof zal grief V opvatten als een&#13;
bestrijding van de bewijsopdracht in haar&#13;
tweede onderdeel alsmede van het oordeel dat&#13;
Van Marle ook het in dat tweede onderdeel&#13;
opgedragen bewijs niet heeft geleverd.&#13;
5.13 Nu er ten processe van moet worden uitgegaan&#13;
dat Amev ten tijde van het schrijven&#13;
van de brief van 10 november 1995 niet wist&#13;
dat er met de grond in geschil een melkquotum&#13;
samenhing en, gelet op de omstandigheden&#13;
zoals daarvan ten processe is gebleken,&#13;
daarvan in redelijkheid toen ook niet behoefde&#13;
uit te gaan, heeft de pachtkamer van het&#13;
kantongerecht met recht geoordeeld dat Van&#13;
Marle aan de voorlaatste zin van genoemde&#13;
brief niet zonder meer de uitleg kan geven die&#13;
hij daaraan geeft, alsmede, wederom gelet op&#13;
de omstandigheden van het geval, met recht&#13;
aan Van Marle ter zake een bewijsopdracht&#13;
gegeven.&#13;
5.14 Van Marle doet tevergeefs een beroep op&#13;
’s hofs arrest van 31 oktober 1995 in de zaak&#13;
Hoekstra/Hervormde Gemeente Oudega, aangezien&#13;
in die zaak – anders dan in casu – geen&#13;
sprake was van een – mede door de pachter&#13;
geïnitieerde – onbekendheid van de verpachtster&#13;
inzake het samenhangen van een melkquotum&#13;
met het gepachte.&#13;
5.15 De in prima afgelegde getuigenverklaringen&#13;
tezamen en in onderling verband beziend,&#13;
komt het hof met de pachtkamer van het kantongerecht&#13;
tot de conclusie dat Van Marle het&#13;
hem opgedragen bewijs niet heeft geleverd.&#13;
Ook grief V is tevergeefs opgeworpen.&#13;
6 Slotsom&#13;
6.1 Nu de grieven I tot en met V geen doel&#13;
kunnen treffen, moeten de vonnissen, waarvan&#13;
beroep, worden bekrachtigd. Dit impliceert&#13;
dat Van Marle terecht in de proceskosten&#13;
van de eerste aanleg is veroordeeld. Mitsdien&#13;
faalt ook grief VI.&#13;
6.2 Van Marle moet als de ook in hoger&#13;
beroep in het ongelijk gestelde partij worden&#13;
veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt de door de pachtkamer van het&#13;
kantongerecht te Zwolle tussen partijen gewezen&#13;
vonnissen van 8 juni 1998 en 26 oktober&#13;
1998, waarvan beroep;&#13;
veroordeelt Van Marle in de in hoger beroep&#13;
tussen partijen gevallen proceskosten, aan de&#13;
zijde van Amev tot heden begroot op nihil.</content><legacyfootnotes/><footnotes><footnote/></footnotes><auteurs/><published>2001-06-01 00:00:00</published><modified>1999-07-06 00:00:00</modified><editiondate>2001-06-01</editiondate><htmlpath>https://denhollander.info/artikel/4708</htmlpath></article>
</articles></edition>
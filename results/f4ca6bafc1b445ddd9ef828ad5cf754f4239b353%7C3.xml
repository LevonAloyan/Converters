<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7061</id><udhid>UDH:TvAR/7061</udhid><titel>'Jan Ruitenberg / De Gemeente Kampen' (TvAR 1990/4309)</titel><searchwords><searchword>TvAR 1/1990</searchword><searchword>TvAR 1990/4309</searchword><searchword>UDH:TvAR/7061</searchword></searchwords><attachments><attachment><name>1990_nr 1_Rechtspraak_4309.pdf</name><extention>pdf</extention><url>https://denhollander.info/download/6671/ci</url></attachment></attachments><inleiding>Pachtwet, art. 25, art. 54,&#13;
art. 19 BS 1988&#13;
De verplichting om als een goed pachter te&#13;
handelen zal in het algemeen meebrengen,&#13;
dat het een pachter niet vrijstaat om bij het&#13;
einde van de pachtovereenkomst of gedurende&#13;
de looptijd daarvan het gepachte aan&#13;
de verpachter op te leveren zonder deze in&#13;
de gelegenheid te stellen de daarmee samenhangende&#13;
heffingvrije hoeveelheid&#13;
melk te verwerven. Dit impliceert dat het&#13;
een pachter in het algemeen ook niet&#13;
vrijstaat gedurende de looptijd van de&#13;
pachtovereenkomst de naar evenredigheid&#13;
op het gepachte rustende heffingvrije hoeveelheid&#13;
melk geheel of gedeeltelijk te vervreemden.&#13;
In casu is, nu de pachter wist&#13;
dat de verpachtster groot belang hechtte&#13;
aan het behoud van het melkquotum, voorts&#13;
de vervreemding van het melkquotum niet&#13;
minder dan 40% van de met de gepachte&#13;
oppervlakte grond overeenkomende heffingvrije&#13;
hoeveelheid melk bedraagt en de betreffende grond alleen geschikt is voor&#13;
gebruik als grasland, de door de pachter&#13;
gedane vervreemding een dusdanig ernstige&#13;
wanprestatie, dat op grond daarvan de&#13;
pachtovereenkomst moet worden ontbonden.&#13;
Tevens moet de pachter schadevergoeding&#13;
betalen, die in het onderhavige geval&#13;
wordt bepaald op de helft van de waarde&#13;
van het vervreemde melkquotum, voorzover&#13;
dat samenhing met de gepachte oppervlakte.&#13;
De pachter moet tenslotte eraan&#13;
medewerken, dat de nog resterende heffingvrije&#13;
hoeveelheid melk overgaat naar&#13;
- nu verpachtster zelf geen melkproducent&#13;
is - de opvolgende pachter.</inleiding><content>Pachtkamer gerechtshof te Arnhem, arrest&#13;
d.d. 17 april 1989&#13;
In de zaak van:&#13;
Jan Ruitenberg, wonende te Kampen, appellant,&#13;
procureur: mr. P.C. Plochg,&#13;
tegen&#13;
De Gemeente Kampen, gevestigd te Kampen,&#13;
geïntimeerde, procureur: mr. J.M.J.&#13;
Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Zwolle tussen partijen gewezen&#13;
vonnis van 12 september 1988, waarvan&#13;
een fotocopie aan dit arrest is gehecht.&#13;
Overwegende:&#13;
Appellant, gedaagde in eerste aanleg, -&#13;
hierna ook te noemen: Ruitenberg - is bij&#13;
exploit van 14 september 1988 in hoger beroep&#13;
gekomen van voormeld vonnis met&#13;
gelijktijdige dagvaarding van geïntimeerde,&#13;
- hierna ook te noemen: de Gemeente -&#13;
voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
het vonnis, waarvan beroep, te vernietigen&#13;
en, opnieuw rechtdoende, aan de&#13;
Gemeente haar vorderingen alsnog te ontzeggen&#13;
als onbewezen en/of ongegrond,&#13;
met veroordeling van de Gemeente in de&#13;
proceskosten.&#13;
Bij memorie van antwoord is verweer gevoerd&#13;
met conclusie het vonnis, waarvan&#13;
beroep, te bekrachtigen, zo nodig met verbetering&#13;
van cijfers, en Ruitenberg te veroordelen in de proceskosten van het hoger&#13;
beroep.&#13;
Ter zitting van het hof van 13 februari&#13;
1989 is de zaak bepleit, voor Ruitenberg&#13;
door mr. R.K.E. Buysrogge, advocaat te&#13;
Zwolle, en voor de Gemeente door mr. H.&#13;
Stein, eveneens advocaat te Zwolle; op genoemde&#13;
zitting heeft de Gemeente bij akte&#13;
nog een stuk in het geding gebracht.&#13;
Vervolgens hebben partijen de stukken,&#13;
waaronder de pleitnotities van de advocaten,&#13;
aan het hof overgelegd voor het wijzen&#13;
van arrest.&#13;
De grieven&#13;
De grieven luiden als volgt:&#13;
Grief A&#13;
Ten onrechte heeft de pachtkamer geoordeeld&#13;
dat Ruitenberg zich aan wanprestatie&#13;
jegens de gemeente Kampen schuldig heeft&#13;
gemaakt.&#13;
Grief B&#13;
Ten onrechte heeft de pachtkamer de pachtovereenkomst&#13;
ontbonden en Ruitenberg&#13;
tot ontruiming veroordeeld.&#13;
Grief C&#13;
Ten onrechte heeft de pachtkamer Ruitenberg&#13;
veroordeeld om ƒ 231 000,- als schadevergoeding&#13;
aan de gemeente Kampen te&#13;
betalen.&#13;
Grief D&#13;
Ten onrechte heeft de pachtkamer voor&#13;
recht verklaard dat Ruitenberg verplicht is&#13;
om de resterende heffingvrije hoeveelheid&#13;
melk van 125.660 kg over te dragen aan de&#13;
gemeente c.q. aan een opvolgende pachter&#13;
en daartoe de benodigde formulieren op te&#13;
stellen en aan de gemeente ter hand te&#13;
stellen.&#13;
Grief E&#13;
Ten onrechte is de gemeente gemachtigd als&#13;
genoemd onder punt C en G van het&#13;
dictum.&#13;
De vaststaande feiten&#13;
Tegen de vaststelling van feiten als weergegeven&#13;
in de rechtsoverwegingen 1 tot en&#13;
met 6 van het vonnis, waarvan beroep, is&#13;
geen grief aangevoerd, weshalve ook in hoger&#13;
beroep daarvan kan worden uitgegaan,&#13;
met dien verstande dat Ruitenberg in hoger&#13;
beroep onweersproken ter verbetering en&#13;
aanvulling van de vaststaande feiten nog&#13;
heeft aangevoerd:&#13;
- dat hij op 26 november 1986 2.20 ha&#13;
land heeft verkocht met daarbij een hoe&#13;
veelheid van 42.000 kg melk;&#13;
- dat hij op 1 mei 1987 3.60.70 ha land&#13;
heeft verkocht met daarbij een hoeveelheid&#13;
van 68.500 kg melk;&#13;
- dat de nog resterende heffingvrije&#13;
hoeveelheid melk voor het melkjaar 1988/&#13;
1989 105.181 kg is.&#13;
Behandeling van het geschil in hoger beroep&#13;
1. Allereerst is de vraag aan de orde of Ruitenberg&#13;
zich schuldig heeft gemaakt aan&#13;
wanprestatie tegenover de Gemeente.&#13;
De in art. 25 der Pachtwet neergelegde&#13;
verplichting van de pachter om als een goed&#13;
pachter te handelen en bij het einde van de&#13;
pachtovereenkomst het gepachte in goede&#13;
staat aan de verpachter op te leveren, zal in&#13;
het algemeen medebrengen, dat het hem&#13;
niet vrijstaat bij het einde van de pacht of&#13;
gedurende de looptijd daarvan de grond&#13;
aan de verpachter op te leveren zonder deze&#13;
in de gelegenheid te stellen de daarmee samenhangende&#13;
heffingvrije hoeveelheid&#13;
melk te verwerven. Indien de verpachter&#13;
niet zelf melkproducent is, zal die verplichting&#13;
in het algemeen inhouden dat de pachter&#13;
eraan meewerkt, dat die heffingvrije&#13;
hoeveelheid overgaat op de opvolgende gebruiker.&#13;
Is er niet direct een opvolgende gebruiker,&#13;
dan komt het melkquotum bij gebreke&#13;
van een regeling ter beschikking van de minister,&#13;
die het naar redelijkheid en billijkheid&#13;
aan de verpachter, zijn opvolger onder&#13;
bijzonder titel of de nieuwe pachter behoort&#13;
toe te kennen.&#13;
Het voorgaande impliceert, mede gelet&#13;
op de uit voornoemd wetsartikel voortvloeiende&#13;
zorgverplichting van de pachter&#13;
ook gedurende de looptijd van de pachtovereenkomst&#13;
en voorts in aanmerking genomen&#13;
dat een overgang van een heffingvrije&#13;
hoeveelheid melk in beginsel geschiedt&#13;
op basis van de voor de melkproductie gebruikte&#13;
oppervlakte, dat het een pachter in&#13;
het algemeen ook niet vrijstaat gedurende&#13;
de looptijd van de pachtovereenkomst de&#13;
naar evenredigheid op het gepachte rustende&#13;
heffingvrije hoeveelheid melk geheel of&#13;
gedeeltelijke te vervreemden. Zulk een vervreemding&#13;
zonder toestemming van de verpachter&#13;
is aan te merken als handelen in stijd met art. 25 der Pachtwet en in casu&#13;
heeft Ruitenberg door de verkoop van&#13;
110.500 kg van de op de tot zijn bedrijf behorende&#13;
gronden rustende heffingvrije&#13;
hoeveelheid melk wanprestatie ten opzichte&#13;
van de Gemeente gepleegd.&#13;
De eerste door hem aangevoerde grief is&#13;
derhalve ongegrond.&#13;
2. Met betrekking tot de ernst van de&#13;
wanprestatie voert Ruitenberg aan,dat hij,&#13;
mede gelet op de onduidelijkheid in de regelgeving,&#13;
in de mening mocht verkeren dat&#13;
hij bevoegd was een deel van het quotum te&#13;
verkopen.&#13;
Deze stelling doet evenwel - afgezien&#13;
nog van de omstandigheid dat deze zich&#13;
niet verdraagt met het feit dat Ruitenberg&#13;
in november 1986 aan de Gemeente toestemming&#13;
vroeg voor overdracht van een&#13;
met de bij hem in gebruik zijnde eigen&#13;
grond evenredige hoeveelheid melk — niet&#13;
ter zake, aangezien zijn voormelde verplichting&#13;
voortvloeit uit de tussen partijen&#13;
bestaande pachtovereenkomst. Hieraan&#13;
doet niet af dat deze pachtovereenkomst&#13;
nog enige tijd zou duren, nu uit gedragingen&#13;
van Ruitenberg niet kan worden afgeleid&#13;
dat hij de wanprestatie voor het einde&#13;
van de pachtovereenkomst ongedaan zal&#13;
maken — waaromtrent niets is gesteld of&#13;
anderszins is gebleken -, terwijl er onvoldoende&#13;
grond bestaat voor de verwachting&#13;
dat de melkquotering voordien zal worden&#13;
opgeheven. Wel van belang voor de bepaling&#13;
van de ernst van de wanprestatie is:&#13;
a. Ruitenberg wist, dat de Gemeente&#13;
groot belang hechtte aan het behoud van&#13;
het op het gepachte rustende melkquotum,&#13;
gezien de voorwaarde die zij had gesteld&#13;
aan het verlenen van toestemming voor de&#13;
door Ruitenberg voorgestane verkoop van&#13;
de met zijn eigen grond samenhangende&#13;
hoeveelheid melk;&#13;
b. de vervreemding van het melkquotum,&#13;
voorzover uitgaande boven de naar&#13;
evenredigheid met de verkochte oppervlak&#13;
te samenhangende hoeveelheid melk, betrof&#13;
niet minder dan ongeveer 40% van de&#13;
met de door Ruitenberg van de Gemeente&#13;
gepachte oppervlakte grond overeenkomende&#13;
heffingvrije hoeveelheid melk;&#13;
c. naar enerzijds gesteld en anderzijds&#13;
niet, althans onvoldoende weersproken is,&#13;
staat ten processe vast dat de door Ruitenberg&#13;
van de Gemeente gepachte grond&#13;
slechts geschikt is voor gebruik als grasland,&#13;
waardoor een vermindering van de&#13;
heffingvrije hoeveelheid melk extra zwaar&#13;
weegt.&#13;
Voornoemde omstandigheden tesamen&#13;
en in onderling verband beziend, is het hof&#13;
van oordeel dat de door Ruitenberg ten opzichte&#13;
van de Gemeente gepleegde wanprestatie&#13;
zo ernstig is dat van laatstgenoemde&#13;
niet kan worden gevergd de pachtovereenkomst&#13;
met eerstgenoemde te continueren.&#13;
Dit is niet anders als tevens in de beschouwingen&#13;
wordt betrokken, dat Ruitenberg&#13;
wellicht gehouden was ter gelegenheid van&#13;
de scheiding en deling van de maatschap&#13;
met ene Hoepel aan deze een bedrag van&#13;
ƒ 40 000,- te betalen. Afgezien van het feit,&#13;
dat deze Hoepel geen partij was of is in de&#13;
onderhavige pachtovereenkomst en diens&#13;
eventuele aanspraken derhalve niet ten nadele&#13;
van de Gemeente kunnen strekken,&#13;
zou de verkoop van zijn grond met alleen&#13;
de 'daarbij behorende' heffingvrije hoeveelheid&#13;
melk aan Ruitenberg voldoende financiële&#13;
armslag hebben gegeven om aan&#13;
bedoelde verplichting te voldoen.&#13;
Ook grief B is dus ongegrond.&#13;
3. Grief C is gedeeltelijk gegrond. Naar&#13;
uit het door Ruitenberg in prima bij&#13;
conclusie van antwoord aangevoerde blijkt,&#13;
resteerde na de verkoop van in totaal&#13;
110.500 kg melk nog een hoeveelheid van&#13;
108.925 kg melk. Totaal was er dus 219.425&#13;
kg melk, hetgeen over een bedrijf van&#13;
28.97.55 ha + 5.80.70 = 34.78.25 ha neerkomt&#13;
op 6.308 kg melk per ha. Ruitenberg&#13;
heeft dus 110.500 kg minus (5,8 x 6.308 kg)&#13;
= 74.000 kg (afgerond) melk verkocht die&#13;
naar evenredigheid van de voor de melkproductie&#13;
gebruikte oppervlakte 'behoorde'&#13;
bij de door hem van de Gemeente gepachte&#13;
oppervlakte land.&#13;
In aanmerking genomen enerzijds, dat&#13;
de Gemeente de grond waarop de melkproductie&#13;
kon plaats vinden, ter bechikking&#13;
heeft gesteld, en anderzijds dat Ruitenberg&#13;
die melkproductie - waarvoor het melkquotum&#13;
werd verleend - tot stand heeft&#13;
gebracht, acht het hof in de gegeven omstandigheden&#13;
een redelijke vergoeding van&#13;
de schade ter zake van de onderhavige wanprestatie:&#13;
de helft van de waarde van de genoemde&#13;
hoeveelheid melk ten tijde van de litigieuze verkopen. Ruitenberg heeft de&#13;
betreffende melk verkocht voor ƒ 2,- per&#13;
kg en dat bedrag komt overeen met wat op&#13;
grond van de daaromtrent voor de betreffende&#13;
regio gepubliceerde gegevens alsmede&#13;
van hetgeen het hof betreffende de prijzen&#13;
van melkquota uit eigen wetenschap&#13;
bekend is als de toenmalige waarde van de&#13;
door Ruitenberg verkochte melk kan worden&#13;
aangemerkt. De door Ruitenberg aan&#13;
de Gemeente te betalen schadevergoeding&#13;
dient derhalve te worden bepaald op 74 000&#13;
x ƒ 1,- = / 74 000,-.&#13;
4. Nu, gelet op het vorenoverwogene, de&#13;
pachtkamer van het kantongerecht de on&#13;
derhavige pachtovereenkomst terecht heeft&#13;
ontbonden, brengt het bepaalde in artikel&#13;
19, lid 2 sub b, van de Beschikking Super&#13;
heffing 1988 (welke bepaling als artikel 7c,&#13;
lid 2, van de Beschikking Superheffing&#13;
1985 ook reeds van kracht was ten tijde van&#13;
de door Ruitenberg op 26 november 1986&#13;
en 1 mei 1987 gedane verkopen als hiervoor&#13;
genoemd) mede, dat de op de datum van de&#13;
ontbinding van de pachtovereenkomst nog&#13;
resterende hoeveelheid melk op de verpachter&#13;
overgaat indien deze melkproducent is&#13;
c.q. op de opvolgende pachter. Ruitenberg&#13;
is dan ook gehouden aan die overgang mee&#13;
te werken en de pachtkamer van het kan&#13;
tongerecht heeft derhalve terecht voor&#13;
recht verklaard, dat hij verplicht is die medewerking&#13;
te verlenen, zij het in dit geval&#13;
alleen ten behoeve van een opvolgende&#13;
pachter nu de Gemeente geen melkproducent&#13;
is.&#13;
Grief D faalt dus.&#13;
5. Grief E mist zelfstandige betekenis en&#13;
is, gelet op hetgeen met betrekking tot de&#13;
andere grieven hiervoor reeds is overwogen,&#13;
eveneens ongegrond.&#13;
Slotsom&#13;
Het vonnis, waarvan beroep, moet worden&#13;
vernietigd - behalve wat betreft de daarin&#13;
opgenomen veroordeling van Ruitenberg in&#13;
de kosten van het geding in eerste aanleg -&#13;
en de vordering van de Gemeente moet&#13;
worden toegewezen in voege als na te melden.&#13;
Het hof acht daarbij, gelet op de inmiddels&#13;
verstreken tijd, termen aanwezig&#13;
de datum, met ingang waarvan de onderhavige&#13;
pachtovereenkomst wordt ontbonden,&#13;
te bepalen op 1 mei 1989. Ruitenberg zal&#13;
als de ook in hoger beroep in het ongelijk&#13;
gestelde partij worden veroordeeld in de&#13;
kosten van dat hoger beroep.&#13;
Rechtdoende in hoger beroep:&#13;
Vernietigt het tussen partijen door de&#13;
pachtkamer van het kantongerecht te&#13;
Zwolle gewezen vonnis van 12 september&#13;
1988, waarvan beroep, behalve wat betreft&#13;
de daarin opgenomen veroordeling van&#13;
Ruitenberg in de kosten van het geding in&#13;
eerste aanleg,&#13;
en in zoverre opnieuw rechtdoende:&#13;
Ontbindt de tussen partijen bestaande&#13;
pachtovereenkomst met betrekking tot de&#13;
hoeve Stadserf 18 in de gemeente Kampen&#13;
met ingang van 1 mei 1989.&#13;
Veroordeelt Ruitenberg om binnen twee&#13;
weken na betekening van dit arrest de tot&#13;
voormeld pachtobject behorende woning,&#13;
bedrijfsgebouwen en landerijen met al de&#13;
zijnen en al het zijne te verlaten, te ontruimen&#13;
en - onder overgifte van de sleutels&#13;
- ter vrije beschikking van de Gemeente te&#13;
stellen.&#13;
Machtigt de Gemeente om, bij gebreke&#13;
van tijdige voldoening aan de vorengenoemde&#13;
veroordeling, de ontruiming op&#13;
kosten van Ruitenberg zelf te doen bewerkstelligen&#13;
door de sterke arm der justitie.&#13;
Veroordeelt Ruitenberg om tegen behoorlijk&#13;
bewijs van kwijting aan de Gemeente&#13;
te betalen een bedrag van / 74 000,-&#13;
(vierenzeventigduizend gulden), vermeerderd&#13;
met de wettelijke rente over dat bedrag&#13;
vanaf 1 maart 1988 tot de dag der algehele&#13;
voldoening.&#13;
Verklaart voor recht, dat Ruitenberg&#13;
verplicht is tot medewerking aan de overgang&#13;
van de gehele heffingvrije hoeveelheid&#13;
melk - die voor de uitoefening van het&#13;
melkveebedrijf op de hoeve Stadserf 18 te&#13;
Kampen is toegekend en in het pacht jaar&#13;
1988/1989 pro resto 105.181 kg beliep -&#13;
op (een) door de Gemeente aan te wijzen&#13;
opvolgende pachter (s), bij de beëindiging&#13;
van de pachtovereenkomst.&#13;
Veroordeelt Ruitenberg om binnen acht&#13;
dagen, nadat hem bij de betekening van dit&#13;
arrest het/de vereiste meldingsformulier(en)&#13;
zijn betekend, aan de Gemeente ter hand te&#13;
stellen de door Ruitenberg ondertekende en&#13;
voorzoveel nodig gecompleteerde meldingsformulieren,&#13;
vergezeld van de van het Productschap voor Zuivel ontvangen formulieren&#13;
inzake de voor de melkjaren 1988/1989&#13;
en eventueel 1989/1990 toegewezen heffingvrije&#13;
hoeveelheid melk.&#13;
Machtigt de Gemeente om - bij gebreke&#13;
van tijdige voldoening aan de vorenbedoelde&#13;
veroordeling - het te dezer gewezen arrest&#13;
in de plaats te doen treden van de wilsverklaringen&#13;
van Ruitenberg in vorenbedoelde&#13;
meldingsformulieren, en machtigt&#13;
de Gemeente voorts tegen overlegging van&#13;
dit arrest van het Productschap voor Zuivel&#13;
afschriften te verkrijgen van de vorenbedoelde&#13;
toewijzingsformulieren.&#13;
Wijst af het meer of anders gevorderde.&#13;
Veroordeelt Ruitenberg in de kosten van&#13;
het hoger beroep, aan de zijde van de Gemeente&#13;
begroot tot heden op ƒ 300,- (driehonderd&#13;
gulden) voor verschotten en op&#13;
ƒ 3 600,- (drieduizend en zeshonderd gulden)&#13;
voor salaris van de procureur.&#13;
De pachtkamer van het kantongerecht te&#13;
Zwolle, arrest d.d. 12 september 1988&#13;
In de zaak van:&#13;
De Gemeente Kampen, gevestigd te Kampen,&#13;
eiseres, gemachtigde mr. H. Stein, advocaat&#13;
te Zwolle,&#13;
tegen&#13;
J. Ruitenberg, wonende te Kampen, gedaagde,&#13;
gemachtigde mr. R.K.E. Buysrogge,&#13;
advocaat te Zwolle.&#13;
De pachtkamer, gezien de stukken en gehoord&#13;
partijen, nader te noemen de gemeente&#13;
en Ruitenberg;&#13;
Overwegende ten aanzien van de feiten:&#13;
Bij verzoekschrift, ter griffie ingekomen&#13;
d.d. 1 maart 1988 en aansluitende conclusie&#13;
van eis heeft de gemeente in hoofdzaak gevorderd&#13;
bij vonnis, uitvoerbaar bij voorraad,&#13;
gedaagde te veroordelen zoals in het&#13;
verzoekschrift is omschreven en hier als&#13;
herhaald en ingelast moet worden beschouwd.&#13;
Bij antwoord heeft Ruitenberg, onder&#13;
overlegging van stukken, tegen deze vordering&#13;
verweer gevoerd.&#13;
Partijen hebben daarna gerepliceerd respectievelijk&#13;
gedupliceerd, waarbij de gemeent&#13;
nog stukken in het geding heeft gebracht.&#13;
Vervolgens is vonnis gevraagd waarvan&#13;
de uitspraak is bepaald op heden.&#13;
Ten aanzien van het recht:&#13;
1. Tussen partijen staat vast, dat de gemeente&#13;
aan Ruitenberg voor de wettelijke&#13;
duur van twaalf jaren een hoeve (stadserf&#13;
18) verpacht. Deze hoeve omvat woon- en&#13;
bedrijfsgebouwen en groenland, tezamen&#13;
groot 28.22.44. ha.&#13;
2. Ruitenberg is eigenaar geweest van&#13;
landerijen ter grootte van 7.80.70 ha.&#13;
Daarvan was een gedeelte, groot ± 5.50.00&#13;
ha, bij Ruitenberg in gebruik, terwijl het&#13;
restant duurzaam aan een derde verpacht&#13;
was en is.&#13;
3. Het door Ruitenberg geëxploiteerde&#13;
landbouwbedrijf omvatte dus het pachtobject&#13;
en vorenbedoeld gedeelte van het aan&#13;
Ruitenberg in eigendom toebehorende&#13;
land. De totale nuttige oppervlakte van dit&#13;
landbouwbedrijf was ± 32 ha. Het bedrijf&#13;
werd door Ruitenberg voor de melkveehouderij&#13;
gebruikt. 4. Ten behoeve van dit melkveebedrijf is&#13;
krachtens de Beschikking Superheffing&#13;
1984 aan de pachter Ruitenberg een heffingvrije&#13;
hoeveelheid melk toegekend. Die&#13;
heffingvrije hoeveelheid bedroeg voor het&#13;
jaar 1986/87 231.660 kg. melk.&#13;
5. Op verzoek van Ruitenberg heeft de&#13;
gemeente toestemming verleend om een&#13;
evenredig gedeelte - namelijk 40.000 kg -&#13;
van voormelde heffingvrije hoeveelheid,&#13;
bij verkoop van de in rechtsoverweging 2.&#13;
bedoelde ± 5.50.00 ha land, op de verkrijger&#13;
van de grond te doen overgaan. Die&#13;
toestemming is verleend bij brief d.d. 18 februari&#13;
1987, onder de voorwaarde dat Ruitenberg&#13;
instemde met de volgende bepaling&#13;
in de per 22 februari 1987 te sluiten wijziginsovereenkomst:&#13;
'Pachter dient zich te&#13;
onthouden van handelingen met betrekking&#13;
tot het gepachte, ten gevolge waarvan&#13;
het op het gepachte aanwezige of daarvan&#13;
later op grond van overheidsmaatregelen&#13;
afgeleide melkquotum wordt verminderd,&#13;
behoudens toestemming van de verpachter,&#13;
één en ander onverminderd het bepaalde in&#13;
art. 30, lid 3 van de Pachtwet.'&#13;
6. Verder staat onbetwist vast, dat Ruitenberg&#13;
in strijd daarmee eind januari 1988 bij de verkoop van vorenbedoelde ± 5.50.00&#13;
ha in plaats van 40.000 kg 106.000 kg op de&#13;
verkrijger van de grond heeft doen overgaan.&#13;
De voor de uitoefening van het melkveehoudersbedrijf&#13;
onmisbare heffingvrije&#13;
hoeveelheid melk werd daardoor van 7.240&#13;
kg/ha tot 4.740 kg/ha verminderd, hetgeen&#13;
een vermindering betekend van 34%.&#13;
7. Daarmee staat vast, dat Ruitenberg in&#13;
strijd handelt met artikel 25 van de Pacht&#13;
wet. Als goed pachter behoort hij het gepachte&#13;
als melkveehoudersbedrijf in stand&#13;
te houden en het aan het eind van de pacht&#13;
als melkveehoudersbedrijf op te leveren,&#13;
zoals hij het heeft gepacht.&#13;
8. Dit zou anders zijn indien de in rechts&#13;
overweging 5. bedoelde afspraak niet zou&#13;
zijn gemaakt en de hoogte van het melk&#13;
quotum de verdienste van Ruitenberg zou&#13;
zijn.&#13;
9. Dat laatste nu is allerminst het geval.&#13;
Hij betwist immers niet, laat staan gemotiveerd,&#13;
dat (zie repliek sub 5, 6, en 7) op het&#13;
Kampereiland, waarop het onderhavige&#13;
pachtobject is gelegen, een gemiddelde van&#13;
10.000 a 12.000 kg per ha normaal is en hij&#13;
thans de gemiddelde heffingvrije hoeveelheid&#13;
per ha heeft teruggebracht tot slechts&#13;
3.759 kg. per hectare. 10. Ruitenberg beroept zich er nog op,&#13;
dat hij een maatschap is aangegaan met&#13;
Hoepel en bij de scheiding en deling&#13;
ƒ 40 000,- aan hem heeft betaald om diens&#13;
aandeel van het melkquotum, dat door de&#13;
maatschap op naam van Hoepel was gekomen,&#13;
voor zijn bedrijf te behouden.&#13;
11. Ook dit verweer moet worden ver&#13;
worpen, nu de betrokken maatschap buiten&#13;
de gemeente om en zonder haar toestemming&#13;
is aangegaan. Bovendien is Ruitenberg&#13;
pachter gebleven en had de gemeente&#13;
alleen met hem te maken.&#13;
12. Vervolgens heeft Ruitenberg zich beroepen&#13;
op de Beschikking Superheffing.&#13;
Ook dit verweer moet worden verworpen.&#13;
Voor de rechtsverhouding tussen partijen&#13;
als pachter en verpachter is in deze niet de&#13;
Beschikking Superheffing bepalend maar&#13;
de Pachtwet. Kortheidshalve verwijst de&#13;
pachtkamer in dit verband naar hetgeen&#13;
hiervoren in rechtsoverweging 6. is overwogen.&#13;
Overigens verleent geen van de opeenvolgende&#13;
Beschikkingen Superheffing aan&#13;
de pachter de bevoegdheid het grondgebonden&#13;
melkquotum naar believen en ten&#13;
detrimente van het pachtobject naar andere&#13;
landerijen over te hevelen, laat staan in een&#13;
geval als het onderhavige.&#13;
13. Daarmee staat vast, dat Ruitenberg&#13;
zich inderdaad aan wanprestatie heeft&#13;
schuldig gemaakt. Gelet op hetgeen hiervoren&#13;
in rechtsoverweging 5. is overwogen&#13;
was Ruitenberg zich hier ook van bewust.&#13;
Anders zou hij immers de in die rechtsoverweging&#13;
bedoelde toestemming niet hebben&#13;
gevraagd. Kennelijk begreep hij, toen hij&#13;
die toestemming vroeg, heel goed hoe hij in&#13;
deze als behoorlijk pachter diende te&#13;
handelen.&#13;
14. Ruitenberg heeft nog aangevoerd,&#13;
dat hij niet verplicht kan worden tot mede&#13;
werking aan de overgang van de heffing&#13;
vrije hoeveelheid melk als gevorderd in het&#13;
petitum sub V. Uit hetgeen hiervoren is&#13;
overwogen is duidelijk, dat art. 25 van de&#13;
Pachtwet de gemeente hiertoe in dit geval&#13;
wel degelijk het recht geeft.&#13;
15. In zijn conclusie van antwoord heeft&#13;
Ruitenberg geen enkel bezwaar aangevoerd&#13;
tegen de omvang van de door de gemeente&#13;
gevorderde schadevergoeding en de door&#13;
haar toegepaste berekeningswijze. Terecht&#13;
voert de gemeente bij repliek sub 13 dan&#13;
ook aan, dat de hoogte van de schadevergoeding&#13;
ten processe vast staat.&#13;
16. Bij dupliek probeert Ruitenberg hier&#13;
op terug te komen en voert aan, dat de gemeente&#13;
een te hoog bedrag per kg heffing&#13;
vrije hoeveelheid melk berekent. De pacht&#13;
kamer acht deze wijze van procederen in&#13;
strijd met een goede procesorde, zeker nu&#13;
elk van partijen een advocaat als raadsman&#13;
heeft.&#13;
17. Het vorenstaande betekent, dat de&#13;
vorderingen van de gemeente in na te melden&#13;
voege voor toewijzing vatbaar zijn en&#13;
Ruitenberg als de in het ongelijk gestelde&#13;
partij in de kosten moet worden verwezen.&#13;
Rechtdoende:&#13;
a. Ontbindt de pachtovereenkomst betreffende&#13;
stadserf 18 in de gemeente Kampen&#13;
met ingang van 1 november 1988.&#13;
b. Veroordeelt Ruitenberg om binnen&#13;
twee weken na betekening van het vonnis&#13;
de tot het pachtobject behorende woon- en&#13;
bedrijfsgebouwen en landerijen, met al de&#13;
zijnen en al het hem toebehorende, te verlaten, te ontruimen en - onder overgifte van&#13;
de sleutels - ter vrije beschikking van de&#13;
gemeente te stellen.&#13;
c. Machtigt de gemeente om - bij gebreke&#13;
van tijdige voldoening aan de vorengenoemde&#13;
veroordeling - de ontruiming op&#13;
kosten van Ruitenberg zelf te doen bewerkstelligen&#13;
door de sterke arm der&#13;
justitie.&#13;
d. Veroordeelt Ruitenberg verder om&#13;
tegen behoorlijk bewijs van kwijting aan&#13;
de gemeente te betalen een bedrag van&#13;
ƒ 231 000,- (tweehonderd en één en dertig&#13;
duizend gulden), vermeerderd met de wettelijke&#13;
rente over dat bedrag vanaf 1 maart&#13;
1988 tot de dag der voldoening.&#13;
e. Verklaart voor recht, dat Ruitenberg&#13;
verplicht is tot medewerking aan de over&#13;
gang van de gehele heffingvrije hoeveelheid&#13;
melk - die voor de uitoefening van het&#13;
melkveebedrijf op stadserf 18 is toegekend&#13;
en in het pachtjaar 1986/87 pro resto&#13;
125.660 kg beliep - op de gemeente of op&#13;
door de gemeente aan te wijzen opvolgende&#13;
pachter(s), bij de beëindiging van de pacht&#13;
overeenkomst.&#13;
ƒ. Veroordeelt Ruitenberg om binnen&#13;
acht dagen, nadat hem bij de betekening&#13;
van het vonnis het vereiste meldingsformulier&#13;
SH 35 zal - c.q. de vereiste meldingsformulieren&#13;
SH 35 zullen - zijn betekend,&#13;
aan de gemeente ter hand te stellen de door&#13;
Ruitenberg ondertekende en voor zoveel&#13;
nodig gecompleteerde meldingsformulieren,&#13;
vergezeld van de van het Productschap&#13;
voor Zuivel ontvangen formulieren in zake&#13;
de voor de melkjaren 1986/1987, 1987/88&#13;
en eventueel 1988/1989 toegewezen heffingvrije&#13;
hoeveelheid melk.&#13;
g. Machtigt de gemeente om - bij gebreke&#13;
van tijdige voldoening aan de vorenbedoelde&#13;
veroordeling - het te dezen te wijzen&#13;
vonnis in de plaats te doen treden van&#13;
de wilsverklaringen van Ruitenberg in de&#13;
vorenbedoelde meldingsformulieren, en&#13;
machtigt de gemeente tegen overlegging&#13;
van dit vonnis van het Productschap voor&#13;
Zuivel afschriften te verkrijgen van de vorenbedoelde&#13;
toewijzingsformulieren.&#13;
Verklaart dit vonnis ten aanzien van de&#13;
veroordelingen sub b, c, d, f, en g uitvoerbaar&#13;
bij voorraad.&#13;
Wijst af het meer of anders gevorderde.&#13;
Veroordeelt Ruitenberg in de kosten van&#13;
het geding, tot op heden aan de zijde van&#13;
de gemeente vastgesteld op / 1 413,40,&#13;
waarin begrepen ƒ 1 200,- voor salaris gemachtigde. </content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7061</htmlpath></article>
</articles></edition>
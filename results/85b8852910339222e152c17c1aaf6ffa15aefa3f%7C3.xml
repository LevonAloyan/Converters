<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2010</searchword><id>8394</id><udhid>UDH:TvAR/8394</udhid><titel>‘Agrarische’ personenvennootschappen, mede in relatie tot de flex-BV Preadvies Vereniging voor Agrarisch Recht 2010</titel><searchwords><searchword>TvAR 3/2010</searchword><searchword>UDH:TvAR/8394</searchword></searchwords><attachments><attachment><name>TvAR2010-3_2_Agrarische.pdf</name><extention>pdf</extention><url>https://denhollander.info/download/7520/ci</url></attachment></attachments><inleiding>1. Inleiding&#13;
De inwerkingtreding van titel 7.13 heeft lang op zich laten&#13;
wachten maar het einde van de moeizame weg is in zicht.&#13;
De Tweede Kamer aanvaardde inmiddels zowel de wetsvoorstel&#13;
zelve (nr. 28 746) als het wetsvoorstel betreffende&#13;
de Invoeringswet (nr. 31 065) en de Eerste Kamer hoeft&#13;
zich inhoudelijk nog voornamelijk bezig te houden met de&#13;
Invoeringswet. Een algehele herziening van het recht betreffende&#13;
de contractuele vennootschappelijke samenwerkingsvormen&#13;
staat derhalve voor de deur. In het vervolg doe ik&#13;
alsof de inwerkingtreding van titel 7.13, voorzien van het&#13;
opschrift ‘Vennootschap’ reeds een feit is.1&#13;
Naast contractuele samenwerkingvormen kennen we ‘geïnstitutionaliseerde’&#13;
samenwerkingsvormen. Als zodanig fungeert&#13;
vooral de BV. Het gegeven dat deze vaak bestaat zonder&#13;
dat een vorm van samenwerking ontwaard kan worden,&#13;
neemt niet weg dat deze figuur als samenwerkingsvorm&#13;
goed dienst kan doen. Te meer spreekt dat nu in het kader&#13;
van de actie ‘vereenvoudiging en flexibilisering b.v.-recht‘ de&#13;
statuten meer ruimte gaan bieden voor het opnemen van&#13;
contractuele aangelegenheden. ‘Verplichtingen van verbintenisrechtelijke&#13;
aard’ kunnen aan het aandeelhouderschap&#13;
worden verbonden Zie het voorgestelde art. 2:192 BW.&#13;
Ook het desbetreffende wetsvoorstel (nr.31 058) is inmiddels&#13;
de Tweede Kamer gepasseerd.&#13;
Al met al doen naar samenwerking hunkerende maar ook&#13;
tot samenwerking veroordeelde ondernemers, waaronder&#13;
begrepen zelfstandige beroepsbeoefenaren, er verstandig aan&#13;
de regels die hun samenwerking beheersen tegen het nieuwe&#13;
licht te houden.&#13;
Dit preadvies richt zich in het bijzonder op samenwerkende&#13;
agrarische ondernemers. Tevens wordt nadrukkelijk zicht&#13;
geboden op het familiaire element dat zich in het bijzonder&#13;
in de agrarische sfeer in de samenwerking doet gevoelen. Ik&#13;
denk hierbij niet slechts aan de ouder/kind-samenwerking&#13;
maar ook aan de samenwerking tussen echtgenoten en andersoortige&#13;
partners.2 Huwelijksvermogensrecht en erfrecht&#13;
worden niet uit het oog verloren, zeker niet in het kader&#13;
van de bedrijfsopvolging.&#13;
De aandacht richt zich primair op de nieuwe personenvennootschappen.&#13;
Ten gerieve van de lezer worden echter vergelijkende&#13;
uitstapjes gemaakt naar de BV zoals deze na inwerkingtreding&#13;
van wetsvoorstel 31 058 in de wet is geregeld.&#13;
Aangezien het preadvies zijn neerslag vindt in een stevig&#13;
tijdschriftartikel is de schrijver genoodzaakt selectief te werk&#13;
te gaan en het notenapparaat beperkt te houden.3 Enige&#13;
voorkennis wordt verondersteld aanwezig te zijn.&#13;
Ten aanzien van de behandeling van de fiscale problematiek&#13;
past de preadviseur bescheidenheid, te meer nu de bedrijfsopvolgingsregeling&#13;
(BOR) ook in de vernieuwde Successiewet&#13;
1956 zich niet kenmerkt door eenvoud.</inleiding><content>2. De personenvennootschap als&#13;
samenwerkingsvorm&#13;
2.1 Materiële kenmerken&#13;
De vraag of sprake is van een overeenkomst van vennootschap&#13;
in de zin van titel 7.13 BW moet worden beantwoord&#13;
aan de hand van materiële kenmerken. De overeenkomst is&#13;
in beginsel vormloos. Slechts indien de vennootschap zich&#13;
wenst te bedienen van de rechtspersoon kan aan een nota -&#13;
riële akte niet worden ontkomen (art. 7:802 BW. Dat schriftelijke vastlegging van de afspraken uiterst wenselijk&#13;
is, behoeft geen toelichting, gelet op het feit dat menigeen&#13;
slechts matig is gezegend met talenten die de samenwerking&#13;
bij voorbaat tot een succes maken.&#13;
Iets meer betoog behoeft het wellicht dat gewaakt moet&#13;
worden voor een modelmatige invulling van de overeenkomst&#13;
van vennootschap. In de hedendaagse adviespraktijk&#13;
bestaat nogal eens de neiging de kloof tussen de kosten en&#13;
de prijs zo groot mogelijk te maken, zulks ten koste van de&#13;
kwaliteit. De emotionele verhoudingen en andere psychische&#13;
factoren verschillen van geval tot geval. Zij dienen bij&#13;
de inrichting van de overeenkomst ruim te worden meegewogen.&#13;
Bij de vastlegging van de vennootschapsovereenkomst behoeft&#13;
de neiging om te institutionaliseren niet compleet te&#13;
worden verdrongen. Zo kan de term ‘vennootschap’, die&#13;
primair duidt op een overeenkomst, in navolging van de&#13;
wetgever ook worden gebezigd ter aanduiding van ‘de gezamenlijke&#13;
vennoten’. Dat geschiedt wellicht als wordt geschreven&#13;
over ‘het doel van de vennootschap’ en ongetwijfeld&#13;
als het gaat over ‘de zetel van de vennootschap’. Strikt&#13;
genomen heeft een overeenkomst geen doel maar strekt&#13;
deze ter bereiking van een doel van de vennoten. Een overeenkomst&#13;
heeft zeker geen zetel maar de gezamenlijke vennoten&#13;
plegen wel samen te werken vanuit een bepaalde geografisch&#13;
aangeduide plaats.4&#13;
Bezwaar zou ik willen maken tegen het ‘oprichten’ van een&#13;
vennootschap, ook als deze zich bedient van een rechtspersoon&#13;
(OVR/CVR). Dat verduistert het zicht op de aard van&#13;
de vennootschap. Een overeenkomst wordt ‘aangegaan’.&#13;
Voor iedere personenvennootschap gelden dezelfde materiële&#13;
basisvereisten. Art. 7:800 BW vormt in dit opzicht de&#13;
kern van titel 7.13. In alle varianten is vereist dat wordt samengewerkt:&#13;
a. ‘op voet van een min of meer gelijkwaardige positie’5;&#13;
b. voor gemeenschappelijke rekening;&#13;
c. gericht op het behalen van vermogensrechtelijk voordeel;&#13;
d. ten behoeve van alle vennoten;&#13;
e. door middel van inbreng door ieder van de vennoten.&#13;
Ad a en e&#13;
Bij de partnervennootschap zal niet alleen de vraag naar de&#13;
gelijkwaardigheid spelen maar ook of daadwerkelijk wordt&#13;
ingebracht. Samenwerken hoeft niet te betekenen dat door&#13;
beide vennoten de handen uit de mouwen worden gestoken.&#13;
Met inbreng van grond en/of gebouwen kan worden&#13;
volstaan, bijvoorbeeld door een praktiserende onderwijzeres&#13;
die een boerderij heeft geërfd en daar een boer bij heeft gezocht&#13;
en gevonden.&#13;
Ad b, c en d&#13;
Het huwelijksvermogensregime bepaalt in hoeverre, en in&#13;
welke gevallen (scheiding, overlijden), tijdens het huwelijk&#13;
inkomsten en vermogenswinsten aan de partners toekomen.&#13;
Als een verrekenbeding in de zin van art. 1:132 BW inhoudt&#13;
dat winsten uit onderneming van een echtgenoot&#13;
worden verrekend, levert dat geen vennootschap op, al was&#13;
het maar omdat de samenwerking binnen een huwelijk als&#13;
zodanig niet gericht is op het behalen van gemeenschappelijk&#13;
vermogensrechtelijk voordeel. Daar komt bij dat de&#13;
vennootschappelijke samenwerking zich in het economisch&#13;
verkeer dient af te spelen. De samenwerking die eigen is aan&#13;
een affectieve relatie heeft wel economische betekenis maar&#13;
is niet gericht op deelneming aan het economisch verkeer&#13;
[zoals zich dat op een markt afspeelt].&#13;
Het vereiste van de ‘gemeenschappelijke rekening’ botst niet&#13;
met de sub c en d geformuleerde vereisten aangezien bij de&#13;
vennootschap ook negatieve resultaten in beginsel gedeeld&#13;
worden. Toegestaan is evenwel overeen te komen dat een&#13;
vennoot niet in het verlies zal delen (art. 7:815 BW).&#13;
Ad e&#13;
Onder inbreng wordt verstaan de terbeschikkingstelling van&#13;
‘iets’ ten behoeve van de vennootschap.6 ‘Iets’, in het bijzonder&#13;
geld, goederen, genot van goederen of arbeid, wordt&#13;
dienstbaar gemaakt aan het vennootschappelijk doel. Uit de&#13;
‘dienstbaarmaking’ volgt dat de inbrenger de door hem ingebrachte&#13;
goederen na het einde van de samenwerking in&#13;
beginsel terug krijgt, althans indien redelijkheid en billijkheid&#13;
zich daartegen niet verzetten, zoals bij eventuele voortzetting&#13;
van de onderneming gemakkelijk het geval zal zijn.&#13;
Bij de in beginsel tijdelijke dienstbaarmaking past de (administratieve)&#13;
creditering op de kapitaalrekening van de&#13;
vennootschap. De inbreng impliceert het leveren van een&#13;
prestatie maar deze behoeft niet op geld waardeerbaar te&#13;
zijn. Wie arbeid inbrengt, wordt niet op de kapitaalrekening&#13;
gecrediteerd.&#13;
2.2 Overeenkomst en rechtspersoon&#13;
De vennootschap van titel 7.13 is een overeenkomst. Het&#13;
algemene overeenkomstenrecht geldt onverkort, voor zover&#13;
daarvan door bijzondere regels in titel 7.13 niet wordt afgeweken.&#13;
Als de vennootschap zich bedient van een rechtspersoon&#13;
(OVR of CVR) laat zulks de overeenkomstgedachte&#13;
onverlet. De vennootschap is geen rechtspersoon, ook al&#13;
doet de tekst van art. 7:802 BW anders vermoeden. In geval&#13;
van een OVR of CVR is de vennootschap geen rechtspersoon&#13;
maar bedient deze zich van een rechtspersoon. De&#13;
rechtspersoon wordt als juridische constructie dienstbaar&#13;
gemaakt aan de samenwerking. De functie van de rechtspersoon&#13;
is geen andere dan die van een vermogensrechtelijke&#13;
parkeerplaats. De rechtspersoon heeft enkel een functie&#13;
ten aanzien van het vennootschappelijk vermogen. Het vennootschappelijk&#13;
vermogen is geen gemeenschappelijk vermogen,&#13;
zoals bij de OV en de stille vennootschap, maar het&#13;
vermogen van een dienstbare rechtspersoon.&#13;
Het ontstaan van de dienstbare rechtspersoon vereist een&#13;
notariële akte. Daarin worden geen regels opgenomen betreffende&#13;
de structuur van de rechtspersoon. Statuten ontbreken.&#13;
Volstaan kan worden met de (ongelukkige) constatering&#13;
dat de betrokken vennootschap rechtspersoon ‘is’ en&#13;
met de vermelding van haar naam, doel en zetel waarvan bij&#13;
raadpleging van het handelsregister kennis moet kunnen&#13;
worden genomen (art. 7:802 BW).&#13;
2.3 Stille of openbare vennootschap?&#13;
De samenwerking in een agrarische grondgebonden onderneming&#13;
werd tot voor kort veelal gegoten in de vorm van&#13;
een stille maatschap. De vennoten (ouder en kind of partners)&#13;
traden niet op een voor derden duidelijk kenbare&#13;
wijze naar buiten op onder een door hen als zodanig gevoerde&#13;
naam. Vergelijk thans art. 7:801 BW. En indien er al&#13;
sprake was van een gemeenschappelijke naam, dan nog presenteerde&#13;
men zich doorgaans – meestal ten onrechte – als&#13;
(openbare) maatschap en niet als vennootschap onder&#13;
firma. Aldus verwachtte men de hoofdelijke aansprakelijkheid&#13;
te voorkomen. Iets dergelijks deed zich voor bij maatschappen&#13;
van zelfstandige beroepsbeoefenaren, zoals apothekers.&#13;
Door de inwerkingtreding van titel 7.13 worden openbare&#13;
maatschappen van rechtswege openbare vennootschappen&#13;
naar nieuw recht. De hoofdelijke aansprakelijkheid treedt&#13;
echter eerst in nadat zes maanden na de inwerkingtreding&#13;
zijn verstreken. Vergelijk art. 220a Overgangswet nieuw&#13;
Burgerlijk Wetboek.&#13;
Alle openbare vennootschappen moeten worden ingeschreven&#13;
in het handelsregister (art. 2 Hrw 2007).&#13;
2.4 Vergelijking met de flex-BV7&#13;
De betrekkingen tussen in een personenvennootschap samenwerkende&#13;
personen worden beheerst door een overeenkomst.&#13;
Een overeenkomst kan geen rechtssubject zijn. Dat&#13;
is dus ook niet het geval indien de vennootschap zich bedient&#13;
van een rechtspersoon. Overeenkomst en rechtspersoon&#13;
bestaan naast elkaar. De rechtspersoon is een afhankelijke&#13;
rechtspersoon, in die zin dat zij niet kan bestaan zonder&#13;
een overeenkomst van vennootschap. Het is ook een&#13;
bijzondere rechtspersoon aangezien zij het moet stellen zonder&#13;
organen. Deze rechtspersoon heeft dan ook een beperkt&#13;
doel. Zij dient enkel als rechtsubject ten aanzien van het&#13;
vennootschappelijk vermogen.&#13;
Een BV is geen overeenkomst maar een zelfstandig rechtssubject.&#13;
Dat subject kan dienen als rechtsvorm van samenwerking.&#13;
De rechtsbetrekkingen tussen de vennoten aandeelhouders&#13;
genaamd, worden niet beheerst door een overeenkomst&#13;
maar door statuten. De relatie tussen aandeelhouders&#13;
onderling is tamelijk vrijblijvend van aard. Zij moeten&#13;
zich jegens elkaar gedragen ‘naar hetgeen door redelijkheid&#13;
en billijkheid wordt gevorderd’, leert art. 2:8 BW.&#13;
De statuten zijn van oudsher deels de neerslag van afspraken&#13;
tussen aandeelhouders. Die afspraken houden evenwel&#13;
overwegend organisatieregels in; regels betreffende het functioneren&#13;
van het rechtssubject. Daartoe kent de BV, evenals&#13;
de mens, ‘organen’. Voor de levensvatbaarheid van een BV&#13;
is vereist dat ten minste de organen bestuur en algemene&#13;
vergadering van aandeelhouders deel uitmaken van de ‘organisatie’.&#13;
Statuten hebben werking tegenover eenieder die&#13;
met de rechtspersoon in contact treedt. Zij worden dan ook&#13;
integraal opgenomen in een notariële akte en gepubliceerd&#13;
in het handelsregister.&#13;
De flex-BV, waarvan de contouren zich thans aftekenen,&#13;
maakt het in ruimere mate mogelijk afspraken tussen aandeelhouders&#13;
vast te leggen in de statuten:&#13;
Het voorgestelde art. 2:192 BW bepaalt daartoe:&#13;
‘1. De statuten kunnen met betrekking tot alle aandelen&#13;
of aandelen van een bepaalde soort of aanduiding:&#13;
a. bepalen dat verplichtingen van verbintenisrechtelijke&#13;
aard, jegens de vennootschap of derden of tussen aandeelhouders,&#13;
aan het aandeelhouderschap zijn verbonden;&#13;
(…)8&#13;
Gedacht aan worden aan leverantie- en afnameverplichtingen,&#13;
aan financieringsverplichtingen, concurrentiebedingen&#13;
en verplichtingen tot overname van aandelen.&#13;
Onder het komende recht veranderen de statuten bijgevolg&#13;
enigszins van karakter. Afspraken betreffende bijvoorbeeld&#13;
de leverantie door een ondernemende aandeelhouder en afname&#13;
door de BV kunnen statutair verankerd worden.&#13;
Daarmede krijgen de afspraken evenwel niet het karakter&#13;
van een overeenkomst, zoals het geval is bij de vanouds bekende&#13;
aandeelhoudersovereenkomst. Statutair vastgelegde&#13;
afspraken binden de vennootschap, een aandeelhoudersovereenkomst&#13;
bindt de vennootschap niet. Statuten zijn onderworpen&#13;
aan besluitvorming door de algemene vergadering&#13;
van aandeelhouders,een aandeelhoudersovereenkomst&#13;
kan in beginsel slechts worden gewijzigd met instemming&#13;
van alle contractspartijen.&#13;
Aldus bezien bestaan er wezenlijke verschillen tussen een&#13;
OVR en een BV. Maar er is nog meer. Immers bij de personenvennootschap&#13;
kan worden volstaan met inbreng van arbeid.&#13;
De flex-BV (kapitaalvennootschap) maakt het weliswaar&#13;
mogelijk het nominale bedrag van en daarmede de&#13;
storting op een aandeel te beperken tot een absoluut minimum&#13;
(€ 0,01), maar ten principale blijft kapitaaldeelname&#13;
vereist.&#13;
Van belang is ook dat de samenwerking in het kader van&#13;
een personenvennootschap intuitu personae wordt aangegaan.&#13;
De vennoten werken ‘min of meer gelijkwaardig’&#13;
samen op basis van een affectio societatis. Bij de BV bestaat binnen het vennootschappelijk verband geen samenwerking&#13;
tussen de aandeelhouders. Iedere aandeelhouder mag in beginsel&#13;
door middel van de BV zijn eigen doeleinden nastreven.&#13;
De praktijk zal echter veelal een andere zijn, zeker indien&#13;
de aandeelhouders tevens als bestuurders optreden.&#13;
Ik constateer voorts nog dat de fiscale behandeling van&#13;
OVR/CVR een geheel andere is dan die van de BV. De&#13;
dienstbare rechtspersoon is fiscaal transparant. De vennootschapsbelasting&#13;
blijft buiten beeld. De vennoten behalen&#13;
winst of verlies uit (persoonlijke) onderneming. Aandeelhouders&#13;
zijn als zodanig geen ondernemers. Zij moeten&#13;
hopen op dividend dat veelal als inkomen uit aanmerkelijk&#13;
belang zal worden belast.&#13;
In de agrarische sfeer draagt de samenwerking vaak een familiaal&#13;
karakter. Het betreft veelal vader/zoon of&#13;
man/vrouw.9 De vermogensrechtelijke inbreng is nogal eens&#13;
afkomstig van één vennoot. De andere vennoot krijgt de&#13;
vennootschappelijke status om emancipatoire en/of fiscale&#13;
redenen en/of teneinde de bedrijfsopvolging via de weg van&#13;
de geleidelijkheid te laten verlopen. Bij een dergelijke samenwerking&#13;
past primair de personenvennootschap en niet&#13;
de kapitaalvennootschap, zij het dat ervoor moet worden&#13;
gewaakt dat de vennoten een ‘min of meer gelijkwaardige&#13;
positie‘ innemen.&#13;
3. Het vennootschappelijk vermogen&#13;
3.1 De vennootschappelijke gemeenschap&#13;
Samenwerking in vennootschappelijk verband zal het niet&#13;
kunnen stellen zonder vermogen: grond, gebouwen, vee,&#13;
produktierechten, gebruiksrechten en zo voort. Ook de tot&#13;
het vermogen behorende verplichtingen (schulden) hebben&#13;
een dienstbaar karakter. Zonder prijs geen pachtrecht en&#13;
geen leverantie van veevoer. Zonder brandstof lopen de machines&#13;
niet. De prijs van familiaal en bancair krediet heet&#13;
rente.&#13;
Het vennootschappelijk vermogen vormt, zowel wat de&#13;
goederen als de schulden betreft, een gemeenschap. Evenals&#13;
het geval is met een huwelijksvermogensrechtelijke gemeenschap&#13;
en een erfrechtelijke gemeenschap, kunnen tot een&#13;
vennootschappelijke gemeenschap schulden ‘behoren’. Bij&#13;
een eenvoudige gemeenschap in de zin van titel 3.7 BW,&#13;
eerste afdeling, ligt dat anders.10 De vraag of vennootschappelijk&#13;
vermogen kan bestaan dat niet behoort tot de vennootschappelijke&#13;
gemeenschap beantwoord ik ontkennend.&#13;
Uiteraard kan volstaan worden met inbreng van het enkele&#13;
genot of van het economisch belang van een zaak, zoals een&#13;
bedrijfpand of grond, maar het eigendom van de betrokken&#13;
zaak behoort dan tot het eigen vermogen van de inbrenger&#13;
en niet tot het vennootschappelijk vermogen. De term ‘buiten-&#13;
vennootschappelijk vermogen’ is even ongelukkig als de&#13;
uitdrukking ‘inbreng in economische eigendom’.11&#13;
Het vennootschappelijk vermogen vormt een afgescheiden&#13;
vermogen. Naar de uitdrukking wordt in titel 7.13 vergeefs&#13;
gezocht. Sinds het arrest Boeschoten-Besier (1897) is zij&#13;
evenwel in gebruik. Te kennen wordt gegeven dat de&#13;
schuldeisers van de vennootschap een exclusieve verhaalspositie&#13;
bekleden ten aanzien van het vermogen van de vennootschap.&#13;
Maar dat hebben die schuldeisers dan niet te&#13;
danken aan het enkele feit dat het vennootschappelijk vermogen&#13;
is afgescheiden van het eigen vermogen van de vennoten.&#13;
Immers, de eenpersoonsondernemer heeft zijn ondernemingsvermogen&#13;
ook ‘afgescheiden’ van zijn overig vermogen.&#13;
Zijn ‘zaakschuldeisers’ moeten evenwel concurreren&#13;
met de tandarts, de slijter en de huiselijke energieleverancier.&#13;
Het enkele feit van de afscheiding is mitsdien niet&#13;
doorslaggevend voor de favorietenrol van de zaakschuldeisers.&#13;
Sinds de inwerkingtreding van titel 7.13 vormt art.&#13;
7:806 lid 2 BW voor het afgescheiden vermogen het&#13;
anker:12&#13;
‘Tot de gemeenschap behorende schulden kunnen op&#13;
de goederen van de vennootschap worden verhaald&#13;
(…).’&#13;
Slechts de juridische gevorderde kan in deze tekst het afgescheiden&#13;
vermogen ontwaren. Dat wordt eerst voor een breder&#13;
publiek duidelijk indien men zich realiseert dat de&#13;
schuldeiser van A zich in beginsel niet kan verhalen op de&#13;
goederen van B en dus ook niet op diens aandeel in een gemeenschap.&#13;
Ook als A en B hoofdelijk aansprakelijk zijn,&#13;
verandert er aan deze regel niets.&#13;
Lid 2 van art. 7:806 BW is niet gereserveerd voor de openbare&#13;
vennootschap. Het geldt ook voor de stille vennootschap,&#13;
waarmede een geschil in de literatuur tot mijn genoegen&#13;
werd beslecht.13 Als mengvoeders in de magen van&#13;
tot een stille vennootschappelijke gemeenschap behorende&#13;
varkens verdwijnen, dient de mengvoederfabrikant zich op&#13;
de varkens te kunnen verhalen zonder zich te behoeven te&#13;
bekommeren over de vraag of die varkens voor het geheel of&#13;
een onverdeeld aandeel toebehoren aan de contracterende&#13;
vennoot. Let wel, bij een stille vennootschap is in beginsel slechts de handelende vennoot aansprakelijk (art. 7:812&#13;
BW).&#13;
Maar waaruit blijkt dan de exclusiviteit van de verhaalspositie&#13;
van de zaakschuldeisers? Eigen schuldeisers van een vennoot&#13;
kunnen zich immers niet verhalen op het aandeel van&#13;
hun schuldenaar in de vennootschappelijke gemeenschap of&#13;
daartoe behorende goederen. Het antwoord wordt gegeven&#13;
door art. 7:806 lid 1 BW (slotzin): deze schuldeisers kunnen&#13;
een aandeel in de vennootschappelijke gemeenschap of&#13;
in daartoe behorende goederen niet uitwinnen.14 Aldus&#13;
wordt recht gedaan aan het gebonden, dienstbare karakter&#13;
van de vennootschappelijke gemeenschap en de daartoe behorende&#13;
goederen. De op verhaal zinnende schuldeiser zal&#13;
het faillissement van zijn schuldenaar moeten uitlokken.&#13;
Dat leidt in beginsel tot uittreding uit de vennootschap en&#13;
tot relatieve ontbinding van de vennootschap, aangenomen&#13;
dat ten minste twee vennoten overblijven. Vergelijk art.&#13;
7:818 BW.&#13;
3.2 Economische deelgerechtigdheid&#13;
Een vennoot die als natuurlijk persoon door het leven gaat,&#13;
heeft twee met elkaar corresponderende hoedanigheden. De&#13;
betrokken persoon is primair een rechtssubject, zoals u en&#13;
ik, maar daarnaast is hij vennoot. Slechts in die hoedanigheid&#13;
is hij gerechtigd tot de vennootschappelijke gemeenschap,&#13;
hetgeen een goederenrechtelijke positie betekent.&#13;
Het verdient derhalve aanbeveling bij de ontleding van de&#13;
vermogenspositie van een vennoot onderscheid te maken&#13;
tussen het onverdeeld aandeel in de vennootschappelijke gemeenschap&#13;
en de waarde die met dat aandeel correspondeert.&#13;
In het huwelijksvermogensrechtelijk getinte art.&#13;
7:808 BW komt dat aardig tot uitdrukking. Als de vennoot&#13;
in de wettelijke gemeenschap van goederen is gehuwd,&#13;
komt het aandeel in de vennootschappelijke gemeenschap&#13;
toe aan de echtgenoot-vennoot, terwijl de ‘economische&#13;
deelgerechtigdheid’ tot de gemeenschap behoort.15&#13;
‘Economische deelgerechtigdheid’? Het is gewenst dit begrip&#13;
te koesteren. Het duidt op de met het (goederenrechtelijke)&#13;
aandeel in de vennootschappelijke gemeenschap corresponderende&#13;
(verbintenisrechtelijke) waarde-aanspraak. In&#13;
het kader van art. 7:808 BW leidt dit tot het bestaan van&#13;
een tot de huwelijksvermogensrechtelijke gemeenschap behorend&#13;
vergoedingsrecht ten laste van het eigen vermogen&#13;
van de vennoot.&#13;
Betreft het een partnervennootschap, aangegaan door in de&#13;
wettelijke gemeenschap gehuwde personen, dan geldt deze&#13;
regeling voor elk van de echtgenoten. In geval van echtscheiding&#13;
blijven de aandelen in de vennootschappelijke gemeenschap&#13;
derhalve buiten de beschrijving van de gemeenschap.&#13;
Ook de ongehuwd en ongeregistreerd door het leven&#13;
gaande vennoot dient zich te realiseren dat hij als vennoot&#13;
gerechtigd is tot een aandeel in de vennootschappelijke gemeenschap&#13;
en als privépersoon tot een economische deelgerechtigdheid.&#13;
Maar omdat het rechtssubject ondeelbaar is,&#13;
zal zich deze gespletenheid praktisch slechts incidenteel&#13;
openbaren. Het zal zich doen gevoelen zodra de betrokken&#13;
persoon is uitgetreden of overleden, daargelaten dat in de&#13;
terminologie van de wetgever uittreding een gevolg is van&#13;
overlijden (art. 7:818 BW).&#13;
3.3 De dienstbare rechtspersoon&#13;
In nr. 2.2 bleek reeds dat in mijn optiek een vennootschap&#13;
geen rechtspersoon kan zijn. Dat de tekst van art. 7:802&#13;
BW anders doet vermoeden, is jammer. De openbare vennootschap&#13;
(OVR/CVR) kan zich bedienen van een rechtspersoon.&#13;
Deze is dan dienstbaar aan de samenwerking. Het&#13;
is een afhankelijke rechtspersoon zonder een orgaanstructuur&#13;
en daarmede zonder enige structuur. De enige functie&#13;
van de rechtspersoon is te dienen als rechtssubject ten aanzien&#13;
van het vennootschappelijk vermogen. Aldus wordt het&#13;
bestaan van een vennootschappelijke gemeenschap, en alle&#13;
daarmede gegeven problemen, vermeden. Een vennootschappelijke&#13;
gemeenschap is in het systeem van de wet in&#13;
beginsel onverenigbaar met het bestaan van de dienstbare&#13;
rechtspersoon.&#13;
Art. 7:802 BW eist dat in de notariële akte naam, doel en&#13;
zetel ‘van de vennootschap’ worden vermeld. Wat mij betreft,&#13;
gaat het hier niet om naam, zetel en doel van de&#13;
rechtspersoon. Slechts de vennootschap heeft als samenwerkingsverband&#13;
een naam en een doel terwijl zij, zoals reeds&#13;
bleek (nr. 2.1) ook een zetel kan hebben. Het doel van de&#13;
rechtspersoon is beperkter van aard dan het doel dat de vennoten&#13;
zich stellen.&#13;
Als het vennootschappelijk vermogen is ondergebracht in&#13;
een rechtspersoon, rijst de vraag wat de vennoten daarvan&#13;
terugzien in hun vermogen. Zo’n rechtspersoon is weliswaar&#13;
slechts een juridische constructie maar anders dan bijvoorbeeld&#13;
bij een stichting het geval is, dienen zich ergens gerechtigden&#13;
op te houden in wier vermogen zich het economisch&#13;
belang (de economische deelgerechtigdheid) bevindt.&#13;
Ik constateer dat de vennoten in die hoedanigheid geen verbintenisrechtelijke&#13;
aanspraken hebben ten aanzien van het&#13;
vermogen van de rechtspersoon. Uit de tekst van de wet&#13;
blijkt weliswaar dat iedere ‘vennoot‘ een ‘aandeel in de vennootschap‘&#13;
(art. 7: 807 en art. 7:821 lid 4 BW) of een ‘aandeel&#13;
in de rechtspersoon’ (art. 7:828 BW) heeft. Maar gelet&#13;
op de wenselijkheid dat de relatie tussen de vennoten en het&#13;
vennootschappelijk vermogen in geval van een dienstbare&#13;
rechtspersoon zo veel mogelijk aansluit bij de situatie&#13;
waarin een vennootschappelijke gemeenschap bestaat, zou&#13;
ik willen aannemen dat ‘het aandeel’ in de rechtspersoon,&#13;
de economische deelgerechtigdheid, de vennoot als privépersoon&#13;
toebehoort. Een andere oplossing is niet goed voorstelbaar&#13;
aangezien, hoe dan ook, de waarde van de economische&#13;
deelgerechtigheid zijn weerslag moet vinden in het&#13;
eigen vermogen van de persoon die tevens vennoot is. Die&#13;
waarde kan behoren tot een huwelijksvermogensrechtelijke&#13;
gemeenschap en tot een nalatenschap. Het enkele feit dat&#13;
de waarde gedurende de periode dat de gerechtigde de hoedanigheid van vennoot bekleedt, niet te gelde kan worden&#13;
gemaakt, doet daaraan niet af.&#13;
3.4 Overdrachtsbelasting&#13;
Anders dan voor de Wet op de inkomstenbelasting 2001&#13;
geldt, is de rechtspersoon voor de Wet op belastingen van&#13;
rechtsverkeer (WBR) niet transparant. De inbreng van onroerende&#13;
zaken in de rechtspersoon vormt in beginsel een&#13;
belastbare verkrijging. Als de zaken behoren tot het vermogen&#13;
van een in te brengen agrarische onderneming kan gebruik&#13;
worden gemaakt van de vrijstelling als bedoeld in art.&#13;
15 lid 1 letter e WBR mits de inbrenger voor ten minste&#13;
90% van de waarde van het ingebrachte ondernemingsvermogen&#13;
op de kapitaalrekening wordt gecrediteerd.&#13;
Het feit dat transparantie ontbreekt, brengt met zich dat&#13;
wijziging in het vennotenbestand geen verkrijging in de zin&#13;
van de WBR met zich brengt. Een toetreder of opvolger&#13;
verkrijgt derhalve ook geen ‘economische eigendom’ in de&#13;
zin van art. 2 WBR.16&#13;
3.5 Inbreng van pachtrechten&#13;
Een pachter is verplicht zich ten aanzien van het gebruik&#13;
van het gepachte als een goed pachter te gedragen (art.&#13;
7:347 BW). Algemeen wordt geleerd dat de pachter het gepachte&#13;
persoonlijk dient te gebruiken. Maar dat wil niet&#13;
zeggen dat knechten, loonwerkers en hulpvaardige familieleden&#13;
zich niet op de gepachte grond mogen laten zien. De&#13;
verplichting tot persoonlijk gebruik houdt in dat de pachter&#13;
de volledige zeggenschap over zijn gebruiksrecht houdt.17&#13;
Inbreng van pachtrechten in een personenvennootschap is&#13;
daarmede niet noodzakelijk in strijd. In de overeenkomst&#13;
van vennootschap kan – ten overvloede – bepaald worden&#13;
dat inbreng van pachtrechten de contractuele positie van de&#13;
pachter onverlet laat, voorts dat alleen de pachter de wijze&#13;
van gebruik bepaalt en tenslotte het gebruik economisch&#13;
voor rekening komt van de vennootschap.&#13;
In dit kader kan ook gedacht worden aan de medepacht&#13;
(art. 7:364 BW). De pachter kan zich tot de rechter wenden&#13;
met de vordering zijn echtgenoot of geregistreerd partner,&#13;
één of meer zijner bloed- en aanverwanten in de rechte&#13;
lijn of één of meer van zijn pleegkinderen – of twee of meer&#13;
van dezen gezamenlijk – aan te merken als medepachter.&#13;
Een echtgenoot of kind met wie een vennootschap is aangegaan,&#13;
zou als medepachter kunnen fungeren zodat hij of zij&#13;
rechtstreeks betrokken wordt bij de exploitatie.&#13;
Als wordt samengewerkt in een openbare vennootschap&#13;
waaraan een rechtspersoon dienstbaar is (OVR), impliceert&#13;
inbreng van een pachtrecht enkel dat het gebruik van het&#13;
gepachte in economische zin voor rekening van de rechtspersoon&#13;
komt. De zeggenschap over het pachtrecht blijft&#13;
volledig bij de persoon die inbracht..&#13;
3.6 Inbreng en administratie&#13;
De inbreng van vermogen in de vennootschappelijke gemeenschap&#13;
of in de rechtspersoon houdt veelal een overdracht&#13;
in van goederen aan hetzij de gezamenlijke vennoten&#13;
hetzij aan de rechtspersoon. Inbreng impliceert een dienstbaarmaking&#13;
aan het streven van de vennoten. Daarmede is&#13;
reeds gezegd dat een overdracht ten titel van inbreng een&#13;
voorwaardelijk karakter heeft. Als de vennoten het streven&#13;
staken, dienen de ingebrachte goederen in beginsel terug te&#13;
keren naar de inbrenger. Voortzettingsregelingen kunnen&#13;
dit beginsel terzijde schuiven.&#13;
Bij het karakter van de inbreng past dat in de administratie&#13;
van de vennootschap de waarde van de inbreng van een&#13;
vennoot wordt aangemerkt als een schuld van de vennootschap.&#13;
In dit verband is de uitdrukking ‘creditering op de&#13;
kapitaalrekening’ in zwang. Het feit dat het bij creditering&#13;
om geldbedragen gaat, wil niet zeggen dat steeds enkel aanspraak&#13;
op teruggave van geld bestaat. Wie een ondernemingsvermogen&#13;
inbrengt kan in beginsel na ontbinding van&#13;
de vennootschap aanspraak maken op toedeling of overdracht&#13;
van dat ondernemingsvermogen, voor zover het nog&#13;
aanwezig is.&#13;
Titel 7.13 kent de term kapitaalrekening niet. In de toelichting&#13;
wordt hij wel gebezigd.18 Art. 15 lid 1 letter e van de&#13;
Wet op belastingen van rechtsverkeer (WBR) hanteert de&#13;
volgende omschrijving:&#13;
‘de rekening op de balans van de vennootschap waarop&#13;
de deelgerechtigdheid van de vennoot in het vermogen&#13;
van de vennootschap wordt opgenomen’.&#13;
Of deze omschrijving algemeen kan gelden, mag worden&#13;
betwijfeld. In de praktijk wordt de ‘kapitaalrekening’ vooral&#13;
gebruikt om te administreren welke waarde, uitgedrukt in&#13;
een geldbedrag, een vennoot ten titel van inbreng dienstbaar&#13;
heeft gemaakt aan de vennootschap. Daarnaast kan hij&#13;
nog vorderingen op de vennootschap hebben, zoals zijn&#13;
jaarlijkse winstaandeel. Daarvoor wordt in de praktijk wel&#13;
de term ‘privérekening’ of ‘rekening courant’ gebruikt.&#13;
3.7 Vergelijking met de flex-BV&#13;
Een BV is, anders dan de rechtspersoon waarvan de openbare&#13;
vennootschap zich bedient, een zelfstandig rechtssubject.&#13;
De rechtsfiguur kan echter ook dienen tot samenwerking.&#13;
De vennoten heten dan aandeelhouders. Tussen hen&#13;
bestaat als zodanig, van rechtswege, geen contractuele verhouding,&#13;
hoe zeer ook de verhouding tussen aandeelhouders&#13;
wordt beheerst door de beginselen van redelijkheid en&#13;
billijkheid. De samenwerking tussen aandeelhouders wordt&#13;
uitgewerkt in de statuten en vaak ook in aandeelhoudersovereenkomsten.&#13;
Als de aandeelhouders tevens bestuurders&#13;
zijn, kan de samenwerking ook binnen het orgaan bestuur&#13;
tot uitdrukking komen.&#13;
Reeds eerder constateerde ik dat bij een kapitaalvennootschap,&#13;
zoals een BV, niet kan worden volstaan met inbreng&#13;
van arbeid. In beginsel moet het nominale bedrag van een&#13;
aandeel worden gestort. Dat nominale bedrag kan € 0,01&#13;
euro zijn. Bedongen kan worden dat het nominale bedrag eerst behoeft te worden gestort na verloop van een bepaalde&#13;
tijd of nadat de vennootschap het zal hebben opgevraagd&#13;
(art. 2:191 lid 1 BW).19&#13;
De door aandeelhouders gestorte waarden – geldbedragen&#13;
of goederen – vormen geen eigen vermogen van de BV. Een&#13;
storting op aandelen stelt immers geen schenking voor. De&#13;
aandeelhouder heeft een vordering op de BV, die aandeel&#13;
wordt genoemd. Dat het op aandelen gestorte en te storten&#13;
vermogen risicodragend is en dat de vordering van de aandeelhouder&#13;
post-concurrent is, doet er in dit opzicht niet&#13;
toe. Het op aandelen gestorte kapitaal vertoont derhalve&#13;
een zekere verwantschap met het ten titel van inbreng aan&#13;
een personenvennootschap ter beschikking gestelde vermogen.&#13;
Het vermogen van de BV dat wel ‘eigen’ is en ruwweg aan&#13;
te duiden is met het begrip ‘winst’, behoort in economische&#13;
zin toe aan de aandeelhouders. Immers de waarde van de&#13;
aandelen wordt beïnvloed door de omvang van het eigen&#13;
vermogen.&#13;
Vergelijking met de openbare vennootschap die zich bedient&#13;
van de rechtspersoon leert dat het vermogen van de&#13;
BV wordt bestuurd door het bestuur van de rechtspersoon&#13;
en niet door de aandeelhouders. Zij hebben als zodanig&#13;
hooguit nog iets te zeggen op het gebied van de incidentele&#13;
besluitvorming. Bij de OVR zijn de vennoten in beginsel&#13;
bestuursbevoegd ten aanzien van het vermogen.&#13;
4. Aansprakelijkheid en vertegenwoordiging&#13;
4.1 Openbare vennootschap (OV)&#13;
De vennoten die zijn verenigd in een OV zijn hoofdelijk&#13;
verbonden voor de verbintenissen van de vennootschap&#13;
(art. 7:813 lid 1 BW). Zij doen er dus goed aan in de vennootschapsovereenkomst&#13;
regelingen te treffen die de bevoegdheid&#13;
tot vertegenwoordiging aan banden leggen. In&#13;
beginsel is iedere vennoot zonder beperking vertegenwoordigingsbevoegd&#13;
voor wat betreft handelingen die dienstig&#13;
kunnen zijn tot verwezenlijking van het doel van de vennootschap.&#13;
Zo kan de vertegenwoordigingsbevoegdheid,&#13;
voor wat nader te omschrijven handelingen betreft, worden&#13;
gebonden aan een toestemmings- of medewerkingseis. Het&#13;
is ook geoorloofd een vennoot uit te sluiten van bestuursbevoegdheid&#13;
en daarmede, in beginsel, van vertegenwoordigingsbevoegdheid&#13;
zoals het ook mogelijk is aan een niet-bestuurder&#13;
vertegenwoordigingsbevoegdheid toe te kennen.&#13;
Vergelijk art. 7:811 lid 1 en art. 813 lid 1 BW.&#13;
In een ouder-kind/vennootschap zou bijvoorbeeld kunnen&#13;
worden overwogen vader onbeperkt vertegenwoordigingsbevoegd&#13;
te maken maar de vertegenwoordigingsbevoegdheid&#13;
van de jeugdige, nog onervaren zoon, tot op zekere&#13;
hoogte te binden aan toestemmingseisen. Ook in de partnervennootschap&#13;
zouden dergelijke varianten op hun plaats&#13;
kunnen zijn, zulks naar gelang de omstandigheden van het&#13;
geval.&#13;
4.2 Openbare vennootschap met dienstbare&#13;
rechtspersoon (OVR)&#13;
Als aan de openbare vennootschap een rechtspersoon&#13;
dienstbaar is gemaakt (OVR), verandert dat niets aan de&#13;
aansprakelijkheid van de vennoten. Niet de rechtspersoon is&#13;
aansprakelijk maar de vennoten zijn dat. Het feit dat het&#13;
vennootschappelijk vermogen volledig, met inbegrip van&#13;
alle verbintenissen van de vennootschap, toebehoort aan de&#13;
rechtspersoon voert niet tot en andere conclusie. De transparantie&#13;
en het curieuze karakter van de rechtspersoon doen&#13;
zich gevoelen.&#13;
Zo kunnende rechten en verplichtingen uit een pachtovereenkomst&#13;
tot het vermogen van de rechtspersoon behoren.&#13;
Voor alle verbintenissen ter zake zijn de vennoten hoofdelijk&#13;
verbonden.&#13;
Ook de vertegenwoordiging van de rechtspersoon geschiedt&#13;
door de vennoten, met dien verstande dat het handelen van&#13;
de vennoten per definitie wordt toegerekend aan de rechtspersoon.&#13;
Gesteld zou kunnen worden dat de vennoten vermogensrechtelijk&#13;
noodzakelijk handelen voor de rechtspersoon.&#13;
Zij kunnen niet anders.&#13;
4.3 Stille vennootschap&#13;
Bij de stille vennootschap is in beginsel alleen de handelende&#13;
persoon aansprakelijk. Als hij bevoegd ‘in naam van&#13;
de vennootschap’, dat wil zeggen mede namens de medevennoten,&#13;
heeft gehandeld, zijn de vennoten ieder voor een&#13;
gelijk deel verbonden. De medevennoten kunnen alleen&#13;
worden gebonden op basis van een volmacht. Reeds in de&#13;
overeenkomst van vennootschap kan een dergelijke volmacht&#13;
worden opgenomen maar bij de aard van de volmacht&#13;
als eenzijdige rechtshandeling past dan dat deze niettemin&#13;
steeds kan worden herroepen. Vergelijk art. 7:812&#13;
BW.20&#13;
4.4 Vergelijking met de flex-BV&#13;
Aandeelhouders in een BV zijn noch geheel noch beperkt&#13;
aansprakelijk voor de schulden van de BV. Dat levert uiteraard&#13;
een stevig argument op voor een keuze ten gunste van&#13;
de BV. Van geval tot geval zal evenwel moeten worden bezien&#13;
of dat voordeel opweegt tegen de bezwaren van administratieve&#13;
en fiscale aard.21&#13;
Het geplaatst kaptaal alsmede het eigen vermogen van de&#13;
BV zijn risicodragend. De schuldeisers van de BV kunnen aanstaande uittreder. Ook kan nader worden afgesproken&#13;
dat de uitkering waartoe de voortzettende vennoten gehouden&#13;
zijn, (deels) geschiedt door inbetalinggeving.&#13;
6.3 Opvolging&#13;
In een aantal wettelijke bepalingen stuiten wij op het woord&#13;
‘opvolging’. Daarvan is sprake als een uittreding samenhangt&#13;
met een toetreding. Zie art. 7:823 lid 1 BW. Het belang&#13;
van de erkenning van deze figuur is tweeërlei:&#13;
a. Als in een vennootschap van twee vennoten er één uittreedt,&#13;
betekent dat normaliter het einde van de vennootschap.&#13;
Maar indien zich een opvolger van de uittredende&#13;
vennoot aandient, wordt de ontbinding van&#13;
de vennootschap voorkomen. Vergelijk art. 7:817 lid 1&#13;
letter c BW.&#13;
b. In geval van een opvolging, vindt de vermogensrechtelijke&#13;
afwikkeling plaats tussen enerzijds de uitreder en&#13;
anderzijds de toetreder. De uittreder levert zijn aandeel&#13;
in de vennootschappelijke gemeenschap of in de rechtspersoon&#13;
(OVR) aan de toetreder/opvolger en deze laatste&#13;
keert aan de uitreder het bedrag van diens economische&#13;
deelgerechtigdheid uit. De andere vennoten hoeven,&#13;
als zij hebben ingestemd met de opvolging23, vermogensrechtelijk&#13;
niet op te treden. Vergelijk art. 7:823&#13;
lid 3 BW.&#13;
6.4 Schulden&#13;
De wettelijke verblijving betreft goederen. Schulden kunnen&#13;
wel worden toegedeeld maar dat heeft enkel gevolgen&#13;
voor de draagplicht. Vergelijk art. 7:821 lid 3 BW. Het bedrag&#13;
van de schulden zal zijn verrekend bij de vaststelling&#13;
van het bedrag van de waarde van de economische deelgerechtigdheid.&#13;
De uitgetreden vennoot draagt vervolgens&#13;
niet meer in de betrokken schulden.&#13;
Een schuldeiser heeft aan de uittreding van zijn schuldenaar&#13;
geen boodschap. Hem kan door de enkele uittreding geen&#13;
andere schuldenaar worden opgedrongen. Een toetreder&#13;
kan op zijn beurt door de enkele toetreding geen schuldenaar&#13;
worden. Bij een OV zijn alle vennoten hoofdelijk verbonden.&#13;
De uittreding doet die hoofdelijkheid niet verdwijnen.&#13;
Toetreding, ook al hangt deze samen met een uittreding&#13;
(opvolging), doet geen hoofdelijke aansprakelijkheid&#13;
ontstaan. Ik verwijs naar art. 7:824 lid 2 BW.&#13;
7. Ontbinding, vereffening en afwikkeling&#13;
7.1 Ontbinding&#13;
De vennootschap in de zin van titel 7.13 is een overeenkomst.&#13;
Aan de samenwerking kan een rechtspersoon dienstbaar&#13;
worden gemaakt (OVR/CVR) maar dat ontneemt aan&#13;
de figuur niet het overeenkomstkarakter.&#13;
Derhalve dient bij het woord ‘ontbinding’ primair gedacht&#13;
te worden aan de overeenkomst. Art. 7:817 BW vermeldt&#13;
de gevallen waarin de vennootschap ‘in haar geheel’ wordt&#13;
ontbonden. Ik vestig in het bijzonder de aandacht op het&#13;
feit dat bij een vennootschap met twee vennoten uittreding&#13;
van een van de twee vennoten niet steeds tot ontbinding&#13;
leidt. Indien immers een opvolger aantreedt, als bedoeld in&#13;
de art. 7:822 en 7:823 BW, treedt deze ontbinding niet op.&#13;
Als aan de overeenkomst een rechtspersoon is verbonden,&#13;
heeft ontbinding van de vennootschap ontbinding van de&#13;
rechtspersoon tot gevolg. Het een is een logisch gevolg van&#13;
het ander. Echter, de vennootschap is door de ontbinding&#13;
niet verdwenen. Dat zou ook moeilijk kunnen, gegeven het&#13;
feit dat het vennootschappelijk vermogen toebehoort aan&#13;
de rechtspersoon. Zij blijft voortbestaan totdat de vereffening&#13;
is geëindigd. Zij ‘verdwijnt’ eerst zodra de levering van&#13;
alle tot het vermogen behorende goederen heeft plaatsgevonden.&#13;
Vergelijk art. 7:828 BW, eerste zin.&#13;
7.2 Vereffening&#13;
In dit hoofdstuk maak ik onderscheid tussen vereffening en&#13;
afwikkeling. Onder afwikkeling versta ik onder meer de&#13;
verdeling van de vennootschappelijke gemeenschap alsmede&#13;
de overdrachten door de rechtspersoon van de tot haar vermogen&#13;
behorende goederen. Vereffenen is in mijn optiek&#13;
het gereed maken van het vennootschappelijk vermogen&#13;
voor verdeling of voor uitkering aan de gewezen vennoten.&#13;
Een gedegen vereffening is vooral in het belang van schuldeisers&#13;
van de vennootschap.&#13;
De wetgever hanteert het begrip vereffening soms in enge&#13;
(eigenlijke) zin (art. 7:826 lid 1 BW) maar helaas wordt het&#13;
begrip ook in ruimere zin gebruikt in welk geval de verdeling&#13;
en de afwikkeling er onder worden begrepen (art.&#13;
7:831 BW).&#13;
In sommige gevallen kan na ontbinding formele vereffening&#13;
in de zin van art. 7:825 BW e.v. achterwege blijven. Art.&#13;
7:831a BW vermeldt de gevallen waarin dat speelt. Het&#13;
door de vennootschap uitgeoefende beroep of bedrijf dient&#13;
op basis van een schriftelijke overeenkomst te worden&#13;
voortgezet door&#13;
a. een kind of levensgezel van een van de vennoten of&#13;
b. door een NV of BV die daartoe door een van de gewezen&#13;
vennoten wordt aangewezen, of&#13;
c. door een andere vennootschap in de zin van titel 7.13.&#13;
De schriftelijke overeenkomst kan zijn besloten in een&#13;
voortzettingsbeding dat is opgenomen in de overeenkomst&#13;
van vennootschap maar kan ook na ontbinding tot stand&#13;
komen. Van de voortzetting doen de vennoten of gewezen&#13;
vennoten opgave in het handelsregister.&#13;
Aangezien de verhaalspositie van de schuldeisers door de&#13;
voortzetting niet mag worden geschaad, dienen alle tot het&#13;
vennootschappelijk vermogen behorende goederen te worden&#13;
toegedeeld of overgedragen aan de voortzetter. Ten behoeve&#13;
van die schuldeisers blijft het afgescheiden karakter&#13;
van het vermogen in stand. Vergelijk art. 7:831a lid 2 BW&#13;
maar vooral ook lid 6.&#13;
Degene die het beroep of bedrijf voortzet treedt bij de&#13;
rechtsverhoudingen die op dat moment bestonden tussen&#13;
de vennootschap en derden, in de positie van de vennootschap&#13;
(art. 7:831a lid 5 BW, tweede zin).&#13;
7.3 Afwikkeling&#13;
Zoals reeds genoteerd, versta ik onder afwikkeling zowel de&#13;
verdeling van de vennootschappelijke gemeenschap als de&#13;
overdrachten (‘uitkeringen’) door de rechtspersoon aan de&#13;
voormalige vennoten. De rechtspersoon ‘verdwijnt’ eerst&#13;
zodra alle leveringen hebben plaatsgevonden en het vennootschappelijk&#13;
vermogen de vennootschap heeft verlaten.&#13;
Uiteindelijk wordt hetgeen na voldoening van de schuldeisers&#13;
resteert, toegedeeld of uitgekeerd aan de gewezen vennoten&#13;
in verhouding tot ieders economische deelgerechtigdheid&#13;
(art. 7:830 BW).&#13;
8. De commanditaire vennootschap&#13;
8.1 Openbare vennootschap&#13;
De commanditaire vennootschap is een openbare vennootschap.&#13;
Dat verklaart waarom de wet er slechts drie artikelen&#13;
aan wijdt (art. 7:836,836a en 837 BW). Naast ten minste&#13;
één gewone vennoot treedt ten minste één commanditaire&#13;
vennoot op.&#13;
Het is niet verplicht de commanditaire vennootschap&#13;
(nader) aan te duiden met de letters CV. Als de CV zich&#13;
evenwel bedient van de rechtspersoon, is de toevoeging&#13;
CVR verplicht.&#13;
De commanditaire vennootschap kent, als de rechtspersoon&#13;
ontbreekt, een vennootschappelijke gemeenschap. Die gemeenschap&#13;
vormt een afgescheiden vermogen, ook als&#13;
slechts één commanditaire vennoot bestaat. Reeds in 2003&#13;
rekende de Hoge Raad af met zijn eigen, op misverstand gebaseerde&#13;
opvatting dat de commanditaire vennoot met één&#13;
besturende vennoot geen gemeenschappelijk vermogen zou&#13;
kennen.24&#13;
De commanditaire vennoot mag arbeid inbrengen maar&#13;
daarbij mag het niet blijven. Daarnaast dient geld, goed of&#13;
genot van goederen te worden ingebracht. In dit kader denken&#13;
wij uiteraard aan de inbreng van het genot van landbouwgrond&#13;
en bijbehorende opstallen.&#13;
8.2 Aansprakelijkheid en draagplicht&#13;
De commanditaire vennoot is niet aansprakelijk voor de&#13;
schulden van de vennootschap. Het verhaal op het gemeenschappelijke&#13;
vermogen moet hij evenwel dulden.&#13;
In drie gevallen kan de commanditaire vennootschap niettemin&#13;
met hoofdelijke aansprakelijkheid worden geconfronteerd:&#13;
a. indien hij ‘in naam van’ de vennootschap handelt;&#13;
b. als hij ‘beslissende invloed’ uitoefent op het optreden&#13;
van de besturende vennoot of vennoten;&#13;
c. in geval zijn naam in de naam van de vennootschap&#13;
voorkomt, tenzij dat al het geval was voor hij de status&#13;
van commanditaire vennoot verwierf.&#13;
Het meest interessant is, vooral ook in de agrarische context,&#13;
het onder b bedoelde geval. Niet uitgesloten is dat in&#13;
het kader van de (agrarische) bedrijfsopvolging de ouder&#13;
kiest voor de commanditaire status terwijl de opvolgende&#13;
zoon of dochter als besturend vennoot gaat fungeren. De financiële&#13;
verhoudingen binnen de familie zullen dan gemakkelijk&#13;
kunnen meebrengen dat de ouder de dienst wenst uit&#13;
te maken.&#13;
In het geval sub b bedoeld, ontstaat aansprakelijkheid voor&#13;
de verbintenissen die ten tijde van zijn handelen of daarna&#13;
zijn ontstaan.&#13;
Het onderwerpen van bepaalde handelingen van de besturende&#13;
vennoot aan de toestemming of goedkeuring van de&#13;
commanditaire vennoot leidt niet tot het intreden van aansprakelijkheid.&#13;
Inschrijving in het handelsregister levert externe&#13;
werking op.&#13;
Als ‘beslissende invloed’ wordt geconstateerd, heeft dat niet&#13;
tot gevolg dat de betrokken commanditaire vennoot zijn&#13;
status verliest en, in geval slechts één commanditaire vennoot&#13;
optreedt, dus evenmin dat de commanditaire vennootschap&#13;
is verdwenen.&#13;
Het intreden van de aansprakelijkheid laat ook de draagplicht&#13;
binnen de commanditaire vennootschap onverlet. De&#13;
aangesproken commanditaire vennoot die uit eigen vermogen&#13;
betaalt, heeft recht op vergoeding ten laste van het vennootschappelijk&#13;
vermogen.&#13;
8.3 Vergelijking met de flex-BV&#13;
Als familiale bedrijfsopvolging aan de orde is, in die zin dat&#13;
de ouder zich terugtrekt uit de beleidsbepalende sfeer en hij&#13;
reeds met een kind is verbonden in een OV of OVR, bestaan&#13;
diverse regelingsmogelijkheden:&#13;
a. als de ouder niet terugschrikt voor de hoofdelijke aansprakelijkheid&#13;
kan hij genoegen nemen met de status&#13;
van niet-besturend vennoot;&#13;
b. in geval de ouder van zijn aansprakelijkheid wenst te&#13;
worden bevrijd, kan&#13;
– de rechtsvorm worden gewijzigd in die van een&#13;
commanditaire vennootschap of&#13;
– de openbare vennootschap worden omgezet in een&#13;
BV.&#13;
In het laatste geval bieden de statuten ruimte voor allerlei&#13;
afspraken, zoals ten aanzien van de financiering (zie onder&#13;
2.4).&#13;
Over de fiscale problematiek worden hierna onder 9 enkele&#13;
opmerkingen gemaakt.&#13;
Thans merk ik nog op dat ook aandeelhouders zich niet onbeperkt&#13;
met het beleid mogen bemoeien. Er bestaat nog altijd&#13;
bestuursautonomie. De aandeelhouders zullen zich&#13;
moeten beperken tot de grote lijnen van het beleid en, tenzij&#13;
het een concernverhouding betreft, instructies achterwege&#13;
dienen te laten. De algemene vergadering van aandeelhouders&#13;
kan de bestuurder evenwel te allen tijde ontslaan,&#13;
zodat de autonomie betrekkelijk is.&#13;
Voor de ouder die nog twijfelt over de capaciteiten van de&#13;
beoogde opvolger heeft de BV aantrekkelijke kanten. De&#13;
groot-aandeelhouder (de ouder) die, hoewel geen bestuurder,&#13;
niettemin beslissende zeggenschap uitoefent, bekoopt&#13;
dat niet met aansprakelijkheid, tenzij hij ingeval van faillissement als beleidsbepaler wordt aangemerkt (art. 2:248&#13;
leden 1 en 7 BW).&#13;
Als de ouder zich bij een OV/OVR van zijn kind (medevennoot)&#13;
wenst te ontdoen omdat deze er niets van bakt,&#13;
zal aan algehele ontbinding veelal niet kunnen worden ontkomen.&#13;
Bij een BV heeft het ontslag in beginsel geen onaangename&#13;
gevolgen voor de BV als zodanig. Opneming&#13;
van een statutaire aanbiedingsplicht betreffende de aandelen&#13;
van de mislukte opvolger verdient aanbeveling.&#13;
9. Omzettingsfiguren&#13;
De in 7.13 geregeld rechtsvormen kunnen worden omgezet&#13;
of gewijzigd. Aan de personenvennootschap kan alsnog een&#13;
rechtspersoon dienstbaar worden gemaakt. Maar ook kan&#13;
een dienstbare rechtspersoon verdwijnen. Een openbare&#13;
vennootschap met dienstbare rechtspersoon (OVR) kan&#13;
worden omgezet in een BV en een BV kan worden getransformeerd&#13;
in een OVR. De art. 7:832 e.v. BW regelen een&#13;
en ander.&#13;
Omzetting in een BV betekent fiscale sfeerovergang: de inkomstenbelasting&#13;
wordt vervangen door de vennootschapsbelasting.&#13;
Voor de overdrachtsbelasting is van belang te constateren&#13;
dat omzetting van een OVR in een BV (en omgekeerd) niet&#13;
leidt tot een verkrijging in de zin van de Wet op belastingen&#13;
van rechtsverkeer (WBR). Goederenrechtelijk gebeurt er&#13;
niets.&#13;
Indien evenwel een openbare vennootschap (OV of CV)&#13;
zich gaat bedienen van een rechtspersoon (OVR/CVR),&#13;
leidt dat tot een belastbaar feit voor de overdrachtsbelasting.&#13;
Dat is ook het geval als een OV of CV wordt omgezet in&#13;
een BV. Art. 15 lid 1 letter e WBR zal dan uitkomst bieden&#13;
indien aan de gestelde voorwaarden wordt voldaan, zoals&#13;
aan de crediteringseis. Wordt de omgekeerde weg bewandeld&#13;
dan geldt de vrijstelling van art. 15 lid 1 letter f WBR.&#13;
Met deze opmerkingen moet op deze plaats worden volstaan.&#13;
25&#13;
10. Slotopmerkingen&#13;
De algehele vernieuwing van het personenvennootschapsrecht&#13;
heeft de praktijk ruime keuzemogelijkheden gebracht.&#13;
Terecht is de stille vennootschap gehandhaafd. Deze kan&#13;
ook goede diensten bewijzen bij samenwerkende levensgezellen.&#13;
Eveneens mag met vreugde geconstateerd worden&#13;
dat de openbare vennootschap niet per definitie rechtspersoon&#13;
is. De variëteit in beroepen en bedrijven en daarmede&#13;
verband houdende handelingen, zou daarmede niet gediend&#13;
zijn. De vennootschap die gediend is met een rechtspersoon&#13;
zal veelal onroerende zaken tot haar vermogen rekenen. De&#13;
toetredings-, uittredings- en opvolgingsproblematiek wordt&#13;
aanmerkelijk vereenvoudigd door het vermogen onder te&#13;
brengen in een dienstbare rechtspersoon.&#13;
De agrarische sector, die zich kenmerkt door een grote variëteit&#13;
aan samenwerkingen, is gediend met deze nieuwe&#13;
titel 7.13. Vooral de OVR kan samenwerkende landbouwers&#13;
goede diensten bewijzen. In de sfeer van samenwerkende&#13;
partners zal de stille vennootschap wellicht de voorkeur&#13;
genieten. De CVR kan een mooie rol vervullen ten&#13;
dienste van de bedrijfsopvolging.&#13;
De hoofdelijke verbondenheid van de vennoten blijft een&#13;
fors obstakel. Als de omstandigheden van het geval zich&#13;
daarvoor lenen, kunnen de vennoten zich laten ‘vervangen’&#13;
door een door hen beheerste BV. Maar ja, dan haal je extra&#13;
rompslomp en de vennootschapsbelasting in huis.&#13;
En tenslotte: klagen over de civiele en fiscale complexiteit&#13;
van het personenvennootschapsrecht doet geen recht aan de&#13;
schoonheid van dit rechtsgebied.</content><legacyfootnotes>* Prof. mr. M.J.A. van Mourik is als hoogleraar verbonden aan het&#13;
Centrum voor Notarieel Recht van de Radboud Universiteit Nijmegen&#13;
alsmede oud-notaris te Nijmegen.&#13;
1. Het ware wenselijk geweest het opschrift ‘Personenvennootschap’ te&#13;
doen luiden, af te korten als PV. ‘Vennootschap’ is te algemeen en&#13;
omvat ook de kapitaalvennootschappen BV en de NV.&#13;
2. In dit opstel wordt onder ‘echtgenoten’ mede begrepen ‘geregistreerde&#13;
partners’. Zij die in het wild of enkel op basis van een samenlevingscontract&#13;
samenleven, genieten zo mogelijk (zo nodig?) bijzondere&#13;
aandacht.&#13;
3. Uitgebreid over de nieuwe personenvennootschappen Van Mourik-&#13;
Burgerhart, De personenvennootschap, Deventer: Kluwer 2009. In&#13;
dat boek krijgt ook het fiscale recht (overdrachtsbelasting, schenk- en&#13;
erfbelasting) ruime aandacht. Vgl ook Asser-Maeijer-Van Olffen, Deventer:&#13;
Kluwer 2009 en Mohr-Meijers, Van personenvennootschappen,&#13;
Deventer: Kluwer 2008. &#13;
4. In de Nota naar aanleiding van het verslag (28 746), p. 8, bericht de&#13;
minister dat het aanbeveling verdient de zetel in de overeenkomst te&#13;
vermelden.&#13;
5. MvT 28 746, p. 6 en Nota naar aanleiding van het verslag 28 746, p.&#13;
9.&#13;
6. Het woord ‘iets’ wordt gebezigd door de minister in MvT 28 746, p.&#13;
12.&#13;
7. De benaming ‘flex-BV’ wordt in de literatuur en de praktijk vaak gebezigd&#13;
ter aanduiding van de BV zoals deze in Boek 2 is geregeld na&#13;
inwerkingtreding van de Wet vereenvoudiging en flexibilisering bvrecht’&#13;
(nr. 31 058) door de Tweede Kamer aanvaard in december&#13;
2009.&#13;
8. Stokkermans, Het nieuwe BV-recht voor de praktijk, preadvies KNB&#13;
2008, p. 138 wijst er op dat het niet alleen gaat over verbintenissen in&#13;
de zin van ‘verplichtingen’. Hij heeft het liever over ‘rechtsbetrekkingen’.&#13;
Een statutair arbitragebeding brengt zowel rechten als verplichtingen&#13;
mee.&#13;
9. De kans bestaat dat de preadviseur nu wordt tegengeworpen dat hij&#13;
geen oog heeft voor de moderne ontwikkelingen in de samenleving.&#13;
Dat hij is blijven hangen in een conservatief wereldbeeld. Immers,&#13;
ook moeder en dochter(s), moeder en zoon(s), vader en dochter(s)&#13;
kunnen in ondernemingsverband samenwerken. En aangezien het huwelijk&#13;
inmiddels is opengesteld voor personen van hetzelfde geslacht,&#13;
dient hij ook onder ogen te zien dat echtgenoten van gelijk geslacht&#13;
zijn en dat een kind meer dan één vader of moeder kan hebben.&#13;
10. Vergelijk Van Mourik, Gemeenschap (Kluwer Deventer 2006), nrs. 5&#13;
en 6.&#13;
11. De uitdrukking ‘inbreng in economische eigendom’ dient zo langzamerhand&#13;
uit het juridisch taalgebruik te verdwijnen. Weliswaar blijkt&#13;
de Wet op belastingen van rechtsverkeer (WBR) gehecht aan de ‘economische&#13;
eigendom’ (art. 2 WBR), de civilist weet sinds 1992 dat de&#13;
term ‘eigendom’ is gereserveerd voor stoffelijke objecten (art. 5:1 lid 1&#13;
juncto art. 3:2 BW). In akten dient melding te worden gemaakt van&#13;
de inbreng van het ‘economisch belang’ van of de ‘economische gerechtigdheid’&#13;
tot een zaak.&#13;
12. HR 26 november 1897, W.7047 (Boeschoten-Besier) vond geen&#13;
rechtstreeks aanknopingspunt in de wet. De argumenten werden van&#13;
heinde en verre aangesleept; zie Asser-Maeijer (1995), nr. 176.&#13;
13. Zie reeds Van Mourik, De personenvennootschap (1993), nr. 25.&#13;
Voor de diverse opvattingen onder het oude recht Asser-Maeijer&#13;
(1995), nr. 189.&#13;
14. Art. 7:827 lid 1 (slot) bepaalt hetzelfde ten aanzien van de ontbonden&#13;
vennootschappelijke gemeenschap.&#13;
15. In Van Mourik-Burgerhart, nr. 79 wordt nog eens uit de doeken gedaan&#13;
waarom deze regeling huwelijksvermogensrechtelijk op onjuiste&#13;
uitgangspunten is geschoeid. Daar komt bij dat de regeling beter op&#13;
haar plaats zou zijn geweest in art. 1:94 BW.&#13;
16. Voor rechtspersonen geldt sinds de inwerkingtreding van titel 7.13&#13;
niet meer art. 2 WBR maar alleen art. 4 WBR, dat enkel is gericht op&#13;
onroerende zaakrechtspersonen.&#13;
17. Vergelijk Asser-Snijders (2001), nr. 164 en Van Mourik, De personenvennootschap&#13;
(1993), nr. 47.&#13;
18. Bijv. MvT 28 746 p. 53 en 55.&#13;
19. Voor de goede orde: afgeschaft worden het minimumkapitaal, de&#13;
bankverklaring en de accountantsverklaring (bij inbreng anders dan&#13;
in geld). De bestuurders krijgen een flinke verantwoordelijkheid ter&#13;
zake van het doen van uitkeringen aan aandeelhouders. Hoofdelijke&#13;
aansprakelijkheid tot vergoeding aan de BV dreigt.&#13;
20. Ik stel nog de vraag of in de overeenkomst van vennootschap een algemene&#13;
onherroepelijke volmacht tot het verrichten van bestuurshandelingen&#13;
zou kunnen worden opgenomen. Ten minste zou dan vereist&#13;
zijn dat de volmacht in het belang van de gevolmachtigde wordt verleend&#13;
(art. 3:74 lid 1). Dat is al moeilijk voor te stellen. Laatstbedoeld&#13;
lid ziet echter, mede gelet op het daarin voorkomende woord rechtshandeling,&#13;
slechts op een bijzondere volmacht.&#13;
21. Helaas heet de BV ook in de toekomst nog voluit ‘besloten vennootschap&#13;
met beperkte aansprakelijkheid’. De BV is echter onbeperkt&#13;
aansprakelijk voor haar schulden en de aandeelhouders zijn in het geheel&#13;
niet aansprakelijk, ook niet voor het nominale bedrag van hun&#13;
aandelen. &#13;
23. In beginsel vereist een toetreding de medewerking van alle vennoten&#13;
(art. 7:823 lid 1 BW). Maar die regel is niet dwingendrechtelijk van&#13;
aard. In de overeenkomst van vennootschap kan worden bepaald dat&#13;
daartoe een besluit genomen met volstrekte of versterkte meerderheid&#13;
toereikend is.&#13;
24. HR 14 maart 2003, NJ 2003, 327 (Ma.)&#13;
25. Uitgebreid over de omzettingsfiguren en de fiscale aspecten daarvan&#13;
Van Mourik/Burgerhart, nrs. 73 e.v. en nr. 95.</legacyfootnotes><footnotes><footnote/></footnotes><auteurs>prof. mr. M.J.A. van Mourik</auteurs><published>2010-03-01 00:00:00</published><modified>2010-03-01 00:00:00</modified><editiondate>2010-03-01</editiondate><htmlpath>https://denhollander.info/artikel/8394</htmlpath></article>
</articles></edition>
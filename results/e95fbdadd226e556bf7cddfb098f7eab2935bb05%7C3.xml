<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2011</searchword><id>9303</id><udhid>UDH:TvAR/9303</udhid><titel>Rechtspraak 5644. (Landinrichting De Gouw (TvAR 2011/5644)</titel><searchwords><searchword>TvAR 6/2011</searchword><searchword>TvAR 2011/5644</searchword><searchword>UDH:TvAR/9303</searchword></searchwords><attachments><attachment><name>TvAR2011_06_07_Rechtspraak_5644.pdf</name><extention>pdf</extention><url>https://denhollander.info/download/8152/ci</url></attachment></attachments><inleiding>Uitvoering werk. Besluit.&#13;
[Landinrichtingswet, art. 73, 74]&#13;
Een beslissing om een werk, dat is opgenomen in een land­inrichtingsplan, niet uit te voeren is geen besluit in de zin van de Awb, waartegen bezwaar en beroep open staat.&#13;
Met noot D.W. Bruil &#13;
</inleiding><content>Uitspraak op het hoger beroep van:&#13;
[appellant], wonend te Wognum, gemeente Medemblik,&#13;
tegen de uitspraak van de rechtbank Alkmaar van 1 juli 2010 in zaak nr. 09/110 in het geding tussen:&#13;
[appellant]&#13;
en&#13;
de Landinrichtingscommissie voor de ruilverkaveling “De Gouw”.&#13;
1. Procesverloop&#13;
Bij brief van 11 augustus 2008 heeft de Landinrichtings­commissie [appellant] medegedeeld over te gaan tot realise­ring van de laagwatersloot in het fruittuingebied Grote Zo­merdijk - Westeinderweg te Wognum, mits twee niet nader te noemen personen haar binnen één week na dagtekening van de brief berichten over de wijze waarop zij de tussen hen bestaande problemen over de verwerving dan wel rui­ling van gronden hebben opgelost.&#13;
Bij besluit van 21 november 2008 heeft de Landinrichtings­commissie het door [appellant] daartegen gemaakte bezwaar gegrond verklaard en bepaald dat het laagwatertracé van­af de opleider tot aan het eigendom van [appellant] conform het bestek wordt uitgevoerd.&#13;
Bij uitspraak van 1 juli 2010, verzonden op dezelfde dag, heeft de rechtbank, voor zover hier van belang, het door [ap­pellant] daartegen ingestelde beroep gegrond verklaard, het besluit van 21 november 2008 vernietigd, het door [appel­lant] gemaakte bezwaar niet-ontvankelijk verklaard en be­paald dat deze uitspraak in de plaats treedt van het vernietig­de besluit. Deze uitspraak is aangehecht.&#13;
Tegen deze uitspraak heeft [appellant] bij brief, bij de Raad van State ingekomen op 11 augustus 2010, hoger beroep in­gesteld. De gronden van het hoger beroep zijn aangevuld bij brief van 8 september 2010.&#13;
De Landinrichtingscommissie heeft een verweerschrift in­gediend.&#13;
De zaak is door een meervoudige kamer van de Afdeling verwezen naar een enkelvoudige.&#13;
De Afdeling heeft de zaak ter zitting behandeld op 18 maart 2011, waar [appellant], bijgestaan door mr. ing. A.E. Noord­huis, juridisch adviseur, en de Landinrichtingscommissie, vertegenwoordigd door J.P.M. Verhoeven, vergezeld van B.J.A. Hakvoort, F. Wagemaker en A.I.L. Rennyngs, respec­tievelijk voorzitter, secretaris en lid van de Landinrichtings­commissie, zijn verschenen.&#13;
2. Overwegingen&#13;
2.1. Bij brief van 11 augustus 2008 heeft de Landinrich­tingscommissie belanghebbenden medegedeeld dat in het kader van de uitvoering van het Landinrichtingsplan “de Gouw”, dat voorziet in een het instellen van een waterpeil van NAP - 1,90 meter ten behoeve van een betere droogleg­ging en betere beheersing van het waterpeil in het gebied, is besloten over te gaan tot realisering van de laagwatersloot in het fruittuingebied Grote Zomerdijk - Westeinderweg. Zij heeft daaraan evenwel de voorwaarde verbonden dat twee niet nader te noemen personen haar binnen één week na dagtekening van de brief berichten over de wijze waarop zij de tussen hen bestaande problemen over de verwerving dan wel ruiling van gronden hebben opgelost. Niet in geschil is dat dit laatste niet is gebeurd.&#13;
Naar aanleiding van het daartegen door [appellant] gemaak­te bezwaar heeft de Landinrichtingscommissie op 6 novem­ber 2008 de in de brief van 11 augustus 2008 opgenomen beslissing om de laagwatersloot te realiseren als voldaan is aan voormelde voorwaarde ingetrokken en heeft zij bij be­sluit van 21 november 2008 het bezwaar gegrond verklaard en bepaald dat het laagwatertracé vanaf de opleider tot aan het eigendom van [appellant] conform het bestek alsnog wordt uitgevoerd.&#13;
2.2. De rechtbank heeft het tegen het besluit van 21 no­vember 2008 ingestelde beroep - ambtshalve - gegrond ver­klaard, dat besluit vernietigd, het door [appellant] gemaak­te bezwaar niet-ontvankelijk verklaard en bepaald dat haar uitspraak in de plaats van het vernietigde besluit treedt. Zij heeft daartoe overwogen dat de brief van 11 augustus 2008 geen besluit inhoudt, nu het geen publiekrechtelijke rechts­handeling betreft.&#13;
2.3. [appellant] betoogt dat de rechtbank ten onrechte heeft overwogen dat de mededeling in de brief van 11 augustus 2008 geen publiekrechtelijke rechtshandeling behelst en die brief derhalve geen besluit is in de zin van artikel 1:3 van de Algemene wet bestuursrecht (hierna: de Awb), waartegen bezwaar open staat. Hij voert, samengevat weergegeven, aan dat met het de aanleg van een laagwatersloot uitvoering wordt gegeven aan het Landinrichtingsplan “de Gouw” en derhalve de beslissing om de sloot niet te realiseren een be­sluit is met rechtsgevolg op grond van het publiekrecht.&#13;
2.3.1. Ingevolge artikel 73, eerste lid, van de Landinrich­tingswet, voor zover hier van belang, wordt voor een gebied, met betrekking waartoe het besluit tot ruilverkaveling is ge­nomen, een landinrichtingsplan vastgesteld.&#13;
Ingevolge artikel 74, eerste lid, aanhef en onder d, voor zo­ver hier van belang, bevat het landinrichtingsplan een om­schrijving van de te treffen maatregelen en voorzieningen.&#13;
2.3.2. De beslissing om in het kader van de uitvoering van een landinrichtingsplan over te gaan tot uitvoering van de daarbij voorziene maatregelen betreft een feitelijke hande­ling, nu daarbij geen rechten, plichten en bevoegdheid wor­den gecreëerd of teniet gedaan. De rechtbank heeft dan ook met juistheid overwogen dat de - voorwaardelijke - mede­deling bij brief van 11 augustus 2008 dat daartoe niet wordt overgegaan, een weigering tot feitelijk handelen inhoudt die niet op publiekrechtelijk rechtsgevolg is gericht. Van een be­sluit, als bedoeld in artikel 1:3, eerste lid, van de Awb, is dan ook geen sprake, zodat tegen de brief van 11 augustus 2008 ingevolge het bepaalde in artikel 8:1, eerste lid, gelezen in samenhang met artikel 7:1, eerste lid, van de Awb, geen be­zwaar en beroep open stond. Het door [appellant] ter zitting gevoerde betoog dat hem aldus niets meer ten dienste staat om uitvoering van het landinrichtingsplan te bewerkstelligen en derhalve omwille van de rechtsbescherming een besluit had moeten worden aangenomen, leidt niet tot een ander oordeel, reeds omdat hij bij de civiele rechter om uitvoering van de werkzaamheden kan vragen. De rechtbank heeft dan ook terecht overwogen dat de Landinrichtingscommissie het bezwaar van [appellant] tegen die brief ten onrechte niet niet-ontvankelijk heeft verklaard. Het betoog faalt.&#13;
2.4. [appellant] betoogt gelet op het vorenstaande tevergeefs dat de rechtbank ten onrechte niet is toegekomen aan de be­handeling van de aangedragen beroepsgronden.&#13;
2.5. Het betoog van [appellant] dat de rechtbank ten onrech­te heeft overwogen dat er geen aanleiding bestaat de Land­inrichtingscommissie te veroordelen in de kosten van be­zwaar, faalt evenzeer. Daartoe is van belang dat ingevolge artikel 7:15, tweede lid, van de Awb, voor zover hier van be­lang, de kosten, die de belanghebbende in verband met de &#13;
</content><legacyfootnotes/><footnotes><footnote/></footnotes><auteurs>mr. D.A.C. Slump</auteurs><published>2011-06-01 00:00:00</published><modified>2011-06-01 00:00:00</modified><editiondate>2011-06-01</editiondate><htmlpath>https://denhollander.info/artikel/9303</htmlpath></article>
</articles></edition>
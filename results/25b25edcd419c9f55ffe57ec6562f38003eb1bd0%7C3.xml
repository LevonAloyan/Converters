<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2000</searchword><id>4746</id><udhid>UDH:TvAR/4746</udhid><titel>Lankman / Lankman (TvAR 2000/5004)</titel><searchwords><searchword>TvAR 3/2000</searchword><searchword>TvAR 2000/5004</searchword><searchword>UDH:TvAR/4746</searchword></searchwords><attachments><attachment><name>2000_nr 3_Rechtspraak_5004.pdf</name><extention>pdf</extention><url>https://denhollander.info/download/4688/ci</url></attachment></attachments><inleiding>[Pachtwet art. 1, 128]&#13;
&#13;
In incident door verpachter genomen&#13;
antwoord-conclusie is niet aan pachter toegezonden&#13;
en in het incident is direct beslist.&#13;
Dit is in strijd met een goede procesorde.&#13;
Dit laatste geldt ook ten aanzien van het&#13;
zonder duidelijke peremptoirstelling aan&#13;
pachter geen gelegenheid meer geven om&#13;
in de hoofdzaak van antwoord te dienen.&#13;
De pachtkamer van het kantongerecht nam&#13;
ten onrechte kennis van de niet aan haar&#13;
gerichte exceptie van onbevoegdheid. Wel&#13;
stond het die pachtkamer vrij om los daarvan&#13;
over haar eigen bevoegdheid te oordelen.&#13;
Ondanks een onjuiste aanwijzing van de&#13;
rechter in de dagvaarding was onmiskenbaar&#13;
– en door pachter ook zo begrepen –&#13;
dat verpachter beoogde een vordering bij&#13;
de pachtkamer van het kantongerecht in te&#13;
dienen, welk college terecht de vordering&#13;
ook als zodanig heeft opgevat. Nu die&#13;
vordering strekt tot betaling van pachtpenningen&#13;
met rente en van ter zake&#13;
gemaakte buitengerechtelijke incassokosten,&#13;
is de pachtrechter bevoegd. De&#13;
vordering van verpachter is als zodanig niet&#13;
bestreden en wordt, met correctie vanwege&#13;
het gedurende ruim drie jaar nog niet in de&#13;
pachtovereenkomst begrepen zijn van een&#13;
deel van de varkensschuur, toegewezen.&#13;
Het beroep van pachter op verrekening kan&#13;
niet slagen nu de betreffende posten door&#13;
verpachter gemotiveerd zijn betwist en&#13;
bovendien sprake is van zo vele en zo&#13;
diverse posten dat de gegrondheid van het&#13;
verweer van pachter niet op eenvoudige&#13;
wijze is vast te stellen. Een vordering in&#13;
reconventie kan niet voor het eerst in hoger&#13;
beroep worden gedaan.</inleiding><content>ARREST VAN 8 JULI 1997&#13;
Lambert Lankman te Nunspeet,&#13;
appellant,&#13;
procureur: mr. J.M. Bosnak&#13;
tegen:&#13;
Gerrit Lankman te Nunspeet,&#13;
geïntimeerde,&#13;
procureur: mr. B.H. Niemann.&#13;
1. Het geding in eerste aanleg&#13;
De pachtkamer van het kantongerecht te Harderwijk&#13;
heeft op 16 oktober 1996 en 11 december&#13;
1996 tussen partijen vonnissen gewezen,&#13;
die in fotocopie aan dit arrest zijn gehecht en&#13;
naar de inhoud waarvan wordt verwezen.&#13;
2. Het geding in hoger beroep&#13;
2.1. Appellant – hierna ook te noemen: pachter&#13;
– is bij exploit van 18 december 1996, met&#13;
gelijktijdige dagvaarding van geïntimeerde&#13;
– hierna ook te noemen: verpachter – voor dit&#13;
hof, in hoger beroep gekomen van genoemde&#13;
vonnissen, waarbij in het door pachter opgeworpen&#13;
incident de pachtkamer zich bevoegd&#13;
heeft verklaard om van de vordering van verpachter&#13;
kennis te nemen respectievelijk pachter&#13;
is veroordeeld tot betaling aan verpachter&#13;
van een bedrag van ƒ 59.925,– met rente.&#13;
2.2. Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende, zich onbevoegd zal&#13;
verklaren van de door verpachter ingestelde&#13;
vordering kennis te nemen en verpachter nietontvankelijk&#13;
zal verklaren in de door hem&#13;
ingestelde vordering, althans hem deze zal&#13;
ontzeggen, alsmede verpachter zal veroordelen&#13;
tot betaling van ƒ 61.912,62, vermeerderd&#13;
met de wettelijke rente vanaf 7 januari 1997&#13;
tot aan de dag der algehele voldoening, met&#13;
veroordeling van verpachter in de kosten van&#13;
deze procedure in beide instanties.&#13;
2.3. Pachter heeft vervolgens bij akte een groot&#13;
aantal stukken in het geding gebracht, alsmede&#13;
verschillende bedragen, ter zake waarvan&#13;
hij zich beroept op verrekening, gewijzigd.&#13;
2.4. Bij memorie van antwoord is verweer gevoerd&#13;
met conclusie dat het hof pachter nietontvankelijk&#13;
zal verklaren in zijn hoger beroep&#13;
dan wel beide vonnissen, waarvan beroep, zal&#13;
bekrachtigen, met veroordeling van pachter in&#13;
de kosten van het hoger beroep.&#13;
2.5. Vervolgens hebben partijen de stukken&#13;
aan het hof overgelegd voor het wijzen van&#13;
arrest.&#13;
3. De grieven&#13;
De grieven luiden:&#13;
tegen het vonnis van 16 oktober 1996:&#13;
I. Ten onrechte heeft de pachtkamer van het&#13;
kantongerecht kennisgenomen van de door&#13;
Lankman jr. opgeworpen exceptie van onbevoegdheid.&#13;
II. Ten onrechte verklaart de pachtkamer van&#13;
het kantongerecht zich bevoegd van de procedure&#13;
kennis te nemen.&#13;
III. Ten onrechte heeft de pachtkamer van het&#13;
kantongerecht de zaak verwezen naar de rolzitting&#13;
van de pachtkamer van het kantongerecht&#13;
teneinde verder te procederen.&#13;
tegen het vonnis van 11 december 1996:&#13;
IV. Ten onrechte heeft de pachtkamer van het&#13;
kantongerecht de vordering van Lankman sr.&#13;
toegewezen.&#13;
4. De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– met ingang van 1 januari 1985 is door geïntimeerde&#13;
mondeling aan appellant verpacht het&#13;
perceel kadastraal bekend gemeente Nunspeet,&#13;
sectie I, nr. 4675, groot 0.50 ha (volgens&#13;
de processtukken van partijen: 0.25 ha), met&#13;
daarop staande varkensschuur met mestopslag&#13;
van 600 m3 en kalverschuur (inclusief berging&#13;
en voerkeuken) met mestopslag van 470 m3;&#13;
– deze pachtovereenkomst is bij vonnis van de&#13;
pachtkamer van het kantongerecht te Harderwijk&#13;
d.d. 25 mei 1994 schriftelijk vastgelegd,&#13;
bij welk vonnis tevens werd vastgesteld dat de&#13;
kosten van het groot onderhoud ten laste van&#13;
verpachter komen en de assurantiepremies, de&#13;
energiekosten en publieke lasten ten laste van&#13;
pachter; dit vonnis heeft kracht van gewijsde;&#13;
– de pachtovereenkomst is vervolgens gewijzigd&#13;
goedgekeurd door de grondkamer voor&#13;
Gelderland bij beschikking van 10 februari&#13;
1995;&#13;
– bij beschikking van de Centrale Grondkamer&#13;
van 30 oktober 1995 is voormelde beschikking&#13;
van de grondkamer vernietigd wat&#13;
betreft de daarin bepaalde duur van de pachtovereenkomst&#13;
en de daarin ongewijzigd goedgekeurde&#13;
pachtprijs;&#13;
– de Centrale Grondkamer heeft daarbij:&#13;
a) de duur van de overeenkomst bepaald op&#13;
6 jaar;&#13;
b) de overeengekomen pachtprijs gewijzigd in:&#13;
ƒ 62.840,– in totaal per jaar, ingaande 1 januari&#13;
1985;&#13;
ƒ 60.768,– in totaal per jaar, ingaande 1 januari&#13;
1987;&#13;
ƒ 62.703,– in totaal per jaar, ingaande 1 januari&#13;
1990;&#13;
ƒ 61.933,– in totaal per jaar, ingaande 1 januari&#13;
1993;&#13;
ƒ 60.235,– in totaal per jaar, ingaande 1 januari&#13;
1995;&#13;
c) bepaald dat met ingang van 1 januari 1993&#13;
geldt dat, indien pachter ingevolge artikel 116,&#13;
onderdeel b, van de Waterschapswet geen&#13;
pachtersomslag is verschuldigd, de pachtprijs&#13;
kan worden vermeerderd met maximaal 50 %&#13;
van de waterschapslasten;&#13;
d) de beschikking van de grondkamer voor&#13;
het overige bevestigd;&#13;
– het onderhavige geschil betreft de hoogte&#13;
van de door pachter aan verpachter verschuldigde&#13;
pachtpenningen c.a.;&#13;
– voor dit hof is thans eveneens aanhangig&#13;
(rolnummer 96/447 P) een geschil tussen partijen&#13;
met betrekking tot (de kosten van) het&#13;
groot onderhoud van de mestkelder onder de&#13;
kalverschuur.&#13;
5. Beoordeling van het geschil in&#13;
hoger beroep&#13;
5.1. In hoger beroep heeft pachter zich, voorafgaand&#13;
aan de formulering van zijn grieven,&#13;
beklaagd over de procesgang in eerste aanleg,&#13;
zonder daarvan overigens op zichzelf een grief&#13;
te maken. Het hof overweegt ter zake als volgt.&#13;
5.2. Allereerst volgt uit het door partijen aangevoerde&#13;
en uit het vonnis van 11 december&#13;
1996, waarvan beroep, dat van de zijde van&#13;
verpachter in het incident op 16 oktober 1996&#13;
een antwoord-conclusie is genomen, die niet&#13;
aan (de raadsman van) pachter is toegezonden,&#13;
terwijl de pachtkamer van het kantongerecht&#13;
reeds op diezelfde datum een beslissing&#13;
in het incident heeft gegeven.&#13;
Hoewel bekwame spoed bij de beslissing op&#13;
een incidentele vordering is geboden, is het&#13;
hof van oordeel dat een goede procesorde&#13;
medebrengt dat een door de ene partij genomen&#13;
conclusie eerst aan de wederpartij wordt&#13;
toegezonden c.q. ter hand gesteld en dat eerst&#13;
op een latere rolzitting een beslissing wordt&#13;
gegeven. In casu is de gang van zaken op dit&#13;
punt in prima in strijd met zulk een goede&#13;
procesorde geweest. Niet gebleken is overigens&#13;
dat pachter daardoor in zijn procesbelangen&#13;
is geschaad.&#13;
5.3. Eveneens onjuist acht het hof dat, zonder&#13;
dat eerst sprake is geweest van een duidelijke&#13;
peremptoirstelling, aan pachter niet meer de&#13;
gelegenheid is gegeven in de hoofdzaak van&#13;
antwoord te dienen. De enkele omstandigheid&#13;
dat de raadsman van verpachter had laten&#13;
weten in enig uitstel niet te willen bewilligen&#13;
doet daaraan onvoldoende af, nu het aan de&#13;
rechter is om te beslissen of hij in zulk een&#13;
mededeling aanleiding ziet tot peremptoirstelling,&#13;
in welk geval hij dat dan tijdig aan de&#13;
betrokken partij bekend dient te (doen) maken.&#13;
5.4. Het hof zal thans eerst de grieven I en II&#13;
bespreken.&#13;
5.5. In prima was de processuele gang van&#13;
zaken vóór de in het incident gegeven beslissing&#13;
als volgt:&#13;
a) verpachter dagvaardt bij exploot van 24 mei&#13;
1996 pachter om op woensdag 17 juli 1996 om&#13;
14.00 uur “ter terechtzitting van de E.A.&#13;
Heer/Vrouwe kantonrechter in Harderwijk”&#13;
en hij verzoekt in het petitum van de dagvaarding&#13;
aan de kantonrechter om pachter tot betaling&#13;
conform zijn vordering te veroordelen;&#13;
b) de raadsman van pachter richt zich bij&#13;
schrijven van 1 juli 1996 tot de “griffier van de&#13;
pachtkamer van het kantongerecht te Harderwijk”&#13;
en vraagt daarbij om uitstel voor antwoord;&#13;
c) vervolgens werpt hij ter zitting van 18 september&#13;
1996 bij het “kantongerecht te Harderwijk”&#13;
de exceptie van onbevoegdheid op&#13;
met conclusie dat het “de edelachtbare heer/&#13;
vrouwe kantonrechter” zal behagen zich onbevoegd&#13;
te verklaren van de door verpachter&#13;
ingestelde vordering kennis te nemen.&#13;
5.6. In grief I voert pachter aan dat de pachtkamer&#13;
van het kantongerecht ten onrechte&#13;
heeft kennisgenomen van de door pachter&#13;
opgeworpen exceptie van onbevoegdheid.&#13;
Deze grief treft doel. In het midden gelaten&#13;
hoe over de hierna te bespreken grief II moet&#13;
worden gedacht, blijkt uit de redactie van de&#13;
vanwege pachter ingediende exceptie van onbevoegdheid&#13;
immers duidelijk dat pachter&#13;
geen oordeel wenste van de pachtkamer van&#13;
het kantongerecht maar van de kantonrechter.&#13;
Het stond de pachtkamer van het kantongerecht&#13;
vrij zich een oordeel over haar eigen&#13;
bevoegdheid te vormen, maar zij diende geen&#13;
kennis te nemen van de duidelijk niet tot haar&#13;
gerichte exceptie van onbevoegdheid.&#13;
5.7. De gegrondheid van grief I brengt overigens&#13;
op zichzelf nog niet mede dat reeds daarom&#13;
het vonnis van 16 oktober 1996, waarvan&#13;
beroep, niet in stand kan blijven. Zoals reeds&#13;
overwogen, stond het immers de pachtkamer&#13;
van het kantongerecht wel vrij over haar eigen&#13;
bevoegdheid te oordelen.&#13;
5.8. Door partijen is niet bestreden dat – zoals&#13;
in meergemeld vonnis van 16 oktober 1996 is&#13;
overwogen – de pachtkamer van het kantongerecht&#13;
elke 3e woensdag van de maand om&#13;
14.00 uur zitting houdt en dat op die dag en&#13;
tijd geen enkele andere terechtzitting wordt&#13;
gehouden, alsmede dat zulks op de betreffende&#13;
woensdag, te weten 17 juli 1996 om 14.00&#13;
uur, ook het geval was. Onder deze omstandigheden&#13;
kon, mede in aanmerking genomen&#13;
de onmiskenbare strekking van de vordering&#13;
en het feit dat partijen met betrekking tot de&#13;
tussen hen bestaande pachtverhouding al eerder&#13;
voor de pachtkamer van het onderhavige&#13;
kantongerecht hadden geprocedeerd, in redelijkheid&#13;
ter griffie van het kantongerecht&#13;
worden aangenomen dat ondanks de onjuiste&#13;
aanwijzing van de rechter in de dagvaarding&#13;
was bedoeld een vordering bij de pachtkamer&#13;
van het kantongerecht in te stellen. Pachter&#13;
heeft dit, gelet op zijn hiervoor gemelde brief&#13;
van 1 juli 1996, ook zo begrepen en hij is pas&#13;
later op het idee gekomen de exceptie van&#13;
onbevoegdheid op te werpen.&#13;
5.9. Bij het vorenstaande komt dat blijkens&#13;
artikel 139 van de Pachtwet de pachtkamer&#13;
van het kantongerecht in alle opzichten in de&#13;
plaats van de kantonrechter treedt, behoudens&#13;
in enkele gevallen die hier overigens niet aan&#13;
de orde zijn. Behoudens de – ruime – formulering&#13;
van laatstgenoemd wetsartikel, maakt&#13;
de wetgever ook anderszins niet consequent&#13;
scheiding tussen de begrippen het kantongerecht,&#13;
de pachtkamer van het kantongerecht&#13;
en de kantonrechter. Het hof verwijst in dit&#13;
verband naar het bepaalde in artikel 98, lid 1,&#13;
van het Wetboek van Burgerlijke Rechtsvordering,&#13;
waar gesproken wordt over de bevoegdheid&#13;
van de kantonrechter in zaken betreffende&#13;
pacht.&#13;
5.10. Gelet op het vorenoverwogene, heeft de&#13;
pachtkamer van het kantongerecht met recht&#13;
kunnen oordelen dat de vordering van verpachter&#13;
aangemerkt moest worden als bij haar&#13;
te zijn ingediend.&#13;
Nu die vordering ertoe strekt dat pachter zal&#13;
worden veroordeeld tot betaling van – volgens&#13;
verpachter: achterstallige – pachtpenningen&#13;
met rente en ter zake – eveneens volgens&#13;
verpachter – gemaakte buitengerechterlijke&#13;
incassokosten, is ingevolge artikel 128 van de&#13;
Pachtwet kennisneming daarvan voorbehouden&#13;
aan de pachtkamer van het bevoegde kantongerecht,&#13;
in casu die van het kantongerecht&#13;
te Harderwijk. Zij heeft zich mitsdien eveneens&#13;
terecht bevoegd geacht tot bedoelde kennisneming.&#13;
Grief II is derhalve ongegrond.&#13;
5.11. In zijn toelichting op grief III voert&#13;
pachter op zichzelf terecht aan dat verwijzingen&#13;
als bedoeld in de artikelen 157a en 158&#13;
van het Wetboek van Burgerlijke Rechtsvordering&#13;
niet mogelijk zijn van de gewone rechter&#13;
naar de pachtrechter en omgekeerd. Het&#13;
hierboven overwogene impliceert echter dat&#13;
in casu geen sprake is geweest van een verwijzing&#13;
naar een andere rechter. Grief III mist&#13;
derhalve feitelijke grondslag en is tevergeefs&#13;
opgeworpen.&#13;
5.12. Nu de gegrondheid van grief I niet kan&#13;
leiden tot vernietiging van het tussen partijen&#13;
gewezen vonnis van 16 oktober 1996 en de&#13;
beide andere tegen dat vonnis opgeworpen&#13;
grieven ongegrond zijn, moet bedoeld vonnis&#13;
worden bekrachtigd.&#13;
5.13. Alvorens over grief IV te beslissen, heeft&#13;
het hof behoefte aan nadere inlichtingen van&#13;
partijen. Het zal daartoe een comparitie van&#13;
partijen bepalen, die zal worden gecombineerd&#13;
met de comparitie van partijen die al is&#13;
bepaald in het eveneens voor dit hof tussen&#13;
partijen aanhangige geding met rolnummer&#13;
96/447 P.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Harderwijk tussen partijen&#13;
gewezen tussenvonnis van 16 oktober 1996,&#13;
waarvan beroep;&#13;
bepaalt dat partijen, vergezeld van hun raadslieden,&#13;
op donderdag 11 september 1997 om&#13;
9.30 uur zullen verschijnen ter plaatse van het&#13;
onderhavige pachtobject (de comparitie van&#13;
partijen zal na de bezichtiging van het gepachte&#13;
worden voortgezet op een neutrale, door de&#13;
raadslieden van partijen in onderling overleg&#13;
te bepalen plaats), voor het lid van dit hof mr.&#13;
Kok als raadsheer-commissaris en de raad&#13;
Wentink, om aan dezen inlichtingen over de&#13;
zaak te geven en om dezen te laten onderzoeken&#13;
of partijen het op één of meer punten met&#13;
elkaar eens kunnen worden;&#13;
bepaalt dat partijen dan in persoon aanwezig&#13;
zullen zijn;&#13;
houdt iedere verdere beslissing aan.&#13;
ARREST VAN 24 MAART 1998&#13;
1. Het geding in hoger beroep&#13;
1.1. Het hof heeft in deze zaak op 8 juli 1997&#13;
een tussenarrest gewezen, naar de inhoud&#13;
waarvan wordt verwezen.&#13;
1.2. Ter uitvoering van dat tussenarrest heeft&#13;
op 11 september 1997 een bezichtiging van&#13;
het pachtobject in geschil en een comparitie&#13;
van partijen plaats gehad; hiervan is een procesverbaal&#13;
opgemaakt dat zich thans bij de&#13;
stukken bevindt.&#13;
1.3. De met partijen afgesproken voortzetting&#13;
van de comparitie van partijen op 9 oktober&#13;
1997 – later uitgesteld naar 14 oktober 1997 –&#13;
heeft op verzoek van partijen geen doorgang&#13;
gevonden en de raadsheer-commissaris heeft&#13;
de zaak verwezen naar de rol voor conclusie&#13;
na comparitie van partijen en bezichtiging aan&#13;
de zijde van verpachter: het betreffende proces-&#13;
verbaal bevindt zich thans eveneens bij de&#13;
stukken.&#13;
1.4. Partijen hebben vervolgens een conclusie&#13;
na comparitie van partijen en bezichtiging&#13;
respectievelijk een memorie na bezichtiging&#13;
en comparitie van partijen gewisseld, waarna&#13;
zij andermaal de stukken aan het hof hebben&#13;
overgelegd ter fine van arrest.&#13;
2. Voortzetting van de behandeling&#13;
van het geding in hoger beroep&#13;
2.1. Het hof neemt hier over hetgeen in zijn&#13;
hiervoor gemeld arrest onder “De vaststaande&#13;
feiten” en “Beoordeling van het geschil in&#13;
hoger beroep” is overwogen en beslist.&#13;
2.2. Bij de bezichtiging van de schuren in&#13;
geschil en de daaraan aansluitend gehouden&#13;
comparitie van partijen is gebleken dat het&#13;
voorste gedeelte van de varkensschuur eerst&#13;
met ingang van 1 april 1988 aan het gepachte&#13;
is toegevoegd en gedurende de periode van&#13;
1 januari 1985 tot 1 april 1988 geen deel van&#13;
het gepachte heeft uitgemaakt. Partijen zijn&#13;
het daarover eens en dit laatste geldt ook voor&#13;
de omstandigheid dat zij destijds voor het&#13;
gebruik van dit gedeelte een bedrag van&#13;
ƒ 5.000,– per jaar hebben afgesproken.&#13;
2.3. Uit de stukken, behorende bij de vaststelling&#13;
van de pachtwaarde van het onderhavige&#13;
object door de Centrale Grondkamer bij&#13;
beschikking van 30 oktober 1995, volgt dat dit&#13;
college toen met vorengenoemde omstandigheid&#13;
geen rekening heeft gehouden en de destijds&#13;
vastgestelde pachtwaarde betreft derhalve,&#13;
zulks ook wat de jaren 1985 e.v. betreft,&#13;
onder meer de gehele varkensschuur, dus&#13;
inclusief het voorste gedeelte daarvan.&#13;
2.4. Naar het oordeel van het hof moet bij&#13;
beoordeling van de thans aan de orde zijnde&#13;
vordering van verpachter tot betaling van achterstallige&#13;
pachtpenningen met de thans gebleken&#13;
omstandigheid rekening worden gehouden&#13;
in dier voege dat bij de berekening van&#13;
het ter zake door pachter verschuldigde een&#13;
aftrek plaats vindt in verband met het feit dat&#13;
het voorste gedeelte van de varkensschuur van&#13;
1 januari 1985 tot 1 april 1988 niet tot het litigieuze&#13;
pachtobject behoorde.&#13;
2.5. Nu de destijds tussen partijen overeengekomen&#13;
pachtprijzen niet ongewijzigd konden&#13;
worden goedgekeurd, moet naar redelijkheid&#13;
ervan worden uitgegaan dat dit ook het geval&#13;
zou zijn geweest ten aanzien van de onderhavige&#13;
ƒ 5.000,– per jaar voor het voorste&#13;
gedeelte van de varkensschuur indien dit bedrag&#13;
aan het oordeel van de Centrale Grondkamer&#13;
onderworpen zou zijn geweest. Naar evenredigheid&#13;
met de door laatstgenoemd college&#13;
toegepaste verlaging van de overeengekomen&#13;
pachtprijzen in de betreffende periode gaat&#13;
het hof daarom uit van een aftrek van gemiddeld&#13;
ƒ 4.600,– per jaar (afgerond) oftewel in&#13;
totaal 3,25 x ƒ 4.600,– = ƒ 14.950,–.&#13;
2.6. Voor het overige is de vordering van verpachter&#13;
tot betaling van achterstallige pachtpenningen&#13;
door pachter niet bestreden en hetzelfde&#13;
geldt ten aanzien van de gevorderde&#13;
buitengerechtelijke incassokosten ten bedrage&#13;
van ƒ 3.536,–. De vordering van verpachter&#13;
ligt daarom in zoverre voor toewijzing gereed.&#13;
2.7. Het beroep op verrekening door pachter&#13;
kan niet slagen, nu de betreffende posten&#13;
gemotiveerd door verpachter zijn betwist en&#13;
voorts sprake is van zoveel en zo diverse posten&#13;
dat de gegrondheid van het verweer van&#13;
pachter niet op eenvoudige wijze is vast te&#13;
stellen.&#13;
2.8. Indien pachter bedoeld heeft bij memorie&#13;
van grieven (tevens) een vordering tot reconventie&#13;
in te stellen, kan hij daarin niet worden&#13;
ontvangen, nu zulks niet voor het eerst in&#13;
hoger beroep kan worden gedaan.&#13;
3. Slotsom&#13;
3.1. Het vonnis van 11 december 1996, waarvan&#13;
beroep, moet worden bekrachtigd, met&#13;
wijziging van de bedragen van ƒ 59.925,– en&#13;
ƒ 56.389,– in ƒ 44.975,– respectievelijk ƒ 41.439,–.&#13;
3.2. Gezien de – nauwe – familierelatie tussen&#13;
partijen zal het hof de in hoger beroep gevallen&#13;
proceskosten tussen hen compenseren des&#13;
dat iedere partij haar eigen kosten draagt.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Harderwijk tussen partijen&#13;
gewezen vonnis van 11 december 1996, waarvan&#13;
beroep, met wijziging van de in het dictum&#13;
van dat vonnis vermelde bedragen van&#13;
ƒ 59.925,– en ƒ 56.389,– in ƒ 44.975,–, respectievelijk&#13;
ƒ 41.439,–;&#13;
compenseert de in hoger beroep tussen partijen&#13;
gevallen proceskosten des dat iedere partij&#13;
haar eigen kosten draagt</content><legacyfootnotes/><footnotes><footnote/></footnotes><auteurs/><published>2000-03-01 00:00:00</published><modified>2017-06-16 16:17:51</modified><editiondate>2000-03-01</editiondate><htmlpath>https://denhollander.info/artikel/4746</htmlpath></article>
</articles></edition>
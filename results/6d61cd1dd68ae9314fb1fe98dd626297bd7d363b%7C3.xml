<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4211</id><udhid>UDH:TvAR/4211</udhid><titel>Uitspraak zaaknr. wz 03-27 (TvAR 2005/5265)</titel><searchwords><searchword>TvAR 3/2005</searchword><searchword>TvAR 2005/5265</searchword><searchword>UDH:TvAR/4211</searchword></searchwords><attachments><attachment><name>2005_nr 3_Rechtspraak_5265.pdf</name><extention>pdf</extention><url>https://denhollander.info/download/4170/ci</url></attachment></attachments><inleiding>Overtreding artikel 2 lid 2 van de &#13;
Verordening HPA Wratziekte 2003</inleiding><content>1. De procedure&#13;
Op 23 januari 2004 heeft het Tuchtgerecht een&#13;
schriftelijke verklaring ontvangen van de voorzitter&#13;
van het Hoofdproductschap Akkerbouw&#13;
met nummer wz03-27 en een bijgevoegd&#13;
berechtingsrapport waarmee deze zaak bij het&#13;
Tuchtgerecht aanhangig is gemaakt.&#13;
Op 30 maart 2004 heeft het onderzoek ter zitting&#13;
plaatsgevonden. Namens de maatschap is&#13;
ter zitting verschenen B. om de zaak nader toe&#13;
te lichten. Daarnaast was D., teeltadviseur van&#13;
Nestlé aanwezig. Namens de voorzitter van&#13;
het Hoofdproductschap Akkerbouw heeft&#13;
mevrouw mr. O.D. van der Vliet de zaak&#13;
nader toegelicht.&#13;
Door de maatschap is ter zitting het Markies&#13;
teeltadvies 2003 van Nestlé overgelegd.&#13;
2. De schriftelijke verklaring en het&#13;
berechtingsrapport&#13;
De maatschap wordt ten laste gelegd:&#13;
Overtreding van artikel 2 lid 2 van de Verordening&#13;
HPA wratziekte 2003 door op een&#13;
perceel in een in de bijlage 2 onder A aangewezen&#13;
gebied met een oppervlakte van circa&#13;
1,70 ha aardappelen te telen van een ras dat&#13;
niet genoemd is in bijlage 2 onder B.&#13;
Het berechtingsrapport is 16 december 2003&#13;
opgemaakt door L. Seunninga, toezichthouder&#13;
HPA. Het berechtingsrapport bevat een&#13;
verklaring van B., een Model-berechtingsrapport&#13;
HPA opgemaakt door A. Aldenhoven&#13;
van de Plantenziektekundige Dienst alsmede&#13;
een kopie van een brief van het Hoofdproductschap&#13;
Akkerbouw van juni 2002 aan&#13;
belanghebbenden.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA wratziekte 2003 vastgesteld.&#13;
Doelstelling is verspreiding van wratziekte&#13;
vanuit besmette percelen naar nog niet besmette&#13;
percelen te voorkomen. Eenmaal&#13;
besmette percelen kunnen langdurig besmet&#13;
blijven. Wratziekte is bedreigend voor de&#13;
aardappelteelt en de teelt van voortkwekingsmateriaal&#13;
(pootgoed, bloembollen). Op grond&#13;
van de verordening is het in bepaalde aangewezen&#13;
gebieden alleen toegestaan aardappelen&#13;
te telen met een bepaalde resistentie. Deze&#13;
gebieden en aardappelrassen zijn opgenomen&#13;
in de bijlagen behorend bij de verordening.&#13;
Op overtreding van het bepaalde bij of krachtens&#13;
deze verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– het in de bijlage 2 onder A van de Verordening&#13;
HPA wratziekte 2003 aangewezen&#13;
gebied is in 2002 uitgebreid;&#13;
– het onderhavige perceel van de maatschap&#13;
valt sinds deze uitbreiding onder dit gebied;&#13;
– de maatschap heeft in 2003 op onderhavig&#13;
perceel aardappelen geteeld van het ras&#13;
Markies;&#13;
– het ras Markies is niet opgenomen in de&#13;
bijlage van de Verordening HPA wratziekte&#13;
2003;&#13;
– op 15 juli 2003 is door een technisch&#13;
medewerker van de Plantenziektenkundige&#13;
Dienst de overtreding geconstateerd;&#13;
– de maatschap heeft op contract en op advies&#13;
van Nestlé Markies geteeld op onderhavig&#13;
perceel.&#13;
5. Standpunt van de maatschap&#13;
De maatschap heeft op advies van Nestlé het&#13;
ras Markies geteeld. De teeltadviseur van&#13;
Nestlé geeft aan dat het advies Markies te&#13;
telen niet goed is geweest. De teeltadviseur&#13;
van Nestlé heeft de uitbreiding van het gebied&#13;
over het hoofd gezien. Uit het overgelegde&#13;
teeltadvies Markies 2003 blijkt volgens de&#13;
maatschap dat Markies onvatbaar is voor&#13;
wratziekte.&#13;
6. Standpunt Hoofdproductschap&#13;
akkerbouw&#13;
Een aardappelras wordt eerst na een onderzoeksprotocol&#13;
aan de lijst toegestane rassen&#13;
toegevoegd. Markies is niet toegevoegd en&#13;
derhalve is het niet toegestaan Markies te telen&#13;
in het in de bijlage 2 onder A van de Verordening&#13;
HPA wratziekte 2003 aangewezen gebied&#13;
waar onderhavig perceel gelegen is.&#13;
7. De beoordeling&#13;
Met betrekking tot het door Nestlé gegeven&#13;
teeltadvies overweegt het Tuchtgerecht als&#13;
volgt. De maatschap heeft gehandeld op&#13;
advies van Nestlé. De maatschap is echter zelf&#13;
verantwoordelijk voor het naleven van regelgeving&#13;
en dient dan ook zelf na te gaan of een&#13;
gegeven advies niet in strijd is met, in onderhavig&#13;
geval de Verordening HPA wratziekte&#13;
2003. De maatschap heeft dit nagelaten.&#13;
Het voorgaande in aanmerking genomen acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
2 lid 2 van de Verordening HPA wratziekte&#13;
2003 vast.&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de maatschap een geldboete op van € 275.</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4211</htmlpath></article>
</articles></edition>
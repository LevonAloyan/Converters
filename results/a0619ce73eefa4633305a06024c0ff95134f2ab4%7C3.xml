<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>4651</id><udhid>UDH:TvAR/4651</udhid><titel>Van Balkom / Vincentiusvereniging (TvAR 2002/5126)</titel><searchwords><searchword>TvAR 10/2002</searchword><searchword>TvAR 2002/5126</searchword><searchword>UDH:TvAR/4651</searchword></searchwords><attachments><attachment><name>2002_nr 10_Rechtspraak_5126.pdf</name><extention>pdf</extention><url>https://denhollander.info/download/4596/ci</url></attachment></attachments><inleiding>[Pachtwet art. 25]&#13;
&#13;
Stelling dat inwerkingtreding van de Verordening&#13;
3950/92 van de Raad van de Europese&#13;
Gemeenschappen meebrengt dat wat&#13;
betreft de overdracht van het melkquotum&#13;
“de band tussen grond en melkquotum is&#13;
doorgesneden”, hetgeen ten gevolge heeft&#13;
dat op de gepachte gronden geen melkquotum&#13;
rust, verworpen. Uit de toepasselijke&#13;
regelingen kan geen steun worden geput&#13;
voor een verbreking van de band tussen&#13;
grond en melkquotum en al zeker niet in&#13;
een mate als – en met gevolgen als – door&#13;
de pachter betoogd. Uit de verordening,&#13;
haar considerans en de Regeling Superheffing&#13;
1993 blijkt eerder geldt het tegendeel:&#13;
dat men op het hier aan de orde zijnde&#13;
punt geen breuk met de voordien bestaande&#13;
situatie voor ogen heeft gestaan. Bovendien&#13;
vindt de rechtspraak van het hof op het&#13;
hier van belang zijnde punt primair haar&#13;
grondslag in de Pachtwet en zelfs een&#13;
verbreking van de band tussen grond en&#13;
melkquotum als gesteld zou nog niet noodzakelijkerwijze&#13;
pachtrechtelijk tot gevolg&#13;
hebben dat een verpachter aanspraken op&#13;
dit melkquotum verliest. Vereist zou dan op&#13;
zijn minst zijn, dat uit de relevante nieuwe&#13;
regels of hun toelichting duidelijk blijkt dat&#13;
dit gevolg – neerkomend op een ontnemen&#13;
van verworven rechten zonder enige&#13;
compensatie – is beoogd.&#13;
Wijziging van het pachtobject in verband&#13;
met kavelruil heeft niet geleid tot het verlies&#13;
van de aanspraken van de verpachtster op&#13;
het melkquotum dat samenhing met de&#13;
geruilde grond. Weliswaar is de aanvankelijk&#13;
tussen partijen geldende pachtovereenkomst&#13;
bij die ruil geëindigd, maar niet is&#13;
gesteld of gebleken dat de verpachtster iets&#13;
heeft gedaan of nagelaten waaruit de&#13;
pachter in redelijkheid heeft kunnen afleiden&#13;
dat de aanspraken op het melkquotum&#13;
werden prijsgegeven. Aangezien uitsluitend&#13;
– kennelijk bedoeld ter vervanging van de&#13;
beëindigde pachtovereenkomst – een&#13;
nieuwe pachtovereenkomst ter zake van een&#13;
nieuw pachtobject is gesloten, wijst het feit&#13;
dat partijen het melkquotum zonder meer&#13;
bij de pachter hebben gelaten er veeleer op&#13;
dat zij er van weerskanten stilzwijgend van&#13;
zijn uitgegaan dat de aanspraak van de&#13;
verpachtster op het aan haar toekomende&#13;
melkquotum gehandhaafd bleef als voorheen,&#13;
hetgeen hier aldus moet worden&#13;
geduid dat deze aanspraak eerst opeisbaar&#13;
zou zijn op het moment waarop de vervangende&#13;
pachtovereenkomst zou zijn geëindigd,&#13;
waarna dat quotum met de vervangende&#13;
pachtgrond – ook al had deze niet bijgedragen&#13;
tot de toekenning van het melkquotum&#13;
– zou kunnen overgaan op de verpachtster.&#13;
Geen (gerechtvaardigd vertrouwen op)&#13;
afstand van recht. Ook geen rechtsverwerking.&#13;
Voor berekening van gemiddelde melkquotum&#13;
per hectare is niet maatgevend&#13;
welke oppervlakte de pachter in 1983 voor&#13;
de meitelling heeft opgegeven; de feitelijke&#13;
toestand is beslissend en de opgave voor&#13;
de meitelling kan hoogstens een rol spelen&#13;
voor de bewijslastverdeling en/of de&#13;
beoordeling van geleverd bewijs.&#13;
Voor de berekening van het gemiddelde&#13;
melkquotum per hectare dient als uitgangspunt&#13;
het in 1983 aan de melkproductie&#13;
dienstbare grondoppervlak. Daarbij geldt&#13;
niet als specifiek vereiste, dat de desbetreffende&#13;
grond duurzaam bij de pachter&#13;
in gebruik is (geweest). Wel is mogelijk, dat&#13;
onverkorte handhaving van dit uitgangspunt&#13;
in bijzondere omstandigheden zou&#13;
leiden tot gevolgen die voor één van de&#13;
partijen in redelijkheid niet aanvaardbaar&#13;
zijn, zodat op die grond een uitzondering op&#13;
haar plaats is. Niet als zo’n bijzondere&#13;
omstandigheid geldt het enkele feit dat er&#13;
sprake is geweest van overeenkomst voor&#13;
een duur van slechts vier jaren met&#13;
betrekking tot een groot oppervlak (bijna&#13;
20 hectaren).&#13;
De melkquota zijn weliswaar toegekend&#13;
naar aanleiding van de melkproductie in het&#13;
jaar 1983, maar zij zijn feitelijk pas toegekend&#13;
in het jaar 1984. Eerst vanaf dat laatste jaar&#13;
kan het melkquotum met in 1983 voor de&#13;
melkproductie gebruikte grond zijn gaan&#13;
samenhangen. Dit betekent, dat met grond&#13;
die in 1983 nog deel uitmaakte van het&#13;
bedrijf van de pachter, maar in 1984 niet&#13;
meer, geen melkquotum is gaan samenhangen.&#13;
Het in 1984 toegekende melkquotum&#13;
zal in zo’n geval zijn gaan samenhangen&#13;
met de grond die zowel in 1983 als&#13;
in 1984 voor de melkproductie is benut. Ook&#13;
hier geldt echter, dat er bijzondere omstandigheden&#13;
denkbaar zijn waaronder onverkorte&#13;
handhaving van het uitgangspunt&#13;
naar maatstaven van redelijkheid en billijkheid&#13;
onaanvaardbaar zou zijn.</inleiding><content>ARREST IN DE ZAAK VAN:&#13;
Petrus Lambertus van Balkom, wonende te&#13;
Udenhout, gemeente Tilburg,&#13;
appellant in principaal beroep,&#13;
geïntimeerde in incidenteel beroep,&#13;
procureur: mr F.J. Boom,&#13;
tegen&#13;
de rechtspersoonlijkheid bezittende vereniging&#13;
Vincentiusvereniging van de Heilige Lambertus,&#13;
gevestigd te Udenhout, gemeente Tilburg,&#13;
geïntimeerde in principaal beroep,&#13;
appellante in incidenteel beroep,&#13;
procureur: mr J.M. Bosnak.&#13;
1 De procedure in eerste aanleg&#13;
De pachtkamer van het kantongerecht te Tilburg&#13;
heeft op 14 mei 1998 en 8 oktober 1998&#13;
tussen appellant in principaal beroep, geïntimeerde&#13;
in incidenteel beroep – verder te noemen:&#13;
Van Balkom – als gedaagde enerzijds en&#13;
geïntimeerde in principaal beroep, appellante&#13;
in incidenteel beroep – verder te noemen:&#13;
Vincentius – als eiseres anderzijds vonnissen&#13;
gewezen. In die vonnissen is een comparitie&#13;
van partijen gelast respectievelijk is de zaak&#13;
verwezen naar de rol voor het nemen van een&#13;
nadere conclusie door Vincentius. Van het&#13;
vonnis van 8 oktober 1998 is een afschrift aan&#13;
dit arrest gehecht. Daarnaar wordt verwezen&#13;
voor de procesgang in eerste aanleg en de aan&#13;
de beslissing ten grondslag gelegde motivering.&#13;
2 De procedure in hoger beroep&#13;
2.1 Bij exploot van 2 november 1998 is Van&#13;
Balkom in hoger beroep gekomen van het&#13;
vonnis van 8 oktober 1998 met dagvaarding&#13;
van Vincentius voor dit hof.&#13;
2.2 Bij memorie van grieven heeft Van Balkom&#13;
twee grieven aangevoerd en toegelicht,&#13;
bewijs aangeboden en geconcludeerd dat het&#13;
hof bij arrest, voor zover de wet zulks toelaat&#13;
uitvoerbaar bij voorraad, onder afwijzing van&#13;
de vorderingen van Vincentius, het vonnis&#13;
partieel zal vernietigen, namelijk voor zover&#13;
dit ziet op de beantwoording van de onder I&#13;
geformuleerde (sub-)vraag, met veroordeling&#13;
van Vincentius in de kosten van de procedure&#13;
zowel in eerste aanleg als in hoger beroep.&#13;
2.3 Vincentius heeft bij memorie van antwoord&#13;
verweer gevoerd, onder aanvoering&#13;
van vijf grieven tegen het vonnis incidenteel&#13;
beroep ingesteld, een nieuwe productie in het&#13;
geding gebracht, bewijs aangeboden en geconcludeerd&#13;
dat het hof in principaal beroep het&#13;
vonnis zal bekrachtigen voor zover het de&#13;
door die pachtkamer onder (het hof leest:) I&#13;
beantwoorde vraag betreft en in het incidenteel&#13;
beroep het vonnis zal vernietigen voor&#13;
zover het de door die pachtkamer onder (het&#13;
hof leest:) II beantwoorde vraag betreft en, in&#13;
zoverre opnieuw rechtdoende, de oorspronkelijke&#13;
vorderingen van Vincentius zal toewijzen&#13;
met veroordeling van Van Balkom in de&#13;
kosten van de procedure zowel in prima als in&#13;
principaal en incidenteel appèl.&#13;
2.4 Van Balkom heeft bij memorie van antwoord&#13;
in incidenteel beroep verweer gevoerd,&#13;
bewijs aangeboden en geconcludeerd dat het&#13;
hof Vincentius niet-ontvankelijk zal verklaren&#13;
in haar vorderingen in incidenteel appèl,&#13;
althans haar vorderingen zal afwijzen, en het&#13;
vonnis, voor zover dit ziet op de beantwoording&#13;
van vraag II, zonodig onder verbetering&#13;
van de gronden zal bevestigen, met veroordeling&#13;
van Vincentius in de kosten van de&#13;
onderhavige procedure.&#13;
2.5 Ter rolle van 17 april 2000 hebben beide&#13;
partijen bij akte aan het hof verzocht de zaak&#13;
terug te wijzen naar de pachtkamer van het&#13;
kantongerecht na beoordeling van de aan het&#13;
hof voorgelegde vragen.&#13;
2.6 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
De grieven in principaal beroep luiden:&#13;
A Ten onrechte overweegt de pachtkamer in&#13;
eerste aanleg dat als met bepaald land samenhangend&#13;
melkquotum alleen kan worden&#13;
beschouwd quotum dat is verkregen dankzij&#13;
de melkproductie 1983 met behulp van aan&#13;
die productie dienstbaar land.&#13;
B Ten onrechte overweegt de pachtkamer in&#13;
eerste aanleg in het bestreden vonnis dat in&#13;
casu zich een bijzondere omstandigheid voordoet&#13;
die mede brengt dat, hoewel de door Van&#13;
Balkom momenteel van Vincentius gepachte&#13;
gronden in 1983 geen bijdrage geleverd hebben&#13;
aan de opbouw van het melkquotum,&#13;
Vincentius jegens Van Balkom toch aanspraak&#13;
kan maken op een gedeelte van het aan Van&#13;
Balkom toegekende melkquotum, derhalve&#13;
dat het melkquotum van Van Balkom (gedeeltelijk)&#13;
is gaan samenhangen met de door hem&#13;
van Vincentius vanaf 1987 gepachte gronden.&#13;
De grieven in incidenteel beroep luiden:&#13;
I Ten onrechte heeft de pachtkamer van het&#13;
kantongerecht overwogen dat voor de berekening&#13;
van het gemiddelde melkquotum per&#13;
hectare, samenhangend met de in 1983 ten&#13;
dienste van het melkveebedrijf gebruikte grond,&#13;
van belang is vast te stellen welke grondoppervlakte&#13;
Van Balkom in dat jaar in totaal&#13;
voor dat doel in pacht en in gebruik had.&#13;
II Ten onrechte heeft de pachtkamer van het&#13;
kantongerecht overwogen dat in beginsel voor&#13;
de in grief I genoemde vaststelling niet ter zake&#13;
doet de omstandigheid dat Van Balkom als pachter&#13;
zekere percelen al dan niet heeft opgegeven&#13;
ten behoeve van de jaarlijkse landbouwtellingen,&#13;
omdat deze tellingen een geheel ander doel hebben&#13;
dan de vaststelling van melkrechten.&#13;
III De pachtkamer van het kantongerecht had&#13;
op basis van de voorhanden gegevens onmiddellijk&#13;
de vordering van Vincentius kunnen en&#13;
moeten toewijzen, althans moeten afwijzen&#13;
het verweer van Van Balkom, inhoudende dat&#13;
door hem geen melkquotum is verkocht dat&#13;
met het verpachte samenhangt.&#13;
IV Ten onrechte heeft de pachtkamer van het&#13;
kantongerecht bij de feiten vastgesteld dat in&#13;
1997/1998 nog slechts een melkquotum van&#13;
352.379 kg ten name van Van Balkom was&#13;
geregistreerd.&#13;
V Ten onrechte heeft de pachtkamer van het&#13;
kantongerecht de vorderingen van Vincentius&#13;
niet onmiddellijk toegewezen.&#13;
4 De vaststaande feiten&#13;
4.1 Tussen partijen staat – voor zover voor dit&#13;
hoger beroep van belang – als enerzijds&#13;
erkend en anderzijds niet of onvoldoende&#13;
betwist het navolgende vast.&#13;
4.2 Bij onderhandse akte gedagtekend 3 augustus&#13;
1979 zijn door Vincentius voor een periode&#13;
van zes jaren vanaf 1 januari 1979 aan Van&#13;
Balkom verpacht de percelen kadastraal&#13;
bekend gemeente Udenhout, sectie F nrs. 351,&#13;
3386, 785 en 3262 (ged.) alsmede gemeente&#13;
Berkel, sectie B, nrs. 50, 63, 64, 1425 en 1458&#13;
met een gezamenlijke grootte van 7.07.10 ha.&#13;
Van Balkom heeft de krachtens die pachtovereenkomst&#13;
van Vincentius gepachte grond in&#13;
1983 ten behoeve van zijn melkveebedrijf&#13;
gebruikt. Hij heeft op basis van de in 1983&#13;
afgeleverde hoeveelheid melk in 1984 een&#13;
heffingvrije hoeveelheid melk (melkquotum)&#13;
van 433.877 kg toegekend gekregen.&#13;
4.3 Bij akte van 16 september 1987 is in overeenstemming&#13;
met de artikelen 17 en 119 van&#13;
de Landinrichtingswet tussen onder anderen&#13;
Vincentius en Van Balkom een overeenkomst&#13;
van ruilverkaveling gesloten, krachtens welke&#13;
aan Van Balkom en aan Vincentius percelen in&#13;
eigendom zijn toegedeeld volgens een aan die&#13;
akte gehechte – doch niet in het geding&#13;
gebrachte – kavelkaart (aan Van Balkom de&#13;
kavels 5a en 5b met een gezamenlijke grootte&#13;
van 4.99.63 ha en aan Vincentius de kavels 6a,&#13;
6b en 6c met een gezamenlijke grootte van&#13;
9.16.32 ha).&#13;
4.4 Bij ongedateerde overeenkomst heeft Vincentius&#13;
met ingang van 1 januari 1987 en voor&#13;
de duur van zes jaren aan Van Balkom verpacht&#13;
de kavels 6b en 6c, gelegen te Udenhout&#13;
en met een gezamenlijke grootte van 8.46.42&#13;
ha. De onder 4.2 bedoelde overeenkomst is&#13;
daarbij in onderlinge overeenstemming geëindigd.&#13;
Bij eveneens ongedateerde overeenkomst&#13;
zijn diezelfde kavels 6b en 6c (nu met&#13;
aangegeven de kadastrale aanduiding: gemeente&#13;
Udenhout, sectie B, nr. 4154 en gemeente Tilburg,&#13;
sectie A, nr. 3410) opnieuw voor zes&#13;
jaren aan Van Balkom verpacht met ingang&#13;
van 1 januari 1993.&#13;
4.6 In 1983 had Van Balkom, naast grond in&#13;
eigendom en de van Vincentius gepachte&#13;
grond, in reguliere pacht oppervlakten van&#13;
9.29.28 ha (van de Beheersmaatschappij De&#13;
Strijdhoef B.V.) en 1.84.25 ha (van de gemeente&#13;
Udenhout).&#13;
4.7 Na enige verkopen beschikte Van Balkom&#13;
voor het heffingsjaar 1997/1998 nog over een&#13;
melkquotum van 140.879 kg.&#13;
5 Beoordeling van het geschil in&#13;
hoger beroep&#13;
5.1 Grief A van Van Balkom strekt ten betoge,&#13;
dat de inwerkingtreding van de Verordening&#13;
3950/92 van de Raad van de Europese&#13;
Gemeenschappen meebrengt dat wat betreft&#13;
de overdracht van het melkquotum “De band&#13;
tussen grond en melkquotum is doorgesneden”,&#13;
hetgeen ten gevolge heeft dat op de&#13;
gepachte gronden geen melkquotum rust en&#13;
de vorderingen van Vincentius reeds op deze&#13;
gronden moeten worden afgewezen. De grief&#13;
faalt reeds hierom, omdat uit de toepasselijke&#13;
regelingen geen steun kan worden geput voor&#13;
een verbreking van de band tussen grond en&#13;
melkquotum en al zeker niet in een mate als&#13;
– en met gevolgen als – door Van Balkom&#13;
betoogd. Eerder geldt het tegendeel: het hier&#13;
toepasselijke artikel 7, lid 2 van Verordening&#13;
3950/92 laat de lidstaten geheel vrij om een&#13;
regeling te treffen voor de bestemming van&#13;
het melkquotum bij het einde van een pachtovereenkomst&#13;
“met inachtneming van de legitieme&#13;
bepalingen (bedoeld zal zijn: belangen)&#13;
van de partijen”; daarbij geldt blijkens dat&#13;
artikellid als uitgangspunt dat “de op het&#13;
betrokken bedrijf beschikbare referentiehoeveelheden&#13;
geheel of ten dele (worden) overgedragen&#13;
aan de producent die het bedrijf overneemt”.&#13;
Hierin ligt besloten dat ook onder&#13;
deze verordening sprake is van een band tussen&#13;
het bedrijf (meer in het bijzonder: de&#13;
gepachte grond) en (een gedeelte van) het&#13;
melkquotum. Ook uit het eerste lid van&#13;
genoemd artikel en uit de considerans van&#13;
bedoelde verordening (meer in het bijzonder&#13;
de derde alinea vóór het einde) blijkt, dat de&#13;
Europese regelgever op het hier aan de orde&#13;
zijnde punt geen breuk met de voordien&#13;
bestaande situatie voor ogen heeft gestaan&#13;
zoals deze door Van Balkom wordt bepleit.&#13;
Een dergelijke breuk kan evenmin uit de&#13;
Regeling Superheffing 1993 worden afgeleid:&#13;
bij de hier van belang zijnde artikelen 15-23&#13;
blijkt integendeel van een band tussen melkquotum&#13;
en grond op gelijke wijze als voorheen&#13;
en de toelichting op die regeling (Stcrt.&#13;
1993, 60) stelt met betrekking tot de beëindiging&#13;
van pachtovereenkomsten zelfs met&#13;
zoveel woorden: “Op dit punt wijzigt er niets&#13;
ten opzichte van de bestaande praktijk.”&#13;
Het hof voegt aan het bovenstaande toe, dat&#13;
zijn rechtspraak op het hier van belang zijnde&#13;
punt primair haar grondslag vindt in de&#13;
Pachtwet en dat zelfs een verbreking van de&#13;
band tussen grond en melkquotum als door&#13;
Van Balkom gesteld nog niet noodzakelijkerwijze&#13;
pachtrechtelijk tot gevolg zou hebben&#13;
dat een verpachter, wiens grond in 1983 heeft&#13;
bijgedragen tot de melkproductie welke heeft&#13;
geleid tot de toekenning van een melkquotum,&#13;
zijn aanspraken op dit melkquotum verliest.&#13;
Vereist zou dan op zijn minst zijn, dat&#13;
uit de relevante nieuwe regels of hun toelichting&#13;
duidelijk blijkt dat dit gevolg – neerkomend&#13;
op een ontnemen van verworven rechten&#13;
zonder enige compensatie – is beoogd.&#13;
5.2 De pachtkamer van het kantongerecht&#13;
heeft overwogen, dat de wijziging van het&#13;
pachtobject in verband met de kavelruil (zoals&#13;
die blijkt uit de vaststaande feiten onder 4.2 –&#13;
4.4) niet heeft geleid tot het verlies van de aanspraken&#13;
van Vincentius op het melkquotum&#13;
dat samenhing met de 7.07.10 ha tot 1987 verpachte&#13;
grond. Het hof verenigt zich met dit&#13;
oordeel. Weliswaar is de aanvankelijk tussen&#13;
partijen geldende pachtovereenkomst geëindigd&#13;
in 1987, maar niet is gesteld of gebleken&#13;
dat Vincentius iets heeft gedaan of nagelaten&#13;
waaruit Van Balkom in redelijkheid heeft&#13;
kunnen afleiden dat zij haar aanspraken op&#13;
het met de 7.07.10 ha samenhangende melkquotum&#13;
prijsgaf. Aangezien uitsluitend – en&#13;
kennelijk ook bedoeld ter vervanging van de&#13;
beëindigde pachtovereenkomst – in 1987 een&#13;
nieuwe pachtovereenkomst ter zake van een&#13;
nieuw pachtobject is gesloten, wijst het feit&#13;
dat partijen het melkquotum zonder meer bij&#13;
Van Balkom hebben gelaten er veeleer op dat&#13;
zij er van weerskanten stilzwijgend van zijn&#13;
uitgegaan dat de aanspraak van Vincentius op&#13;
het aan haar toekomende melkquotum gehandhaafd&#13;
bleef als voorheen, hetgeen hier&#13;
aldus moet worden geduid dat deze aanspraak&#13;
eerst opeisbaar zou zijn op het moment waarop&#13;
de vervangende pachtovereenkomst uit&#13;
1987 zou zijn geëindigd, waarna dat quotum&#13;
met de 8.46.42 ha vervangende pachtgrond&#13;
– ook al had deze niet bijgedragen tot de toekenning&#13;
van het melkquotum – zou kunnen&#13;
overgaan op Vincentius. Het zou ongetwijfeld&#13;
door Van Balkom als zeer onredelijk zijn&#13;
ervaren indien Vincentius in 1987 aanspraken&#13;
op het melkquotum geldend zou hebben willen&#13;
maken terwijl haar verhouding met Van&#13;
Balkom alleen in zoverre was gewijzigd, dat&#13;
sprake was van een nieuw pachtobject in verband&#13;
met een kavelruil. Dan ligt het niet voor&#13;
de hand dat Van Balkom het stilzwijgen van&#13;
Vincentius op dit punt heeft opgevat als een&#13;
afstand van recht; in ieder geval heeft Van Balkom&#13;
daarop niet in redelijkheid kunnen vertrouwen,&#13;
ook niet in het licht van het feit dat&#13;
Vincentius zich geen rechten heeft voorbehouden.&#13;
Van verwerking door Vincentius van&#13;
haar rechten ter zake is in de omstandigheden&#13;
van dit geval evenmin sprake.&#13;
5.3 Uit het bovenstaande vloeit voort, dat&#13;
Vincentius haar rechten op het met de oorspronkelijk&#13;
verpachte 7.07.10 ha grond&#13;
samenhangende melkquotum heeft behouden,&#13;
doch dat dit recht eerst opeisbaar zal zijn bij&#13;
het einde van de pachtverhouding ter zake&#13;
van de 8.46.42 ha vervangende grond. Dit&#13;
brengt naar het oordeel van het hof met zich,&#13;
dat Van Balkom verplicht is ervoor te zorgen&#13;
dat het voor Vincentius bestemde melkquotum&#13;
ook gedurende de looptijd van die pachtverhouding&#13;
beschikbaar blijft.&#13;
5.4 Een en ander brengt mee dat ook grief B&#13;
tevergeefs is voorgesteld, zodat het principaal&#13;
beroep wordt verworpen. Van Balkom zal&#13;
worden veroordeeld in de kosten van dit principaal&#13;
beroep.&#13;
5.5 Met hetgeen door Vincentius in de toelichting&#13;
op grief IV in incidenteel beroep is&#13;
gesteld en door Van Balkom bij memorie van&#13;
antwoord in incidenteel beroep is erkend is&#13;
bij de vaststelling van de feiten onder 4.7&#13;
rekening gehouden. Grief IV in incidenteel&#13;
beroep is gegrond.&#13;
5.6 Grief II in incidenteel beroep faalt. Voor&#13;
de bepaling van de oppervlakte grond die bij&#13;
de berekening van het gemiddelde melkquotum&#13;
per hectare in acht moet worden genomen&#13;
is niet per definitie maatgevend welke&#13;
oppervlakte de pachter in 1983 voor de zogenaamde&#13;
meitelling heeft opgegeven. Voor de&#13;
hier in aanmerking te nemen grondoppervlakte&#13;
is bovenal de feitelijke toestand van betekenis.&#13;
De opgave voor de meitelling kan hoogstens&#13;
een rol spelen voor de bewijslastverdeling&#13;
en/of bij de beoordeling van geleverd&#13;
bewijs. Het hof onderschrijft dus de beslissing&#13;
van de pachtkamer van het kantongerecht ter&#13;
zake.&#13;
5.7 Het incidenteel beroep houdt verband met&#13;
de vraag, of bij de bepaling van het gemiddelde&#13;
melkquotum per hectare rekening kan&#13;
worden gehouden met een aantal door Van&#13;
Balkom gestelde mondelinge pachtovereenkomsten.&#13;
Het betreft volgens de stellingen&#13;
van Van Balkom de volgende objecten:&#13;
(a) gemeente Udenhout, sectie F, nr. 2914&#13;
(deels) en 3570 (totaal 1.69.14 ha), gepacht van&#13;
Eric van Balkom, volgens diens schriftelijke&#13;
verklaring van maart 1997 verpacht “van 1970&#13;
t/m op heden”;&#13;
(b) gemeente Oisterwijk, sectie D, nr. 2260&#13;
(3.36.10 ha), gepacht van M.C. van Balkom,&#13;
volgens diens schriftelijke verklaring van&#13;
1980-1984;&#13;
(c) gemeente Wijk bij Duurstede, sectie D,&#13;
nr. 636 (19.67.80 ha), gepacht van W.G.J. van&#13;
Bemmel, volgens een in het geding gebrachte&#13;
schriftelijke verklaring van C.W.J. van Bemmel&#13;
verpacht van 1981 tot en met 1984;&#13;
(d) de gemeente Berkel en Schot (lees: Berkel&#13;
Enschot, red.), sectie C, nr. 1894 (1.93.85 ha),&#13;
gepacht van A.M. Fonken, volgens diens&#13;
schriftelijke verklaring verpacht van 1-1-1983&#13;
t/m 31-12-1983.&#13;
Ter zake van een vijfde door Van Balkom&#13;
genoemde mondelinge pachtovereenkomst&#13;
(betreffende het perceel kadastraal bekend&#13;
gemeente Udenhout, sectie F, nr. 3734 ter&#13;
grootte van 3.51.12 ha, gepacht van E.C.T.&#13;
Coppens, volgens diens schriftelijke verklaring&#13;
van 1982 t/m 1994) heeft Vincentius ter&#13;
gelegenheid van de in eerste aanleg gehouden&#13;
comparitie aangegeven niet te betwisten dat&#13;
deze (gelet op het bij conclusie van repliek&#13;
onder 12 gestelde is wellicht bedoeld: in&#13;
beginsel) meetelt voor de vaststelling van het&#13;
met het verpachte samenhangende melkquotum.&#13;
5.8 Vincentius heeft de opgave van Van Balkom&#13;
op diverse punten gemotiveerd tegengesproken.&#13;
Zij heeft onder meer betwist dat de&#13;
door Van Balkom genoemde (familie)verpachtingen&#13;
hebben plaatsgevonden, heeft – deels&#13;
aan de hand van kadastrale gegevens – de door&#13;
Van Balkom opgegeven (relevante) grootte&#13;
van diverse percelen betwist en heeft erop&#13;
gewezen dat één van de percelen kennelijk&#13;
– en zonder toestemming van de verpachter –&#13;
aan Van Balkom was onderverpacht. Het hof&#13;
leest in het vonnis waarvan beroep niet, dat&#13;
deze verweren reeds door de pachtkamer van&#13;
het kantongerecht zijn beoordeeld en verworpen.&#13;
Die pachtkamer heeft slechts een definitief&#13;
oordeel gegeven over het geschilpunt&#13;
waarover in dit arrest onder 5.6 is beslist.&#13;
Mede gelet op hetgeen partijen bij akte aan&#13;
het hof hebben verzocht, kunnen de grieven&#13;
III en V in incidenteel beroep onbesproken&#13;
blijven. Ter beoordeling dan nog slechts grief&#13;
I in incidenteel beroep.&#13;
5.9 Grief I in incidenteel beroep strekt ten&#13;
betoge dat voor een berekening van het&#13;
gemiddelde melkquotum per hectare als hier&#13;
aan de orde het niet zozeer van belang is&#13;
welke grond de pachter in 1983 in gebruik&#13;
had, maar vooral welke grond hij duurzaam&#13;
in gebruik had. Het hof leest in het vonnis&#13;
waarvan beroep niet dat de pachtkamer van&#13;
het kantongerecht een beslissing op dit punt&#13;
heeft genomen, aangezien ook Vincentius in&#13;
eerste aanleg het standpunt dat zij thans&#13;
bestrijdt lijkt te hebben ingenomen (conclusie&#13;
van repliek, nr. 5). Haar standpunt is thans nadrukkelijk&#13;
anders, zodat het hof de grief zal&#13;
beoordelen. Toegespitst op het onderhavige&#13;
geschil leest het hof die grief aldus, dat Vincentius&#13;
zich op het standpunt stelt dat, zelfs&#13;
indien zou worden uitgegaan van de juistheid&#13;
van hetgeen Van Balkom heeft gesteld omtrent&#13;
de onder 5.7 onder (a) t/m (d) genoemde&#13;
pachtovereenkomsten, met die overeenkomsten&#13;
geen rekening dient te worden gehouden&#13;
voor de bepaling van het gemiddelde melkquotum&#13;
per hectare, nu niet van duurzaam&#13;
gebruik sprake is geweest. Het hof onderschrijft&#13;
dit standpunt niet. Voor de berekening&#13;
van het gemiddelde melkquotum per hectare&#13;
dient als uitgangspunt de melkproductie van&#13;
de pachter in het referentiejaar 1983 alsmede&#13;
het in dat jaar aan die melkproductie dienstbare&#13;
grondoppervlak. Daarbij geldt niet als&#13;
specifiek vereiste, dat de desbetreffende grond&#13;
duurzaam bij de pachter in gebruik is (geweest).&#13;
Wel is mogelijk, dat onverkorte handhaving&#13;
van het uitgangspunt in bijzondere&#13;
omstandigheden zou leiden tot gevolgen die&#13;
voor één van de partijen in redelijkheid niet&#13;
aanvaardbaar zijn, zodat op die grond een uitzondering&#13;
op haar plaats is. Uit hetgeen tot&#13;
nu toe in deze procedure door partijen is&#13;
gesteld blijkt van zulke omstandigheden niet.&#13;
Met name ten aanzien van de grond te Wijk&#13;
bij Duurstede geldt niet als bijzondere&#13;
omstandigheid het enkele feit dat – indien het&#13;
door Van Balkom gestelde juist is – er sprake&#13;
is geweest van overeenkomst voor een duur&#13;
van slechts vier jaren met betrekking tot een&#13;
groot oppervlak (bijna 20 hectaren).&#13;
5.10 In verband met grief I incidenteel beroep&#13;
en toegespitst op het onderhavige geval voegt&#13;
het hof aan het bovenstaande nog het volgende&#13;
toe. De melkquota zijn weliswaar toegekend&#13;
naar aanleiding van de melkproductie in&#13;
het jaar 1983, maar zij zijn feitelijk pas toegekend&#13;
in het jaar 1984. Eerst vanaf dat laatste&#13;
jaar kan dan het melkquotum met in 1983&#13;
voor de melkproductie gebruikte grond zijn&#13;
gaan samenhangen. Dit betekent, dat met&#13;
grond die in 1983 nog deel uitmaakte van het&#13;
bedrijf van de pachter, maar in 1984 niet meer,&#13;
geen melkquotum is gaan samenhangen. Het&#13;
in 1984 toegekende melkquotum zal in zo’n&#13;
geval zijn gaan samenhangen met de grond die&#13;
zowel in 1983 als in 1984 voor de melkproductie&#13;
is benut. Dit lijkt in het onderhavige&#13;
geval – wederom uitgaande van de juistheid&#13;
van het door Van Balkom gestelde – van&#13;
belang voor de grond te Berkel en Schot (lees:&#13;
Berkel Enschol, red.) en mogelijkerwijze tevens&#13;
voor de grond te Oisterwijk.&#13;
Ook hier geldt echter, dat er bijzondere&#13;
omstandigheden denkbaar zijn waaronder onverkorte&#13;
handhaving van het uitgangspunt&#13;
naar maatstaven van redelijkheid en billijkheid&#13;
onaanvaardbaar zou zijn. In het onderhavige&#13;
geval is daarvan tot dusverre niet&#13;
gebleken.&#13;
5.11 In het eerder overwogene is wat betreft&#13;
het incidenteel beroep grief I grotendeels en&#13;
grief II geheel ongegrond bevonden. Het in&#13;
grief IV gestelde is door Van Balkom erkend,&#13;
zodat die grief gegrond is. In overeenstemming&#13;
met de wens van partijen is beoordeling&#13;
van de overige grieven in incidenteel beroep&#13;
achterwege gebleven.&#13;
5.12 Gelet op hetgeen eerder in dit arrest ten&#13;
aanzien van het principaal en incidenteel&#13;
beroep is overwogen en beslist, zal het hof het&#13;
tussen partijen gewezen vonnis van de pachtkamer&#13;
van het kantongerecht te Tilburg van&#13;
8 oktober 1998 met aanvulling van gronden&#13;
bekrachtigen en de zaak terugwijzen naar die&#13;
pachtkamer teneinde verder te beslissen met&#13;
inachtneming van hetgeen in dit arrest is overwogen.&#13;
Zoals eerder is overwogen komen de&#13;
kosten van het principaal beroep ten laste van&#13;
Van Balkom; de beslissing over de kosten van&#13;
het incidenteel beroep worden gereserveerd&#13;
tot de einduitspraak.&#13;
6 De beslissing&#13;
Het hof, rechtdoende in principaal en incidenteel&#13;
beroep,&#13;
bekrachtigt het vonnis van de pachtkamer van&#13;
het kantongerecht te Tilburg van 8 oktober&#13;
1998, waarvan beroep, met aanvulling van&#13;
gronden als voornoemd;&#13;
wijst de zaak terug naar die pachtkamer ter&#13;
verdere beoordeling met inachtneming van&#13;
hetgeen in dit arrest is overwogen;&#13;
veroordeelt Van Balkom in de kosten van het&#13;
principaal beroep, aan de zijde van Vincentius&#13;
begroot op ƒ 2.670,– wegens verschotten en&#13;
ƒ 1.700,– wegens salaris;&#13;
reserveert de kosten van het incidenteel&#13;
beroep (ƒ 850,– wegens salaris) tot de einduitspraak.</content><legacyfootnotes/><footnotes><footnote/></footnotes><auteurs/><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/4651</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1994</searchword><id>5197</id><udhid>UDH:TvAR/5197</udhid><titel>Ter Haar-Wechgelaer c.s . / Smeitink (TvAR 1994/4697)</titel><searchwords><searchword>TvAR 5/1994</searchword><searchword>TvAR 1994/4697</searchword><searchword>UDH:TvAR/5197</searchword></searchwords><attachments><attachment><name>1994_nr 5_Rechtspraak_4697.pdf</name><extention>pdf</extention><url>https://denhollander.info/download/5132/ci</url></attachment></attachments><inleiding>art. 9, 36, 38, 38a, 39, 45 Pachtwet en Wetboek van Burgerlijke Rechtsvorde-ring, art. 67, 429k, 429g&#13;
&#13;
Ingangsdatum overeengekomen duur. Iedere medeverpachter kan opzegging doen. Beroep op gezag van gewijsde van vonnis uit 1987.&#13;
Verwijt inzake niet goede bedrijfsvoering door de pachter, gezien ook de gemotiveerde betwisting daarvan, onvoldoende onderbouwd. Gedraging van de echtgenote van de pachter is niet aan te merken als het optreden van de pachter. Billijkheid: belang van de pachter weegt zwaarder dan dat van de verpachters. Verlenging tot het einde van het pachtjaar, waarin de pachter 65 jaar wordt. Eventuele toekomstige medepachters of opvolgende pachters kunnen verlenging vragen. Kostenveroordeling.</inleiding><content>Beschikking in de zaak van:&#13;
1. Johanna Berendina ter Haar-Wechge-laer, wonende te Groenlo, 2. Jan Willem ter Haar, wonende te Nieuwerkerk aan de IJssel, 3. Johanna Roelofina Hoefman-ter Haar, wo-nende te Winterswijk, 4. Rudolf ter Haar, wo-nende te Groenlo, 5. Gerda van Uem-ter Haar, wonende te Groenlo, appellanten, pro-cureur: mr. B. Peek,&#13;
tegen&#13;
Bernard Johan Willem Smeitink, wonende te Lievelde, gemeente Lichtenvoorde, geïnti-meerde, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Groenlo heeft op 23 april 1993 tussen geïnti-meerde als verzoeker en appellanten alsmede R.H.J. Boeijink-ter Haar, wonende te Dinx-perlo, en J.W. Smeitink-ter Haar, wonende te Lievelde, gemeente Lichtenvoorde, als gere-questreerden een beschikking gegeven, waar-van afschrift aan partijen is verzonden op 26 april 1993 en waarbij de tussen gerequestreer-den als verpachters en verzoeker als pachter bestaande en behoudens verlenging op 31 de-cember 1993 eindigende pachtovereenkomst met betrekking tot een perceel grond, kadas-traal bekend gemeente Lichtenvoorde, sectie H, nrs. 47 ged., 48 en 849, ter grootte van on-geveer 4 ha, werd verlengd met een termijn van zes jaar, eindigende 31 december 1999, met compensatie van de tussen partijen geval-len proceskosten.&#13;
Deze beschikking is gegeven uit overwe-ging in hoofdzaak dat onvoldoende is komen vast te staan dat de bedrijfsvoering van de pachter niet is geweest zoals het een goed pachter betaamt dan wel zijn optreden jegens (één of meer van) de verpachters aanleiding heeft gegeven tot gegronde klachten, alsmede dat ook de overige tegen verlenging van de&#13;
Pacht&#13;
pachtovereenkomst aangevoerde bezwaren onvoldoende gegrond zijn.&#13;
Het geding in hoger beroep&#13;
Appellanten - hierna ook te noemen: Ter Haar c.s. - zijn bij op 25 mei 1993 ter griffie van het hof ingekomen beroepschrift in hoger beroep gekomen van voormelde beschikking met verzoek, dat het hof die beschikking zal vernietigen en, opnieuw beschikkende, het verlengingsverzoek van geïntimeerde (hierna ook te noemen: Smeitink) alsnog zal afwijzen, althans de litigieuze pachtovereenkomst niet verder zal verlengen dan tot het einde van het pachtjaar waarin Smeitink de leeftijd van 65 jaar bereikt, met bepaling dat Smeitink geen verdere verlenging kan verzoeken, een en an-der kosten rechtens.&#13;
Smeitink heeft bij op 25 juni 1993 ter grif-fie van het hof ingekomen verweerschrift ver-weer gevoerd met verzoek primair om Ter Haar c.s. niet-ontvankelijk te verklaren, en subsidiair om de beschikking, waarvan be-roep, te bevestigen, alles kosten rechtens.&#13;
Bij op 21 juni 1993 ter griffie van het hof ingekomen schrijven heeft R.H.J. Boeijink-ter Haar laten weten er geen behoefte aan te heb-ben om een verweerschrift in te dienen.&#13;
Vervolgens heeft op 6 september 1993 in raadkamer van het hof een mondelinge behan-deling van het hoger beroep plaats gehad, waarbij aanwezig waren alle appellanten in persoon, bijgestaan door mr. R.A. Zuidema, advocaat te Arnhem, en geïntimeerde in per-soon, bijgestaan door mr. J.P. Wolters, advo-caat te Winterswijk.&#13;
Van de zijde van partijen zijn daarbij in-lichtingen aan het hof verstrekt, waarna de raadslieden de wederzijdse standpunten nader hebben toegelicht. De raadsman van Smeitink heeft daarbij de op het bedrijf van laatstge-noemde betrekking hebbende boekhoudover-zichten over de jaren 1989 t/m 1991 aan het hof overgelegd.&#13;
De grieven&#13;
De grieven luiden:&#13;
primair: I. Ten onrechte heeft de pachtka-mer van het kantongerecht het pachtverlen-gingsverzoek van Smeitink niet afgewezen.&#13;
subsidiair: II. Ten onrechte heeft de pacht-kamer van het kantongerecht de tussen partij-en bestaande pachtovereenkomst velengd tot een datum na ultimo 1996, zijnde het einde van het pachtjaar waarin Smeitink 65 jaar zal worden.&#13;
De mondelinge behandeling Ter zitting van het hof is niet of onvoldoende weersproken verklaard (zakelijk weergegeven):&#13;
door Smeitink&#13;
dat hij 61 jaar is, gehuwd is en drie kinderen (zoons) heeft van respectievelijk 31, 28 en 22 jaar; dat hij het diploma van de Lagere Land-bouwschool bezit; dat zijn drie kinderen een volledige betrekking buiten de landbouw heb-ben; dat zijn jongste zoon een landbouwkun-dige opleiding (Lagere en Middelbare Landbouwschool) heeft gevolgd en hem in zijn vrije tijd (met name ook bij het melken) in het bedrijf behulpzaam is; dat het de bedoe-ling is dat hij met zijn echtgenote, die 52 jaar is, en zijn jongste zoon een maatschap zal aangaan met ingang van 1 januari 1993; dat de betreffende overeenkomst al op schrift is gezet maar nog niet is ondertekend; dat hij een vordering bij de pachtkamer van het kan-tongerecht heeft ingediend om zijn echtgenote en jongste zoon in de onderhavige pachtover-eenkomst aan te merken als medepachters; dat hij een bedrijf exploiteert ter grootte van 16.66 ha, waarvan 11.65 ha (met woning en bedrijfsgebouwen) zijn eigendom is en de rest wordt gepacht; dat ongeveer 11 ha wordt ge-bruikt als grasland en ongeveer 5.70 ha voor de teelt van mais, zulks ten behoeve van de ei-gen ruwvoedervoorziening; dat van zijn eigen grond ongeveer 10 ha bij de boerderij ligt en de rest op een afstand van ongeveer 2 kilome-ter; dat de grond in geschil op ongeveer 3,5 kilometer van zijn boerderij is gelegen en de overige pachtgrond deels bij de boerderij ligt en deels op een afstand van ongeveer 5 kilo-meter; dat hij beschikt over een ligboxenstal met 91 standen en een grupstal voor het jong-vee met 58 standen, alsmede over twee var-kensschuren met in totaal plaats voor 130 varkens en een schuur van ongeveer 20 x 12 meter voor het daarin onderbrengen van zijn machines en werktuigen; dat zijn veestapel bestaat uit 58 stuks melkvee, 63 stuks jongvee en 110 mestvarkens; dat zijn melkquotum voor het melkprijsjaar 1993/1994 ruim 283.000 kg is; dat hij beschikt over een mestquotum van ongeveer 4200 kg P205 en hij ongeveer 60 a 70 m mest per jaar elders moet afzetten; dat hij last heeft van zijn ge-wrichten, hetgeen onder andere problemen geeft bij het melken en hij in verband daar-mee voor 20/50% arbeidsongeschikt is ver-klaard; dat zijn uitkering deswege thans&#13;
ongeveer f 1100 netto per maand bedraagt; dat de grond in geschil door hem steeds is ge-bruikt deels als grasland en deels voor de teelt van mais; dat het boekhoudoverzicht over 1992 nog niet gereed is en hij verwacht dat zijn bedrijfsresultaat in dat jaar ongeveer het-zelfde is geweest als in 1991;&#13;
door Rudolfter Haar;&#13;
dat vader is overleden op 7 april 1986; dat moeder thans 78 jaar is en de kinderen respec-tievelijk 52, 50, 48, 44, 42 en 41 jaar zijn; dat met uitzondering van de echtgenote van Smeitink geen van hen een landbouwbedrijf exploiteert; dat na het overlijden van vader in verband met een boedelbeslag de ouderlijke boerderij niet verkocht kon worden en moe-der, die in maart 1987 is verhuisd, daardoor financieel moeilijk kwam te zitten en bij een bank een lening van f 5000 heeft moeten af-sluiten, welke lening inmiddels geheel is afge-lost; dat de ouderlijke boerderij in 1988 is verkocht; dat moeder thans een huur betaalt van ongeveer f 380 per maand; dat appellan-ten op grond van mededelingen van Smeitink ervan uitgaan dat er geen melk samenhangt met de grond in geschil en zij dat als een te-kortkoming van de pachter beschouwen.&#13;
Beoordeling van het hoger beroep&#13;
1. De pachtovereenkomst in geschil is schrif-telijk vastgelegd bij vonnis van de pachtka-mer van het kantongerecht te Groenlo van 24 april 1987, van welk vonnis geen hoger be-roep is ingesteld. Zij is vervolgens op 28 april&#13;
1987 ter goedkeuring ingezonden aan de grondkamer voor Gelderland en door die grondkamer (na wijziging van de pachtprijs) goedgekeurd bij beschikking van 18 februari 1988, welke beschikking door de Centrale Grondkamer op 21 juni 1988 is bevestigd. Gelet op het bepaalde in artikel 9, lid 1, der Pachtwet, is de overeengekomen duur van de pachtovereenkomst ingegaan op 1 januari&#13;
1988 en eindigt deze behoudens verlenging op 31 december 1993.&#13;
Uit het verhandelde ter zitting van het hof is gebleken dat Ter Haar c.s. het bestaan van de onderhavige pachtovereenkomst thans, zulks anders dan in eerste aanleg, als een vast-staand gegeven beschouwen.&#13;
2. Zes van de zeven verpachters hebben bij aangetekend schrijven van 30 december 1991 (kennelijk te lezen als 30 december 1992), mitsdien tijdig, aan Smeitink te kennen gege-ven dat zij per 1 januari 1994 geen verlengingvan de onderhavige pachtovereenkomst wen-sen.&#13;
Zoals dit hof reeds bij beschikking van 6 november 1987 (Agrarisch Recht 1988, nr. 4123) heeft beslist, kan iedere medeverpach-ter de kennisgeving van artikel 36, lid 2, der Pachtwet zelfstandig doen. De pachtkamer van het kantongerecht heeft in de beschik-king, waarvan beroep, dan ook ten onrechte overwogen dat de hiervoor bedoelde pachtop-zegging niet rechtsgeldig is omdat niet is ge-bleken dat de zevende verpachter, de echtgenote van Smeitink, er achter staat. Ter Haar c.s. komen terecht tegen dit oordeel op en voeren ook terecht aan dat bedoeld oor-deel, indien het juist ware geweest, had moe-ten leiden tot niet-ontvankelijkverklaring van Smeitink in diens verlengingsverzoek.&#13;
Het vorenstaande leidt tot de conclusie dat sprake is geweest van een rechtsgeldige pachtopzegging, maar brengt op zichzelf nog niet mede dat reeds daarom de beschikking, waarvan beroep, niet in stand zou kunnen blij-ven.&#13;
3. Ter Haar c.s. hebben aangevoerd dat Smeitink en zijn echtgenote in 1982 bij het aangaan van de pachtovereenkomst hebben toegezegd (en die toezegging later nog heb ben herhaald) om de grond in geschil te zullen laten liggen als één der ouders Ter Haar zou komen te overlijden. Zij hebben ter zake een voldoende concreet bewijsaanbod gedaan. Smeitink heeft zijnerzijds ontkend dat ooit van zulk een toezegging sprake is geweest. Er nog van afgezien dat het door Ter Haar c.s. bedoelde geval zich thans niet voordoet, zien zij er ten onrechte aan voorbij dat de pachtka mer van het kantongerecht in haar vonnis van 24 april 1987 ten aanzien van dit verweer al een beslissing heeft gegeven, die inmiddels onherroepelijk is. Smeitink heeft op dit gezag van gewijsde uitdrukkelijk een beroep gedaan en voor een nieuwe beslissing over het betref fende punt is mitsdien geen plaats. Het door Ter Haar c.s. ter zake gevoerde verweer kan dan ook niet slagen en aan hun bewijsaanbod moet worden voorbijgegaan.&#13;
4. Het hof kan Ter Haar c.s. evenmin vol gen in hun verweer dat de bedrijfsvoering van Smeitink niet is geweest zoals een goed pach ter betaamt, aangenomen al dat dit verweer, waarover hunnerzijds ter zitting van het hof in het geheel niet meer is gesproken, als gehand haafd moet worden beschouwd.&#13;
De enkele uitlating van de pachter - indien al gedaan - dat de grond waardeloos is, bete-&#13;
246&#13;
Pacht&#13;
kent nog niet dat op het gebruik van die grond wat valt aan te merken. Voorts is het verwijt inzake gedeeltelijk niet gebruiken van de grond, onvoldoende onderhoud en eigen-machtig graven van een watergang, zulks te-gen de achtergrond van de gemotiveerde betwisting van een en ander door Smeitink, onvoldoende onderbouwd.&#13;
Ter Haar c.s. voeren voorts ten onrechte aan dat volgens Smeitink met de grond in ge-schil geen heffingvrije hoeveelheid melk sa-menhangt. Laatstgenoemde laat dit immers, naar hij in hoger beroep nader heeft gesteld, in het midden. Van feiten of omstandigheden op grond waarvan zou moeten worden gecon-cludeerd dat Smeitink tekort is geschoten in-zake zijn uit artikel 25 der Pachtwet voortvloeiende zorgverplichting met betrek-king tot een eventueel met de grond in geschil samenhangend melkquotum, is voorts niets gesteld of anderszins gebleken.&#13;
5. Met betrekking tot de eventuele omstan digheid dat de echtgenote van Smeitink in 1992 haar medeverpachters zou hebben be dreigd, zoals door Ter Haar c.s. gesteld maar door Smeitink weersproken, overweegt het hof dat, wat van het betreffende twistpunt ook moge zijn, het gemaakte verwijt niet de pach ter Smeitink zelf betreft. De pachtkamer van het kantongerecht heeft dan ook terecht ge oordeeld dat de verweten gedraging niet kan leiden tot de conclusie dat het optreden van de pachter jegens de verpachters aanleiding heeft gegeven tot gegronde klachten.&#13;
6. Het vorenstaande brengt mede dat op het onderhavige pachtverlengingsverzoek op de voet van artikel 38 der Pachtwet moet wor den beslist naar billijkheid.&#13;
7. Ter Haar c.s. wensen de grond in geschil vrij van pacht in het openbaar te verkopen om een zo hoog mogelijke opbrengst te verkrij gen ter verdeling tussen de erfgenamen van wijlen H. ter Haar. De enkele omstandigheid evenwel dat een verpacht object bij verkoop vrij van pacht een hogere opbrengst geeft dan bij verkoop in verpachte staat is te dezen niet aan te merken als een relevant belang. Dit zou slechts anders zijn als aan de zijde van ver pachters sprake was van bijzondere omstan digheden van financiële aard, maar daarvan is ten processe niet, althans onvoldoende geble ken. De destijds door appellante sub 1 aange gane schuld is, naar ter zitting van het hof bleek, inmiddels weer afgelost en van andere schulden, bijzondere financiële behoeften, o.d. is noch te haren aanzien, noch wat betreft&#13;
de overige verpachters iets aangevoerd. Ver-deling van de onverdeelde eigendom en even-tueel in verband daarmee gewenste of noodzakelijke verkoop van het litigieuze per-ceel zijn voorts ook mogelijk in verpachte staat en op zichzelf onvoldoende grond voor afwijzing van het verlengingsverzoek.&#13;
8. Voor Smeitink maakt de grond in ge schil ongeveer 25% van zijn bedrijfsareaal uit. Nu dat bedrijf toch al een beperkte omvang heeft, zou verlies van het gepachte een sub stantiële verkleining van zijn bedrijf beteke nen met alle nadelen (waaronder verzwaring van de vaste lasten per ha, eventueel verlies van melkquotum, verlies van mestquotum) vandien; de omstandigheid dat deze grond op enige afstand van de boerderij van betrokkene is gelegen en (wellicht) van minder goede kwaliteit is dan de rest van de bij hem in ge bruik zijnde grond doet daaraan onvoldoende af.&#13;
9. De wederzijdse belangen van partijen te gen elkaar afwegend, komt het hof tot de con clusie dat het belang van Smeitink bij pachtverlenging zwaarder moet wegen dan dat van Ter Haar c.s. bij niet-verlenging van de pachtovereenkomst in geschil. Die over eenkomst moet dan ook worden verlengd.&#13;
Grief I is ongegrond.&#13;
10. Grief II is gegrond. Naar ten processe is gebleken, zal Smeitink in het tijdvak van zes jaar volgend op het einde van de lopende pachttermijn de leeftijd van 65 jaar bereiken, te weten op 20 november 1996. Gelet op het bepaalde in artikel 45, lid 3 en lid 5, der Pachtwet moet derhalve, nu Ter Haar c.s. daarom verzoeken, de verlenging van de pachtovereenkomst worden beperkt tot het einde van 1996, zulks met bepaling dat Smei tink, behoudens in het geval van artikel 38a, lid 2, der Pachtwet, geen verdere verlenging van de pachtovereenkomst kan verzoeken.&#13;
Voor het geval te zijner tijd sprake mocht zijn van één of meer medepachters of opvol-gende pachters, dan kunnen dezen wel op-nieuw verlenging van de pachtovereenkomst vragen, en wel tussen 1 januari 1995 en 1 april 1996.&#13;
11. Het hof vindt in het arrest van de Hoge Raad van 13 maart 1992, NJ 1993, 96, aanlei ding om zijn vaste rechtspraak, dat in pacht- verlengingsprocedures geen plaats is voor een kostenveroordeling, te verlaten en de rechts ontwikkeling te volgen. In dat arrest wordt geoordeeld dat de rechter ook in een verzoek schriftprocedure, waarop de regeling van art.&#13;
429a Rv. niet van toepassing is, in aansluiting op 429k, lid 2, jo. 429q, lid 5, Rv. een beslis-sing over de proceskosten kan geven tenzij uit de wet het tegendeel volgt. Dit laatste is voor wat betreft de Pachtwet niet het geval.&#13;
Een en ander brengt mee dat thans een be-slissing over de proceskosten zal worden ge-geven nu partijen daarom hebben gevraagd.&#13;
Slotsom&#13;
De beschikking, waarvan beroep, moet wor-den vernietigd, behoudens voorzover daarbij de proceskosten tussen partijen zijn gecom-penseerd, en de onderhavige pachtovereen-komst moet worden verlengd met een periode van drie jaar, eindigend 31 december 1996, met bepaling als na te melden.&#13;
Nu partijen aangehuwd in dezelfde graad zijn en voorts over en weer op enige punten in het ongelijk worden gesteld, zal het hof ook de in hoger beroep gevallen proceskosten tus-sen hen compenseren.&#13;
Beslissing&#13;
Het hof, beschikkende in hoger beroep:&#13;
Vernietigt de door de pachtkamer van het kantongerecht te Groenlo tussen (onder meer) partijen gegeven beschikking van 23 april 1993, waarvan beroep, behoudens voorzover daarbij de in eerste aanleg gevallen proces-kosten tussen partijen zijn gecompenseerd en bevestigt die beschikking in zoverre,&#13;
en voor het overige opnieuw beschikken-de:&#13;
Verlengt de onderhavige pachtovereen-komst met een periode van drie jaar, eindi-gend 31 december 1996.&#13;
Bepaalt dat Smeitink, behoudens in het ge-val van artikel 38a, lid 2, der Pachtwet, geen verdere verlenging van deze pachtovereen-komst kan vragen.&#13;
Bepaalt voorts dat in het voorkomende ge-val tussen 1 januari 1995 en 1 april 1996 door (een) eventuele medepachter(s) of opvolgende pachter(s), alsmede in geval van artikel 38a, lid 2, der Pachtwet, bij de bevoegde pachtka-mer opnieuw om verlenging van deze pachto-vereenkomst kan worden verzocht.&#13;
Wijst af het meer of anders verzochte.&#13;
Compenseert de in hoger beroep tussen partijen gevallen proceskosten des dat iedere partij haar eigen kosten draagt. </content><legacyfootnotes/><footnotes><footnote/></footnotes><auteurs/><published>1994-05-01 00:00:00</published><modified>1993-08-23 00:00:00</modified><editiondate>1994-05-01</editiondate><htmlpath>https://denhollander.info/artikel/5197</htmlpath></article>
</articles></edition>
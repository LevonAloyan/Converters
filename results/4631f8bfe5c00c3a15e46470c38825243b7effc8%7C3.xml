<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1994</searchword><id>5171</id><udhid>UDH:TvAR/5171</udhid><titel>Spits / Peeters (TvAR 1994/4673)</titel><searchwords><searchword>TvAR 1/1994</searchword><searchword>TvAR 1994/4673</searchword><searchword>UDH:TvAR/5171</searchword></searchwords><attachments><attachment><name>1994_nr 1_Rechtspraak_4673.pdf</name><extention>pdf</extention><url>https://denhollander.info/download/5107/ci</url></attachment></attachments><inleiding>Pachtwet art. 128, Wetboek van Burgerlijke Rechtsvordering, art. 67&#13;
&#13;
Vordering gebaseerd op het bestaan van een pachtovereenkomst, dan is de pachtrechter bevoegd; is de vordering erop gebaseerd dat geen pachtovereenkomst bestaat, dan is de gewone rechter bevoegd Beide rechterlijke instanties beslissen autonoom. Bij vonnis dat kracht van gewijsde heeft gekregen, is overwogen dat sprake is van een pachtovereenkomst. Het gesloten procedurele stelsel van rechtsmiddelen brengt mee dat de gevolgen van zo'n beslissing, ook als achteraf komt vast te staan dat die beslissing niet juist was, in stand blijven, totdat die beslissing op de in de wet voorgeschreven wijze is vernietigd, ingetrokken of vervangen. Dat is in casu niet het geval. Bovendien heeft het desbetreffende vonnis op de voet van art. 67 Rv gezag van gewijsde nu het tussen dezelfde partijen in de zin van dat wetsartikel is gewezen.</inleiding><content>Arrest in de zaak van:&#13;
Hubertus Antonius Marie Gerardus Spits, wo-nende te Valkenburg aan de Geul, appellant, tevens voorwaardelijk incidenteel geïntimeer-de, procureur: mr. D. Knottenbelt,&#13;
tegen&#13;
1. Johannes Wilhelmus Hubertus Peeters, 2. Wilhelmus Johannes Antonius Peeters, beiden wonende te Geleen, geïntimeerden, tevens voorwaardelijk incidenteel appellanten, pro-cureur: mr. F.J. Boom;&#13;
Het geding in eerste aanleg De pachtkamer van het kantongerecht te Sit-tard heeft op resp. 24 oktober 1991 en 9 januari 1992 onder rolnummer 10/90 tussen appellant als gedaagde in conventie, eiser in reconventie, en geïntimeerden als eisers in conventie, gedaagden in reconventie, vonnis gewezen. Beide vonnissen zijn in fotokopie aan dit arrest gehecht en naar de inhoud daarvan wordt verwezen.&#13;
Het geding in hoger beroep&#13;
Appellant, tevens voorwaardelijk incidenteel geïntimeerde - verder ook te noemen Spits -is bij exploiten van 10 februari 1992 met ge-lijktijdige dagvaarding van geïntimeerden, te-vens voorwaardelijk incidenteel appellanten - verder ook te noemen J. Peeters en W. Pee-ters - bij het hof van voormeld vonnis van 9 januari 1992 in hoger beroep gekomen.&#13;
Bij memorie van grieven heeft Spits drie grieven aangevoerd en toegelicht met conclu-sie dat (lees, naar kennelijk bedoeld is:) het hof het vonnis van 9 januari 1992, waarvan beroep, zal vernietigen en opnieuw rechtdoen-de, de vorderingen van J. Peeters en W. Pee-ters als zijnde onjuist, ongegrond en niet bewezen zal afwijzen, met veroordeling van J. Peeters en W. Peeters in de kosten van beide instanties inclusief salaris procureur.&#13;
Om procestechnische redenen heeft Spits het appel beperkt tot het vonnis voor zover in conventie gewezen.&#13;
Bij memorie van antwoord hebben J. Pee-ters en W. Peeters terzake verweer gevoerd en zijn zij - voor zoveel nodig - incidenteel in hoger beroep gekomen tegen de vonnissen van de pachtkamer van het kantongerecht van Sittard van resp. 24 oktober 1991 en 9 januari 1992 onder aanvoering van één grief en heb-ben zij geconcludeerd, dat het hof, voor zo-veel nodig met vernietiging in incidenteel appel en/of met verbetering van de gronden, en met verbetering van de omschrijving van de perceelsgrootte in het dictum van de uit-spraak van de Pachtkamer te Sittard gedateerd 9 januari 1992, deze uitspraak zal bevestigen, en de door J. Peeters en W. Peeters bij hun in-leidend verzoekschrift ingestelde vordering aldus eveneens zal toewijzen, kosten rechtens.&#13;
Vervolgens hebben partijen hun stukken overgelegd voor arrest.&#13;
De grieven&#13;
Spits heeft in het principaal beroep de vol-gende grieven aangevoerd:&#13;
I. Ten onrechte heeft de Pachtkamer te Sit- tard de onderhavige vordering in behandeling genomen en eisers in hun vorderingen ontvan gen;&#13;
II. Ten onrechte heeft de Pachtkamer te Sittard in zijn vonnis d.d. 9 januari 1992 over wogen:&#13;
'De vraag dient thans beantwoord te wor-den of hier sprake is van pacht; de Pachtka-mer beantwoordt deze vraag bevestigend en overweegt daartoe dat zij niet vermag in te zien waarom de situatie waarbij de gezamen-lijke deelgenoten aan een van hen het volledi-ge gebruiksrecht geven van een bepaalbaar goed niet als pacht in de zin van de Pachtwet kan worden aangemerkt.'&#13;
III. Ten onrechte heeft de Pachtkamer te Sittard in zijn vonnis d.d. 9 januari 1992 over wogen:&#13;
'Voor zover gedaagde bewijs heeft aange-boden van zijn bewering dat "pour besoin de la cause in het kader van de onverdeelde nala-tenschap een mondelinge pachtovereenkomst is gefingeerd" wordt dit bewijsaanbod als zijnde onvoldoende specifiek en als zijnde, gelet op de inhoud van de bij conclusie van repliek in conventie overgelegde produkties 1 t/m 6, niet meer relevant, verworpen.'&#13;
J. Peeters en W. Peeters hebben in het voorwaardelijk incidenteel beroep als grief aangevoerd bezwaar te maken tegen de over-wegingen in het tussenvonnis van de Pachtka-mer te Sittard van 24 oktober 1991 en in het eindvonnis gedateerd 9 januari 1992, indien en voor zover uit die overwegingen blijkt of is af te leiden, dat de Pachtkamer het inderdaad nog een vraag achtte, of 'hier sprake is van pacht.'&#13;
De vaststaande feiten&#13;
Als enerzijds gesteld en anderzijds erkend dan wel niet of onvoldoende weersproken of blij-kend uit in het geding gebrachte bescheiden, staan ten processe tussen partijen - voor zover hier van belang - de volgende feiten vast:&#13;
a. op 14 november 1923 heeft M.H. Pee ters, vader van J. Peeters en W. Peeters, han delend voor zich en als lasthebber voor zijn vijf broers en zusters o.a. de hofstede, ge naamd Biesenhof, met aanhorigheden, erf, tuin en ondergrond, staande en gelegen te Ge leen, kadastraal bekend gemeente Geleen, sectie E, nr. 491 ged., van mevrouw Y.M.ThA. de Rijk-Russel gekocht;&#13;
b. M.H. Peeters is overleden op 15 septem ber 1970 en heeft zeven erfgenamen nagela-&#13;
ten, terwijl een van de broers van M.H. Pee-ters, Franciscus Hubertus Peeters, op 27 fe-bruari 1970 is overleden en tien erfgenamen heeft nagelaten;&#13;
c. bij onherroepelijk vonnis van 3 juni 1971 heeft de pachtkamer van het kantonge recht te Sittard - op grond van het daarom trent ten processe vaststaande oordelend, dat sprake was van een pachtovereenkomst tussen de gezamenlijke eigenaren van de litigieuze hoeve als verpachters enerzijds en M.H. Pee ters voornoemd als pachter anderzijds - J. Peeters en W. Peeters als pachters in de plaats gesteld van hun vader M.H. Peeters, met ont- slag van diens overige erfgenamen uit de pacht;&#13;
d. op 18 oktober 1972 heeft op verzoek van erfgenamen de openbare verkoop van on- der meer De Biesenhof plaatsgevonden ten einde uit de onverdeeldheid te geraken en bij die gelegenheid heeft ene J.W. de Veen De Biesenhof gekocht;&#13;
e. op 27 juni 1977 heeft J.W. de Veen De Biesenhof aan J.W.B. Spits, handelend als wettelijk vertegenwoordiger van zijn toen nog minderjarige zoon Spits (thans appellant, te- vens voorwaardelijk incidenteel geïntimeer- de), verkocht; in de betreffende akte staat onder meer vermeld: 'zijnde na te melden on- roerend goed verpacht aan de heren Johannes Wilhelmus Hubertus Peeters en Wilhelmus Johannes Antonius Peeters, beiden wonende te Geleen, Biesenweg 1';&#13;
ƒ. op verzoek van J.W.B. Spits is bij be-schikking van de grondkamer voor Limburg d.d. 5 december 1979 voor De Biesenhof, uit-gaande van een verpachte oppervlakte van 49.58 are, de pachtprijs herzien en verhoogd tot f 2100,- per jaar, ingaande 1 oktober 1979.&#13;
Beoordeling van het geschil in hoger beroep&#13;
1. Alvorens nader op de grieven in te gaan, overweegt het hof ten aanzien van de ontvan-kelijkheid van het beroep het volgende.&#13;
Het petitum van de appel-dagvaarding en de conclusie van de memorie van grieven zijn tegenstrijdig.&#13;
In het petitum van de appel-dagvaarding vordert Spits vernietiging van het vonnis van de pachtkamer van het kantongerecht te Sit-tard d.d. 9 januari 1992, rolnummer 10/90, terwijl hij in de conclusie van de memorie van grieven vernietiging van het vonnis gewezen door de kantonrechter te Sittard d.d. 31 mei 1991,rolnr. 1131 van 1987, vordert.&#13;
Ondanks deze tegenstrijdigheid is hij in het hoger beroep ontvankelijk: de appel-dagvaar-ding bepaalt in beginsel de omvang van het appel en het in de conclusie van de memorie van grieven verwijzen naar een geheel ander vonnis, moet worden opgevat als een kenne-lijke vergissing.&#13;
Voorts stelt Spits in zijn memorie van grie-ven dat het vonnis van de pachtkamer te Sit-tard d.d. 24 oktober 1991 niet meer inhoudt dan een poging de stellingen van partijen sa-men te vatten en een comparitie van partijen te gelasten; het vonnis is niet bedoeld om tus-sentijds omtrent enig geschil tussen partijen een beslissing te nemen en kan dan ook niet als een interlocutoir vonnis worden aange-merkt. Tegen dit vonnis kan niet worden ge-appelleerd, aldus Spits.&#13;
Deze stelling van Spits is niet juist: ook een vonnis, dat zich beperkt tot het gelasten van een comparitie van partijen is een interlo-cutoir vonnis en derhalve voor beroep vat-baar.&#13;
2. Bij grief I gaat het om de vraag of de pachtkamer van het kantongerecht te Sittard de vordering van J. Peeters en W. Peeters tot schriftelijke vastlegging van de pachtovereen komst wel in behandeling had mogen nemen, nu Spits op een eerder tijdstip reeds bij de rechtbank te Maastricht een verklaring voor recht dat tussen partijen geen pachtovereen komst bestaat, had gevorderd.&#13;
Deze grief faalt.&#13;
De vorderingen van beide partijen hebben weliswaar materieel betrekking op hetzelfde geschilpunt, te weten de vraag of tussen par-tijen al dan niet een pachtovereenkomst be-staat, maar de grondslagen van beide vorderingen zijn verschillend. In dergelijke gevallen zijn beide rechterlijke instanties be-voegd om ieder voor zich van de bij haar in-gediende vorderingen kennis te nemen en daarop autonoom te beslissen. Ook in de on-derhavige procedure is dit aan de orde: de pachtkamer te Sittard was bevoegd van het onderhavige geschil kennis te nemen, aange-zien de grondslag van de vordering van J. Peeters en W. Peeters betrekkelijk is tot een pachtovereenkomst, terwijl de rechtbank te Maastricht eveneens bevoegd was van het ge-schil kennis te nemen, omdat Spits zijn vorde-ring heeft gegrond op het ontbreken van een pachtovereenkomst.&#13;
3. Grief II gaat op de kern van het geschil in, namelijk de vraag of tussen partijen al dan niet een pachtovereenkomst van kracht is.&#13;
Spits is van oordeel dat tussen partijen geen pachtovereenkomst is gesloten en stelt daartoe - kort weergegeven -:&#13;
- er is geen sprake van partijen, die een overeenkomst aan konden gaan, aangezien de eigendom en het gebruik ten tijde van het ver meende sluiten van • de pachtovereenkomst steeds in een hand zijn geweest;&#13;
- er is nooit overeenstemming tussen even tuele partijen geweest;&#13;
- er is geen tegenprestatie bedongen of voldaan;&#13;
- er is geen sprake van verstrekking van een hoeve ter uitoefening van de landbouw, in ieder geval is op dit moment geen sprake van feitelijk landbouwuitoefening.&#13;
J. Peeters en W. Peeters zijn van oordeel, dat tussen partijen wel een pachtovereen-komst van kracht is en voeren daartoe - kort weergegeven - het volgende aan:&#13;
primair:&#13;
de verhouding tussen (rechtsvoorgangers van) partijen vóór meergenoemd vonnis van de pachtkamer van het kantongerecht te Sittard van 3 juni 1971 is irrelevant en wel om de na-volgende redenen:&#13;
a. in het inmiddels onherroepelijke vonnis van 3 juni 1971, waarbij J. Peeters en W. Pee ters als pachters in de plaats werden gesteld van M.H. Peeters met ontslag van de overige erfgenamen van M.H. Peeters uit die pacht, heeft de pachtkamer overwogen, dat is geble- ken dat tussen partijen een pachtovereen komst is gesloten;&#13;
b. in alle (gerechtelijke) stukken m.b.t. de openbare verkoop op 18 oktober 1972 van o.a. De Biessenhof worden J. Peeters en W. Peeters steeds als pachters aangeduid en als zodanig behandeld;&#13;
c. bij vonnis van de pachtkamer van het kantongerecht te Sittard van 18 oktober 1973 zijn J. Peeters en W. Peeters als pachters ge machtigd werkzaamheden aan De Biesenhof uit te voeren op kosten van de eigenaar-ver pachter;&#13;
d. in een notariële akte van verkoop en transport van enkele stroken grond d.d. 12 maart 1974 wordt gesproken van pachters van o.a. De Biesenhof;&#13;
e. in de notariële akte van verkoop van o.a. De Biesenhof d.d. 27 juni 1977 worden J. Peeters en W. Peeters als pachters van die hoeve aangeduid;&#13;
f. op verzoek van J.W.B. Spits heeft de grondkamer voor Limburg bij beschikking&#13;
van 5 december 1979 de pachtprijs van de hoeve in kwestie herzien en vastgesteld op f 2100,- per jaar, met ingang van 1 oktober 1979;&#13;
g. in de briefwisseling tussen Spits en J. Peeters en W. Peeters in 1983 wordt gespro-ken over de betaling van de pachtachterstand;&#13;
de uitspraken van de pachtkamer van Sit-tard hebben kracht van gewijsde: in deze uit-spraken is reeds op 3 juni 1971 vastgesteld dat sprake is van een pachtovereenkomst tus-sen J. Peeters en W. Peeters enerzijds en (de rechtsvoorgangers van) Spits anderzijds en bovendien hebben (de rechtsvoorgangers van) Spits en J. Peeters en W. Peeters zich steeds als verpachter en pachters jegens elkaar ge-dragen;&#13;
voor zover de rechterlijke uitspraken ach-teraf op een onjuiste grondslag blijken te heb-ben berust, behouden die uitspraken als gevolg van het gesloten systeem was rechts-middelen rechtskracht, indien tegen die uit-spraken geen - of tevergeefs - rechtsmiddelen zijn ingesteld;&#13;
subsidiair.&#13;
ook reeds vóór 1971 bestond er een pachtovereenkomst tussen M.H. Peeters en alle mede-eigenaren van De Biesenhof.&#13;
4. Het hof onderschrijft de primaire stel-ling van J. Peeters en W. Peeters en acht daar-bij het volgende van belang.&#13;
In deze procedure doet niet meer terzake of vóór 3 juni 1971 al een pachtovereenkomst tot stand is gekomen.&#13;
In het in kracht van gewijsde gegaan von-nis van de pachtkamer van het kantongerecht te Sittard is uitdrukkelijk overwogen, dat tus-sen J. Peeters en W. Peeters enerzijds en de rechtsvoorgangers van Spits anderzijds een pachtovereenkomst van kracht was en de pachtkamer heeft mede op grond van die overweging J. Peeters en W. Peeters als pach-ters in de plaats van M.H. Peeters gesteld met ontslag van diens overige erfgenamen uit de pacht.&#13;
Dit heeft tot gevolg, dat zelfs indien thans zou komen vast te staan, dat de pachtkamer in 1971 ten onrechte is uitgegaan van het be-staan van een pachtovereenkomst tussen M.H. Peeters als pachter en de gezamenlijke eigena-ren van De Biesenhof als verpachters, dit nog niet meebrengt, dat J. Peeters en W. Peeters thans niet als pachters van De Biesenhof moe-ten worden beschouwd.&#13;
Immers, het gesloten procedurele stelsel van rechtsmiddelen brengt met zich mee, dat de gevolgen van een beslissing, waarvan ach-teraf komt vast te staan dat de grondslag waarop die beslissing berust niet juist is, in stand blijven, totdat die beslissing op de in de wet voorgeschreven wijze is vernietigd, inge-trokken of vervangen.&#13;
De vaststellingen van de pachtkamer van het kantongerecht te Sittard hebben dan ook -nu dit vonnis niet door een daartoe geëigend middel wordt aangetast - rechtskracht en moeten voor waar worden gehouden. Boven-dien heeft dit vonnis voor wat betreft de vast-stelling van de pachtovereenkomst op de voet van art. 67 van het Wetboek van Burgerlijke Rechtsvordering gezag van gewijsde nu dit tussen dezelfde partijen in de zin van die wetsbepaling is gewezen.&#13;
Hieruit volgt dat reeds op 3 juni 1971 spra-ke was van een pachtovereenkomst met be-trekking tot de hoeve in geschil als door J. en W. Peeters gesteld. Bij de koop van die hoeve door Spits is het bestaan van die pachtover-eenkomst nog eens uitdrukkelijk in de betref-fende akte vermeld. Gesteld noch anderszins gebleken is dat daarin nadien op een of andere wijze verandering is gekomen.&#13;
Grief II is dan ook in zoverre gegrond dat het hof op andere gronden dan de pachtkamer tot de conclusie komt, dat sprake is van pacht. Deze grief kan derhalve niet leiden tot de be-oogde vernietiging van het vonnis waarvan beroep. De in het voorwaardelijk incidenteel hoger beroep aangevoerde grief is gegrond.&#13;
5. Grief ÖI kan, gelet op het hiervoor over- wogene, buiten bespreking blijven, inclusief het in de toelichting daarop nog gedane be- wijsaanbod.&#13;
6. J. en W. Peeters hebben tenslotte nog naar voren gebracht, dat in het vonnis waar van beroep ten onrechte wordt gesproken van een verpachte oppervlakte van 0.49.80 ha, ter wijl dit zou moeten zijn 0.48.42 ha.&#13;
Het hof is het hiermee eens.&#13;
In de overgelegde produkties worden ver-schillende perceelsgrootten voor de grond in kwestie gehanteerd; van deze produkties legt echter de laatste notariële akte van koop en verkoop, gedateerd 27 juni 1977, het meeste gewicht in de schaal. In deze akte wordt de perceelsgrootte als volgt omschreven: 'De hofstede, genaamd Biesenhof met schuren en stallen een en ander met ondergrond, tuin en verdere aan- en onderhorigheden, staande en gelegen te Geleen, Biesenhof 1, uitmakende&#13;
een ter plaatse afgebakend gedeelte ter grootte van ongeveer negen en veertig aren vijftig centiaren van het perceel kadastraal bekend gemeente Geleen, sectie E, nummer 491, zo-als door verkoper op na te melden wijze in ei-gendom verkregen, met uitzondering van een gedeelte ter grootte van ongeveer een are acht centiaren, zoals verkocht en in eigendom overgedragen blijkens akte op twaalf maart negentienhonderd vier en zeventig etc...'.&#13;
De kadastrale maat van het verpachte in het vonnis waarvan beroep dient derhalve te worden gewijzigd.&#13;
Slotsom&#13;
7. De aangevoerde grieven kunnen niet leiden tot vernietiging van de vonnissen waarvan be-roep, en deze vonnissen moeten, zij het op an-dere gronden en met wijziging van de aangegeven kadastrale grootte van het ver-pachte, worden bekrachtigd.&#13;
Spits dient als de in het ongelijk gestelde partij de kosten van het hoger beroep te dra-gen.&#13;
Beslissing&#13;
Het hof, rechtdoende in hoger beroep:&#13;
Bekrachtigt de vonnissen van de pachtka-mer van het kantongerecht te Sittard d.d. 24 oktober 1991 en 9 januari 1992, voor zover aan het oordeel van hof onderworpen, met wijziging van de gronden als hiervoor over-wogen en met dien verstande dat voor de grootte van het perceel met betrekking waar-toe de pachtovereenkomst schriftelijk wordt vastgelegd, moet worden gelezen 0.48.42 ha in plaats van 0.49.58 ha.&#13;
Veroordeelt Spits in de kosten van het ho-ger beroep, aan de zijde van J. Peeters en W. Peeters tot heden begroot op f 300,- voor ver-schotten en f 1400,- voor salaris van de pro-cureur.</content><legacyfootnotes/><footnotes><footnote/></footnotes><auteurs/><published>1994-01-01 00:00:00</published><modified>1992-07-06 00:00:00</modified><editiondate>1994-01-01</editiondate><htmlpath>https://denhollander.info/artikel/5171</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7106</id><udhid>UDH:TvAR/7106</udhid><titel>'1. Anna van Rossum-Dekkers 2. Oth Dekkers 3. Rutger Dekkers / Tijmen van Halteren' (TvAR 1990/4353)</titel><searchwords><searchword>TvAR 5/1990</searchword><searchword>TvAR 1990/4353</searchword><searchword>UDH:TvAR/7106</searchword></searchwords><attachments><attachment><name>1990_nr 5_Rechtspraak_4353.pdf</name><extention>pdf</extention><url>https://denhollander.info/download/6714/ci</url></attachment></attachments><inleiding>Pachtwet, art. 128 sub a&#13;
De aanspraken op het met het verpachte samenhangende&#13;
melkquotum behoren tot de&#13;
rechtsgevolgen van de pachtovereenkomst,&#13;
die naar de aard van die overeenkomst uit&#13;
de eisen van redelijkheid en billijkheid volgen.&#13;
De pachtkamer van het kantongerecht&#13;
is dus bevoegd.&#13;
Overdracht van het grootste gedeelte van&#13;
het melkquotum door de pachter aan derden&#13;
is in strijd met zijn verplichting jegens&#13;
verpachter. Hij moet dus diens schade vergoeden.&#13;
Voor het verlies van het quotum zal&#13;
pachter aan verpachter moeten betalen de&#13;
helft van de waarde van het quotum voor&#13;
de verpachte grond.&#13;
Pachtontbinding. Veroordeling pachter&#13;
tot schadevergoeding. </inleiding><content>Pachtkamer gerechtshof Arnhem, arrest 4&#13;
september 1989&#13;
(Mr. Maris, mr. Spoor, mr. In 't Veld, Baron&#13;
De Weichs de Wenne en De Wolf).&#13;
In de zaak van:&#13;
1. Anna van Rossum-Dekkers, wonende te&#13;
Bunschoten; 2. Oth Dekkers, wonende te&#13;
Bunschoten; 3. Rutger Dekkers, wonende&#13;
te Bunschoten, appellanten, procureur:&#13;
mr. W. Reinds,&#13;
tegen&#13;
Tijmen van Halteren, wonende te Bunschoten,&#13;
geïntimeerde, procureur: mr. H.J.&#13;
Diepeveen.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Amersfoort&#13;
gewezen vonnissen van 19 juli 1988 en 15&#13;
november 1988, die in fotocopie aan dit arrest&#13;
zijn gehecht;&#13;
Overwegende:&#13;
Appellanten - Dekkers - zijn bij exploit&#13;
van 14 december 1988 in hoger beroep&#13;
gekomen van voormelde vonnissen met gelijktijdige&#13;
dagvaarding van geïntimeerde&#13;
- Van Halteren - voor dit hof. Bij memorie&#13;
van grieven, tevens akte houdend&#13;
wijziging van eis, alsmede akte houdend&#13;
rectificatie, zijn na te melden grieven aangevoerd&#13;
en is geconcludeerd, die vonnissen&#13;
te vernietigen voor zover de pachtkamer&#13;
van het kantongerecht de vordering van appellanten&#13;
betrekking hebbende op de veroordeling&#13;
van geïntimeerde om medewerking&#13;
te verlenen aan tenaamstelling van het&#13;
quotum op appellanten, dan wel op een&#13;
door hen aan te wijzen derde en op de veroordeling&#13;
van geïntimeerde om tegen deugdelijk&#13;
bewijs van kwijting de schade te voldoen,&#13;
heeft afgewezen en, opnieuw rechtdoende,&#13;
alsnog:&#13;
- geïntimeerde te veroordelen om op&#13;
eerste verzoek van appellanten alle nodige&#13;
en/of vereiste medewerking te verlenen om&#13;
te bereiken dat de nog op het gepachte&#13;
rustende heffingvrije hoeveelheid melk zal&#13;
worden gesteld ten name van appellanten,&#13;
danwei ten name van een door hen aan te&#13;
wijzen derde, met bepaling dat geïntimeerde&#13;
ten behoeve van appellanten een direct&#13;
opeisbare boete zal verbeuren van ƒ 1 000,-&#13;
voor iedere dag, een gedeelte van een dag&#13;
voor een gehele te rekenen, dat geïntimeerde&#13;
daarmede in gebreke mocht blijven;&#13;
- tevens gedaagde te veroordelen om&#13;
aan appellanten tegen deugdelijk bewijs&#13;
van kwijting te voldoen een bedrag van&#13;
ƒ 60 313,20, te vermeerderen met de wette&#13;
lijke rente daarover vanaf de dag van indiening&#13;
van het inleidend verzoekschrift - 22&#13;
januari 1988 - tot de dag der algehele vol&#13;
doening;&#13;
- subsidiair: voor het geval dat uw hof&#13;
mocht bepalen dat geïntimeerde het quo&#13;
tum niet behoeft over te dragen c.q. niet&#13;
(meer) aan appellanten kan overdragen, geïntimeerde te veroordelen om aan appellanten&#13;
tegen deugdelijk bewijs van kwijting&#13;
te voldoen een bedrag van ƒ 62 714,44, te&#13;
vermeerderen met de wettelijke rente daarover&#13;
vanaf 22 januari 1988 tot de dag van&#13;
algehele voldoening;&#13;
- geïntimeerde te veroordelen in de&#13;
kosten van het hoger beroep.&#13;
Bij memorie van antwoord tevens antwoordakte&#13;
houdend wijziging van eis c.q.&#13;
rectificatie is verweer gevoerd met conclusie&#13;
tot bekrachtiging van de vonnissen&#13;
waarvan beroep en veroordeling van appellanten&#13;
in de proceskosten.&#13;
Daarna hebben partijen de stukken aan&#13;
het hof overgelegd voor het wijzen van arrest.&#13;
De grieven:&#13;
De grieven luiden als volgt:&#13;
Grief I:&#13;
Ten onrechte overweegt de pachtkamer&#13;
- zakelijk weergegeven - dat verpachters&#13;
in hun eis niet-ontvankelijk moeten worden&#13;
verklaard voorzover deze ziet op de quotumoverdracht&#13;
en de door verpachters geleden&#13;
c.q. te lijden schade.&#13;
Grief 2:&#13;
Ten onrechte heeft de pachtkamer de&#13;
vordering van verpachters als onder grief I&#13;
genoemd ontzegd.&#13;
Grief 3:&#13;
Ten onrechte heeft de pachtkamer - gelet&#13;
op hetgeen als grief 1 is opgeworpen -&#13;
geen beslissing genomen omtrent het deel&#13;
van de vordering dat ziet op de quotumoverdracht&#13;
en schadevergoeding.&#13;
Grief 4:&#13;
Ten onrechte heeft de pachtkamer bij&#13;
tussenvonnis d.d. 19 juli 1988 eisers een bewijsopdracht&#13;
verstrekt.&#13;
Grief 5:&#13;
Ten onrechte neemt de pachtkamer in&#13;
het vonnis d.d. 19 juli 1988 als vaststaand&#13;
feit aan, dat pachter - zakelijk weergegeven&#13;
- naast het huisperceel nog 12.26.95&#13;
hectare in eigendom had.&#13;
Grief 6:&#13;
Ten onrechte neemt de pachtkamer in&#13;
het vonnis d.d. 19 juli 1988 als vaststaand&#13;
feit aan dat pachter - zakelijk weergegeven&#13;
- in de loop van 1987 6.31.43 hectare&#13;
heeft verkocht.&#13;
De vaststaande feiten:&#13;
Bij het tussenvonnis waarvan beroep&#13;
heeft de pachtkamer te Amersfoort de&#13;
vaststaande feiten weergegeven. Daartegen&#13;
zijn geen grieven aangevoerd, behoudens&#13;
betreffende twee oppervlakten. Op grond&#13;
daarvan is het hof aan de voormelde weergave&#13;
van de feiten gebonden, behalve wat&#13;
betreft die uitzonderingen. De in de grieven&#13;
vermelde - verbeterde - oppervlakten&#13;
zijn niet weersproken en staan uit dien&#13;
hoofde vast. Het hof gaat dus van de volgende&#13;
feiten uit:&#13;
- dat Tijmen van Halteren van Trijntje&#13;
van de Kolk-Terbeek blijkens pachtcontract&#13;
d.d. 24 maart 1964 een perceel wei- en&#13;
hooiland gelegen te Bunschoten, kadastraal&#13;
bekend gemeente Bunschoten sectie G nummer&#13;
146, groot 3.68.20 ha heeft gepacht;&#13;
- dat de pachtperiode afloopt op 31 de&#13;
cember 1993;&#13;
- dat Dekkers is getreden in de rechten&#13;
van Trijntje van de Kolk-Terbeek;&#13;
- dat Van Halteren tot het voorjaar&#13;
1987 in eigendom had een boerderij, schuren,&#13;
erf, tuin en weiland aan de Oostsingel&#13;
te Bunschoten, groot 1.00.10 ha, alsmede&#13;
percelen hooi- en weiland onder Nij kerk en&#13;
Bunschoten ter grootte van 14.08.12 ha en&#13;
voorts in pacht had percelen wei- en hooi&#13;
land ter grootte van totaal 13.26.50 ha;&#13;
- dat Van Halteren omstreeks 26 maart&#13;
1983 is getroffen door een hersenbloeding,&#13;
waarna in de zomer van 1983 het melkvee&#13;
is verkocht en het bedrijf in beperkte om&#13;
vang met slechts enig jongvee en schapen is&#13;
voortgezet;&#13;
- dat in de periode van 2 januari 1983&#13;
tot en met 31 december 1983 90.860 kg&#13;
melk aan de zuivelfabriek is afgeleverd af&#13;
komstig van het bedrijf van Van Halteren;&#13;
- dat door Van Halteren in verband met&#13;
zijn arbeidsongeschiktheid een beroep is&#13;
gedaan op art. 12 van de Beschikking Superheffing&#13;
met het verzoek 1981 als referentiejaar&#13;
te bepalen;&#13;
- dat op grond van dit verzoek het toegekende&#13;
melkquotum is verhoogd tot 252.676&#13;
kg bruto, minus het kortingspercentage&#13;
van 8,65%, hetgeen resulteerde in een netto&#13;
toekenning van 233.890 kg voor het melk&#13;
prijsjaar 1987/1988;&#13;
- dat Van Halteren in de loop van 1987&#13;
8.12.60 ha land heeft verkocht en 5.95.52 ha heeft verpacht en daarbij 232.693 kg&#13;
van het melkquotum heeft overgedragen,&#13;
zodat daarvan thans nog 1.251 kg resteert.&#13;
Behandeling van het geschil in hoger beroep:&#13;
Grieven 1 en 2 zijn gericht tegen het oordeel&#13;
van de pachtkamer te Amersfoort, opgenomen&#13;
in het eindvonnis waarvan beroep,&#13;
dat zij ingevolge de pachtwetgeving&#13;
niet bevoegd is, een oordeel uit te spreken&#13;
over de vraag, of Van Halteren het recht&#13;
had, het melkquotum te vervreemden, dat&#13;
volgens de stellingen van Dekkers aan Van&#13;
Halteren met betrekking tot de grond in geschil&#13;
was toegekend, voorts tegen de daaruit&#13;
getrokken conclusie, dat Dekkers nietontvankelijk&#13;
moet worden verklaard, benevens&#13;
tegen de daarop gebaseerde 'afwijzing'&#13;
van de vordering.&#13;
Van Halteren heeft zich inzake deze grieven&#13;
aan het oordeel van het hof gerefereerd.&#13;
Dienaangaande wordt overwogen als&#13;
volgt:&#13;
Vaststaat, dat lang voor de invoering van&#13;
de melkquotering Van Halteren de kavel&#13;
grasland in geschil heeft gepacht voor de&#13;
melkveehouderij. De omstandigheid, dat&#13;
partijen niet een overeenkomst hebben&#13;
gesloten aangaande het later aan de pachter&#13;
toegekende melkquotum, sluit niet uit, dat&#13;
de redelijkheid en billijkheid Van Halteren,&#13;
de pachter, verplichten bij het gebruik van&#13;
dat quotum te waken voor het daarmede&#13;
samenhangende belang van de verpachters.&#13;
De verplichting van de pachter, het gepachte&#13;
bij het einde van de pachtovereenkomst&#13;
aan de verpachter op te leveren, zal in het&#13;
algemeen meebrengen, dat het hem niet vrijstaat,&#13;
bij het einde van de pacht de grond&#13;
aan de verpachter op te leveren zonder&#13;
laatstgenoemde in de gelegenheid te stellen,&#13;
de daarmede samenhangende heffingvrije&#13;
hoeveelheid melk te verwerven. Indien de&#13;
verpachter niet zelf melkproducent is, zal&#13;
die verplichting in het algemeen inhouden,&#13;
dat de pachter er aan medewerkt, dat die&#13;
heffingvrije hoeveelheid overgaat op de opvolgende&#13;
gebruiker. Indien niet direct een&#13;
opvolgende gebruiker voorhanden is, komt&#13;
het quotum bij gebreke van een regeling ter&#13;
beschikking van de Minister, die het naar&#13;
redelijkheid en billijkheid aan de verpachter,&#13;
zijn opvolger onder bijzondere titel of&#13;
de nieuwe pachter behoort toe te kennen.&#13;
De aanspraken op het met het verpachte&#13;
samenhangende melkquotum behoren tot&#13;
de rechtsgevolgen van de pachtovereenkomst,&#13;
welke naar de aard van die overeenkomst&#13;
uit de eisen van redelijkheid en billijkheid&#13;
voortvloeien.&#13;
Hieruit volgt, dat het ontbreken van enige&#13;
regeling in de Beschikking Superheffing&#13;
van 5 september 1986 betreffende de overgang&#13;
van het melkquotum, samenhangend&#13;
met verpachte grond, bij het einde van een&#13;
pachtovereenkomst indien partijen terzake&#13;
niets overeenkomen, de pachter niet het&#13;
recht geeft, dit quotum zonder overleg met&#13;
de verpachter op een derde te doen overgaan.&#13;
Op grond hiervan strekken de in eerste&#13;
aanleg door Dekkers ingestelde vorderingen&#13;
tot handhaving van rechten die hun&#13;
grondslag vinden in de pachtovereenkomst.&#13;
De zaak is dus betrekkelijk tot een pachtovereenkomst.&#13;
De pachtkamer van het kantongerecht te&#13;
Amersfoort heeft zich dus ten onrechte niet&#13;
bevoegd geacht van de inleidende vordering&#13;
betreffende het melkquotum kennis te&#13;
nemen. Voor niet-ontvankelijkverklaring&#13;
van Dekkers in dit onderdeel van hun eis -&#13;
zoals in het bestreden eindvonnis is overwogen&#13;
- is geen plaats. Hetzelfde geldt&#13;
voor de afwijzing van die vordering, zoals&#13;
in het dictum daarvan vermeld.&#13;
Het hof zal de zaak verder beslissen.&#13;
Bij grief 3 is het geschil inzake de overdracht&#13;
van het quotum door Van Halteren&#13;
en de daaruit voor Dekkers voortvloeiende&#13;
schade in volle omvang aan de orde gesteld.&#13;
Vaststaat, dat Van Halteren zijn percelen&#13;
los land met een totale grootte van&#13;
14.08.12 ha in de loop van 1987 ten dele&#13;
heeft verkocht en overgedragen en voor het&#13;
overige heeft verpacht. Daarbij heeft Van&#13;
Halteren van zijn melkquotum dat voor het&#13;
jaar 1987/1988 was bepaald op 233.890 kg,&#13;
een gedeelte van 232.639 kg aan één of&#13;
meer derden doen overgaan. Hij behield&#13;
dus een quotum van 1.251 kg.&#13;
Van Halteren stelt zich in appel op het&#13;
standpunt, dat blijkens de Beschikking Superheffing&#13;
1985 het quotum bedrijfsgebonden&#13;
en dus niet grondgebonden is en dat&#13;
deze regel bij de wijziging van 5 september&#13;
1986 is gehandhaafd, hetgeen ook zou volgen uit ministeriële beschikkingen betreffende&#13;
zgn. schuifmelk.&#13;
Indien er al van een dergelijke regel uit&#13;
zou kunnen worden gegaan, is zulks niet&#13;
van invloed op de verplichting van de pachter,&#13;
te waken voor het belang van de verpachter&#13;
betreffende het quotum, al was het&#13;
slechts omdat de voor de melkproduktie&#13;
gebruikte oppervlakte de basis is van de in&#13;
de beschikking gedachte overeenkomst van&#13;
partijen over de overgang van het quotum&#13;
bij het einde van de pachtovereenkomst.&#13;
Van Halteren heeft voorts nog aangevoerd,&#13;
dat de grond in 1983 werd gebruikt&#13;
voor beweiding met schapen en pinken en&#13;
dus, naar het hof begrijpt, in het voor de&#13;
superheffing geldende referentiejaar 1983&#13;
niet werd gebruikt voor de melkveehouderij.&#13;
In verband hiermee had Van Halteren&#13;
oorspronkelijk een quotum van slechts&#13;
90.860 kg, dat bovendien niet betrekking&#13;
zou hebben op het pachtland in geschil.&#13;
Terzake wordt overwogen, dat naar de&#13;
eigen stellingen van Van Halteren het quotum&#13;
op zijn verzoek is verhoogd, zodat het&#13;
in het jaar 1987/1988 233.890 kg bedroeg.&#13;
Hierbij is het jaar 1981 waarin ook het land&#13;
in geschil voor de melkproduktie werd gebruikt,&#13;
als referentiejaar aangenomen.&#13;
Aangezien de Beschikking Superheffing&#13;
mede gezien haar strekking geen aanknopingspunt&#13;
biedt voor de stelling, dat voor&#13;
overdracht van het oorspronkelijke quotum&#13;
andere regels gelden dan voor overdracht&#13;
van een later verhoogd quotum,&#13;
dient van het totale quotum in relatie tot de&#13;
gehele voor de melkproduktie gebruikte&#13;
oppervlakte te worden uitgegaan.&#13;
Dekkers als eigenaren — verpachters&#13;
hadden er groot belang bij, dat het quotum&#13;
voor de grond in geschil behouden zou zijn&#13;
gebleven. Dit belang hangt samen met het&#13;
prijsverschil van grond met melkquotum&#13;
en grond zonder melkquotum, beide in&#13;
pachtvrije toestand.&#13;
Door een gedeelte, groot 232.639 kg, van&#13;
het quotum aan derden te doen overgaan,&#13;
zonder dit aan Dekkers aan te bieden, heeft&#13;
Van Halteren gehandeld in strijd met zijn&#13;
verplichting om datgene te doen wat een&#13;
goed pachter in die omstandigheden zou&#13;
doen, hetgeen een ernstige tekortkoming&#13;
jegens Dekkers vormt. Op grond daarvan&#13;
is Van Halteren verplicht, de schade die&#13;
daarvan voor Dekkers het gevolg is, te vergoeden.&#13;
Bij de verkoop en de verpachting van&#13;
grond als voormeld had Van Halteren zich&#13;
tot Dekkers moeten wenden teneinde deze&#13;
in de gelegenheid te stellen, het quotum ter&#13;
beschikking aan de Minister te doen komen,&#13;
die het dan weer aan de opvolgende,&#13;
door hen aan te wijzen gebruiker behoorde&#13;
toe te kennen. Bij die gelegenheid had Van&#13;
Halteren wegens zijn aandeel in de opbouw&#13;
van het quotum redelijkerwijs daarvoor&#13;
een vergoeding kunnen bedingen. Voor de&#13;
grootte daarvan is van belang, dat de pachtovereenkomst&#13;
reeds in 1964 is gesloten en&#13;
dat vóór de overgang van het quotum met&#13;
de overdracht van de grond in mei 1987 van&#13;
enige tekortkoming van Van Halteren ten&#13;
opzichte van Dekkers niet is gebleken.&#13;
Na de overgang van het voormelde gedeelte&#13;
van het quotum heeft Van Halteren&#13;
de rest daarvan, groot 1.251 kg op zijn&#13;
naam behouden. Nadat hij zijn los land gedeeltelijk&#13;
had verpacht en overigens had&#13;
verkocht, resteerde een bedrijfsgrootte van&#13;
1.00.10 ha, zijnde de boerderij, in eigendom&#13;
en 13.26.50 ha pachtland, in totaal&#13;
14.26.60 ha. Het resterende quotum is zo&#13;
gering in verhouding tot de bedrijfsgrootte,&#13;
dat een evenredig, met de grond in geschil&#13;
samenhangend gedeelte daarvan voor Dekkers&#13;
als eigenaren nauwelijks van belang is.&#13;
Het hof gaat er van uit, dat voor het verpachte&#13;
geen quotum meer voor handen is.&#13;
Toewijzing van de primaire vordering kan&#13;
derhalve niet plaatsvinden.&#13;
Voor Dekkers wordt dus het quotum&#13;
door de voormelde gedragingen van Van&#13;
Halteren geacht geheel verloren te zijn gegaan,&#13;
zij het dat zij een aan Van Halteren&#13;
redelijkerwijs toekomende vergoeding ook&#13;
niet behoeven te betalen.&#13;
Met inachtneming van deze omstandigheden&#13;
zal het hof de voor dit verlies van het&#13;
quotum door Van Halteren aan Dekkers te&#13;
betalen schadevergoeding naar redelijkheid&#13;
en billijkheid vaststellen op de helft van de&#13;
waarde van het quotum voor de grond in&#13;
geschil. Het quotum bedroeg in 1987/1988&#13;
233.890 kg, de voor de melkproduktie gebruikte&#13;
oppervlakte was groot 27.34.62 ha.&#13;
Het quotum was dus per ha 8.553 kg, dit is&#13;
voor de 3.68.20 ha metende grond in geschil:&#13;
31.492 kg. De waarde daarvan wordt, gelet op de&#13;
brief van de Minister van Landbouw en Visserij&#13;
van 11 december 1987 aan de Voorzitter&#13;
van de Tweede Kamer (in het bijzonder&#13;
de onder 2.3 vermelde tabel) bepaald op&#13;
rond ƒ 2,20 per kg. Het hof zal dus de door&#13;
Van Halteren aan Dekkers verschuldigde&#13;
schadevergoeding bepalen op (1/2 x 31.492&#13;
x ƒ 2,20 =) ƒ 34 641,-. Grief 3 is terecht&#13;
voorgedragen zij het alleen voor wat betreft&#13;
de omvang van de schade ten dele.&#13;
Grief 4 is ook gegrond. Aangezien in eerste&#13;
aanleg door erkenning vaststond, dat&#13;
Van Halteren het grootste gedeelte van het&#13;
met het verpachte samenhangende quotum&#13;
op een derde had doen overgaan, had de&#13;
pachtkamer te Amersfoort op grond daarvan&#13;
de pachtovereenkomst moeten ontbinden.&#13;
De grieven 5 en 6, die betrekking hebben&#13;
op de oppervlakte van de aan Van Halteren&#13;
in eigendom toebehorende grond en op die&#13;
van door hem verkochte grond, treffen&#13;
eveneens doel. Bij de behandeling van grief&#13;
3 zijn de correcte oppervlakten vermeld.&#13;
Slotsom:&#13;
Aangezien de grieven alle - de grief 3&#13;
grotendeels - gegrond zijn, moeten de&#13;
vonnissen waarvan beroep, behoudens ten&#13;
aanzien van de bij het eindvonnis uitgesproken&#13;
veroordeling van Van Halteren&#13;
in de kosten, worden vernietigd. Er zal dus&#13;
worden beslist als volgt. Van Halteren zal&#13;
als de in hoofdzaak in het ongelijk gestelde&#13;
partij de kosten van Dekkers in hoger beroep&#13;
moeten dragen.&#13;
Rechtdoende in hoger beroep:&#13;
Vernietigt de vonnissen waarvan beroep,&#13;
behoudens voorzover bij het eindvonnis&#13;
Van Halteren is veroordeeld in de kosten&#13;
van het geding in eerste aanleg. Bekrachtigt&#13;
dat vonnis in zoverre; overigens opnieuw&#13;
rechtdoende:&#13;
Veroordeelt Van Halteren tot betaling&#13;
van ƒ 34 641,- aan Dekkers tegen kwijting,&#13;
vermeerderd met de wettelijke rente daarover&#13;
van 22 januari 1988 af.&#13;
Ontzegt het subsidiair meer gevorderde.&#13;
Veroordeelt Van Halteren in de kosten&#13;
van het hoger beroep, gevallen aan de zijde&#13;
van Dekkers en tot deze uitspraak begroot&#13;
op ƒ 1 900,- (éénduizend en negenhonderd&#13;
gulden).</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. In 't Veld, Baron&#13;
De Weichs de Wenne en De Wolf</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7106</htmlpath></article>
</articles></edition>
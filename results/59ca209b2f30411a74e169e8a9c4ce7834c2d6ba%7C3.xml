<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5300</id><udhid>UDH:TvAR/5300</udhid><titel>Potappel / Potappel (TvAR 1993/4654)</titel><searchwords><searchword>TvAR 11/1993</searchword><searchword>TvAR 1993/4654</searchword><searchword>UDH:TvAR/5300</searchword></searchwords><attachments><attachment><name>1993_nr 11_Rechtspraak_4654.pdf</name><extention>pdf</extention><url>https://denhollander.info/download/5299/ci</url></attachment></attachments><inleiding>Pachtwet, art. 1,11&#13;
&#13;
Vordering tot schriftelijke vastlegging ener&#13;
mondelinge pachtovereenkomst. Verpachting&#13;
van onverdeeld aandeel niet mogelijk. Gemotiveerde&#13;
ontkenning dat tegenprestatie zou&#13;
zijn overeengekomen. Geen (voldoende gespecificeerd)&#13;
bewijsaanbod. Uit de stellingen van&#13;
appellante zelf volgt dat geen sprake is geweest&#13;
van een afspraak inzake de vaststelling&#13;
van een pachtprijs. Voorts is sprake van aanwijzingen,&#13;
die een contra-indictie vormen van&#13;
het gesloten zijn van de gestelde pachtovereenkomst.&#13;
Vordering terecht afgewezen.</inleiding><content>In de zaak van:&#13;
Jacoba Potappel, wonende te Kootwijkerbroek&#13;
(gemeente Barneveld), appellante, procureur:&#13;
mr. J.M. Bosnak, tegen&#13;
1. Albert Potappel, wonende te Stavenisse&#13;
(gemeente Tholen), geïntimeerde, niet verschenen,&#13;
2. Jozua Potappel, wonende te Stavenisse&#13;
(gemeente Tholen), geïntimeerde,&#13;
procureur: mr. J.M.J. Huver.&#13;
Het geding in eerste aanleg De pachtkamer&#13;
van het kantongerecht te Zie-rikzee heeft op&#13;
21 september 1990 en 17 mei 1991 tussen&#13;
partijen vonnissen gewezen, die&#13;
in fotokopie aan dit arrest zijn gehecht en naar&#13;
de inhoud waarvan wordt verwezen.&#13;
Het geding in hoger beroep Appellante is bij&#13;
exploit van 17 juni 1991, met gelijktijdige&#13;
dagvaarding van geïntimeerden voor dit hof,&#13;
in hoger beroep gekomen van voornoemd&#13;
vonnis van 17 mei 1991, waarbij haar&#13;
vordering tot schriftelijke vastlegging van een&#13;
pachtovereenkomst tussen geïntimeerden als&#13;
verpachters en haar als pachtster is&#13;
afgewezen.&#13;
Geïntimeerde sub 1 is ten dienende dage&#13;
niet verschenen. Daarop is de procedure ten&#13;
opzichte van geïntimeerde sub 2 aangehouden&#13;
en heeft appellante ingevolge rolbeschikking&#13;
van 8 juli 1991 een uittreksel uit het audiëntieblad&#13;
van de zitting van die datum aan geïntimeerden&#13;
doen betekenen, met oproeping van&#13;
hen om op 19 augustus 1991 ter terechtzitting&#13;
van dit hof te verschijnen. Geïntimeerde sub 1&#13;
is ook toen niet verschenen. Tegen hem is&#13;
verstek verleend en de procedure tussen appellante&#13;
en geïntimeerde sub 2 is voortgezet.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, alsnog de vordering&#13;
van appellante tot schriftelijke vastlegging&#13;
van de pachtovereenkomst zal toewijzen, akte&#13;
vragend van de te bepalen pachtprijs en de&#13;
geldigheidsduur van zes jaren of zoveel korter&#13;
als het hof in goede justitie vermeent te behoren,&#13;
zulks met veroordeling van geïntimeerden&#13;
in de kosten van beide instanties.&#13;
Bij memorie van antwoord is verweer gevoerd&#13;
met conclusie dat het hof appellante&#13;
niet-ontvankelijk zal verklaren in haar hoger&#13;
beroep, althans de door appellante geformuleerde&#13;
grieven zal verwerpen en het vonnis,&#13;
waarvan beroep, zal bekrachtigen al dan niet&#13;
onder verbetering van de gronden, zulks met&#13;
veroordeling van appellante in de kosten van&#13;
beide instanties.&#13;
Ter zitting van het hof van 21 september&#13;
1992 is de zaak vervolgens bepleit, voor appellante&#13;
door mr. drs. W. de Winter, advocate&#13;
te Barneveld, en voor geïntimeerde sub 2 door&#13;
mr. F.A.M, te Braake, advocaat te Goes. Partijen&#13;
hebben ter gelegenheid daarvan nog nadere&#13;
informatie aan het hof verstrekt, onder&#13;
meer inhoudende dat geïntimeerde sub 1 op&#13;
29 juli 1992 is overleden.&#13;
Daarna hebben partijen de stukken, waaronder&#13;
de pleitnotities van de raadsvrouwe van&#13;
appellante, aan het hof overgelegd voor het&#13;
wijzen van arrest.&#13;
De grieven&#13;
De grieven luiden:&#13;
I. Ten onrechte heeft de pachtkamer van&#13;
het kantongerecht in het vonnis a quo overwogen&#13;
in rechtsoverweging 8, 9 en 10 dat tussen&#13;
partijen nog geen wilsovereenstemming was&#13;
bereikt over de wezensbestanddelen van een&#13;
pachtovereenkomst, zodat een pachtovereenkomst&#13;
tussen partijen niet tot stand is gekomen.&#13;
II. Ten onrechte heeft de pachtkamer van&#13;
het kantongerecht in het vonnis a quo overwogen&#13;
in rechtsoverweging 11, dat het tussen&#13;
partijen niet tot een pachtovereenkomst is ge&#13;
komen, alhoewel de pachtkamer niet uitsluit&#13;
dat er zijdens gedaagde sub 2, thans geïntimeerde&#13;
sub 2, een bepaalde bereidheid aan de&#13;
dag is gelegd op grond waarvan eiseres, thans&#13;
appellante, redelijkerwijs erop mocht rekenen&#13;
dat het tot een bepaalde pachtovereenkomst&#13;
zou komen. Daarbij overweegt de pachtkamer&#13;
van het kantongerecht voorts dat het feit dat&#13;
het niet tot een pachtovereenkomst is gekomen&#13;
mogelijk aan gedaagden, thans geïntimeerden,&#13;
of aan één van hen verwijtbaar is in&#13;
die zin dat zij niet te goeder trouw nog kon&#13;
den afzien van het sluiten van een pachtovereenkomst.&#13;
De vaststaande feiten&#13;
In hoger beroep kan van de volgende, als erkend&#13;
of niet (voldoende) betwist, vaststaande&#13;
feiten worden uitgegaan:&#13;
- appellante en geïntimeerden zijn/waren&#13;
zuster en broers van elkaar;&#13;
- geïntimeerden zijn/waren gezamenlijk ei&#13;
genaar van de percelen bouw- en grasland, ka&#13;
dastraal bekend gemeente Stavenisse, sectie&#13;
E, nr. 287, groot ± 6.16.60 ha, en nr. 302,&#13;
groot 2.27.10 ha;&#13;
- de erfgenamen van geïntimeerde sub 1&#13;
zijn: appellante, geïntimeerde sub 2, alsmede&#13;
nog twee zusters en één broer;&#13;
- (onder meer) in januari 1989 is tussen&#13;
partijen gesproken over het gebruik van de&#13;
grond in geschil; volgens appellante is daarbij&#13;
de door haar gestelde pachtovereenkomst tot&#13;
stand gekomen, doch dit wordt door geïntimeerde&#13;
sub 2 gemotiveerd weersproken;&#13;
- geïntimeerde sub 2 heeft bij schriftelijke&#13;
pachtovereenkomst van januari 1990, met in&#13;
achtneming van het bepaalde bij een wijzigingsakte&#13;
van 31 januari 1990 goedgekeurd&#13;
door de grondkamer voor Zeeland op 23 februari&#13;
1990, de helft van elk van beide percelen&#13;
grond in geschil verpacht aan ene D.A.&#13;
Oudesluijs te Sint Maartensdijk, zulks voor de&#13;
duur van zes jaren, ingaande 1 januari 1989;&#13;
- partijen verschillen van mening over het&#13;
antwoord op de vraag wie de litigieuze grond&#13;
in 1989 feitelijk heeft gebruikt;&#13;
- in 1990 en volgende jaren is bij wegevan&#13;
status quo in afwachting van de uitslag&#13;
van (onder meer) de onderhavige procedure&#13;
de feitelijke gebruikssituatie aldus geweest:&#13;
de ongeveer oostelijke helft van perceel E 287&#13;
en de ongeveer westelijke helft van perceel E&#13;
302 zijn/worden gebruikt door voornoemde&#13;
Oudesluijs en de beide andere helften door&#13;
appellante.&#13;
Beoordeling van het geschil in hoger beroep&#13;
1. Gelet op de stand van de onderhavige procedure&#13;
ten tijde van het overlijden van geïntimeerde&#13;
sub 1 en in aanmerking genomen het&#13;
bepaalde in art. 255 van het Wetboek van&#13;
Burgerlijke Rechtsvordering, heeft tengevolge&#13;
van dat overlijden geen schorsing van het geding&#13;
plaatsgehad en is dit mede te zijnen&#13;
name voortgezet. Mitsdien kan daarin door&#13;
het hof worden beslist.&#13;
2. Ter zitting van het hof heeft de raadsvrouw&#13;
van appellante onder meer medegedeeld&#13;
dat in de zomer van 1990 of 1991 een&#13;
schriftelijke pachtovereenkomst met betrekking&#13;
tot de gronden in geschil aan geïntimeerden&#13;
ter ondertekening is voorgelegd, alsmede&#13;
dat geïntimeerde sub 1 die overeenkomst toen&#13;
heeft ondertekend. Naar aanleiding daarvan&#13;
heeft de raadsman van geïntimeerde sub 2&#13;
aangevoerd dat er mitsdien geen plaats meer&#13;
is voor de vordering van appellante tot schriftelijke&#13;
vastlegging van een pachtovereenkomst&#13;
met beide geïntimeerden als verpachters&#13;
en dat appellante deswege alsnog nietontvankelijk&#13;
moet worden verklaard.&#13;
Het hof kan geïntimeerde sub 2 in die redenering&#13;
niet volgen. De vordering van appellante&#13;
strekt tot schriftelijk vastlegging van een&#13;
mondelinge pachtovereenkomst met beide&#13;
geïntimeerden tezamen als verpachters van&#13;
twee hun in mede-eigendom toebehorende&#13;
percelen grond. De eventuele ondertekening&#13;
van een overeenkomst door geïntimeerde sub&#13;
1 als door appellante gesteld kan slechts betrekking&#13;
hebben gehad op het onverdeelde&#13;
aandeel van eerstgenoemde in de grond in geschil&#13;
en mitsdien kan door die ondertekening&#13;
geen - rechtsgeldige - pachtovereenkomst tot&#13;
stand zijn gekomen. Bedoelde ondertekening&#13;
kon dan ook de grond aan de vordering van&#13;
appellante niet doen ontvallen en daarom is er&#13;
geen plaats voor het deswege alsnog niet-ontvankelijk&#13;
verklaren van laatstgenoemde.&#13;
3. Ingevolge art. 1, lid 1 sub d van de&#13;
Pachtwet is een pachtovereenkomst: elke&#13;
overeenkomst, in welke vorm en onder welke&#13;
benaming ook aangegaan, waarbij de ene partij&#13;
zich verbindt aan de andere partij tegen&#13;
voldoening van een tegenprestatie een hoeve&#13;
of los land in gebruik te verstrekken ter uitoefening&#13;
van de landbouw.&#13;
4. Uit genoemde wetsbepaling volgt dat&#13;
tussen betrokken partijen onder meer een te&#13;
genprestatie voor het gebruik van de hoeve of&#13;
het land moet zijn overeengekomen, wil van&#13;
een pachtovereenkomst sprake kunnen zijn.&#13;
Appellante stelt te dezen dat op of omstreeks&#13;
29 januari 1989 tussen partijen wilsovereenstemming&#13;
over een tegenprestatie is&#13;
bereikt en wel in dier voege dat door het Accountantsbureau&#13;
van de CBTB (te Barneveld,&#13;
naar ter zitting van het hof harerzijds is verklaard)&#13;
een pachtprijs zou worden vastgesteld.&#13;
Geïntimeerde sub 2 heeft evenwel gemotiveerd&#13;
ontkend dat tussen partijen een tegenprestatie&#13;
is overeengekomen c.q. de afspraak&#13;
is gemaakt om door genoemde derde een tussen&#13;
partijen geldende pachtprijs te laten bepalen.&#13;
Op appellante rust de bewijslast met&#13;
betrekking tot haar gemelde stelling, doch zij&#13;
heeft ter zake geen voldoende gespecificeerd&#13;
bewijsaanbod gedaan; haar in algemene bewoordingen&#13;
gedane bewijsaanbod moet, als te&#13;
vaag, worden gepasseerd.&#13;
De in hoger beroep door appellante overgelegde,&#13;
op papier van het hiervoor genoemde&#13;
accountantskantoor geschreven berekening&#13;
kan in geen enkel opzicht als bewijs worden&#13;
aangemerkt, nu daaruit niet blijkt dat deze is&#13;
gemaakt op grond van een tussen partijen&#13;
daartoe gemaakte afspraak, noch dat deze betrekking&#13;
heeft op de litigieuze percelen land.&#13;
Bovendien is geen sprake van een berekening&#13;
van een pachtprijs doch slechts van een weergave&#13;
van de voor zeekleigronden toen geldende&#13;
hoogst toelaatbare pachtnormen.&#13;
Het voorgaande brengt mede dat ten processe&#13;
niet is komen vast te staan dat tussen&#13;
partijen een tegenprestatie voor het gestelde&#13;
gebruik van de gronden in geschil is overeengekomen&#13;
en dat mitsdien reeds daarom een&#13;
plaats is voor toewijzing van de vordering van&#13;
appellante.&#13;
5. Het hof overweegt ter zake voorts nog&#13;
dat ook uit de stellingen van appellante zelf in&#13;
feite volgt, dat geen sprake is geweest van een&#13;
afspraak tussen partijen inzake de vaststelling&#13;
van een pachtprijs. Zo voert zij in de memorie&#13;
van grieven aan dat 'zij de pachtprijs heeft la&#13;
ten vaststellen' hetgeen al een indicatie voor&#13;
een eenzijdig handelen kan zijn. Ter zitting&#13;
van het hof is harerzijds vervolgens verklaard&#13;
dat door het accountantskantoor van de CBTB&#13;
geen nader stuk is opgemaakt dan de hiervoor&#13;
al genoemde notitie en dat zij aan de hand&#13;
daarvan zelf de pachtprijs heeft vastgesteld.&#13;
Dit is evenwel in strijd met haar aan haar vordering&#13;
ten grondslag gelegde stelling dat op&#13;
grond van de afspraak tussen partijen ge&#13;
noemde accountantskantoor dat zou doen.&#13;
6. Ten overvloede overweegt het hof nog&#13;
dat ook afgezien van het hiervoor met betrek&#13;
king tot de tegenprestatie overwogene aanwijzingen&#13;
bestaan, die een contra-indicatie vormen&#13;
voor de stellingen van appellante.&#13;
Het hof wijst ten deze op de door geïntimeerde&#13;
sub 2 overgelegde brief van de zoon&#13;
van appellante d.d. 24 oktober 1988, waarin&#13;
onder meer staat: Tk zou het erg jammer vinden&#13;
als je je grond aan (vreemden) gaat verhuren&#13;
of verkopen en als je het toch niet aan m 'n&#13;
vader wilt verhuren of verkopen ...', alsmede&#13;
op het eveneens door geïntimeerde sub 2 in&#13;
het geding gebrachte, aan hem gerichte schrijven&#13;
van de toenmalige raadsvrouw van appellante&#13;
d.d. 24 maart 1989, waarin wordt gesproken&#13;
over een toezegging om te verpachten,&#13;
hetgeen iets anders is dan verpachting&#13;
zelve.&#13;
Slotsom&#13;
De beide grieven zijn ongegrond en het vonnis,&#13;
waarvan beroep, moet worden bekrachtigd.&#13;
Appellante dient, als de ook in hoger&#13;
beroep in het ongelijk gestelde partij, te worden&#13;
veroordeeld in de kosten van dat hoger&#13;
beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Zierikzee tussen partijen gewezen&#13;
vonnis van 17 mei 1991, waarvan beroep.&#13;
veroordeelt appellante in de kosten van het&#13;
hoger beroep, aan de zijde van geïntimeerde&#13;
sub 2 tot heden begroot op f 300,- voor verschotten&#13;
en f 4200,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5300</htmlpath></article>
</articles></edition>
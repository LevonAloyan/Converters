<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2022</searchword><id>17439</id><udhid>UDH:TvAR/17439</udhid><titel>Als de huurder eigenaar blijkt te zijn</titel><searchwords><searchword>TvAR 10/2022</searchword><searchword>UDH:TvAR/17439</searchword></searchwords><attachments><attachment><name>22465.pdf</name><extention>pdf</extention><url>https://denhollander.info/download/22465/ci</url></attachment></attachments><inleiding/><content>&lt;p&gt;&lt;strong&gt;Verrassing! Een huurder blijkt niet slechts een gebruiksrecht te hebben maar eigenaar te zijn geworden van het gehuurde goed. Dit doet zich voor bij de productierechten in de Meststoffenwet (Msw). De registratie van productierechten in het register bij de Rijksdienst voor Ondernemend Nederland (RVO) bepaalt namelijk wie de rechthebbende is.[2] Goederenrechtelijk betekent dit dat op het moment dat de tenaamstelling van de productierechten wijzigt, deze overgaan naar een ander vermogen. Dit volgt uit een arrest van de Hoge Raad van 30 september jl., in antwoord op prejudiciële vragen van de Rechtbank Gelderland, opgenomen in deze editie onder TvAR/8114.[3]&lt;br&gt;&lt;/strong&gt;&lt;strong&gt;Voor het overdragen van (de gerechtigdheid tot) productierechten gelden niet de eisen van een geldige titel en beschikkingsbevoegdheid. Als een verhuurder het contract uitvoert door bij RVO een overdracht van productierechten te melden aan de huurder, dan is het rechtsgevolg dus dat deze volledig rechthebbende wordt. &lt;/strong&gt;&lt;strong&gt;Dit was de bedoeling niet. Wat kan hij nog doen?&lt;br&gt;&lt;/strong&gt;&lt;strong&gt;Ik bespreek hier wat de betekenis van het arrest kan zijn voor bestaande en nieuwe contracten.&lt;/strong&gt;&lt;/p&gt;
&lt;h2&gt;&lt;span&gt;1. &lt;/span&gt;Productierechten als vermogensrecht&lt;/h2&gt;
&lt;p&gt;De Msw verbiedt het houden van bepaalde diersoorten in een 'bedrijf' tenzij de 'landbouwer' beschikt over voldoende productierechten. Een 'bedrijf' is een bepaald complex van gebouwen en bijbehorende landbouwgrond.[4] En een 'landbouwer' is de persoon of rechtspersoon die of het samenwerkingsverband dat het bedrijf beheert.[5]&lt;/p&gt;
&lt;p&gt; &lt;/p&gt;
&lt;p&gt;Er zijn 3 soorten productierechten: het varkensrecht, het pluimveerecht en het fosfaatrecht, respectievelijk voor varkens, voor kippen en kalkoenen en voor melkrundvee. De productierechten 'rusten op een bedrijf', wat betekent dat de landbouwer die het bedrijf beheert ze daar kan benutten, als vrijstelling van het verbod. RVO registreert welke productierechten (en hoeveel) er op een bedrijf rusten en welke landbouwer deze kan benutten.&lt;/p&gt;
&lt;p&gt; &lt;/p&gt;
&lt;p&gt;Productierechten zijn niet strikt persoonsgebonden. Als een andere landbouwer het beheer van het bedrijf overneemt kan deze ook de op het bedrijf rustende productierechten overnemen. Gezien het verbod in de Msw bepalen productierechten mede de gebruiksmogelijkheden van de onroerende zaken. Daarom zijn het waardevolle vermogensrechten.&lt;/p&gt;
&lt;p&gt; &lt;/p&gt;
&lt;p&gt;Productierechten zijn evenmin strikt bedrijfsgebonden. Ze kunnen overgaan naar een ander bedrijf, en wel 'onder welke titel dan ook'.[6] Dat lijkt te betekenen dat de betrokken landbouwers de vrijheid hebben om de rechtsgrond te kiezen voor de overdracht van deze vermogensrechten, zoals koop of huur.&lt;/p&gt;
&lt;p&gt; &lt;/p&gt;
&lt;p&gt;Na een kennisgeving aan RVO van de overgang stelt deze de productierechten op naam van de andere landbouwer.[7] Er kan pas aanspraak worden gemaakt op het van een andere landbouwer c.q. het andere bedrijf afkomstige productierecht met ingang van tijdstip van registratie van de kennisgeving. RVO registreert echter niet de toepasselijke titel.&lt;/p&gt;
&lt;h2&gt;&lt;span&gt;2. &lt;/span&gt;Tenaamstelling en levering&lt;/h2&gt;
&lt;p&gt;Tot nu toe was onduidelijk wat de goederenrechtelijke betekenis was van de tenaamstelling van productierechten in het register van RVO.&lt;/p&gt;
&lt;p&gt;Er waren ruwweg 3 standpunten&lt;span class="footnote"&gt;.&lt;/span&gt;[8]&lt;/p&gt;
&lt;ol&gt;
&lt;li class=""&gt;De registratie bepaalt slechts wie de houder is, wie de productierechten feitelijk kan benutten. Wijziging van tenaamstelling is feitelijke levering. Voor de goederenrechtelijke overdracht aan een andere rechthebbende is volgens artikel 3: 94 BW een onderlinge akte voldoende.&lt;/li&gt;
&lt;li class=""&gt;De registratie bepaalt niet alleen wie houder is, maar ook wie het gebruiksrecht heeft. Wijziging van de tenaamstelling is een noodzakelijke voorwaarde voor de overgang naar een ander vermogen. Dit is mijn standpunt, wat ik o.a. baseer op een arrest van de Hoge Raad uit 2004 &lt;span class="footnote"&gt;(Agin/Libosan q.q. inzake visrechten).&lt;/span&gt;[9]&lt;span class="footnote"&gt; Hierbij ging ik ervan uit dat nog wel moest zijn voldaan aan de eisen van artikel 3:84 BW: een geldige titel voor overdracht en beschikkingsbevoegdheid van de overdrager.&lt;/span&gt;&lt;/li&gt;
&lt;li class=""&gt;&lt;span class="footnote"&gt;De registratie bepaalt wie houder en rechthebbende is. &lt;/span&gt;Wijziging van de tenaamstelling is een noodzakelijke en voldoende voorwaarde voor de overgang naar een ander vermogen.&lt;/li&gt;
&lt;/ol&gt;
&lt;p&gt;De Hoge Raad kiest nu voor optie 3 en antwoordt (onder 3.8 van het arrest): &lt;em&gt;"dat de vereisten als bedoeld in art. 3:84 lid 1 BW, in het bijzonder het vereiste van een geldige titel voor overdracht, niet gelden voor de overgang van &lt;span class="hl0"&gt;fosfaatrechten"&lt;/span&gt;.&lt;/em&gt; En het kan niet anders dan dat ook geldt voor de andere productierechten van de Msw.&lt;/p&gt;
&lt;h2&gt;&lt;span&gt;3. &lt;/span&gt;Verhuur productierechten onuitvoerbaar&lt;/h2&gt;
&lt;p&gt;Het arrest van de Hoge Raad betekent dat verhuur van productierechten niet mogelijk is. Of beter gezegd: verhuur kan niet het gewenste rechtsgevolg krijgen, want bij de registratie op naam van de huurder verkrijgt deze geen gebruiksrecht van de productierechten, maar de volledige gerechtigdheid tot deze goederen.&lt;/p&gt;
&lt;p&gt; &lt;/p&gt;
&lt;p&gt;Dat blijkt uit de casus waarin de Rechtbank Gelderland de vragen stelde.&lt;/p&gt;
&lt;p&gt; &lt;/p&gt;
&lt;p&gt;&lt;em&gt;Een huurder van fosfaatrechten is in financiële problemen geraakt. In overleg met verhuurder meldt hij een overdracht bij RVO aan een derde. Door een beslag van een schuldeiser blijven de fosfaatrechten echter nog op zijn naam staan. Vervolgens gaat hij failliet en wil de curator de fosfaatrechten verkopen. En dat blijkt te kunnen. De gehuurde fosfaatrechten zijn volgens de Hoge Raad onderdeel van de failliete boedel.&lt;/em&gt;&lt;/p&gt;
&lt;p&gt; &lt;/p&gt;
&lt;p&gt;In de praktijk komt huur van productierechten veel voor. Soms voor een jaar (ook wel 'lease' genoemd), soms voor meerdere jaren en soms met een kooprecht na afloop. Maar we weten nu dat, op het moment dat de tenaamstelling bij RVO wijzigt, niet een gebruiksrecht wordt verleend, maar de productierechten zelf overgaan naar (het vermogen van) een ander. Hetzelfde geldt, omgekeerd, als de huurder ze weer teruglevert. En bij 'lease' zijn er twee overdrachten van de gerechtigdheid in hetzelfde kalenderjaar.&lt;/p&gt;
&lt;p&gt; &lt;/p&gt;
&lt;p&gt;Uiteraard geldt dit niet alleen bij verhuur maar ook bij bijvoorbeeld bruikleen. En bij de inbreng in genot in een samenwerkingsverband (maatschap, VOF, CV) worden de productierechten (toch) onderdeel van het gemeenschappelijk vermogen van de maten/vennoten, die daartoe medegerechtigd zijn.&lt;/p&gt;
&lt;p&gt; &lt;/p&gt;
&lt;p&gt;Het kan zijn dat dit ook zal blijken te gelden voor andere goederen waarvan de tenaamstelling kan wijzigen, zoals vergunningen. Want de redenering die de Hoge Raad volgt gaat niet alleen op voor productierechten in de Msw, maar in principe voor elk publiekrechtelijke vermogensrecht waarvoor de wetgever expliciet of impliciet gekozen heeft voor het 'abstracte stelsel'.&lt;/p&gt;
&lt;h2&gt;&lt;span&gt;4. &lt;/span&gt;Het abstracte stelsel van overdracht&lt;/h2&gt;
&lt;p&gt;Het oordeel van de Hoge Raad is niet vanzelfsprekend. Hoofdregel in het Nederlandse burgerlijk recht is dat er een geldige titel vereist is om een goed te kunnen overdragen. Dit heet het 'causale stelsel'. Maar voor productierechten geldt dus kennelijk bij uitzondering het 'abstracte stelsel'. Een geldige titel is geen vereiste, en beschikkingsbevoegdheid evenmin. Door de feitelijke overdracht (wijziging van houderschap) gaat ook de gerechtigdheid tot dit type goederen over naar een andere rechthebbende.&lt;/p&gt;
&lt;p&gt; &lt;/p&gt;
&lt;p&gt;De uitspraak komt ook weer niet onverwacht. Advocaat-Generaal Snijders had aldus reeds geconcludeerd.[10]&lt;strong&gt; &lt;/strong&gt;Hij verdient respect en complimenten voor zijn grondige analyse, waarvan de Hoge Raad strekking en uitkomst overneemt. Toch heb ik bedenkingen.&lt;/p&gt;
&lt;p&gt; &lt;/p&gt;
&lt;p&gt;De wetgever kan voor bepaalde goederen kiezen voor het abstracte stelsel van overdracht, of eventueel voor het niet overdraagbaar zijn van goederen. Maar in dat geval zou je toch verwachten dat dat expliciet in de wet vermeld staat. Maar noch in de Msw zelf noch in de toelichtingen staat een expliciete keuze voor het abstracte stelsel.&lt;/p&gt;
&lt;p&gt; &lt;/p&gt;
&lt;p&gt;AG Snijders citeert 2 belangrijke zinnen uit de MvT bij de Wet herstructurering varkenshouderij. Dat gaat om de keuze om geen pandrecht mogelijk te maken:&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;Een dergelijk recht verhoudt zich slecht met de wijze waarop het varkensrecht overgaat, &lt;/em&gt;&lt;span class="Nadruk1"&gt;&lt;em&gt;waarbij de civielrechtelijke titel niet van belang is maar uitsluitend de registratie door het Bureau Heffingen&lt;/em&gt;&lt;/span&gt;&lt;em&gt;. Het Bureau Heffingen staat volledig buiten de civielrechtelijke verbintenissen die de partijen jegens elkaar of jegens derden, bijvoorbeeld een pandhouder, zijn aangegaan en het heeft op dat punt dan ook een volstrekt lijdelijke rol&lt;/em&gt;&lt;/em&gt;&lt;em&gt;."&lt;/em&gt;&lt;/p&gt;
&lt;/blockquote&gt;
&lt;p&gt;De eerste zin is geen expliciete keuze voor het abstracte stelsel, omdat het de overgang betreft van het ene naar het andere bedrijf, en niet de overdracht van de ene naar de andere rechthebbende. De tweede zin wijst op contractsvrijheid van partijen en de keuze dat (thans) RVO daarbij zoveel mogelijk afzijdig blijft. RVO toetst slechts of is voldaan aan bestuursrechtelijke voorwaarden, gesteld in de Msw, zoals dat partijen als 'landbouwer' aan te merken zijn, dat sprake is van een 'bedrijf', dat de vervreemder beschikt over voldoende rechten en (ingeval van een overgang van varkens- of pluimveerechten) dat is voldaan aan de verplaatsingsregels.[11]&lt;/p&gt;
&lt;p&gt; &lt;/p&gt;
&lt;p&gt;Dat de wetgever verpanding uitsluit wijst op zich niet op een keuze voor het abstracte stelsel. De reden ligt in de complexiteit en uitvoeringstechnische problemen. Deze zijn in een abstract stelsel overigens wel kleiner dan in een causaal stelsel, omdat er in het eerste geval geen discussie mogelijk is over wie de rechthebbende is.&lt;/p&gt;
&lt;p&gt; &lt;/p&gt;
&lt;p&gt;De keuze van de wetgever om slechts de publiekrechtelijke kant van productierechten te willen regelen is duidelijk, de keuze voor het abstracte stelsel is dat niet. Zo beantwoordt toenmalig Staatssecretaris Van Dam de vraag waarom er niet voor is gekozen "…&lt;em&gt;om, zoals bij het melkquotum, alleen toe te staan dat een deel van het totaal aantal in bezit zijnde fosfaatrechten mag worden verhuurd, verleasd, verpacht om «salonmelkers» te voorkomen" als volgt:&lt;/em&gt;&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"&lt;/em&gt;&lt;em&gt;&lt;em&gt;Niet valt uit te sluiten dat het fenomeen salonmelkers zich ook hier voor gaat doen en dat er lease- of huurcontracten tussen bedrijven worden afgesloten voor langere perioden. In welke mate dit zal gebeuren valt niet te voorzien. Het wetsvoorstel bevat een voorziening waardoor, als de overgedragen fosfaatrechten binnen hetzelfde kalenderjaar terug naar het oorspronkelijke bedrijf gaan, de tweede overdracht is vrijgesteld van 10% afroming (op basis van het voorgestelde artikel 32a, tweede lid, onder b). Deze ontheffing geldt dus niet voor langlopende lease- of huurcontracten. Het feit dat bij de toekenning van fosfaatrechten wordt aangesloten bij de definitie van bedrijf uit de Meststoffenwet (artikel 1, eerste lid, onder i) zorgt er wel voor dat de landbouwer enige vorm van landbouw dient uit te oefenen, beoordeeld naar de feitelijke omstandigheden, waardoor het geheel beëindigen van een bedrijf maar het blijvend verleasen of verhuren van fosfaatrechten niet is toegestaan."&lt;/em&gt;&lt;em&gt;[12]&lt;/em&gt;&lt;em&gt; &lt;/em&gt;&lt;/em&gt;&lt;/p&gt;
&lt;/blockquote&gt;
&lt;p&gt;Hieruit blijkt eerder dat verhuur wel mogelijk is, zij het ongewenst na beëindiging van het bedrijf, dan dat het onmogelijk is, zoals AG Snijders concludeert. &lt;br&gt;De Hoge Raad heeft echter gesproken. We weten nu dat 'onder welke titel ook' in feite 'ook zonder titel' betekent.                           &lt;/p&gt;
&lt;h2&gt;&lt;span&gt;5. &lt;/span&gt;Bestaande contracten&lt;/h2&gt;
&lt;p&gt;Wat betekent een en ander voor bestaande contracten voor het tijdelijk overdragen van productierechten?&lt;/p&gt;
&lt;blockquote class="custom-blockquote"&gt;
&lt;p&gt;&lt;em&gt;"Laten we eens kijken naar een veel voorkomend contract, zoals ook in de casus bij de Rechtbank Gelderland: verhuur van fosfaatrechten voor meerdere jaren, met na afloop een koopoptie voor de huurder. We weten nu dat de huurder vanaf het moment van tenaamstelling, en zolang dat duurt, de rechthebbende is. Maar de Hoge Raad overweegt nog wel (3.7): "&lt;/em&gt;&lt;em&gt;&lt;em&gt;Opmerking verdient dat het ontbreken of wegvallen van de titel voor overdracht op het tijdstip van registratie van de kennisgeving, kan meebrengen dat de registratie onverplicht heeft plaatsgevonden. Op de partij op naam van wie de rechten zijn geregistreerd, kan in dat geval jegens de vervreemder de verbintenissenrechtelijke verplichting rusten tot ongedaanmaking van de overgang van de fosfaatrechten door mee te werken aan een wijziging van de registratie&lt;/em&gt;&lt;/em&gt;&lt;em&gt;"."&lt;/em&gt;&lt;/p&gt;
&lt;/blockquote&gt;
&lt;p&gt;Dit roept vragen op zoals:&lt;/p&gt;
&lt;ol&gt;
&lt;li class=""&gt;Is de huurovereenkomst in werkelijkheid een koopovereenkomst?&lt;/li&gt;
&lt;/ol&gt;
&lt;p&gt;Ik denk van niet. Dit zou betekenen dat er een overeenkomst tot stand is gekomen die strijdig is met de wil en bedoeling van partijen. Die was immers gericht op een tijdelijke overdracht, slechts van een gebruiksrecht. Zou er al sprake zijn van een transformatie dan zou dat zijn op grond van artikel 3:85 BW, eerste lid: &lt;em&gt;"Een verbintenis strekkende tot overdracht van een goed voor een bepaalde tijd, wordt aangemerkt als een verbintenis tot vestiging van een vruchtgebruik op het goed voor de gestelde tijd"&lt;/em&gt;. Maar dit zou niet passen in het abstracte stelsel. Want door de gewijzigde registratie/ tenaamstelling gaat hoe dan ook het gehele goed over in een ander vermogen en niet slechts het vruchtgebruik.&lt;/p&gt;
&lt;p&gt; &lt;/p&gt;
&lt;p&gt;Als de wil van partijen wel gericht is op permanente en volledige overdracht van het vermogensrecht, en zij om welke reden dan ook de overeenkomst de vorm hebben gegeven van huur (met een koopoptie), dan zou in feite sprake kunnen zijn van huurkoop of koop of afbetaling. Of dat zo is hangt af van de feiten en omstandigheden van het individuele geval.[13] Maar ook in dat geval is het niet mogelijk de overdracht van de gerechtigdheid uit te stellen tot het moment dat de koopsom volledig betaald is.&lt;/p&gt;
&lt;p&gt; &lt;/p&gt;
&lt;p&gt;Ik houd het erop dat in de regel tussen partijen toch een huurovereenkomst bestaat. Essentie van een huurovereenkomst is immers dat de ene partij&lt;em&gt; zich verbindt&lt;/em&gt; tot het in gebruik verstrekken van een goed en de andere partij&lt;span style="text-decoration: underline;"&gt; &lt;/span&gt;&lt;em&gt;zich verbindt tot&lt;/em&gt; een tegenprestatie. Deze overeenkomst wijzigt niet vanwege het feit dat het beoogde rechtsgevolg niet bereikt kan worden.&lt;/p&gt;
&lt;p&gt; &lt;/p&gt;
&lt;p&gt;Dit betekent echter nog niet dat de huurovereenkomst in stand moet blijven als krachtens de wet de huurder bij de feitelijke levering volledig rechthebbende is geworden.&lt;/p&gt;
&lt;ol&gt;
&lt;li class="" value="2"&gt;Is er sprake geweest van een rechtsgeldige overdracht?&lt;/li&gt;
&lt;/ol&gt;
&lt;p&gt;Het antwoord daarop is volgens mij positief. Voor de overgang naar een ander bedrijf is naar de letter van de wet is immers elke titel bruikbaar. De gekozen titel is niet gebrekkig en ook eventuele beschikkingsonbevoegdheid staat de overdracht niet in de weg. &lt;em&gt;Want&lt;/em&gt;&lt;span style="text-decoration: underline;"&gt; &lt;/span&gt;&lt;em&gt;beschikkingsbevoegdheid is een van de eisen uit art 3:84 BW die hier niet gelden.&lt;/em&gt; Er is tussen de betrokken landbouwers op zich dus geen sprake van een nietige rechtshandeling. Zou het anders zijn dan was in de casus van de Rechtbank Gelderland de huurder geen rechthebbende geworden en waren de productierechten niet in de failliete boedel gevallen.&lt;/p&gt;
&lt;ol&gt;
&lt;li class="" value="3"&gt;Kan de verhuurder de overdracht ongedaan maken?&lt;/li&gt;
&lt;/ol&gt;
&lt;p&gt;Dat is niet helemaal duidelijk. De Hoge Raad heeft het over het "&lt;em&gt;ontbreken of &lt;/em&gt;&lt;em&gt;wegvallen van de titel voor overdracht op het tijdstip van registratie", &lt;/em&gt;waardoor de registratie onverplicht kan zijn&lt;em&gt;. &lt;/em&gt; Wanneer kan daarvan sprake zijn?&lt;/p&gt;
&lt;p&gt; &lt;/p&gt;
&lt;p&gt;Een huurovereenkomst verplicht tot registratie van een overdracht. Me dunkt dat de verhuurder dan geen beroep kan doen op het ontbreken van een rechtsgrond. Behalve dan bij vernietiging van de overeenkomst. Bijvoorbeeld met een beroep op dwaling, met het argument dat de beoogd huurder ongewenst de volledig rechthebbende is geworden en de verhuurder niet wist dat het beoogde rechtsgevolg onhaalbaar was. Na vernietiging is er op het moment van registratie geen titel meer en is de huurder verplicht tot teruglevering.&lt;/p&gt;
&lt;p&gt; &lt;/p&gt;
&lt;p&gt;Van het wegvallen van de titel huur is ook sprake bij beëindiging van de overeenkomst, op de bij aanvang of nadien overeengekomen einddatum of bij tussentijdse ontbinding. Gedurende de looptijd van de overeenkomst kunnen er ontbindende voorwaarden vervuld raken of zich redenen voor ontbinding voordoen, zoals wanprestatie. Maar: in al deze gevallen valt de titel weg op een later moment dan het tijdstip van registratie van de overdracht.&lt;/p&gt;
&lt;p&gt; &lt;/p&gt;
&lt;p&gt;Dus: wat bedoelt de Hoge Raad met het "wegvallen…op het moment van registratie"? Wellicht dat het feit dat de huurder rechthebbende wordt op zich al betekent dat de gekozen rechtsgrond wegvalt. Dan zou betekenen dat er sprake is van ongerechtvaardigde verrijking. Ik meen echter dat dat dan nog niet vanzelfsprekend inhoudt dat de huurder verplicht is tot teruglevering. Want wat is de schade van een verhuurder is als de huurder zijn verplichtingen blijft nakomen, en waarom zou teruglevering de aangewezen manier van vergoeding zijn?&lt;/p&gt;
&lt;p&gt; &lt;/p&gt;
&lt;p&gt;Maar toch: als de titel om welke reden ook wegvalt kan een vordering tot teruglevering slagen.&lt;/p&gt;
&lt;ol&gt;
&lt;li class="" value="4"&gt;In hoeverre is de huurder aan de overeenkomst gebonden?&lt;/li&gt;
&lt;/ol&gt;
&lt;p&gt;Ik meen dat de huurder in principe ten opzichte van de verhuurder, dus verbintenisrechtelijk, de rechten en plichten behoudt die zijn overeengekomen. Dat betekent dat de huurbedragen niet onverschuldigd zijn of worden betaald, en dat de huurder weliswaar bevoegd is over de productierechten te beschikken als rechthebbende, maar vervreemding in principe wanprestatie is jegens de verhuurder.&lt;/p&gt;
&lt;p&gt; &lt;/p&gt;
&lt;p&gt;Lastig punt is de koopoptie. Bedoeling ervan is de huurder de mogelijkheid te geven rechthebbende te worden. Omdat de huurder al rechthebbende is is die optie zinloos. De huurder kan stellen dat hij zonder meer rechthebbende kan blijven. Daartegenover kan de verhuurder stellen dat er zonder koopoptie juist een plicht tot teruglevering is. Redelijke uitleg van de overeenkomst lijkt me te zijn dat er een plicht tot teruglevering is tenzij de huurder inhoudelijk aan de voorwaarden van de koopoptie voldoet, waaronder het betalen van de koopprijs.&lt;/p&gt;
&lt;p&gt; &lt;/p&gt;
&lt;p&gt;De Hoge Raad beantwoordt deze vragen niet. Er zijn dus nog wel juridische onzekerheden. En niet te vergeten fiscale onzekerheden, zie elders in dit blad. Niettemin is het van belang dat de betrokkenen bij overeenkomsten inzake productierechten, en zeker ook de adviseurs, weten wat het arrest voor hen betekent, wat er nog onzeker is en wat ze in hun situatie kunnen doen.&lt;/p&gt;
&lt;p&gt; &lt;/p&gt;
&lt;p&gt;Als partijen niet kiezen voor het ongedaan maken van de overdracht lijkt het me verstandig in een addendum vast te leggen dat partijen de overeenkomst zoveel als mogelijk conform de wil bij het sluiten wensen uit te voeren, op een concreet beschreven manier, rekening houdend met het arrest. Ook kunnen zij de overeenkomst aanvullen of vernieuwen met de mogelijkheden die er zijn voor nieuwe overeenkomsten.&lt;/p&gt;
&lt;h2&gt;&lt;span&gt;6. &lt;/span&gt;Nieuwe overeenkomsten&lt;/h2&gt;
&lt;p&gt;Het arrest van de Hoge Raad betekent dat een huurovereenkomst, een huurkoopovereenkomst, een overeenkomst tot inbreng in een personenvennootschap en elke (andere) overeenkomst die aan de overdracht een opschortende of ontbindende voorwaarde of tijdsbepaling verbindt niet het gewenste goederenrechtelijke rechtsgevolg kunnen hebben.&lt;/p&gt;
&lt;p&gt; &lt;/p&gt;
&lt;p&gt;Uit het voorgaande volgt dat het wel mogelijk is een dergelijke overeenkomst te sluiten. Maar het kan zijn dat die vernietigbaar wordt op of vanaf het moment van uitvoering door wijziging van de tenaamstelling bij RVO.&lt;/p&gt;
&lt;p&gt; &lt;/p&gt;
&lt;p&gt;Hoe dan ook lijkt het me beter de afspraken te richten op rechtsgevolgen die wel mogelijk zijn en gebruik te maken van de ruimte die er verbintenisrechtelijk is:&lt;/p&gt;
&lt;ol&gt;
&lt;li class=""&gt;Kiezen voor permanente of tijdelijke overdracht&lt;/li&gt;
&lt;/ol&gt;
&lt;p&gt;Bij een permanente overdracht kan men kiezen voor verkoop of schenking. Bij verkoop kan de koopprijs desgewenst in termijnen verschuldigd zijn. Bij een tijdelijke overdracht staat vermeld wanneer de verkrijger verplicht is tot teruglevering dan wel doorlevering aan een derde.&lt;/p&gt;
&lt;ol&gt;
&lt;li class="" value="2"&gt;Verbintenisrechtelijke rechten en plichten&lt;/li&gt;
&lt;/ol&gt;
&lt;p&gt;Er kunnen verschillende redenen vermeld worden voor ontbinding, waardoor er een leveringsplicht ontstaat. In plaats van een koopoptie kan er een plicht tot teruglevering zijn, tenzij de verkrijger aan bepaalde plichten voldoet, zoals het betalen van een bedrag. Ook kan er een verbod zijn tot (zonder toestemming) levering aan een derde. Op diverse beperkingen of verplichtingen kan een boete staan. Enzovoort.&lt;/p&gt;
&lt;ol&gt;
&lt;li class="" value="3"&gt;Voorbehoud economische eigendom&lt;/li&gt;
&lt;/ol&gt;
&lt;p&gt;Dit is een bijzonder geval van 2. 'Economische eigendom' is geen vastomlijnd juridisch begrip. Ruwweg gaat het om de verbintenisrechtelijke aanspraak op de waarde van een goed, met of zonder gebruiksrecht (een vorderingsrecht). Bij een overdracht van productierechten kan de overdrager zich de economische eigendom voorbehouden. Dat omvat dan niet het gebruiksrecht, maar wel een economisch belang. Bij een eventuele verkoop heeft de overdrager recht op uitbetaling van de waarde. En bij het einde van een overeengekomen duur moet de overdrager de productierechten 'om niet' teruggeleverd krijgen. De overdrager kan zijn 'economische eigendom' geheel of in delen overdragen, want ook dat is een kwestie van verbintenissen.&lt;/p&gt;
&lt;ol&gt;
&lt;li value="4"&gt;Zekerheid en blokkaderecht&lt;/li&gt;
&lt;/ol&gt;
&lt;p&gt;Tot nakoming van verplichtingen door de verkrijger kan zekerheid gevestigd worden. Een pandrecht op productierechten is niet mogelijk,[14] wel eventueel op andere goederen. En uiteraard een hypotheekrecht op een onroerend goed. Een hypotheekhouder kan bij RVO bovendien een 'blokkaderecht' krijgen dat de mogelijkheid geeft om vervreemding aan een derde tegen te houden.[15]&lt;/p&gt;
&lt;p&gt; &lt;/p&gt;
&lt;p&gt;Een hypotheek- of pandhouder kan niet afdwingen dat hij de productierechten teruggeleverd krijgt. Wel heeft hij een sterkere positie ten opzichte van andere crediteuren bij geldvorderingen, zoals openstaande betalingen en schadevergoeding. Hetzelfde geldt bij een eventuele bankgarantie.&lt;/p&gt;
&lt;p&gt; &lt;/p&gt;
&lt;p&gt;Overigens is het  de vraag of het praktisch gezien wel mogelijk zal zijn dergelijke zekerheden te verkrijgen. Vaak is er al een eerste hypotheek- en pandrecht op alle goederen gevestigd, veelal gevestigd voor de financier van de desbetreffende landbouwer. Vraag is of en hoe deze zal meewerken aan de vestiging van een zekerheidsrecht van lagere rang, en aan de eventuele executie ervan. En een bankgarantie is alleen mogelijk bij voldoende kredietruimte.&lt;/p&gt;
&lt;p&gt; &lt;/p&gt;
&lt;p&gt;Ook de uitoefening van het blokkaderecht is nog niet zo eenvoudig, omdat het enkel uitstel van een overdracht geeft en de mogelijkheid om (bij de rechter) de onrechtmatigheid ervan aan te tonen. Maar dat blokkaderecht kan niet voorkomen dat bij faillissement de curator de productierechten verkoopt en er slechts oninbare vorderingen resteren, bijvoorbeeld tot teruglevering en/of van nog openstaande betalingen en eventuele boete.&lt;/p&gt;
&lt;p&gt; &lt;/p&gt;
&lt;p&gt;Dit, en de mogelijkheid dat een derde beslag legt op de productierechten, zoals in de casus bij Rechtbank Gelderland, betekent dat er geen garanties zijn dat een tijdelijk bedoelde overdracht van productierechten niet toch permanent zal zijn.&lt;/p&gt;
&lt;h2&gt;&lt;span&gt;7. &lt;/span&gt;Conclusie&lt;/h2&gt;
&lt;p&gt;Ik heb bedenkingen bij het arrest van de Hoge Raad, maar we moeten het ermee doen. Tenzij de wetgever er alsnog voor kiest verhuur van productierechten mogelijk te maken, bijvoorbeeld zoals Van Dam in het citaat hiervoor onder 4 uiteenzet.&lt;/p&gt;
&lt;p&gt; &lt;/p&gt;
&lt;p&gt;Bestaande contracten voor een tijdelijke overdracht, of met een opschortende en/of ontbindende voorwaarde, hebben onbedoeld geleid tot een volledige en blijvende overdracht. Dat geldt voor de productierechten van de Msw, maar wellicht ook voor andere rechten die de overheid toekent en waarvan de tenaamstelling kan veranderen, zoals vergunningen. Het lijkt me raadzaam dergelijke contracten te voorzien van een verduidelijking en eventuele aanvulling.&lt;/p&gt;
&lt;p&gt; &lt;/p&gt;
&lt;p&gt;Bij nieuwe contracten is het beter om geen begrippen te gebruiken die duiden op een tijdelijk of voorwaardelijk gebruiks- of genotsrecht, maar uit te gaan van een overdracht van het goed zelf op het moment van tenaamstelling, deze desgewenst verbintenisrechtelijk te omkleden en te onderbouwen met zekerheden, maar wel rekening te houden met de onzekerheden die er zijn bij de nakoming, in het bijzonder bij faillissement.&lt;/p&gt;</content><legacyfootnotes/><footnotes><footnote>1 &lt;p&gt;Christiaan van Harten is juridisch adviseur en werkt voor Bureau Vaktechniek van Flynth.&lt;/p&gt;</footnote><footnote>2 &lt;p&gt;In plaats van het ingeburgerde begrip 'eigenaar' spreek ik hier verder over 'rechthebbende'. En over 'gerechtigdheid' in plaats van 'eigendom'. Dit omdat het over vermogensrechten gaat, niet over (stoffelijke) zaken, zie art. 5.1 BW.&lt;/p&gt;</footnote><footnote>3 &lt;p&gt;ECLI:NL:HR:2022:1344.&lt;/p&gt;</footnote><footnote>4 &lt;p&gt;Een 'geheel van productie-eenheden…', zie artikel 1 lid 1 sub i Msw.&lt;/p&gt;</footnote><footnote>5 &lt;p&gt;Artikel 1 lid 1 sub gg Msw. Zie voor een nadere toelichting van de begrippen 'bedrijf' en 'landbouwer' de bijdrage "De registratie van een agrarische bedrijfsoverdracht", TvAR 2021, nr. 7/8.&lt;/p&gt;</footnote><footnote>6 &lt;p&gt;Artikel 25 Msw.&lt;/p&gt;</footnote><footnote>7 &lt;p&gt;Artikel 27 Msw.&lt;/p&gt;</footnote><footnote>8 &lt;p&gt;Zie ook H.A. van Bommel, 'Overgang van fosfaatrechten; de Meststoffenwet', TvAR 2018, nr. 10.&lt;/p&gt;</footnote><footnote>9 &lt;p&gt;&lt;span class="footnote"&gt;HR 9 april 2004, ECLI:NL:HR:2004:AO3858, NJ 2004/331 (Agin/Libosan q.q. inzake visrechten).&lt;/span&gt;&lt;/p&gt;</footnote><footnote>10 &lt;p&gt;ECLI:NL:PHR:2022:577.&lt;/p&gt;</footnote><footnote>11 &lt;p&gt;Artikel 29 Msw.&lt;/p&gt;</footnote><footnote>12 &lt;p&gt;&lt;em&gt;Kamerstukken II 2016/17, 34532, nr. 27, onder 4.6.&lt;/em&gt;&lt;/p&gt;</footnote><footnote>13 &lt;p&gt;Volgens het bekende Haviltex-criterium "komt het immers aan op de zin die partijen in de gegeven omstandigheden over en weer redelijkerwijs aan deze bepalingen mochten toekennen en op hetgeen zij te dien aanzien redelijkerwijs van elkaar mochten verwachten"( ECLI:NL:HR:1981:AG4158).&lt;/p&gt;</footnote><footnote>14 &lt;p&gt;Artikel 30 lid 1 Msw.&lt;/p&gt;</footnote><footnote>15 &lt;p&gt;Overeenkomstig art. 30 lid 2 Msw en art. 105 van de Uitvoeringsregeling Msw.&lt;/p&gt;</footnote></footnotes><auteurs>mr. drs. C.C. van Harten</auteurs><published>2022-11-25 09:53:02</published><modified>2022-11-25 11:14:19</modified><editiondate>2022-11-25</editiondate><htmlpath>https://denhollander.info/artikel/17439</htmlpath></article>
</articles></edition>
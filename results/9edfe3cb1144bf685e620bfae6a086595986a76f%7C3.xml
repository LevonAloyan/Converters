<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2006</searchword><id>4029</id><udhid>UDH:TvAR/4029</udhid><titel>Wetgeving en literatuur</titel><searchwords><searchword>TvAR 4/2006</searchword><searchword>UDH:TvAR/4029</searchword></searchwords><attachments><attachment><name>2006_nr 4_Wetgeving_Bezemer.pdf</name><extention>pdf</extention><url>https://denhollander.info/download/256/ci</url></attachment></attachments><inleiding>Agrarisch milieubeleid&#13;
&#13;
Wet geurhinder en veehouderij&#13;
De landsdekkende stankwet, de Wet geurhinder&#13;
en veehouderij, is op 10 februari 2006 bij&#13;
de Tweede Kamer aanhangig gemaakt (TK&#13;
2005-2006, 30 453, nrs. 1-4, wetsvoorstel,&#13;
memorie van toelichting, advies en nader rapport).&#13;
Het wetsvoorstel geeft één landsdekkend&#13;
beoordelingskader, met twee typen&#13;
waarden. Voor diercategorieën waarvan de&#13;
geuremissie per dier is vastgesteld, wordt de&#13;
waarde uitgedrukt in een ten hoogste toegestane&#13;
geurbelasting op een geurgevoelig&#13;
object. Voor de andere diercategorieën is de&#13;
waarde een wettelijk vastgestelde afstand die&#13;
ten minste moet worden aangehouden. Die&#13;
afstand is in beginsel onafhankelijk van de&#13;
omvang van de veestapel. De gemeenteraad is&#13;
bevoegd lokale afwegingen te maken omtrent&#13;
de te accepteren geurbelasting en in afwijking&#13;
van de ten hoogste toegestane geurbelasting&#13;
een andere waarde of een andere afstand te&#13;
stellen. Het wetsvoorstel beperkt zich tot de&#13;
geur die vrijkomt als gevolg van het houden&#13;
van dieren in dierenverblijven. Verder verschenen:&#13;
TK 2005-2006, 30 453, nr. 5 (nota&#13;
van verbetering: redactionele verbeteringen,&#13;
27 februari 2006).&#13;
&#13;
Hofarrest Minas-heffingen&#13;
Het arrest van het Gerechtshof Den Bosch&#13;
van 22 februari jl. (LJN: AV2544) over de&#13;
Minas-heffingen heeft geleid tot kamervragen&#13;
aan de minister van LNV en de staatssecretaris&#13;
van VROM. Het Hof heeft in dit arrest&#13;
bepaald dat de Regeling hoeveelheidsbepaling&#13;
Meststoffenwet in de jaren 1998 t/m 2002, de&#13;
jaren voor reparatie van het ‘Minas-gat’, tot&#13;
een onredelijke en willekeurige (fosfaat)&#13;
heffing heeft geleid, die de wetgever bij de&#13;
invoering van de regeling niet op het oog kan&#13;
hebben gehad. Naar het oordeel van het hof is&#13;
de Regeling hoeveelheidsbepaling, voorzover&#13;
die ziet op de verfijnde mineralenheffingen in&#13;
1998 en 1999, onverbindend. LPF-kamerlid&#13;
Van den Brink vraagt de betrokken bewindslieden&#13;
wat de gevolgen zijn van dit arrest voor&#13;
de varkenshouders die in de betreffende jaren&#13;
minderalenheffingen hebben betaald en of het&#13;
arrest gevolgen heeft voor het huidige mestbeleid,&#13;
met name wat betreft de hoeveelheidsbepaling.&#13;
(Kamervragen 2005-2006, vraagnr. 2050609380,&#13;
ingezonden: 10 maart 2006)&#13;
&#13;
Wetsvoorstel gewasbeschermingsmiddelen en&#13;
biociden&#13;
Op 1 maart 2006 is het eerder aangekondigde&#13;
wetsvoorstel gewasbeschermingsmiddelen en&#13;
biociden bij de Tweede Kamer aanhangig&#13;
gemaakt (TK 2005-2006, 30 474, nrs. 1-3).&#13;
Het wetsvoorstel zal de Bestrijdingsmiddelenwet&#13;
1962 vervangen. Het wetsvoorstel bevat&#13;
het juridisch kader voor zowel de toelating&#13;
van gewasbeschermingsmiddelen als die van&#13;
biociden. Beide worden nu in één wet opgenomen&#13;
omdat de toelatingssystemen uit de&#13;
Europese richtlijnen vrijwel identiek zijn en&#13;
er vaak werkzame stoffen worden beoordeeld&#13;
die zowel in gewasbeschermingsmiddelen als&#13;
in biociden voorkomen.&#13;
Over de onderwerpen die in de gewasbeschermingsrichtlijn&#13;
en de biocidenrichtlijn zijn&#13;
opgenomen wordt in het wetsvoorstel niet&#13;
méér geregeld dan in de richtlijnen over deze&#13;
wel anders geweest, toen Nederland ‘het beste&#13;
jongetje van de klas’ wilde zijn op het gebied&#13;
van het bestrijdingsmiddelenbeleid.&#13;
Verder kent het wetvoorstel een zgn. ‘doelgroepenbenadering’&#13;
of ‘ketenbenadering’: er&#13;
zijn aparte hoofdstukken voor de toelating van&#13;
gewasbeschermingsmiddelen en biociden die&#13;
zich met name richten op fabrikanten, voor de&#13;
handel en invoer, en voor de gebruiker.&#13;
Om tijdig wijzigingen in de Europese richtlijnen&#13;
en nieuwe Europese wetgeving te kunnen&#13;
implementeren is er een dynamische verwijzing&#13;
naar de twee richtlijnen opgenomen.&#13;
Wijzigingen van de bijlagen I van de richtlijnen&#13;
gelden direct en onmiddellijk, andere&#13;
wijzigingen gelden na een mededeling in de&#13;
Staatscourant. Voor meer inhoudelijke wijzigingen&#13;
is een amvb nodig. Overigens is er al&#13;
een ontwerp voor een Europese verordening&#13;
over gewasbeschermingsmiddelen in de maak.&#13;
Het wetsvoorstel kent verder als uitgangspunten&#13;
een duidelijke scheiding van beleid en&#13;
uitvoering tussen de verantwoordelijke departementen&#13;
enerzijds en het College voor de&#13;
Toelating van gewasbeschermingsmiddelen en&#13;
biociden anderzijds, en een verbetering in de&#13;
structuur van wet, lagere regelgeving en aanpalende&#13;
regelgeving.&#13;
&#13;
Boeken: Milieurecht&#13;
Er is een nieuwe, geheel geactualiseerde druk&#13;
van het handboek Milieurecht verschenen. In&#13;
de verstreken vijf jaar sinds de vorige druk&#13;
zijn wetgeving en jurisprudentie op bijna alle&#13;
deelterreinen van het milieurecht verder ontwikkeld.&#13;
Zo zijn er nieuwe Europese richtlijnen&#13;
verschenen en in nationaal recht omgezet.&#13;
Onder het milieurecht valt in dit boek&#13;
ook het natuurbeschermingsrecht. Verder&#13;
worden niet alleen bestuursrechtelijke aspecten&#13;
van het milieurecht behandeld, maar ook&#13;
privaatrechtelijke en strafrechtelijke aspecten.&#13;
Ch.W. Backes, P.C. Gilhuis en N.S.J. Koeman&#13;
(red.), Milieurecht, zesde druk, Kluwer,&#13;
Deventer 2006, 585 p., ISBN 90 13 01356 2&#13;
&#13;
Parlementaria&#13;
– Evaluatie Meststoffenwet, TK 2005-2006,&#13;
28 385, nr. 68 (brief staatssecretaris VROM&#13;
over een plan van aanpak voor de toepassing&#13;
van gecombineerde luchtwassers, waarmee de&#13;
emissie van fijn stof, ammoniak en geur sterk&#13;
kan worden verminderd, 1 februari 2006)&#13;
&#13;
Literatuur&#13;
– G. Benedictus, ‘De Kaderrichtlijn Water&#13;
bedreigt Nederland’, Spil 221-222/2006, nr. 1,&#13;
p. 9-12&#13;
– D. van der Meijden, Tekst en toelichting&#13;
Wet milieubeheer, Editie 2006, Sdu Uitgevers,&#13;
Den Haag 2006, 497 p., ISBN 90 12 11280 x&#13;
(boek bevat een algemene en een artikelsgewijze&#13;
toelichting)&#13;
&#13;
Jurisprudentie&#13;
– HvJ EG 8 september 2005 (Verhouding&#13;
tussen verschillende EG-milieurichtlijnen, in&#13;
het bijzonder de waterrichtlijnen. Resultaatsverplichtingen.),&#13;
Milieu &amp; Recht februari&#13;
2006/nr. 2, p. 101, nr. 12 (m.nt. H.F.M.W. van&#13;
Rijswick)&#13;
– HR 30 augustus 2005 (Kennelijke vergissing&#13;
wetgever hersteld. Economische delicten.&#13;
Cassatie. Meststoffen. Kippen- en vleeskuikenhouderij.),&#13;
JM 7 februari 2006, nr. 10&#13;
(m.nt. I.M. Koopmans)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-04-01 00:00:00</published><modified>2006-04-01 00:00:00</modified><editiondate>2006-04-01</editiondate><htmlpath>https://denhollander.info/artikel/4029</htmlpath></article>
</articles></edition>
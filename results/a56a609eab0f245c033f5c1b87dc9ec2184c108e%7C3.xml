<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2004</searchword><id>3652</id><udhid>UDH:TvAR/3652</udhid><titel>Wiertz / Hupperets, Wiertz / Janssen (TvAR 2004/5244)</titel><searchwords><searchword>TvAR 9/2004</searchword><searchword>TvAR 2004/5244</searchword><searchword>UDH:TvAR/3652</searchword></searchwords><attachments><attachment><name>2004_nr 9_Rechtspraak_5244.pdf</name><extention>pdf</extention><url>https://denhollander.info/download/3649/ci</url></attachment></attachments><inleiding>[Pachtwet art. 25]&#13;
&#13;
Geschil over de vraag of melkquotum door&#13;
verpachter aan pachter alleen in gebruik is&#13;
gegeven dan wel aan hem is verkocht.&#13;
Tussen partijen staat vast dat een pachtovereenkomst&#13;
tussen hen heeft gegolden&#13;
en dat bij de aanvang van de pachtperiode&#13;
een melkquotum met de gepachte grond&#13;
samenhing. Dit brengt mee dat, behoudens&#13;
afwijkende afspraken, het melkquotum bij&#13;
het einde van de pachtovereenkomst door&#13;
de pachter aan de verpachter dient te worden&#13;
overgedragen. Pachter die stelt dat het&#13;
melkquotum door de verpachter aan hem is&#13;
verkocht, moet dit, nu zulks door verpachter&#13;
wordt betwist, bewijzen. De omstandigheid&#13;
dat pachter in het bezit is van het melkquotum,&#13;
doet hieraan niet af, omdat geheel&#13;
los van de gerechtigheid tot het melkquotum&#13;
dat quotum krachtens de geldende regelingen&#13;
op naam van de producent moet worden&#13;
gesteld; het feit dat dit in casu ook zo is&#13;
brengt derhalve geen rechtsvermoeden van&#13;
bezit mede. Gelet op een aantal in het&#13;
tussenarrest nader aangeduide bijkomende&#13;
feiten en omstandigheden en in aanmerking&#13;
genomen de tegenstrijdigheid van de&#13;
verklaringen van diverse getuigen, moet&#13;
geoordeeld worden dat pachter het hem&#13;
opgedragen bewijs niet heeft geleverd.&#13;
Hieraan doet niet af: a) dat in de desbetreffende&#13;
formulieren partijen worden aangeduid&#13;
als “vervreemder” en “verkrijger”&#13;
nu een dergelijke kwalificatie evenzeer past&#13;
in een overeenkomst van verhuur van het&#13;
melkquotum als in een overeenkomst,&#13;
waarbij dat quotum wordt verkocht; b) dat&#13;
op één kwitantie in een reeks van vele&#13;
andere bedoelde vermelding niet voorkomt;&#13;
c) dat het jaarlijks te betalen bedrag niet&#13;
werd aangepast aan de wijzigingen in de&#13;
omvang van het melkquotum nu dat op&#13;
zichzelf nog niet meebrengt dat er dus&#13;
sprake van huur is geweest. Het gaat erom&#13;
wat tussen partijen is afgesproken en niet&#13;
bewezen kan worden geacht dat het overeengekomene&#13;
koop en verkoop van het&#13;
melkquotum inhield.&#13;
Pachter is niet geslaagd in het bewijs van&#13;
zijn stelling dat hij het melkquotum heeft&#13;
gekocht en hij wordt veroordeeld tot teruggave&#13;
van dat quotum.&#13;
</inleiding><content>ARREST VAN 23 APRIL 2002,&#13;
ROLNR. 1999/808 P, IN DE ZAAK VAN:&#13;
Johan Alois Wiertz, wonende te Vijlen,&#13;
gemeente Vaals,&#13;
appellant,&#13;
procureur: mr. H.M.G. van Lotringen,&#13;
tegen&#13;
Wilhelmus Gerardus Johannes Josef Hupperets,&#13;
wonende te Epen, gemeente Wittem,&#13;
geïntimeerde,&#13;
procureur: mr. J.B.R. Daniels.&#13;
1 Het geding in eerste aanleg&#13;
De pachtkamer van het kantongerecht te&#13;
Maastricht heeft op 16 september 1997 en 2 september&#13;
1999 tussen partijen vonnissen gewezen.&#13;
Naar de inhoud daarvan wordt verwezen&#13;
voor het procesverloop in de eerste aanleg, de&#13;
beslissingen en de gronden daarvoor.&#13;
2 Het geding in hoger beroep&#13;
2.1 Bij exploot van 27 september 1999 is&#13;
appellant, Wiertz, tegen bovengenoemde vonnissen&#13;
in hoger beroep gekomen met dagvaarding&#13;
van geïntimeerde, Hupperets, voor dit&#13;
hof.&#13;
2.2 Bij memorie van grieven heeft Wiertz zes&#13;
grieven aangevoerd, een aantal producties&#13;
overgelegd, bewijs aangeboden en geconcludeerd&#13;
als aan het slot van de memorie van&#13;
grieven onder A, B, C en D vermeld.&#13;
2.3 Bij memorie van antwoord heeft Hupperets&#13;
verweer gevoerd, een aantal producties&#13;
overgelegd, bewijs aangeboden en geconcludeerd&#13;
dat het hof bij arrest, voor zover de wet&#13;
zulks toelaat uitvoerbaar bij voorraad, de&#13;
vonnissen waarvan beroep, eventueel onder&#13;
verbetering of aanvulling van de gronden, zal&#13;
bevestigen met veroordeling van Wiertz in de&#13;
kosten van beide instanties.&#13;
2.4 Partijen hebben hun zaak doen bepleiten,&#13;
Wiertz door mr. C.M. van der Korput, advocaat&#13;
te Veldhoven, en Hupperets door mr.&#13;
A.M.H.C. Coppens, advocaat te Roermond.&#13;
Beide advocaten hebben een pleitnota overgelegd.&#13;
Mr. van der Korput heeft daarbij nog&#13;
een productie in het geding gebracht. Daarna&#13;
zijn de stukken aan het hof overgelegd voor&#13;
het wijzen van arrest.&#13;
3 De grieven&#13;
Voor de grieven en de toelichting daarop verwijst&#13;
het hof naar de memorie van grieven.&#13;
4 De feiten&#13;
De pachtkamer van het kantongerecht heeft in&#13;
de vonnissen waarvan beroep geen afzonderlijke&#13;
opsomming van de feiten gegeven. Het&#13;
hof zal dat evenmin doen. Voor zover nodig&#13;
zullen de relevante vaststaande feiten in de&#13;
overwegingen worden vermeld.&#13;
5 De beoordeling van het geschil in&#13;
hoger beroep&#13;
5.1 Hupperets heeft van Wiertz in pacht&#13;
gehad over de periode van 7 april 1985 tot en&#13;
met 1 april 1995 5 hectare cultuurgrond in de&#13;
gemeente Vaals.&#13;
Het geschil tussen partijen betreft de vraag of&#13;
Hupperets in verband met de beëindiging van&#13;
de pachtovereenkomst gehouden is er aan mee&#13;
te werken dat het met die grond samenhangende&#13;
melkquotum wordt overgedragen aan&#13;
Wiertz. Wiertz meent dat dat het geval is&#13;
omdat hij de grond inclusief het melkquotum&#13;
in gebruik heeft gegeven aan Hupperets.&#13;
Hupperets betwist de vordering van Wiertz.&#13;
Hij stelt dat hij het melkquotum heeft gekocht&#13;
en betaald en dat het einde van de pachtovereenkomst&#13;
niet medebrengt dat hij moet meewerken&#13;
aan de overdracht van het quotum aan&#13;
Wiertz.&#13;
De pachtkamer van het kantongerecht heeft&#13;
Wiertz toegelaten zijn stellingen te bewijzen&#13;
en heeft geoordeeld dat Wiertz daarin niet is&#13;
geslaagd. Wiertz is het daarmee niet eens en is&#13;
in hoger beroep gekomen. Hij stelt dat ten&#13;
onrechte de bewijslast bij hem is gelegd en dat&#13;
voorts de pachtkamer van het kantongerecht&#13;
ten onrechte tot het oordeel is gekomen dat&#13;
hij het bewijs niet heeft geleverd. Hupperets is&#13;
van oordeel dat de pachtkamer van het kantongerecht&#13;
wel juist heeft beslist.&#13;
5.2 Door de grieven en de toelichting daarop&#13;
wordt het geschil in volle omvang aan het hof&#13;
voorgelegd. Het hof zal eerst een oordeel geven&#13;
omtrent de verdeling van de bewijslast en daarna&#13;
omtrent de bewijslevering als zodanig.&#13;
5.3 De eerste grief is gericht tegen de bewijslastverdeling.&#13;
Het hof overweegt daaromtrent&#13;
het navolgende.&#13;
Hoofdregel bij bewijslevering is dat de partij&#13;
die zich beroept op rechtsgevolgen van door&#13;
haar gestelde feiten of rechten de bewijslast&#13;
draagt van die feiten of rechten. Die regel leidt&#13;
in het onderhavige geval niet tot het oordeel&#13;
dat Wiertz dient te bewijzen dat hij recht&#13;
heeft op het melkquotum. Dat recht vloeit&#13;
immers reeds voort uit tussen partijen vaststaande&#13;
feiten en omstandigheden. Tussen&#13;
partijen staat vast dat een pachtovereenkomst&#13;
tussen hen heeft gegolden. Tevens staat vast&#13;
dat bij de aanvang van de pachtperiode, aanvangende&#13;
na de inwerkingtreding van de eerste&#13;
Beschikking Superheffing, een melkquotum&#13;
met de gepachte grond samenhing. Dit brengt&#13;
mede dat, behoudens afwijkende afspraken,&#13;
het melkquotum aan het einde van de pachtovereenkomst&#13;
door Hupperets, pachter, aan&#13;
Wiertz, verpachter, diende te worden overgedragen.&#13;
Hupperets dient derhalve te bewijzen&#13;
dat hij het melkquotum van Wiertz heeft&#13;
gekocht. Als hij slaagt in dat bewijs behoeft&#13;
hij aan het einde van de pachtovereenkomst&#13;
niet mee te werken aan overdracht van het&#13;
quotum aan Wiertz.&#13;
Hupperets verdedigt het standpunt dat de&#13;
bewijslast bij Wiertz ligt omdat hij, Hupperets,&#13;
in het bezit is van het melkquotum. Dit&#13;
is immers op zijn naam gesteld, zodat hij vermoed&#13;
wordt bezitter te zijn.&#13;
Het hof verwerpt deze stelling. Het is van&#13;
algemene bekendheid dat geheel los van de&#13;
gerechtigdheid tot het melkquotum, dat quotum&#13;
krachtens de geldende regelingen op naam&#13;
van de producent moet worden gesteld. De&#13;
omstandigheid dat dit ook in dit geval zo&#13;
geregeld is, brengt derhalve geen rechtsvermoeden&#13;
van gerechtigdheid tot het quotum&#13;
mede.&#13;
Conclusie dient te zijn dat grief 1 slaagt, alsmede&#13;
dat het vonnis van 16 september 1997,&#13;
waarvan beroep, moet worden vernietigd.&#13;
5.4 De tweede tot en met de vijfde grief&#13;
betreffen de beslissing van de pachtkamer van&#13;
het kantongerecht met betrekking tot de&#13;
waardering van het bewijs en de daaraan ten&#13;
grondslag gelegde motivering. Het hof overweegt&#13;
daaromtrent het navolgende.&#13;
Het hof onderschrijft het oordeel van de pachtkamer&#13;
van het kantongerecht, dat de verklaringen&#13;
van de getuigen onderling te zeer&#13;
tegenstrijdig zijn om daaruit bewijs te putten&#13;
voor hetgeen te bewijzen is opgedragen. Nu&#13;
de eerste grief slaagt brengt dit echter niet&#13;
mede, dat Wiertz in het ongelijk gesteld dient&#13;
te worden. Immers, de bewijslast ligt bij Hupperets&#13;
en ook ten aanzien van hem geldt dat&#13;
de verklaringen onderling zo tegenstrijdig&#13;
zijn, dat het bewijs door Hupperets niet is&#13;
geleverd. Het hof ziet ook in de bijkomende&#13;
feiten en omstandigheden geen aanleiding dat&#13;
bewijs geleverd te achten. Het hof neemt&#13;
daarbij het navolgende in aanmerking:&#13;
– Bij de afspraak tussen partijen is niemand&#13;
aanwezig geweest. Wel is bij de uitwerking&#13;
nauw betrokken geweest de heer Horstmans.&#13;
Uit diens verklaring blijkt dat de vraag: “koop&#13;
of huur” niet rechtstreeks aan de orde is&#13;
geweest. Wel blijkt uit zijn verklaring dat hij&#13;
Wiertz heeft geadviseerd, dat Wiertz hem duidelijk&#13;
kenbaar heeft gemaakt het melkquotum&#13;
te willen behouden en dat bij de uitvoering&#13;
van de overeenkomst, overschrijving van het&#13;
quotum, in ieder geval voor Horstmans vaststond&#13;
dat het betrof een tijdelijk gebruik van&#13;
het melkquotum.&#13;
– Wiertz heeft in 1985 zijn quotum overgedragen&#13;
aan, voor zover uit de stukken blijkt,&#13;
een vijftal personen. Uit de getuigenverklaringen&#13;
blijkt, dat de gebruiker Schrouff een bijzondere&#13;
regeling heeft getroffen, die in ieder&#13;
geval geen koop inhield. De getuigen Cox en&#13;
Hamers verklaren beiden dat er een duidelijke&#13;
afspraak is gemaakt in die zin dat een vergoeding&#13;
voor het gebruik werd betaald en dat het&#13;
quotum bij het einde van de pachtovereenkomst&#13;
teruggegeven diende te worden. Het&#13;
ligt niet voor de hand dat Wiertz met de&#13;
diverse betrokkenen verschillende afspraken&#13;
heeft gemaakt in die zin dat precies hetzelfde&#13;
bedrag bij de een gold als koopprijs en bij de&#13;
ander als vergoeding voor het gebruik van het&#13;
quotum. Voorts ligt het, mede gezien de grote&#13;
stijging van de waarde van het quotum, niet&#13;
voor de hand dat de getuigen Cox en Hamers&#13;
zonder enige verplichting daartoe het quotum&#13;
bij het einde van de pachtovereenkomst weer&#13;
aan Wiertz hebben overgedragen.&#13;
– Het ligt niet voor de hand dat Wiertz,&#13;
indien hij zijn quotum toch wilde afstoten,&#13;
geen gebruik gemaakt heeft van de inkoopregeling,&#13;
maar het quotum heeft verkocht&#13;
voor hetzelfde bedrag dat hij bij inkoop had&#13;
gekregen, maar dan te betalen over een periode&#13;
van 10 jaren. In feite betekent dit immers&#13;
een aanzienlijk lagere prijs. De stelling van&#13;
Hupperets dat Wiertz dit wenste in verband&#13;
met fiscaal voordeel is door Wiertz betwist,&#13;
terwijl voorts niet duidelijk is gemaakt door&#13;
Hupperets welk fiscaal voordeel hier behaald&#13;
zou kunnen worden.&#13;
– Ten tijde van de transactie heerste nog sterk&#13;
de gedachte, dat gezien de samenhang van&#13;
grond en quotum verkoop van quotum los&#13;
van de grond niet mogelijk was. Het ligt niet&#13;
voor de hand dat Hupperets heeft gedacht dat&#13;
hij bij het einde van de pachtovereenkomst&#13;
over het melkquotum zou kunnen blijven&#13;
beschikken.&#13;
Hoewel er ook argumenten te noemen zijn, die&#13;
wijzen in de richting van het gelijk van Hupperets,&#13;
bestaat er toch, gezien hetgeen hiervoor&#13;
is overwogen, onvoldoende aanleiding&#13;
Hupperets geslaagd te achten in de bewijslevering.&#13;
5.5 Hupperets heeft ook in hoger beroep&#13;
uitdrukkelijk bewijs aangeboden van zijn&#13;
stellingen. Het hof heeft de indruk, dat beide&#13;
partijen reeds het bewijs hebben bijgebracht,&#13;
waartoe zij in staat waren. Niettemin zal het&#13;
hof het bewijsaanbod van Hupperets niet passeren&#13;
nu het oordeel van het hof omtrent de&#13;
eerste grief mede brengt, dat de bewijslast&#13;
thans bij Hupperets ligt.&#13;
6 De beslissing&#13;
Het hof, rechtdoende in hoger beroep,&#13;
vernietigd het door de pachtkamer van het&#13;
kantongerecht te Maastricht tussen partijen&#13;
gewezen vonnis van 16 september 1997, waarvan&#13;
beroep;&#13;
laat Hupperets toe te bewijzen dat hij van&#13;
Wiertz het met de in de periode van 1985 tot&#13;
1995 van Wiertz gepachte grond samenhangende&#13;
melkquotum van Wiertz heeft gekocht;&#13;
bepaalt dat, indien Hupperets dat bewijs door&#13;
middel van getuigen wenst te leveren, het verhoor&#13;
van deze getuigen zal geschieden ten&#13;
overstaan van de hiertoe benoemde raadsheercommissaris&#13;
mr K. Kok en de raad ing. P.&#13;
Hamelink die daartoe zitting zullen houden in&#13;
het paleis van justitie aan de Walburgstraat 2-4&#13;
te Arnhem en wel op een door de raadsheercommissaris&#13;
nader vast te stellen tijdstip;&#13;
bepaalt dat het aantal voor te brengen getuigen&#13;
alsmede de verhinderdagen van partijen,&#13;
van hun advocaten en van de getuigen zullen&#13;
worden opgegeven ter rolzitting van 21 mei&#13;
2002, ambtshalve peremptoir, waarna het tijdstip&#13;
van het getuigenverhoor door de raadsheer-&#13;
commissaris zal worden vastgesteld, ook&#13;
indien voormelde opgave van een of beide&#13;
partijen ontbreekt, en waarna in beginsel geen&#13;
uitstel in verband met verhinderingen zal&#13;
worden verleend;&#13;
houdt ieder verdere beslissing aan.&#13;
ARREST VAN 1 APRIL 2003,&#13;
ROLNR. 1999/791 P, IN DE ZAAK VAN:&#13;
Johan Alois Wiertz, wonende te Vijlen,&#13;
gemeente Vaals,&#13;
appellant,&#13;
procureur: mr. H.M.G. van Lotringen,&#13;
tegen&#13;
Jozef Henricus Maria Franciscus Janssen,&#13;
wonende te Vijlen, gemeente Vaals,&#13;
geïntimeerde,&#13;
procureur: mr. J.B.R. Daniels.&#13;
1 Het geding in hoger beroep&#13;
1.1 Het hof heeft in deze zaak op 23 april&#13;
2002 een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 25 juli 2002 het bij dat arrest bepaalde&#13;
getuigenverhoor plaatsgevonden. Daarvan is&#13;
proces-verbaal opgemaakt, dat zich thans bij&#13;
de stukken bevindt en waarvan de inhoud als&#13;
hier ingelast moet worden beschouwd.&#13;
1.3 Op 18 september 2002 heeft een tegengetuigenverhoor&#13;
plaats gehad. Daarvan is&#13;
eveneens proces-verbaal opgemaakt (hetwelk&#13;
abusievelijk als proces-verbaal van voortzetting&#13;
getuigenverhoor is aangeduid), dat zich&#13;
eveneens bij de stukken bevindt en waarvan&#13;
de inhoud ook als hier ingelast moet worden&#13;
beschouwd.&#13;
1.4 Partijen hebben daarna beiden nog een&#13;
conclusie na enquête genomen, waarna zij&#13;
andermaal de stukken aan het hof hebben&#13;
overgelegd voor het wijzen van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof verwijst naar hetgeen in zijn&#13;
bovengenoemd tussenarrest is overwogen en&#13;
beslist; het volhardt daarbij.&#13;
2.2 Bij memorie van grieven is een door&#13;
Wiertz ondertekende schriftelijke verklaring,&#13;
gedateerd 2 november 1999, in het geding&#13;
gebracht, waarin deze onder meer verklaart:&#13;
“Ik heb in 1985 (...) melkquotum (...) verhuurd&#13;
aan verschillende van mijn toenmalige&#13;
vrienden. Tot deze vrienden behoorden toen&#13;
ook de heer J.H.M.F. Janssen (...) en de heer&#13;
W.G.J.J. Hupperets (...) Met al mijn vrienden&#13;
heb ik toen afgesproken dat – omdat geen van&#13;
hen toen melkquotum van mij wilde kopen&#13;
(...) – zij het melkquotum gedurende een termijn&#13;
van tien (10) jaren van mij zouden huren.&#13;
Ik heb met de heren Janssen en Hupperets&#13;
nooit gesproken over verkopen van de melk.&#13;
Met anderen ook niet. Janssen zei ook steeds&#13;
dat hij geen melk wilde kopen want het quotum&#13;
ging toch weg. Hupperets zei dit ook.&#13;
Janssen kon toen de melk overigens ook niet&#13;
kopen, want hij had geen geld. Ik heb de melk&#13;
verhuurd aan Janssen en Hupperets tegen&#13;
ƒ 0,065 per kilo. Die prijs is toen zo totstandgekomen&#13;
omdat Janssen en Hupperets mij die&#13;
prijs hebben geboden. Zij baseerden die prijs&#13;
op de prijs die de regering toen bood voor de&#13;
inlevering van melkquotum. De minister van&#13;
Landbouw betaalde toen bij inlevering van&#13;
melkquotum ƒ 0,65 per kilo. Zij vonden het&#13;
redelijk als ik als huurprijs 10% per jaar van&#13;
die prijs zou krijgen omdat de overeenkomst&#13;
10 jaar zou duren. Overigens wilde ik toen&#13;
het melkquotum helemaal niet verkopen&#13;
omdat de zoon van een zus van mij (...) mij&#13;
steeds hielp op mijn boerderij en ik er rekening&#13;
mee hield dat hij op termijn mijn bedrijf&#13;
zou willen overnemen.”&#13;
2.3 Bij ’s hofs tussenarrest is Janssen toegelaten&#13;
te bewijzen dat hij het met de in de periode&#13;
van 1985 tot 1995 van Wiertz gepachte&#13;
grond samenhangende melkquotum van&#13;
Wiertz heeft gekocht. Hij heeft daartoe vijf&#13;
getuigen doen horen.&#13;
Wiertz heeft vervolgens in contra-enquête&#13;
vier getuigen voorgebracht.&#13;
2.4 Door de getuigen is, voorzover te dezen&#13;
van belang, als volgt verklaard:&#13;
door Janssen als partij-getuige:&#13;
“Ik blijf bij de verklaring die ik als getuige ter&#13;
zitting van 17 maart 1998 voor de pachtkamer&#13;
van het kantongerecht te Maastricht heb afgelegd.&#13;
Over huren van het melkquotum hebben&#13;
wij niet gesproken. Er is tussen Wiertz en&#13;
mij alleen over kopen van het melkquotum&#13;
gesproken en zo’n afspraak is ook tot stand&#13;
gekomen. In 1984 had ik al 1 hectare grond&#13;
van Wiertz in gebruik gekregen en die grond&#13;
heb ik een jaar later weer aan hem teruggegeven;&#13;
Wiertz heeft toen niet gesproken over&#13;
teruggave van de 8.000 kg melk die ik in 1984&#13;
samen met die ene hectare al van hem in&#13;
gebruik had gekregen. Ik ben ondanks de kortingen&#13;
op het melkquotum waarvan telkens&#13;
sprake was, gedurende de hele periode voor&#13;
40.000 kg blijven betalen.”&#13;
door de getuige W.G.J.J. Hupperets:&#13;
“Ik blijf bij de verklaring die ik op 17 maart&#13;
1998 voor de pachtkamer van het kantongerecht&#13;
te Maastricht heb afgelegd. Wiertz&#13;
vertelde dat hij met zijn bedrijf stopte en zijn&#13;
melkquotum wilde verkopen. Over huren van&#13;
het melkquotum is met geen woord gesproken.&#13;
Wiertz wilde zijn melkquotum niet aan&#13;
de minister verkopen, maar aan een boer, (...)&#13;
Hij vertelde dat dat voor hem fiscaal voordeliger&#13;
was. Destijds was de verwachting dat de&#13;
beschikking superheffing geen lang leven zou&#13;
hebben. In verband hiermee heeft Wiertz mij&#13;
korte tijd na de totstandkoming van de overeenkomst&#13;
benaderd en gezegd dat ik de melk&#13;
gekocht had en het volle afgesproken bedrag&#13;
zou moeten betalen ook al zou de beschikking&#13;
superheffing eerder vervallen.”&#13;
door Wiertz als partij-getuige:&#13;
“Ik blijf bij de verklaring van 2 november&#13;
1999 (als produktie 13 respectievelijk 14 gevoegd&#13;
bij de memorie van grieven). Ik wens&#13;
deze verklaring vandaag als getuige te hebben&#13;
herhaald. Ik heb nooit anders dan de melk&#13;
willen verhuren en over verkoop is bij het&#13;
sluiten van de overeenkomst in 1984/1985 niet&#13;
gesproken. (...) ik heb het nooit over belasting&#13;
en belastingvoordeel gehad. In mijn verklaring&#13;
(...) staat onder meer dat mijn vrienden&#13;
het melkquotum van mij zouden huren omdat&#13;
geen van hen toen melkquotum van mij wilde&#13;
kopen. Hoewel dit de indruk wekt dat ik&#13;
wilde verhuren omdat de wederpartijen niet&#13;
wilden kopen, verklaar ik nu nadrukkelijk dat&#13;
ik zelf de melk nooit heb willen verkopen. Ook&#13;
bij Hupperets is niet gesproken over kopen van&#13;
de melk. Toen de 1 hectare die Janssen in 1984&#13;
van mij in gebruik had gekregen weer naar mij&#13;
terugging is het gebruik van de daarmee samenhangende&#13;
8.000 kg melk bij hem gebleven. Uiteindelijk&#13;
had Janssen 40.000 kg melk van mij in&#13;
gebruik en dat was ook de afspraak. Destijds&#13;
bestond de verwachting dat de beschikking&#13;
superheffing na een betrekkelijk korte periode&#13;
weer zou verdwijnen. Wanneer genoemde&#13;
beschikking binnen de afgesproken periode&#13;
van 10 jaar zou zijn opgeheven, zou ook de&#13;
verplichting van Janssen en Hupperets tot&#13;
verdere betaling van het jaarlijkse bedrag zijn&#13;
gestopt. (...) De handtekeningen onder de&#13;
kwitanties van september 1992, 8 juli 1993,&#13;
14 juli 1994, juli 1986 en 2 juli 1987 zijn van&#13;
mij. De handtekeningen onder de kwitanties&#13;
van 1 juli 1988 en 30 april 1985 zijn niet van&#13;
mij.”&#13;
door de getuige M.M.I. Hupperets-Eussen:&#13;
“In februari of maart 1985 kwam Wiertz bij&#13;
ons (...) Hij wilde al zijn melk verkopen en&#13;
vond het bedrag van ƒ 0,65 dat minister Braks&#13;
destijds betaalde een mooi bedrag. Bij een volgend&#13;
bezoek vertelde Wiertz (...) dat hij&#13;
40.000 kg aan Janssen had verkocht, zulks&#13;
voor ƒ 0,65 per kg te betalen in een periode&#13;
van 10 jaar. Hij bood ons aan dat wij ook&#13;
40.000 kg onder dezelfde voorwaarden van&#13;
hem konden kopen. Betaling in 10 jaar was&#13;
volgens Wiertz (...) voordeliger; zijn voordeel&#13;
zou dan een fiscaal voordeel zijn bij hetzelfde&#13;
gesprek heeft mijn man het voorstel van&#13;
Wiertz geaccepteerd. Toen enige tijd later (...)&#13;
berichten verschenen over de mogelijkheid&#13;
dat de beschikking superheffing wel eens snel&#13;
weer zou kunnen vervallen, kwam Wiertz bij&#13;
ons en zei dat wij in dat geval de overeengekomen&#13;
betalingen zouden moeten voortzetten&#13;
tot het einde “&#13;
door de getuige M.H.H. Wiertz-Cox:&#13;
“(...) ik heb van mijn man gehoord wat hij met&#13;
Janssen en Hupperets is overeengekomen. De&#13;
gemaakte afspraken hielden in dat mijn man&#13;
melkquotum aan hen heeft verhuurd, zulks&#13;
voor een periode van 10 jaar en voor een&#13;
bedrag van ƒ 0,065 per kg per jaar. De melk is&#13;
dus niet aan betrokkenen verkocht, over koop&#13;
en verkoop is helemaal niet gesproken. U laat&#13;
mij een aantal kwitanties zien (...) De handtekening&#13;
onder de kwitanties van september&#13;
1992, 8 juli 1993, 14 juli 1994, juli 1986 en&#13;
2 juli 1987 herken ik als de handtekening van&#13;
mijn man. De handtekening onder de kwitantie&#13;
van 2 juli 1985 herken ik niet. De handtekening&#13;
onder de kwitanties van 30 april 1985&#13;
en 1 juli 1988 kan door mij geplaatst zijn. (...)&#13;
Op de kwitantie van 30 april 1985 is alleen de&#13;
handtekening van mij, de rest van het daarop&#13;
geschrevene is van de hand van Janssen.”&#13;
door de getuige J.H.M. Horsmans:&#13;
“Ik blijf bij mijn verklaring zoals ik die heb&#13;
afgelegd bij de pachtkamer van het kantongerecht&#13;
op 16 december 1997. Met de woorden&#13;
‘Uit hun betoog’ uit mijn getuigenverklaring&#13;
van 16 december 1997 bedoel ik datgene dat&#13;
Wiertz, Janssen en Hupperets mij toen verteld&#13;
hebben. Door niemand is met mij gesproken&#13;
over de eventuele mogelijkheid dat Wiertz om&#13;
fiscale redenen een prijs van ƒ 0,65 per kilogram&#13;
te betalen in 10 jaarlijkse termijnen&#13;
wenste. De keuze voor een periode van 10 jaar&#13;
kwam van Wiertz (...)”&#13;
door de getuige R.P.E.M. Cratsborn:&#13;
“Ik blijf bij de verklaring die ik op 19 mei&#13;
1998 als getuige voor de pachtkamer van het&#13;
kantongerecht heb afgelegd (...) Het is mij&#13;
onbekend of Wiertz betaling in 10 jaarlijkse&#13;
termijnen wenste in verband met eventuele&#13;
fiscale voordelen voor hem. Wiertz is altijd&#13;
heel duidelijk tegenover mij geweest en heeft&#13;
mij altijd verteld dat hij het melkquotum niet&#13;
had verkocht, maar had verhuurd.”&#13;
door de getuige J.A.M.B. Cox:&#13;
“Ik blijf bij mijn verklaring die ik als getuige&#13;
heb afgelegd bij de pachtkamer van het kantongerecht&#13;
op 16 december 1997. Wat ik van&#13;
de onderhavige zaken weet heb ik van Wiertz,&#13;
die een oom van me is, gehoord; met de heer&#13;
Janssen en Hupperets heb ik daarover geen&#13;
contact gehad. Zelf heb ik met mijn oom ook&#13;
een overeenkomst gesloten, inhoudende gebruik&#13;
van land met daarbij behorend melkquotum;&#13;
de afspraak was dat ik na de overeengekomen&#13;
periode van 10 jaar land en melk weer terug&#13;
moest geven en dat heb ik ook gedaan. Wiertz&#13;
heeft mij destijds verteld dat hij met meerdere&#13;
mensen net zo’n overeenkomst had gesloten&#13;
als met mij (...)”&#13;
door de getuige W.J.J. Hamers:&#13;
“Ik blijf bij mijn verklaring die ik als getuige&#13;
op 16 december 1997 bij de pachtkamer van&#13;
het kantongerecht heb afgelegd. De destijds&#13;
door mij met Wiertz gesloten overeenkomst is&#13;
op mijn initiatief tot stand gekomen, maar de&#13;
voorwaarden ervan zijn door Wiertz bepaald.&#13;
Na ongeveer 8 jaar heb ik (...) de melk teruggegeven&#13;
aan Wiertz. U leest uit mijn verklaring&#13;
van 16 december 1997 voor dat ik gezegd&#13;
heb de melk en de grond na afloop van de&#13;
10 jaar aan Wiertz te hebben teruggegeven.&#13;
Dat is wat de termijn betreft niet juist en in&#13;
zoverre kom ik dus op die verklaring terug.&#13;
Wiertz heeft mij destijds verteld dat hij ook&#13;
met anderen net zo’n contract als met mij had&#13;
afgesloten, (...)”&#13;
2.5 Zoals in ’s hofs tussenarrest van 23 april&#13;
2002 reeds overwogen, zijn de in eerste aanleg&#13;
afgelegde getuigenverklaringen zo tegenstrijdig&#13;
dat het bewijs door Janssen niet is geleverd.&#13;
Hetzelfde geldt naar het oordeel van het&#13;
hof met betrekking tot de daarna in hoger&#13;
beroep nog afgelegde getuigenverklaringen.&#13;
Mede gelet voorts op het in bedoeld tussenarrest&#13;
in rechtsoverweging 5.4 overigens nog&#13;
overwogene (waarbij, zoals hiervoor reeds&#13;
aangegeven, het hof volhardt) moet de conclusie&#13;
dan ook worden getrokken dat Janssen&#13;
niet is geslaagd in het leveren van het hem&#13;
opgedragen bewijs.&#13;
2.6 Aan het vorenstaande doet niet af dat in de&#13;
formulieren van het Ministerie van Landbouw&#13;
en Visserij partijen worden aangeduid als&#13;
“vervreemder” en “verkrijger”, aangezien een&#13;
dergelijke kwalificatie evenzeer past in een&#13;
overeenkomst van verhuur van melkquotum&#13;
– waarbij immers het quotum ook op naam&#13;
van de gebruiker wordt gesteld – als in een&#13;
overeenkomst waarbij dat quotum wordt verkocht.&#13;
Hetzelfde geldt ten aanzien van de omstandigheid&#13;
dat Wiertz in zijn schriftelijke verklaring&#13;
van 2 november 1999 aangeeft dat is verhuurd&#13;
omdat geen van zijn vrienden het&#13;
melkquotum wilde kopen en als getuige verklaart&#13;
zelf dat quotum nooit te hebben willen&#13;
verkopen. Er nog van afgezien dat het één niet&#13;
noodzakelijkerwijs aan het ander in de weg&#13;
staat, doet dat immers niet af aan de essentie&#13;
van zijn verklaring, te weten dat verhuur en&#13;
niet verkoop is overeengekomen. De eventuele&#13;
enkele omstandigheid dat wellicht ook&#13;
over de mogelijkheid van verkoop is gesproken,&#13;
laat die essentie onverlet.&#13;
Niet, althans onvoldoende relevant voor het&#13;
probandum is voorts van welke kant het initiatief&#13;
tot de uiteindelijk overeengekomen&#13;
prijs van ƒ 0,65 per kilogram is gekomen.&#13;
2.7 Ook het feit dat, toen het gebruik van 1 ha&#13;
grond na één jaar eindigde, de daarbij behorende&#13;
8.000 kg melkquotum niet terugging&#13;
van Janssen naar Wiertz, vormt geen aanwijzing&#13;
voor koop van het melkquotum, aangezien&#13;
die 8.000 kg deel uitmaakte van de 40.000 kg&#13;
waarop de tussen betrokkenen gesloten overeenkomst&#13;
uiteindelijk betrekking had.&#13;
De eventuele omstandigheid dat de motivering&#13;
van Wiertz voor het niet willen verkopen&#13;
van het melkquotum – te weten het mogelijkerwijze&#13;
overdoen van zijn bedrijf aan een&#13;
neef, die in 1985 al 33 jaar was – niet geloofwaardig&#13;
overkomt, impliceert nog niet dat&#13;
zijn stelling dat hij niet wilde verkopen als&#13;
zodanig onjuist is. Bovendien gaat het er niet&#13;
om wat Wiertz destijds wellicht al dan niet&#13;
(ook) wilde, maar wat tenslotte tussen partijen&#13;
is overeengekomen.&#13;
Met Wiertz is het hof voorts van oordeel dat&#13;
zijn verklaring dat bij een eventueel einde van&#13;
de regelgeving inzake de melkquotering binnen&#13;
10 jaar de betalingsverplichting van Janssen&#13;
zou zijn geëindigd en zijn verklaring dat&#13;
partijen voor dat geval afspraken dan wel te&#13;
zullen zien en overleggen, niet strijdig met&#13;
elkaar zijn.&#13;
2.8 De kwitantie van 30 april 1985 met de vermelding&#13;
“melk gekocht” acht het hof een&#13;
onvoldoende aanwijzing voor koop. Er nog&#13;
van afgezien dat, naar op grond van de desbetreffende&#13;
getuigenverklaringen mag worden&#13;
aangenomen, deze kwitantie niet door Wiertz&#13;
maar door zijn echtgenote is ondertekend, is&#13;
het slechts één kwitantie in een reeks van vele&#13;
anderen waarop bedoelde vermelding niet&#13;
voorkomt.&#13;
Ook de omstandigheid dat het jaarlijks te&#13;
betalen bedrag niet werd aangepast aan de&#13;
wijzigingen in de omvang van het melkquotum&#13;
tengevolge van de van overheidswege&#13;
toegepaste kortingen brengt op zichzelf nog&#13;
niet mee dat dus geen sprake van huur van het&#13;
quotum is geweest. Dit klemt te meer nu door&#13;
de al spoedig optredende forse vermeerdering&#13;
van de handelswaarde van de melkquota de&#13;
door partijen als uitgangspunt gekozen waarde&#13;
van ƒ 0,65 per kilogram al snel als laag&#13;
moest worden ervaren en enigszins in de rede&#13;
ligt dat partijen reeds daarom niet hebben&#13;
gerept over aanpassing van de prijs.&#13;
2.9 Nu Janssen op grond van al hetgeen hierboven&#13;
en in ’s hofs tussenarrest is overwogen&#13;
geacht moet worden het hem opgedragen&#13;
bewijs niet te hebben geleverd, volgt daaruit&#13;
dat Wiertz nog als rechthebbende met betrekking&#13;
tot het melkquotum in geschil moet&#13;
worden aangemerkt. Zijn – primaire – vordering&#13;
om Janssen te veroordelen tot teruggave&#13;
van dat quotum is mitsdien gegrond en behoort&#13;
daarom te worden toegewezen.&#13;
3 Slotsom&#13;
3.1 Grief II is, zoals reeds uit de overwegingen&#13;
in ’s hofs tussenarrest volgt, ongegrond;&#13;
de grieven III, IV en V zijn gegrond.&#13;
3.2 Ook het vonnis van 2 september 1999,&#13;
waarvan beroep, moet worden vernietigd en&#13;
de primaire vordering van Wiertz moet alsnog&#13;
worden toegewezen. Het hof acht evenwel&#13;
termen aanwezig de termijn te verlengen en&#13;
de gevorderde dwangsom te maximeren als&#13;
hierna aangegeven.&#13;
3.3 Janssen moet als de in het ongelijk gestelde&#13;
partij worden veroordeeld in de proceskosten&#13;
van beide instanties. Ook grief VI treft derhalve&#13;
doel.&#13;
4 Beslissing&#13;
Het hof, rechtdoende in hoger beroep:&#13;
vernietigt het door de pachtkamer van het&#13;
kantongerecht te Maastricht tussen partijen&#13;
gewezen vonnis van 2 september 1999, waarvan&#13;
beroep,&#13;
en opnieuw rechtdoende:&#13;
veroordeelt Janssen tot teruggave aan Wiertz&#13;
van een melkquotum van 35.782 kilogram,&#13;
zulks binnen 4 weken na betekening van dit&#13;
arrest, op straffe van een dwangsom van&#13;
€ 2.268,90 (ƒ 5.000,–) per dag voor iedere dag&#13;
dat Janssen in de nakoming van dit arrest in&#13;
gebreke blijft, zulks met een maximum van&#13;
€ 70.000,–;&#13;
veroordeelt Janssen tot het verlenen van zijnmedewerking aan de overdracht van voormeld&#13;
melkquotum aan Wiertz en al hetgeen te&#13;
doen dat daartoe noodzakelijk is, zulks op&#13;
straffe van een dwangsom als hiervoor aangegeven;&#13;
wijst af het meer of anders gevorderde;&#13;
veroordeelt Janssen in de in beide instanties&#13;
tussen partijen gevallen proceskosten, aan de&#13;
zijde van Wiertz tot heden begroot voor de&#13;
eerste aanleg op € 182,54 (ƒ 117,27 + ƒ 150,–&#13;
+ 1/2 x ƒ 270,–) voor verschotten en € 1.361,34&#13;
(ƒ 3.000,–) voor salaris van de gemachtigde en&#13;
in hoger beroep op € 2.032,23 (ƒ 113,86 +&#13;
ƒ 3.720,– + 1/2 x € 585,–) voor verschotten en&#13;
€ 3.857,13 (ƒ 8.500,–) voor salaris van de procureur.</content><legacyfootnotes/><footnotes><footnote/></footnotes><auteurs/><published>2004-09-01 00:00:00</published><modified>2004-09-01 00:00:00</modified><editiondate>2004-09-01</editiondate><htmlpath>https://denhollander.info/artikel/3652</htmlpath></article>
</articles></edition>
<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2003</searchword><id>4451</id><udhid>UDH:TvAR/4451</udhid><titel>De Brabantse Milieufederatie tegen het plan van toedeling voor het blok ‘Liempde-Nijnsel’ van de ruilverkaveling Sint-Oedenrode. (TvAR 2003/5158)</titel><searchwords><searchword>TvAR 3/2003</searchword><searchword>TvAR 2003/5158</searchword><searchword>UDH:TvAR/4451</searchword></searchwords><attachments><attachment><name>2003_nr 3_Rechtspraak_5158.pdf</name><extention>pdf</extention><url>https://denhollander.info/download/4396/ci</url></attachment></attachments><inleiding>[Landinrichtingswet art. 200, Algemene wet&#13;
bestuursrecht art. 1:2]&#13;
&#13;
Milieufederatie zonder eigen civielrechtelijk&#13;
belang kan als belanghebbende opkomen&#13;
tegen het plan van toedeling. Aan het&#13;
begrip belanghebbende in art. 200 Landinrichtingswet&#13;
komt in beginsel dezelfde&#13;
betekenis toe als daaraan toekomt in art. 1:2&#13;
Algemene wet bestuursrecht, met inbegrip&#13;
van lid 3 van die bepaling. Cassatie in&#13;
belang der wet.</inleiding><content>CASSATIEMIDDEL:&#13;
1. Korte beschrijving van de zaak&#13;
1.1. Inzet van de onderhavige procedure is de&#13;
rechtspositie van vertegenwoordigers van&#13;
niet-agrarische belangen in een geval van herverkaveling.&#13;
De Brabantse Milieufederatie (BMF), die in&#13;
deze procedure mede optreedt namens andere&#13;
milieugroepen, heeft op grond van art. 200&#13;
van de Landinrichtingswet (Liw) een bezwaarschrift&#13;
ingediend tegen het plan van toedeling&#13;
voor het blok ‘Liempde-Nijnsel’ van&#13;
de ruilverkaveling Sint-Oedenrode.&#13;
1.2. De rechtbank te ’s-Hertogenbosch heeft,&#13;
bij vonnis van 20 juli 2001, BMF niet-ontvankelijk&#13;
verklaard in haar bezwaar, omdat, naar&#13;
het oordeel van de rechtbank, BMF niet als&#13;
belanghebbende in de zin van art. 200 Liw&#13;
kan worden beschouwd.&#13;
Zij heeft zich hierbij gebaseerd op de wetsgeschiedenis&#13;
van de Liw, van de Algemene&#13;
wet bestuursrecht (Awb) en van de Awb Aanpassingswet&#13;
(eerste tranche) alsmede op het&#13;
stelsel van de Liw.&#13;
1.3. Op grond van art. 186 Liw, welk artikel&#13;
blijkens art. 202, aanhef, en onder f, Liw op&#13;
de onderhavige procedure van toepassing is,&#13;
stond tegen het vonnis van de rechtbank geen&#13;
rechtsmiddel open, onverminderd de bevoegdheid&#13;
van de procureur-generaal bij de&#13;
Hoge Raad om zich in het belang der wet in&#13;
cassatie te voorzien.1&#13;
Het was denkbaar dat BMF, met een beroep&#13;
op doorbreking van de uitsluiting van rechtsmiddelen,&#13;
toch appel zou hebben ingesteld.&#13;
Volgens informatie van de advocaat van BMF&#13;
is dat echter niet gebeurd.&#13;
2. De Landinrichtingswet&#13;
2.1. De doelstelling van de Liw2 is omschreven&#13;
in art. 4 van deze wet:&#13;
“Landinrichting strekt tot verbetering van de&#13;
inrichting van het landelijk gebied overeenkomstig&#13;
de functies van dat gebied, zoals deze&#13;
in het kader van de ruimtelijke ordening zijn&#13;
aangegeven.”&#13;
Anders dan haar voorgangsters,3 is de Liw&#13;
multifunctioneel. Daarmee is bedoeld dat de&#13;
doelstelling niet meer alleen ligt in de behartiging&#13;
van belangen van land-, tuin-, bosbouw&#13;
of veehouderij, maar ook in die van landschappelijke&#13;
voorzieningen, recreatiemogelijkheden,&#13;
natuur en landschap en andere&#13;
voorzieningen ten algemene nutte.4&#13;
2.2. Gezien de verruimde doelstelling wekt&#13;
het geen verbazing dat de rechtspositie van de&#13;
niet- agrarische belangen in de wetsgeschiedenis&#13;
uitvoerig aan bod is geweest.5&#13;
M.n. de PvdA-fractie heeft tijdens de parlementaire&#13;
behandeling van het ontwerp-Liw&#13;
kritiek geuit op de, in vergelijking met die van&#13;
de agrarische belangen, beperkte rechtsbescherming&#13;
van de niet-agrarische belangen.6&#13;
2.3. In de onderhavige zaak gaat het m.n. om&#13;
het begrip belanghebbende in art. 200 Liw.&#13;
Die bepaling luidt:&#13;
”Uiterlijk veertien dagen na de laatste dag,&#13;
waarop het plan van toedeling ter inzage heeft&#13;
gelegen, kan iedere belanghebbende zijn&#13;
bezwaren tegen het plan van toedeling schriftelijk&#13;
bij de landinrichtingscommissie indienen.”&#13;
Het al genoemde art. 202 voegt hier (sub e)&#13;
aan toe:&#13;
”(...) De arrondissementsrechtbank stelt het&#13;
plan van toedeling vast nadat zij in alle&#13;
geschillen daaromtrent heeft beslist;”&#13;
2.4. In procedures als de onderhavige gaat het&#13;
om administratieve rechtspraak door de gewone&#13;
rechter.7&#13;
3. De onderhavige procedure&#13;
3.1.1. De gemachtigde van de betrokken&#13;
Landinrichtingscommissie en de Centrale&#13;
Landinrichtingscommissie8 heeft voor de&#13;
rechtbank betoogd dat BMF in haar bezwaar&#13;
niet ontvangen kon worden, omdat zij geen&#13;
belanghebbende in de zin van art. 200 Liw&#13;
zou zijn.&#13;
3.1.2. Een plan van toedeling houdt, aldus de&#13;
genoemde gemachtigde een indeling van civiele&#13;
rechten van natuurlijke en rechtspersonen in,&#13;
naar rato van de door hen ingebrachte rechten.&#13;
Iedere eigenaar of rechthebbende wiens aanspraken&#13;
in de toedeling van kavels door&#13;
gegrondbevinding van bezwaren verandering&#13;
kunnen ondergaan, moet als rechthebbende&#13;
bij de behandeling van bezwaren tegen het&#13;
plan van toedeling worden beschouwd.&#13;
3.1.3. Vaststond volgens de gemachtigde van&#13;
de commissie dat noch BMF noch de door&#13;
haar vertegenwoordigde milieugroepen binnen&#13;
het blok van de onderhavige ruilverkaveling&#13;
gronden of aanspraken, als in de vorige&#13;
paragraaf bedoeld, hadden.&#13;
3.2.1. BMF heeft daar tegenover betoogd dat&#13;
zij wel ontvankelijk in haar bezwaar zou zijn,&#13;
omdat zij, evenals de door haar vertegenwoordigde&#13;
milieugroepen, belanghebbende in&#13;
de zin van art. 200 Liw zou zijn.&#13;
Zij heeft ter ondersteuning van die stelling het&#13;
volgende aangevoerd.&#13;
3.2.2. De Awb beoogt eenheid van wetgeving&#13;
te bevorderen. Dit wordt onder meer bereikt&#13;
wanneer eenzelfde term in de wetgeving&#13;
steeds dezelfde betekenis heeft.&#13;
Zulks zou m.n. gelden voor de centrale&#13;
begrippen in het bestuursrecht, zoals het&#13;
begrip belanghebbende.&#13;
3.2.3. De Liw behoort tot de wetten die zijn&#13;
aangepast door de aanpassingswetgeving naar&#13;
aanleiding van de inwerkingtreding van de&#13;
Awb. Zo bepaalt art. 220a Liw dat de hoofdstukken&#13;
6 en 7 van de Awb niet van toepassing&#13;
zijn op bezwaren als bedoeld in (o.m.)&#13;
art. 200 Liw.&#13;
Er blijkt niet dat de wetgever beoogd heeft te&#13;
voorkomen dat anderen dan degenen met een&#13;
civielrechtelijk belang bezwaren kunnen&#13;
indienen tegen het plan van toedeling.&#13;
3.2.4. Het begrip ‘belanghebbende’ in hoofdstuk&#13;
VII van de Liw zou derhalve dezelfde&#13;
betekenis hebben als dat in art. 1:2 Awb.&#13;
Op grond van deze definitie zouden BMF en&#13;
de milieugroepen als belanghebbenden moeten&#13;
worden beschouwd. Het plan van toedeling&#13;
is immers van directe invloed op de&#13;
natuur, het landschap en het cultuurpatroon.&#13;
3.2.5. Anders is het bij het landinrichtingsplan,&#13;
bedoeld in de artikelen 73 e.v. Liw. Dit&#13;
heeft slechts een programmatisch karakter,&#13;
bestaat voor het merendeel uit doelstellingen&#13;
en heeft dus een ‘open einde’ karakter.&#13;
Slechts rechthebbenden en pachters en niet&#13;
organisaties als BMF kunnen in de in art. 83,&#13;
derde lid, Liw genoemde gevallen, ter zake&#13;
van dat plan beroep bij de Afdeling bestuursrechtspraak&#13;
van de Raad van State instellen.&#13;
3.2.6. Pas bij het plan van toedeling kan men&#13;
vaststellen in hoeverre in het landinrichtingsplan&#13;
de doelstellingen daadwerkelijk zijn&#13;
gerealiseerd. Het directe belang van BMF en&#13;
de milieugroepen bij de vaststelling van een&#13;
plan van toedeling zou voortvloeien uit hun&#13;
statutaire doelstelling op te komen voor de&#13;
belangen van natuur, landschap, cultuurhistorie&#13;
en recreatie.&#13;
Omdat de belangen van BMF en de milieugroepen&#13;
rechtstreeks bij het plan van toedeling&#13;
zouden zijn betrokken, zouden zij ook&#13;
belanghebbenden in de zin van art. 1:2 Awb&#13;
en art. 200 Liw zijn.&#13;
3.3.1. De rechtbank heeft geoordeeld dat&#13;
BMF en de milieugroepen geen gronden hebben&#13;
ingebracht. Aan hen zijn in het plan van&#13;
toedeling geen gronden toegedeeld. Zij maken&#13;
evenmin aanspraak op toedeling van gronden.&#13;
Daarom kunnen deze organisaties tegen het&#13;
plan van toedeling geen bezwaar maken met&#13;
het doel te laten toetsen of de doelstellingen&#13;
van het landinrichtingsplan verwezenlijkt zijn.&#13;
3.3.2. Met het plan van toedeling worden een&#13;
nieuwe kavelindeling en andere regelingen&#13;
van civielrechtelijke aard vastgesteld.&#13;
In dit stelsel past, zo heeft de rechtbank overwogen,&#13;
de door de BMF en de milieugroepen&#13;
beoogde toepassing niet.&#13;
3.3.3. Naar het oordeel van de rechtbank vloeit&#13;
uit het voorgaande voort dat de belangen&#13;
waarvoor BMF en de milieugroepen opkomen,&#13;
niet rechtstreeks bij het plan van toedeling&#13;
betrokken zijn.&#13;
Derhalve heeft de rechtbank BMF niet als&#13;
belanghebbende in de zin van art. 200 Liw&#13;
beschouwd, zodat deze in haar bezwaren niet&#13;
kon worden ontvangen.&#13;
4. Middel van cassatie&#13;
4.1. Tegen de hiervóór weergegeven beslissing&#13;
in het vonnis van de rechtbank stel ik het volgende&#13;
cassatiemiddel voor.&#13;
4.2. De rechtbank heeft in haar voormeld&#13;
vonnis het recht, in het bijzonder art. 1:2 Awb&#13;
en art. 200 Liw, geschonden door BMF in&#13;
haar bezwaar niet-ontvankelijk te verklaren,&#13;
omdat zij geen gronden heeft ingebracht, aan&#13;
haar in het plan van toedeling geen gronden&#13;
zijn toegedeeld en zij evenmin aanspraak&#13;
maakt op toedeling van gronden.&#13;
Deze klacht steunt op de volgende, mede in&#13;
hun onderlinge samenhang te lezen, redenen.&#13;
4.3. De doelstellingen van de Awb, onder&#13;
meer het nastreven van eenheid van wetgeving,&#13;
het opstellen van algemene regels ter&#13;
vereenvoudiging van de wetgeving en het treffen&#13;
van algemene voorzieningen,9 brengen&#13;
mee dat aan het begrip belanghebbende in art.&#13;
200 Liw de betekenis moet worden toegekend&#13;
die art. 1:2 Awb aan dit begrip toekent.&#13;
4.4. Aangezien noch uit de tekst noch uit het&#13;
stelsel van de Liw het tegendeel blijkt, heeft&#13;
het begrip belanghebbende in art. 200 Liw de&#13;
betekenis die art. 1:2 Awb aan dit begrip toekent.&#13;
Rechtspersonen die voldoen aan de vereisten&#13;
van art. 1:2, lid 3, Awb, zoals, naar mag worden&#13;
aangenomen, BMF, dienen daarom in&#13;
beginsel ontvangen te worden in hun op&#13;
grond van art. 200 Liw ingediende bezwaren.&#13;
5. Toelichting&#13;
5.1. Parlementaire geschiedenis Liw&#13;
5.1.1. De Liw definieert het begrip belanghebbende&#13;
in art. 200 Liw niet. Uit de parlementaire&#13;
geschiedenis blijkt dat het bij de totstandkoming&#13;
van de Liw niet de bedoeling&#13;
van de wetgever is geweest vertegenwoordigers&#13;
van niet direct betrokken, niet-individuele,&#13;
belangen onder dit begrip te brengen.&#13;
Dit blijkt uit de volgende aanwijzingen.&#13;
5.1.2. De bezwarenprocedure is omschreven&#13;
in de artt. 200, 202 in samenhang met de&#13;
aldaar genoemde andere bepalingen van de&#13;
Liw en met art 220a van die wet.&#13;
De procedure, waarin een bezwaar achtereenvolgens&#13;
worden behandeld door de Landinrichtingscommissie,&#13;
de rechter-commissaris&#13;
en de rechtbank, is ontleend aan de Ruilverkavelingswet&#13;
1954.10 Niet-agrarische belangen&#13;
speelden in die wet geen rol. De procedure is&#13;
dus niet ontworpen met het oog op zulke&#13;
belangen.&#13;
5.1.3. In het oorspronkelijke wetsontwerp is&#13;
voor de vaststelling van de richtlijnen van het&#13;
plan van toedeling11 voorzien in een bezwa-&#13;
renprocedure bij de Centrale Landinrichtingscommissie.&#13;
Inschakeling van de rechter-commissaris&#13;
of een rechtbank werd hier niet&#13;
noodzakelijk geacht, omdat de richtlijnen&#13;
geen rechtstreeks het individu rakende gevolgen&#13;
hebben.12&#13;
Later is deze bezwarenprocedure, ingevolge&#13;
een amendement, komen te vervallen. Het&#13;
amendement beriep zich er ook op dat het&#13;
hier niet gaat om rechtstreeks het individu&#13;
rakende gevolgen.13 Daaruit is af te leiden dat&#13;
andere dan niet rechtstreeks het individu&#13;
rakende belangen in de ogen van de wetgever&#13;
kennelijk minder belangrijk waren.&#13;
5.1.4. De nota n.a.v. het eindverslag vermeldt&#13;
dat het begrip belanghebbende, in hoofdstuk&#13;
VII van de Liw, enigszins ruimer van inhoud&#13;
is dan de som van de begrippen rechthebbende&#13;
en pachter. De praktische betekenis hiervan&#13;
moet volgens deze nota evenwel niet worden&#13;
overschat.&#13;
Uit de gegeven voorbeelden blijkt dat in dit&#13;
verband gedacht is aan een eigenaar van een&#13;
net buiten een blok gelegen perceel of aan&#13;
iemand die denkt eigenaar te zijn van een in&#13;
een blok gelegen perceel.14 De wetgever had&#13;
kennelijk alleen rechtstreeks betrokken individuele&#13;
belanghebbenden op het oog.&#13;
5.1.5. De regering is in de m.v.a. aan de Eerste&#13;
Kamer ingegaan op de vraag van de P.S.P.-&#13;
fractie wie in art. 200 Liw onder de belanghebbenden&#13;
worden verstaan:&#13;
”Onder het begrip ‘belanghebbenden’ wordt&#13;
verstaan de rechthebbenden en pachters; dit&#13;
begrip wordt in ruime zin gehanteerd, overeenkomstig&#13;
de praktijk van de Ruilverkavelingswet&#13;
1954.”15&#13;
M.n. het laatste citaat laat m.i. weinig ruimte&#13;
voor twijfel over de oorspronkelijke bedoeling&#13;
van de wetgever.&#13;
5.2. Wet arob&#13;
5.2.1. O.g.v. art. 7, Wet arob16 stond bezwaar&#13;
en beroep open voor ‘de natuurlijke of rechtspersoon,&#13;
die door een beschikking rechtstreeks&#13;
in zijn belang is getroffen”.&#13;
Bij de totstandkoming van de Wet arob ging&#13;
men er van uit dat de arob-rechter ook algemene&#13;
en collectieve belangen zou willen aanmerken&#13;
als eigen belangen van rechtspersonen&#13;
die deze belangen blijkens hun statuten en feitelijke&#13;
werkzaamheden behartigden.&#13;
5.2.2. De arob-rechter heeft die verwachting&#13;
niet beschaamd en is doorgegaan op de in het&#13;
midden van de jaren ‘70 ingeslagen weg om&#13;
ontvankelijkheid mogelijk te achten bij specifieke&#13;
algemeenbelangacties.17&#13;
De omschrijving van het begrip belanghebbende&#13;
zoals die in de parlementaire stukken&#13;
van de Liw naar voren komt, komt m.i. dus&#13;
niet overeen met de inhoud die men gaandeweg&#13;
aan dat begrip bij de toepassing van de&#13;
toen geldende Wet arob is gaan geven. Dat&#13;
kan verband houden met de omstandigheid&#13;
dat de opstelling van het ontwerp-Liw al kort&#13;
na de inwerkingtreding van de Wet arob&#13;
plaatsvond.&#13;
5.2.3. Ook het College van Beroep voor het&#13;
bedrijfsleven is de opvatting gaan huldigen dat&#13;
organisaties die ideële en collectieve belangen&#13;
behartigen, ontvankelijk kunnen zijn.18&#13;
De civiele rechter is in de jaren ’80 deze&#13;
opvatting eveneens gaan huldigen.19 Het civiele&#13;
collectieve actierecht is gecodificeerd in het&#13;
per 1 juli 1994 in werking getreden art. 3:305a&#13;
BW.&#13;
5.3. Awb en Aanpassingswet eerste tranche&#13;
Awb&#13;
5.3.1. Het op 1 januari 1994 in werking getreden&#13;
art. 1:2 Awb bepaalt in het eerste lid:&#13;
”Onder belanghebbende wordt verstaan:&#13;
degene wiens belang rechtstreeks bij een besluit&#13;
is betrokken.”&#13;
Het tweede lid geeft een nadere omschrijving&#13;
van het begrip belang voor bestuursorganen.&#13;
Het derde lid bevat een nadere omschrijving&#13;
van het begrip belang voor rechtspersonen:&#13;
“Ten aanzien van rechtspersonen worden als&#13;
hun belangen mede beschouwd de algemene&#13;
en collectieve belangen die zij krachtens hun&#13;
doelstellingen en blijkens hun feitelijke werkzaamheden&#13;
in het bijzonder behartigen.”&#13;
5.3.2. De omschrijving van belanghebbende in&#13;
art. 1:2 Awb is, zo blijkt uit de parlementaire&#13;
geschiedenis, geënt op de grenzen van de&#13;
kringen van belanghebbenden zoals die door&#13;
de wetgever en jurisprudentie waren getrokken&#13;
voor regelingen van bestuursprocesrecht.&#13;
De m.v.t. wees m.n. op de Wet arob en de&#13;
rechtspraak van de Afdeling rechtspraak van&#13;
de Raad van State op grond van die wet.20&#13;
5.3.3. Zoals (in § 4.3.), bleek is een van de&#13;
doelstellingen van de Awb het bevorderen van&#13;
eenheid binnen de bestuursrechtelijke wetgeving.&#13;
Deze doelstelling brengt volgens de&#13;
MvA II21 mee dat, ingeval de Awb en een&#13;
andere wet met elkaar in strijd zijn, de andere&#13;
wet zoveel mogelijk moet terugtreden.&#13;
Bijzondere wetgeving moet voldoen aan de&#13;
Awb. Dit geldt zowel voor bijzondere wetten&#13;
die tot stand komen na de inwerkingtreding&#13;
van de Awb als voor bijzondere wetten die&#13;
dateren van voor die datum. Daarom was, terwille&#13;
van de eenheid van wetgeving een grootscheepse&#13;
aanpassingsoperatie bij de inwerkingtreding&#13;
van de eerste tranche van de Awb&#13;
nodig.&#13;
5.3.4. De m.v.t. bij de Aanpassingswet eerste&#13;
tranche (Stb. 1992, 422) merkte in dit verband&#13;
op:&#13;
“Een essentieel onderdeel van eenheid is eenheid&#13;
in terminologie. In de hele bestuursrechtelijke&#13;
wetgeving dient eenzelfde term in principe&#13;
steeds dezelfde betekenis te hebben;&#13;
anderzijds dienen voor hetzelfde begrip niet&#13;
steeds andere termen te worden gebruikt. Aan&#13;
dit uitgangspunt is bij de aanpassing consequent&#13;
de hand gehouden; een in een bijzondere&#13;
wet gehanteerde term die in de Awb is&#13;
gedefinieerd, heeft in die bijzondere wet&#13;
dezelfde betekenis. Daardoor is het niet nodig&#13;
in de bijzondere wet een gelijksoortige begripsbepaling&#13;
op te nemen.”22&#13;
Door ook oude wetten mee te nemen, week&#13;
de wetgever af van het advies van de Raad van&#13;
State.23&#13;
5.3.5. In de m.v.t. heeft de regering er voorts&#13;
op gewezen dat op deze regel een uitzondering&#13;
geldt voor het geval uit de tekst van de&#13;
wet of uit het samenstel van de desbetreffende&#13;
bepalingen het tegendeel duidelijk blijkt.24&#13;
5.3.6. Specifieke omstandigheden kunnen&#13;
nopen tot een afwijking van het uitgangspunt&#13;
dat de bijzondere wet dient te wijken voor de&#13;
Awb.25&#13;
Indien het gaat om een dwingende bepaling,&#13;
d.w.z. een regel die zonder uitzondering voor&#13;
het gehele bestuursrecht behoort te gelden,&#13;
moet een dergelijke uitzondering in de bijzondere&#13;
wet uitdrukkelijk worden aangegeven,&#13;
door de zinsnede “in afwijking van art. …&#13;
van de Algemene wet bestuursrecht”, en in de&#13;
MvT worden gemotiveerd.&#13;
Art. 1:2 Awb opent niet de mogelijkheid op&#13;
deze bepaling in een bijzondere wet een uitzondering&#13;
te maken. Men mag daarom aannemen&#13;
dat het een dwingende bepaling is.26&#13;
5.3.7.1. De wetgever heeft erkend dat, ondanks&#13;
de grote zorg die aan de aanpassingswetgeving&#13;
is besteed, omissies denkbaar zijn, in die zin&#13;
dat de wetgever verzuimt de zinsnede “in&#13;
afwijking van art. … Awb” op te nemen.&#13;
In zulk een geval kan er sprake zijn van strijd&#13;
tussen de Awb en een bijzondere wet en doet&#13;
zich een interpretatievraag voor die de rechter&#13;
moet oplossen. De bedoeling van de wetgever&#13;
is dan beslissend. De adagia “lex specialis&#13;
derogat legi generali” en “lex posterior derogat&#13;
legi priori” zijn slechts vuistregels.27&#13;
5.3.7.2. De rechter zal in ieder geval zwaar&#13;
moeten laten wegen dat de Awb-wetgever een&#13;
algemene regel heeft willen geven, waarvan&#13;
slechts in uitzonderlijke gevallen mag worden&#13;
afgeweken.28&#13;
Addink noemt een viertal aspecten die voor&#13;
de beoordeling van de rechtssituatie i.g.v.&#13;
strijd tussen de Awb en een bijzondere wet&#13;
relevant kunnen zijn: Bij bestaande bijzondere&#13;
wetten is er eerder aanleiding af te wijken van&#13;
de Awb dan bij nieuwe wetgeving; de omstandigheden&#13;
waaronder of de motieven op grond&#13;
waarvan afwijking heeft plaatsgevonden;&#13;
welke regelgever het betreft en de gevolgen&#13;
van de ontstane strijdigheid voor zowel de&#13;
burger als de overheid.29&#13;
5.3.8. Zoals reeds opgemerkt, heeft de Awbwetgever&#13;
bij de definitie van belanghebbende&#13;
aansluiting gezocht bij het (toen) bestaande&#13;
belanghebbendenbegrip. In de nota n.a.v. het&#13;
eindverslag is te lezen:&#13;
“Naar onze verwachting zal de introductie&#13;
van het begrip belanghebbende over de gehele&#13;
linie van het bestuursrecht slechts in zeer&#13;
beperkte mate een uitbreiding van de kring&#13;
van beroepsgerechtigden tot gevolg hebben.&#13;
Voor zover enige uitbreiding van de kring van&#13;
beroepsgerechtigden plaatsvindt, dient overigens&#13;
in aanmerking te worden genomen dat&#13;
dat eigenlijk niet meer inhoudt dan dat&#13;
belanghebbenden die tot nu toe slechts de&#13;
burgerlijke rechter konden adiëren, nu de&#13;
bevoegdheid krijgen bij de administratieve&#13;
rechter in beroep te komen (vgl. in dit verband&#13;
het Montenegro-arrest; HR 20 november&#13;
1987, AB 1988, 117, en NJ 1988, 843).”30&#13;
5.3.9. De opmerking in de m.v.a.II, dat voor&#13;
zover in sommige wetten een ander of ruimer&#13;
belanghebbendenbegrip wordt gehanteerd, de&#13;
Awb dat niet aantast, lijkt enigszins op&#13;
gespannen voet met het voorgaande te staan.&#13;
Deze passage moet men evenwel lezen in het&#13;
licht van de daaraan voorafgaande opmerking&#13;
van leden van de G.P.V.-fractie. Dezen brachten&#13;
in het voorlopig verslag naar voren dat in&#13;
de praktijk en in bepaalde bijzondere wetten&#13;
een ruimer begrip wordt gehanteerd en dat zij&#13;
het zouden betreuren als hieraan als gevolg&#13;
van de Awb een eind zou komen, waarbij zij&#13;
bij voorbeeld dachten aan de zinvolle bijdrage&#13;
van politieke partijen (geen belanghebbenden&#13;
in de zin van art. 1:2 Awb) op plaatselijk&#13;
niveau.31&#13;
5.3.10. De m.v.t. bij de Aanpassingswet eerste&#13;
tranche Awb zette in verband met het begrip&#13;
belanghebbende uiteen:&#13;
“In de Awb wordt ‘degene wiens belang&#13;
rechtstreeks bij een besluit is betrokken’ aangeduid&#13;
met het begrip belanghebbende. In de&#13;
bijzondere wetgeving duidt het begrip belanghebbende&#13;
derhalve in beginsel op dezelfde&#13;
categorie. Dat neemt niet weg dat onder&#13;
omstandigheden het begrip belanghebbende&#13;
door het samenstel van de wettelijke bepalingen&#13;
waarin het voorkomt, praktisch gesproken&#13;
een beperkte betekenis kan hebben.&#13;
Indien in een regeling bijvoorbeeld sprake is&#13;
van een ambtshalve beschikking die tot een&#13;
persoon is gericht, en de regeling spreekt in&#13;
het vervolg over ‘de belanghebbende’, dan&#13;
wordt daarmee vanzelfsprekend die ene persoon&#13;
bedoeld.&#13;
In een aantal gevallen waar uitdrukkelijk&#13;
wordt beoogd niet alle (potentieel) belanghebbenden&#13;
met een bepaald voorschrift te&#13;
bereiken en zulks niet uit de regeling blijkt,&#13;
wordt voor de duidelijkheid een specifieke&#13;
aanduiding gehandhaafd, zoals ‘de aanvrager’&#13;
of ‘degene tot wie het besluit zal zijn gericht’.&#13;
Zoals in de toelichting bij de Awb ook reeds&#13;
werd vermeld, heeft de omschrijving van het&#13;
begrip ‘belanghebbende’ op zichzelf geen&#13;
gevolg voor de kring van personen die&#13;
bezwaar- of beroepsgerechtigd zijn. Wel is het&#13;
veelal goed mogelijk gebleken voor de categorie&#13;
van bezwaar- en beroepsgerechtigden de&#13;
term ‘belanghebbenden’ in te voeren, zodat de&#13;
aansluiting bij de Awb wel tot stand komt.&#13;
Dit is bijvoorbeeld het geval indien de categorie&#13;
thans is aangeduid als ‘degenen die rechtstreeks&#13;
door het besluit in hun belang zijn&#13;
getroffen’, een term die in dit verband inhoudelijk&#13;
overeenkomt met het begrip ‘belanghebbenden’&#13;
in de Awb.”32&#13;
5.4. Uitzonderingen in andere wetten op&#13;
begrip belanghebbende van Awb&#13;
5.4.1. Uitzonderingen op het begrip belanghebbende&#13;
van de Awb zijn o.m. te vinden in&#13;
het sociale zekerheidsrecht en in het belastingrecht.&#13;
5.4.2. Uitgangspunt in het sociale zekerheidsrecht&#13;
is, dat het algemene begrip belanghebbende&#13;
van de Awb van toepassing is. Aangezien&#13;
een uitbreiding van de kring van belanghebbenden&#13;
niet overal wenselijk werd geacht,&#13;
zijn in verscheidene wetten beperktere definities&#13;
van dit begrip opgenomen.33&#13;
De wetgever heeft hier de consequenties van&#13;
het Awb-begrip belanghebbende dus onder&#13;
ogen gezien en is hier in een aantal gevallen&#13;
bewust en op duidelijke wijze34 van afgeweken.&#13;
35&#13;
5.4.3. Ook in het belastingrecht is art. 1:2&#13;
Awb van toepassing. Het formele beschikkingsbegrip&#13;
dat het belastingrecht hanteert&#13;
(het belastingrecht maakt onderscheid tussen&#13;
voor bezwaar vatbare en andere beschikkingen)&#13;
brengt evenwel mee dat het begrip&#13;
belanghebbende, wat de fiscale rechtsbescherming&#13;
betreft, beperkt moet worden opgevat.36&#13;
Er is hier onmiskenbaar sprake van een stelsel,&#13;
waarin het begrip belanghebbende van de&#13;
Awb niet goed past.&#13;
5.5. Uitzonderingen in Liw op begrip belanghebbende&#13;
van Awb?&#13;
5.5.1. De Liw behoort tot de wetten die zijn&#13;
gewijzigd bij de Aanpassingswet eerste tranche.&#13;
Hierbij zijn o.m. aanpassingen in de terminologie&#13;
aangebracht.&#13;
Ook is, om eventuele misverstanden te voorkomen,&#13;
in art. 220a Liw uitdrukkelijk bepaald&#13;
dat de hoofdstukken 6 en 7 van de Awb niet&#13;
van toepassing zijn op de in dat artikel&#13;
bedoelde procedures.37 Het begrip belanghebbende&#13;
in art. 200 Liw is ongewijzigd gebleven.&#13;
Ook is geen, van de Awb afwijkende, definitie&#13;
van dit begrip in de Liw opgenomen.&#13;
Voorts blijkt uit het samenstel van de desbetreffende&#13;
bepalingen, anders dan uit het in&#13;
de m.v.t. bij de Aanpassingswet aangehaalde&#13;
voorbeeld volgt, niet duidelijk dat hier een&#13;
ander begrip belanghebbende is beoogd dan&#13;
dat van art. 1:2 Awb.&#13;
5.5.2. In het licht van de bij de Aanpassingswet&#13;
in de Liw aangebrachte aanpassingen,&#13;
mag men er m.i. van uitgaan dat de wetgever&#13;
het begrip belanghebbende in art. 200 Liw&#13;
niet over het hoofd heeft gezien.&#13;
Daaraan zou ik de gevolgtrekking willen verbinden&#13;
dat dit begrip de in art. 1:2 Awb omschreven&#13;
betekenis heeft, zodat ook rechtspersonen&#13;
die collectieve of algemene belangen&#13;
behartigen op grond van dit artikel kunnen&#13;
ageren. De uitbreiding van de kring van&#13;
(bezwaar- en) beroepsgerechtigden die hiervan&#13;
het gevolg is, sluit goed aan bij de&#13;
hiervóór38 geciteerde opmerking uit de nota&#13;
n.a.v. het eindverslag bij de Awb.&#13;
5.5.3. Neemt men evenwel aan dat er hier&#13;
sprake is van een omissie van de wetgever, in&#13;
die zin dat hij het begrip belanghebbende in&#13;
art. 200 Liw bij de aanpassingswetgeving over&#13;
het hoofd heeft gezien, dan is, zoals we hierboven&#13;
zagen, de bedoeling van de wetgever&#13;
doorslaggevend.&#13;
Hierbij dient de bedoeling van de Liw-wetgever&#13;
afgewogen te worden tegen die van de&#13;
Awb, waarbij de rechter zwaar moet laten&#13;
wegen dat de wetgever in de Awb een algeme-&#13;
nen regel heeft willen geven, waarvan slechts&#13;
in uitzonderlijke gevallen kan worden afgeweken.&#13;
5.5.4. De Liw is tot stand is gekomen in de&#13;
tijd dat rechtspersonen die algemene of collectieve&#13;
belangen behartigden in het bestuursrecht&#13;
reeds ontvankelijk konden zijn. Op verschillende&#13;
plaatsen in de parlementaire geschiedenis&#13;
van de Liw blijkt m.i. dat de wetgever&#13;
de niet-agrarische belangen bewust een&#13;
beperkte rechtsbescherming heeft willen&#13;
geven.39&#13;
Mogelijk speelden hierbij de belangen van&#13;
direct en individueel betrokkenen een rol.&#13;
5.5.5. Tegen de in de vorige paragraaf geschetste&#13;
overweging kan men inbrengen dat art. 200&#13;
Liw is geënt op de eerdere Ruilverkavelingswetten,&#13;
die tot stand waren gekomen voordat&#13;
een collectief actierecht in de bestuursrechtspraak&#13;
was erkend.&#13;
Ik veronderstel dat de wetgever de oude regelingen&#13;
heeft overgenomen zonder de mogelijkheid&#13;
van een collectief actierecht in dit verband&#13;
te onderkennen.&#13;
5.6. De positie van de burgerlijke rechter in de&#13;
Liw&#13;
5.6.1. De wijze van rechtsbescherming van de&#13;
Liw is overgenomen uit de voorafgaande&#13;
Ruilverkavelingswetten. In die wetten was&#13;
aansluiting gezocht bij de Onteigeningswet.&#13;
Waar de Liw taken aan de rechtbank toekent&#13;
is daarmee, evenals in de Onteigeningswet, de&#13;
burgerlijke kamer van de rechtbank40 bedoeld.&#13;
Een verschil met laatstgenoemde wet is dat de&#13;
Liw (evenals de voorafgaande wetten) in de&#13;
meeste gevallen niet alleen appel, maar ook&#13;
(gewoon) beroep in cassatie heeft uitgesloten.&#13;
De voor- en nadelen daarvan kunnen hier buiten&#13;
beschouwing blijven.&#13;
5.6.2. Nu het hier om rechtsprekende bevoegdheden&#13;
van de burgerlijke rechter zelf gaat, ligt&#13;
het niet voor de hand dat de burgerlijke rechter&#13;
lacunes in de rechtsbescherming opvult als&#13;
‘restrechter’.&#13;
Dat betekent dat bij de enge opvatting van het&#13;
begrip belanghebbenden dat de rechtbank&#13;
heeft gekozen, organisaties ter bescherming&#13;
van landschap, natuur en milieu geen toegang&#13;
tot de rechter hebben.&#13;
6. Conclusie&#13;
6.1. Het vonnis van de rechtbank te ’s-Hertogenbosch41&#13;
vindt steun in de parlementaire&#13;
geschiedenis van de Liw.&#13;
De gegeven beslissing over het begrip belanghebbende&#13;
wijkt echter af van de betekenis die&#13;
dit begrip in de Awb heeft, zulks zonder dat&#13;
de tekst van de Liw daartoe dwingt.&#13;
6.2. Voorts is het resultaat van de opvatting&#13;
van de rechtbank dat een lacune in de rechtsbescherming&#13;
valt. Deze is in strijd met de huidige&#13;
opvatting die in beginsel collectieve&#13;
belangenbehartigers als zodanig toegang tot&#13;
de rechter geeft. Die opvatting blijkt onder&#13;
meer uit de totstandkoming van art. 1:2, derde&#13;
lid Awb en art. 3:305a BW.&#13;
6.3. Het lijkt in elk geval gewenst dat zekerheid&#13;
wordt verschaft over de betekenis van&#13;
het begrip belanghebbende in art. 200 Liw.&#13;
Afweging van de verschillende argumenten&#13;
brengt mij ertoe te kiezen voor de ruime opvatting.&#13;
6.4. Op grond van het voorgaande vorder ik&#13;
dat de Hoge Raad het bestreden vonnis in het&#13;
belang der wet zal vernietigen en zal verstaan&#13;
dat de vernietiging geen nadeel zal toebrengen&#13;
aan de door de partijen bij dat vonnis verkregen&#13;
rechten.&#13;
Hoge Raad:&#13;
Op een voordracht en vordering tot cassatie&#13;
in het belang der wet, ingesteld door de Procureur-&#13;
Generaal bij de Hoge Raad der Neder-&#13;
landen en gericht tegen het vonnis van de&#13;
Arrondissementsrechtbank te ’s-Hertogenbosch&#13;
van 20 juli 2001, gewezen op na te melden&#13;
bezwaarschrift van de Stichting Brabantse&#13;
Milieufederatie (hierna: BMF), gevestigd te&#13;
Tilburg&#13;
1. Het geding in feitelijke instantie&#13;
BMF heeft op grond van artikel 200 van de&#13;
Landinrichtingswet een bezwaarschrift ingediend&#13;
tegen het plan van toedeling voor het&#13;
blok ‘Liempde-Nijnsel’ van de ruilverkaveling&#13;
Sint Oedenrode.&#13;
Bij vonnis van 20 juli 2001 heeft de Rechtbank&#13;
te ’s-Hertogenbosch BMF niet-ontvankelijk&#13;
verklaard in haar bezwaar, omdat BMF niet&#13;
kan worden beschouwd als belanghebbende&#13;
in de zin van artikel 200 van de Landinrichtingswet.&#13;
Het vonnis is aan dit arrest gehecht.&#13;
2. Het geding in cassatie&#13;
In het belang der wet heeft de Procureur-&#13;
Generaal bij de Hoge Raad der Nederlanden&#13;
zich in cassatie voorzien tegen dit vonnis en&#13;
gevorderd dat de Hoge Raad het vonnis in het&#13;
belang der wet zal vernietigen en zal verstaan&#13;
dat de vernietiging geen nadeel zal toebrengen&#13;
aan de door partijen bij dat vonnis verkregen&#13;
rechten. De vordering tot cassatie in het&#13;
belang der wet is aan dit arrest gehecht.&#13;
3. Beoordeling van het middel&#13;
3.1. De Rechtbank heeft met betrekking tot&#13;
de vraag of BMF en de door BMF vertegenwoordigde&#13;
en door de Rechtbank als Milieugroepen&#13;
aangeduide milieuorganisaties belanghebbenden&#13;
in de zin van artikel 200 van de&#13;
Landinrichtingswet zijn, in de eerste plaats&#13;
overwogen dat de Landinrichtingswet geen&#13;
definitie geeft van het in deze wet gehanteerde&#13;
begrip belanghebbende, dat – naar onder meer&#13;
volgt uit de geschiedenis van de totstandkoming&#13;
van de Landinrichtingswet – het in&#13;
artikel 200 gehanteerde begrip belanghebbende&#13;
ruimer is dan het in deze wet gehanteerde&#13;
begrip rechthebbende, dat de nota naar aanleiding&#13;
van het eindverslag vermeldt dat het&#13;
begrip belanghebbende enigszins ruimer is&#13;
dan de som van de begrippen rechthebbende&#13;
en pachter, maar dat uit de daarop volgende&#13;
toelichting blijkt dat de wetgever het begrip&#13;
belanghebbende beperkt heeft willen zien tot&#13;
degene met een civielrechtelijk belang.&#13;
Vervolgens heeft de Rechtbank overwogen&#13;
dat ten tijde van de invoering van de Algemene&#13;
wet bestuursrecht (hierna: Awb) artikel 200&#13;
van de Landinrichtingswet met het daarin in&#13;
voormelde zin te begrijpen begrip belanghebbende&#13;
reeds gold, dat dit artikel ook nadien&#13;
ongewijzigd is gebleven en dat – anders dan&#13;
BMF kennelijk wil betogen – niet blijkt dat&#13;
met de invoering van de Awb en/of de aanpassing&#13;
van de Landinrichtingswet aan de&#13;
Awb dat begrip belanghebbende een andere of&#13;
ruimere inhoud of reikwijdte is gegeven.&#13;
Zulks blijkt, aldus de Rechtbank, noch uit de&#13;
wettekst noch uit de parlementaire behandeling&#13;
van het Awb-wetsontwerp en de wijzigingen&#13;
in de Landinrichtingswet.&#13;
De toevoeging van artikel 220a van de Landinrichtingswet&#13;
– dat de hoofdstukken 6 en 7&#13;
van de Awb niet van toepassing verklaart ten&#13;
aanzien van de bezwaren bedoeld in de artikelen&#13;
152, tweede lid, 170, eerste lid, 191, 200,&#13;
205, tweede lid, 214 en 219, eerste lid, en van&#13;
het beroep, bedoeld in artikel 157, tweede lid&#13;
– maakt volgens de Rechtbank op zich nog&#13;
niet aannemelijk dat het begrip belanghebbende&#13;
in artikel 200 van de Landinrichtingswet&#13;
dezelfde betekenis heeft als datzelfde begrip&#13;
in artikel 1:2 Awb.&#13;
Naar het oordeel van de Rechtbank is de&#13;
reden van uitsluiting van de toepasselijkheid&#13;
van de hoofdstukken 6 en 7 op onder meer de&#13;
bezwarenprocedure tegen het plan van toedeling&#13;
gelegen in de wens van de wetgever om&#13;
het op dat moment bestaande systeem van&#13;
rechtsbescherming te handhaven, welk systeem&#13;
ziet op de bescherming van civielrechtelijke&#13;
belangen; daarin past niet, aldus de Rechtbank,&#13;
een uitbreiding van de kring van&#13;
belanghebbenden tot diegenen die voor een&#13;
ander dan een civielrechtelijk belang wensen&#13;
op te komen.&#13;
De Rechtbank heeft hieraan nog het volgende&#13;
toegevoegd. De belangen waarvoor BMF en&#13;
Milieugroepen opkomen, zijn de bescherming&#13;
en het behoud van milieu, natuur en landschap.&#13;
Deze belangen komen expliciet aan de&#13;
orde bij de vaststelling van het landinrichtingsplan&#13;
als bedoeld in artikel 73 en volgende&#13;
van de Landinrichtingswet. Ofschoon aan&#13;
BMF en Milieugroepen kan worden toegegeven&#13;
dat het bij dit plan gaat om een programma&#13;
en doelstellingen en niet om de realisatie daarvan&#13;
en ook dat de Landinrichtingswet aan hen&#13;
geen mogelijkheid biedt van beroep bij de&#13;
Afdeling bestuursrechtspraak van de Raad van&#13;
State, kan dit een en ander niet meebrengen dat&#13;
BMF en Milieugroepen, aan wie bij het plan&#13;
van toedeling geen gronden zijn toebedeeld en&#13;
die ook geen aanspraak op toedeling van gronden&#13;
maken, tegen het plan van toedeling&#13;
bezwaar kunnen maken met het doel te laten&#13;
toetsen of de doelstellingen van het landinrichtingsplan&#13;
verwezenlijkt zijn. Met het plan van&#13;
toedeling worden een nieuwe kavelindeling en&#13;
andere regelingen van civielrechtelijke aard&#13;
vastgesteld en in dat stelsel past niet de door&#13;
BMF en Milieugroepen beoogde toetsing.&#13;
Op deze gronden is de Rechtbank tot de slotsom&#13;
gekomen dat BMF (al dan niet mede&#13;
namens Milieugroepen) niet als belanghebbende&#13;
bij het plan van toedeling, anders&#13;
gezegd als belanghebbende in de zin van artikel&#13;
200 van de Landinrichtingswet kan worden&#13;
beschouwd, zodat zij niet in haar bezwaren&#13;
kan worden ontvangen.&#13;
3.2. Het middel stelt terecht voorop dat de&#13;
Awb onder meer ten doel heeft het bevorderen&#13;
van de eenheid binnen de bestuursrechtelijke&#13;
wetgeving.&#13;
Te dien einde zijn bij nota van wijziging van&#13;
17 december 1990 de in Titel 1.1 van de Awb&#13;
opgenomen begripsbepalingen aldus gewijzigd&#13;
dat de reikwijdte van die bepalingen niet&#13;
langer beperkt was tot de Awb, maar dat zij&#13;
ook voor andere wetten en besluiten betekenis&#13;
hebben verkregen. Dat geldt voor alle in&#13;
Titel 1.1 gedefinieerde begrippen, waaronder&#13;
het begrip “belanghebbende”. In de toelichting&#13;
op voormelde nota is opgemerkt:&#13;
“Een en ander betekent niet dat die termen nu&#13;
ook overal gebruikt moeten worden, maar&#13;
wel dat ze, als ze gebruikt worden, de betekenis&#13;
hebben die de Awb daaraan geeft. Dit&#13;
geldt vanzelfsprekend niet als in het verband&#13;
van een andere regeling duidelijk een andere&#13;
betekenis wordt toegekend aan het desbetreffende&#13;
begrip.” (Kamerstukken II 1990/91,&#13;
21 221, nr. 6, p. 6).&#13;
In overeenstemming hiermee is in de memorie&#13;
van toelichting bij het wetsvoorstel dat heeft&#13;
geleid tot de Wet van 4 juni 1992, houdende&#13;
aanpassing van een aantal wetten aan de eerste&#13;
tranche van de Algemene wet bestuursrecht,&#13;
Stb. 422 (hierna ook: de Aanpassingswet), bij&#13;
welke wet onder meer de Landinrichtingswet&#13;
aan de Awb is aangepast, het volgende opgemerkt:&#13;
“Een essentieel onderdeel van eenheid is eenheid&#13;
in terminologie. In de hele bestuursrechtelijke&#13;
wetgeving dient eenzelfde term in principe&#13;
steeds dezelfde betekenis te hebben;&#13;
anderzijds dienen voor hetzelfde begrip niet&#13;
steeds andere termen te worden gebruikt. Aan&#13;
dit uitgangspunt is bij de aanpassing consequent&#13;
de hand gehouden: een in een bijzondere&#13;
wet gehanteerde term die in de Awb is&#13;
gedefinieerd, heeft in die bijzondere wet&#13;
dezelfde betekenis. Bij nota van wijziging bij&#13;
de eerste tranche van de Awb zijn de begripsbepalingen&#13;
in hoofdstuk 1 zodanig gewijzigd&#13;
dat deze thans ook formeel een ruimer bereik&#13;
hebben dan alleen de Awb zelf (Kamerstukken&#13;
II 1990/91, 22 061, nr. 3, p. 8).&#13;
Voorts is van de zijde van de regering ter toelichting&#13;
van de inleidende bepalingen van de&#13;
Aanpassingswet met betrekking tot reeds&#13;
bestaande wetgeving opgemerkt:&#13;
“Een centraal oogmerk van de Awb is het harmoniseren&#13;
van de wetgeving. Voor het bereiken&#13;
daarvan is het onontbeerlijk dat de terminologie&#13;
in de bestuursrechtelijke wetgeving&#13;
zoveel mogelijk uniform is.&#13;
In hoofdstuk 1 van de Awb is de betekenis&#13;
van een aantal veel voorkomende begrippen&#13;
omschreven. Zij zijn zodanig gekozen dat zij&#13;
ook bij andere wetgeving goed kunnen worden&#13;
gebruikt. Bij de omschrijving is uiteraard&#13;
zoveel mogelijk aansluiting gezocht bij de&#13;
reeds gangbare betekenis. In deze aanpassingswet&#13;
behoort daarom de terminologie in&#13;
de bestaande wetgeving waar enigszins mogelijk&#13;
aan deze begrips- omschrijving te worden&#13;
aangepast. Daarbij wordt als uitgangspunt de&#13;
stelregel gehanteerd dat een in de Awb&#13;
omschreven begrip in de overige wetgeving&#13;
dezelfde betekenis heeft, tenzij uit de tekst&#13;
van de wet of uit het samenstel van de desbetreffende&#13;
bepalingen het tegendeel duidelijk&#13;
blijkt.” (Ibidem, p. 10/11).&#13;
Met betrekking tot het begrip ‘belanghebbende’&#13;
is erop gewezen dat ook dit begrip in de&#13;
bijzondere bestuursrechtelijke wetgeving in&#13;
beginsel dezelfde betekenis heeft als in de&#13;
Awb. Voorts is opgemerkt: “Dat neemt niet&#13;
weg dat onder omstandigheden het begrip&#13;
belanghebbende door het samenstel van de&#13;
wettelijke bepalingen waarin het voorkomt,&#13;
praktisch gesproken een beperkte betekenis&#13;
kan hebben. Indien in een regeling bijvoorbeeld&#13;
sprake is van een ambtshalve beschikking&#13;
die tot een persoon is gericht, en de regeling&#13;
spreekt in het vervolg over ‘de belanghebbende’,&#13;
dan wordt daarmee vanzelfsprekend&#13;
die ene persoon bedoeld.” (Ibidem, p. 11)&#13;
3.3. Uit deze wetsgeschiedenis moet worden&#13;
afgeleid dat de wetgever de Landinrichtingswet&#13;
heeft gerekend tot de bijzondere bestuursrechtelijke&#13;
wetgeving, waarvoor de&#13;
beoogde eenheid van terminologie voortaan&#13;
zou gelden. Aan het begrip ‘belanghebbende’&#13;
in artikel 200 van de Landinrichtingswet moet&#13;
derhalve in beginsel dezelfde betekenis worden&#13;
toegekend als daaraan toekomt in artikel&#13;
1:2 Awb. Daarbij verdient opmerking dat voor&#13;
het onderhavige geval met name van belang is&#13;
het derde lid van artikel 1:2 Awb, dat bepaalt&#13;
dat ten aanzien van rechtspersonen als hun&#13;
belangen mede worden beschouwd de algemene&#13;
en collectieve belangen die zij krachtens&#13;
hun doelstellingen en blijkens hun feitelijke&#13;
werkzaamheden in het bijzonder behartigen.&#13;
3.4. Dit is blijkens de wetsgeschiedenis slechts&#13;
anders, indien uit de tekst van de Landinrichtingswet&#13;
of het samenstel van de desbetreffende&#13;
bepalingen daarvan het tegendeel duidelijk&#13;
zou blijken. Daarvan is evenwel geen sprake.&#13;
Met name kan uit de omstandigheid dat bij de&#13;
Aanpassingswet artikel 220a aan de Landinrichtingswet&#13;
is toegevoegd, niet worden&#13;
afgeleid dat de wetgever heeft beoogd de betekenis&#13;
die het begrip ‘belanghebbende’ in artikel&#13;
200 oorspronkelijk had, te handhaven;&#13;
voorts is onaannemelijk dat, zoals de Rechtbank&#13;
heeft aangenomen, de reden van uitsluiting&#13;
van de toepasselijkheid van de hoofdstukken&#13;
6 en 7 op onder meer de bezwarenprocedure&#13;
tegen het plan van toedeling gelegen&#13;
was in de wens van de wetgever om het&#13;
op dat moment bestaande systeem van rechtsbescherming&#13;
te handhaven, in welk systeem,&#13;
dat op de bescherming van civielrechtelijke&#13;
belangen zag, naar het oordeel van de Rechtbank&#13;
niet past een uitbreiding van de kring&#13;
van belanghebbenden tot diegenen die voor&#13;
een ander dan een civielrechtelijk belang wensen&#13;
op te komen. Van een zodanige wens van&#13;
de wetgever blijkt niet. Ter toelichting van&#13;
artikel 220a is slechts opgemerkt dat de&#13;
hoofdstukken 6 en 7 van de Awb voor de in&#13;
dat artikel omschreven bijzondere procedures&#13;
niet zijn geschreven en dat het om eventuele&#13;
misverstanden hierover uit te sluiten noodzakelijk&#13;
is dit uitdrukkelijk te bepalen (Kamerstukken&#13;
II, 1990/91, 22 061, nr. 3, p. 138).&#13;
Opmerking verdient voorts dat een uitbreiding&#13;
van de kring van belanghebbenden als&#13;
bedoeld in artikel 200 tot diegenen die voor&#13;
een ander dan een civielrechtelijk belang wensen&#13;
op te komen, niet in strijd komt met het&#13;
karakter van het plan van toedeling zoals&#13;
geregeld in de Landinrichtingwet, voorzover&#13;
het daarbij gaat om rechtspersonen die – zoals&#13;
kennelijk BMF – krachtens hun doelstellingen&#13;
en blijkens hun feitelijke werkzaamheden het&#13;
belang van milieu en van natuur- en landschapsbehoud&#13;
behartigen. Naar met name&#13;
blijkt uit artikel 73 en volgende van de Landinrichtingswet&#13;
beoogt deze wet door middel&#13;
van de vaststelling van een landinrichtingsplan&#13;
ook die belangen tot hun recht te doen&#13;
komen, en niet valt in te zien waarom een&#13;
toetsing van het plan van toedeling aan de in&#13;
het landinrichtingsplan geformuleerde doelstellingen&#13;
niet zou passen bij het karakter van&#13;
het plan van toedeling als vaststelling van een&#13;
nieuwe kavelindeling en van andere regelingen&#13;
van civielrechtelijke aard. Een dergelijke&#13;
toetsing strookt immers met de doelstellingen&#13;
die mede ten grondslag liggen aan de Landinrichtingswet,&#13;
en met de hedendaagse opvattingen&#13;
met betrekking tot de aan rechtspersonen&#13;
als bedoeld in het derde lid van artikel 1:2&#13;
Awb te verlenen rechtsingang.&#13;
3.5. Het voorgaande leidt tot de slotsom dat&#13;
het oordeel van de Rechtbank dat BMF niet&#13;
als belanghebbende in de zin van artikel 200&#13;
van de Landinrichtingswet kan worden&#13;
beschouwd, op een onjuiste rechtsopvatting&#13;
berust. Het middel is derhalve gegrond.&#13;
4. Beslissing&#13;
De Hoge Raad:&#13;
vernietigt in het belang der wet het vonnis van&#13;
de Rechtbank te ’s-Hertogenbosch van 20 juli&#13;
2001, en&#13;
verstaat dat deze vernietiging geen nadeel zal&#13;
toebrengen aan de door partijen bij dat vonnis&#13;
verkregen rechten.&#13;
NOOT&#13;
1. Tegen een plan van toedeling kan naast&#13;
door diegenen die voor een civielrechtelijk&#13;
belang wensen op te komen (veelal de rechthebbenden&#13;
en pachters), ook door rechtspersonen&#13;
die krachtens hun doelstellingen en blijkens&#13;
hun feitelijke werkzaamheden het&#13;
belang van milieu en van natuur- en landschapsbehoud&#13;
behartigen bezwaar worden&#13;
gemaakt. Zo zou ik feitelijk gezien het arrest&#13;
van de Hoge Raad samen willen vatten.&#13;
Over de formeel juridische merites van de&#13;
zaak zijn de Procureur-Generaal, de Hoge&#13;
Raad, prof. mr. P.J.J. van Buuren (in zijn noot&#13;
bij dit arrest in AB Rechtspraak Bestuursrecht&#13;
2002, nr. 334) en prof.mr. P.C.E. van Wijmen&#13;
(in zijn noot bij NJ 2002, nr. 597) al uitgebreid&#13;
ingegaan. Hier ga ik vooral in op de inhoudelijke&#13;
aspecten van de zaak en de gevolgen van&#13;
het arrest zoals ik die voorzie voor de uitvoeringspraktijk.&#13;
2. Eerst de zaak zelf. Deze speelt binnen de&#13;
ruilverkaveling St. Oedenrode, die in drie&#13;
blokken wordt uitgevoerd. Het betreffende&#13;
gebied kenmerkt zich o.a. door een kleinschalig&#13;
(coulissen) landschap, waarbij de perceelsgrenzen&#13;
veelal door beplanting, zandpaden,&#13;
steilranden en dergelijke in het terrein gemarkeerd&#13;
zijn. Dit soort elementen dragen bij aan&#13;
de cultuurhistorische en landschappelijke&#13;
waarde van het gebied. Voor behoud hiervan&#13;
is dan ook aandacht in het landinrichtingsplan&#13;
(en de richtlijnen voor het plan van toedeling)&#13;
en tijdens de voorbereiding van het plan van&#13;
toedeling is speciaal in opdracht van de landinrichtingscommissie&#13;
een cultuurhistorisch&#13;
onderzoek uitgevoerd.&#13;
Vanwege de (agrarische) herverkavelingsdoelstellingen&#13;
wordt bij de toedeling regelmatig&#13;
dezelfde rechthebbende toegedeeld aan beide&#13;
zijden van zo’n element. Naar verluidt zijn de&#13;
in het speciaal uitgevoerde cultuurhistorisch&#13;
onderzoek als (meest) waardevol aangewezen&#13;
elementen onverkort in het plan van toedeling&#13;
gehandhaafd, terwijl er verder talrijke andere&#13;
elementen door middel van een vaste grenzenkaart&#13;
zijn beschermd. Vermeldenswaard is&#13;
verder dat de meeste in het gebied vigerende&#13;
bestemmingsplannen buitengebied nauwelijks&#13;
of geen beschermende bepalingen (zoals een&#13;
aanlegvergunningenstelsel) voor ingrepen in&#13;
zulke landschappelijke en/of cultuurhistorische&#13;
elementen bevatten. Ten tijde van de afronding&#13;
van het plan van toedeling lijken de meeste&#13;
betrokken gemeenten ook niet snel alsnog&#13;
zulke beschermende bepalingen genomen te&#13;
hebben (zoals het nemen van een voorbereidingsbesluit&#13;
met aanlegvergunningenstelsel).&#13;
Ervaring van elders, en naar verluidt ook van&#13;
het eerst afgeronde blok, is dat zulke elementen&#13;
aanzienlijk minder overlevingskansen&#13;
hebben wanneer dezelfde rechthebbende is&#13;
toegedeeld, dan wanneer aan beide zijden het&#13;
om twee verschillende rechthebbenden gaat.&#13;
De Rechtbank ’s-Hertogenbosch verklaarde&#13;
op 5 januari 2001 ten aanzien van het eerste&#13;
blok de samenwerkende milieuorganisaties&#13;
niet-ontvankelijk. Deze hadden vooral bezwaar&#13;
gemaakt tegen het geen rekening houden&#13;
met in het terrein aanwezig reliëf bij de&#13;
vorming van nieuwe grenzen, tegen het opheffen&#13;
van paden en wegen, tegen het opruimen&#13;
van de oude kavelstructuur (= de oude perceelsgrenzen)&#13;
en tegen het niet handhaven van&#13;
onverharde wegen. Belangrijkste argumenten&#13;
hadden betrekking op de verarming van de&#13;
landschappelijke en de natuur- en cultuurhistorische&#13;
waarden en de historiebeleving, herkenbaarheid&#13;
van de geschiedenis van het gebied&#13;
en aantasting van het landschap.&#13;
De Rechtbank ’s-Hertogenbosch kwam op&#13;
20 juli 2001 tot dezelfde slotsom ten aanzien&#13;
van het tweede blok aangaande (o.a.) de Brabantse&#13;
Milieufederatie BMF. Deze werd nietontvankelijk&#13;
verklaard, omdat BMF – aldus&#13;
de Rechtbank – niet kan worden beschouwd&#13;
als belanghebbende in de zin van art. 200&#13;
Landinrichtingswet (Liw). Het veel ruimere&#13;
begrip belanghebbende uit art. 1.2 Algemene&#13;
wet bestuursrecht (met name lid 3) is volgens&#13;
de rechtbank niet van toepassing. Zoals ook de&#13;
P-G in noot 41 aangeeft, week de Rechtbank&#13;
daarmee af van haar uitspraak van 23 september&#13;
1988 (Rvkb 75, nr. 26). Daarin werd een&#13;
voor natuur- en milieubelangen opkomende&#13;
organisatie op zichzelf ontvankelijk geacht,&#13;
maar in casu niet-ontvankelijk verklaard&#13;
omdat het ingebrachte bezwaar zich volgens&#13;
de Rechtbank op andere belangen dan die van&#13;
natuur en milieu richtte (het bezwaar richtte&#13;
zich tegen een ongewenste toekomstige&#13;
bestemming van gronden). Reclamant werd&#13;
vervolgens in de proceskosten veroordeeld.&#13;
Uit de pers valt op te maken dat door toedoen&#13;
van de advocaat van de BMF de Procureur-&#13;
Generaal bij de Hoge Raad besluit tot cassatie&#13;
in belang der wet in deze zaak. Zoals gezegd&#13;
komt de Hoge Raad – zoals ook al door de&#13;
P-G was gesteld – tot het oordeel dat art. 1.2&#13;
Awb wel van toepassing is en vernietigt dit&#13;
laatste vonnis in belang der wet. Het arrest&#13;
heeft dus geen gevolgen voor het plan van toedeling&#13;
van het tweede blok. De betreffende&#13;
akte van toedeling is eind 2002 dan ook gepasseerd.&#13;
Gevolgen heeft het arrest wel voor de&#13;
behandeling van het plan van toedeling van&#13;
het derde blok van deze ruilverkaveling, en&#13;
uiteraard voor andere vergelijkbare gevallen&#13;
elders in het land.&#13;
3. Waaruit bestaan die gevolgen dan? In vergelijkbare&#13;
gevallen zal een bezwaar van BMF&#13;
of een soortgelijke organisatie niet langer nietontvankelijk&#13;
verklaard kunnen worden, maar&#13;
behandeld moeten worden. Het arrest verschaft&#13;
een basis voor een eenduidige interpretatie&#13;
van het begrip belanghebbende uit&#13;
art. 200 Lw, zodat de kans op uiteenlopende&#13;
uitspraken van de verschillende rechtbanken&#13;
op dit gebied sterk is afgenomen (rechtseenheid&#13;
is door het ontbreken van een gewoon&#13;
rechtsmiddel bij het plan van toedeling niet&#13;
steeds gegarandeerd). De Hoge Raad geeft&#13;
m.i. wel aan dat uitbreiding van de kring van&#13;
belanghebbenden beperkingen kent, waarbij&#13;
met name aansluiting wordt gezocht bij de&#13;
belangen die het landinrichtingsplan beoogt&#13;
tot hun recht te doen komen. In de tweede&#13;
helft van r.o. 3.4 worden rechtspersonen die&#13;
krachtens hun doelstellingen en blijkens hun&#13;
feitelijke werkzaamheden het belang van&#13;
milieu en van natuur- en landschapsbehoud&#13;
behartigen m.i. limitatief genoemd (uitbreiding&#13;
van de kring van belanghebbenden is&#13;
niet in strijd met het karakter van het plan&#13;
van toedeling, voorzover het daarbij gaat om&#13;
dit soort organisaties).&#13;
Verder geeft de Hoge Raad aan dat “niet valt&#13;
in te zien waarom een toetsing van het plan&#13;
van toedeling aan de in het landinrichtingsplan&#13;
geformuleerde doelstellingen niet zou&#13;
passen bij het karakter van het plan van toedeling&#13;
als vaststelling van een nieuwe kavelindeling&#13;
en van andere regelingen van civielrechtelijke&#13;
aard.” Hiermee is ook de richting&#13;
aangegeven van hoe met bezwaren van nietrechthebbenden&#13;
inhoudelijk moet worden&#13;
omgegaan.&#13;
4. Ten aanzien van de manier waarop hier&#13;
aansluiting is gezocht bij het landinrichtingsplan&#13;
acht ik nog twee zaken van belang.&#13;
In de eerste plaats blijft de beperkte rechtsbescherming&#13;
die tegen het landinrichtingsplan&#13;
openstond en – ook na de Aanpassingswet&#13;
Awb – openstaat onderbelicht. Tegen het ontwerp-&#13;
landinrichtingsplan kunnen weliswaar&#13;
door een ieder bedenkingen worden ingebracht&#13;
(art. 80, tweede lid Liw), maar slechts&#13;
rechthebbenden en pachters kunnen tegen&#13;
enkele specifieke delen van het landinrichtingsplan&#13;
(grofweg grondverwerving voor&#13;
natuur en landschap door middel van de korting)&#13;
beroep bij de Afdeling Bestuursrechtspraak&#13;
van de Raad van State aantekenen&#13;
(art. 83, derde lid Liw). Deze rechtsgang is&#13;
materieel ongewijzigd middels de Aanpassingswet&#13;
Awb aangepast aan de proceduregangen&#13;
van de Awb. Het lijkt erg onwaarschijnlijk&#13;
dat de wetgever een bewuste inhoudelijke&#13;
keuze heeft gemaakt om voor belangenbehartigers&#13;
van milieu en natuur- en landschapsbehoud&#13;
bij het landinrichtingsplan geen, maar&#13;
bij het plan van toedeling wel een rechtsgang&#13;
in het leven te roepen (in dezelfde zin de&#13;
Rechtbank, zie het laatste deel van r.o. 3.1).&#13;
Dit steekt des temeer nu door hen ingebrachte&#13;
bezwaren bij het plan van toedeling blijkens&#13;
het arrest juist aan dit landinrichtingsplan&#13;
getoetst gaan worden. Overigens staat tegen&#13;
het met het landinrichtingsplan vergelijkbare&#13;
reconstructieplan voor alle belanghebbenden&#13;
beroep op de Afdeling Bestuursrechtspraak&#13;
van de Raad van State open (art. 29 Reconstructiewet&#13;
concentratiegebieden).&#13;
In de tweede plaats blijven ook de richtlijnen&#13;
plan van toedeling ex art. 195 Liw sterk&#13;
onderbelicht (de P-G stipt ze in 5.1.3 aan).&#13;
Deze kunnen gezien worden als een vertaling&#13;
van de (vaak breed en bestuurlijk geformuleerde)&#13;
doelstellingen uit het landinrichtingsplan&#13;
naar meer concreet toepasbare richtlijnen&#13;
voor hoe het plan van toedeling op te stellen.&#13;
Gezien de complexiteit en bewerkelijkheid&#13;
van het opstellen van een plan van toedeling&#13;
(wat ook na bezwaren nooit in zijn geheel&#13;
overgedaan wordt, hoogstens bij knelpunten&#13;
wat bijgesteld), dient het belang van deze&#13;
richtlijnen niet onderschat te worden. Tegen&#13;
deze richtlijnen zou – zoals ik reeds eerder&#13;
betoogde in Agr.r. 1993, p. 183 e.v. – afzonderlijk&#13;
bezwaar gemaakt moeten kunnen worden&#13;
(zoals ook het oorspronkelijke wetsontwerp&#13;
van de Landinrichtingswet luidde). Bij de&#13;
behandeling van bezwaren tegen het plan van&#13;
toedeling wordt namelijk regelmatig naar&#13;
deze richtlijnen, inachtneming waarvan wettelijk&#13;
is voorgeschreven (art. 196 Liw), verwezen.&#13;
5. Welke gevolgen zijn in de uitvoeringspraktijk&#13;
te verwachten? Met P.J.J. van Buuren&#13;
(noot bij het arrest in AB Rechtspraak&#13;
Bestuursrecht 2002, nr. 334, p. 1455) neem ik&#13;
aan dat met het arrest al tijdens het opstellen&#13;
van het plan van toedeling de positie versterkt&#13;
wordt van organisaties die milieu en natuuren&#13;
landschapsbehoud nastreven, en dus vermoedelijk&#13;
ook van de vertegenwoordigers die&#13;
veelal namens dit soort organisaties deel uitmaken&#13;
van landinrichtingscommissies (vgl.&#13;
art. 2 onder c Besluit nadere regelen leden&#13;
landinrichtingscommissie).&#13;
Maar het gaat bij landinrichting in het algemeen,&#13;
en binnen de landinrichtingscommissie&#13;
in het bijzonder, natuurlijk wel om een constant&#13;
afwegingsproces. Het is een proces van&#13;
geven en nemen; welhaast ‘polderen’ in de&#13;
polder’. Zo zal het lid vanuit het natuur- en&#13;
landschapsbehoud ook nu vaak al kunnen&#13;
zorgen dat de meest bijzondere perceelsgrensgebonden&#13;
elementen behouden blijven. Maar&#13;
de belangen die met landinrichting worden&#13;
gediend zijn breed en divers (vgl. art. 4 en 5.&#13;
Liw). Verbetering van de bedrijfsstructuur&#13;
van de (agrarische) rechthebbende maakt&#13;
daar (zeker wanneer voor ruilverkaveling is&#13;
gekozen) ook deel van uit, en dat gaat steeds&#13;
gepaard met vermindering van het aantal percelen,&#13;
en dus van het aantal grenzen tussen&#13;
percelen. Zou in een herverkavelingsblok een&#13;
heel groot deel van de bestaande perceelsgrenzen&#13;
daadwerkelijk als grens gehandhaafd blijven,&#13;
dan kunnen daar nauwelijks nog grotere,&#13;
en dus minder, percelen gevormd worden. Het&#13;
landinrichtingsplan bevat namelijk ook op dat&#13;
terrein doelstellingen.&#13;
6. Zoals gezegd is het opstellen van een plan&#13;
van toedeling zeer complex en bewerkelijk.&#13;
Dit proces wordt ook na bezwaren nooit in&#13;
zijn geheel overgedaan, maar hoogstens rond&#13;
knelpunten wat bijgesteld. De meeste bezwaren&#13;
die thans door rechthebbenden en pachters&#13;
worden ingediend zijn hiermee in overeenstemming.&#13;
Reclamant geeft aan in plaats van&#13;
een aan hem toegedacht perceel een ander perceel&#13;
toegedeeld te willen krijgen. Soms worden&#13;
zelfs nog enkele andere percelen bij de voorgestelde&#13;
‘ruil’ betrokken. In de behandeling&#13;
van het bezwaar worden degenen aan wie&#13;
zulke percelen in het plan van toedeling zijn&#13;
toegedacht ook betrokken. Afhankelijk van de&#13;
reden voor de voorgestelde ‘ruil’, de verbetering&#13;
van de betrokkenen tussen het plan van&#13;
toedeling en hun inbreng, de relatieve verbetering&#13;
vergeleken met anderen en bepaalde&#13;
algemene belangen, wordt besloten het&#13;
bezwaar af te wijzen, of de ‘ruil’ (of een&#13;
variant daarop) toe te passen. Hoe zullen de&#13;
bezwaren van organisaties die milieu en&#13;
natuur- en landschapsbehoud nastreven er uit&#13;
gaan zien, en hoe dienen die te worden beoordeeld?&#13;
Het bezwaar van de BMF aangaande&#13;
het derde blok van de ruilverkaveling St.&#13;
Oedenrode bestaat uit een algemeen bezwaar&#13;
dat onvoldoende rekening is gehouden met de&#13;
landschappelijk-cultuurhistorische waarde van&#13;
het gebied, ook onder verwijzing naar nationale&#13;
en provinciale plannen waarin die waarde&#13;
als zodanig is erkend. Meer concreet wordt&#13;
daarin een (naar eigen zeggen onvolledige)&#13;
lijst van 60 waardevolle beplante kavelgrenzen,&#13;
zandwegen en steilranden (door middel&#13;
van kaartjes) aangegeven, welke geen bescherming&#13;
krijgen via het plan van toedeling. Naar&#13;
verluidt is het bezwaar later nog aangevuld&#13;
met een verdere uitbreiding van deze lijst. De&#13;
opsomming lijkt vooral bedoeld als onderbouwing&#13;
van de oproep om de provincie het plan&#13;
van toedeling te laten onderzoeken/toetsen&#13;
met betrekking tot de cultuurhistorie. BMF&#13;
stelt dat 25% van de perceelsgrensgebonden&#13;
elementen middels het plan van toedeling&#13;
beschermd wordt (lees: een grens blijft), en dus&#13;
75% niet. Overigens heeft de provincie wel&#13;
een subsidieregeling voor instandhouding&#13;
hiervan in het leven geroepen, en geeft het&#13;
ruimtelijk-ordeningsspoor gemeenten desgewenst&#13;
beschermingsmogelijkheden.&#13;
Bij de behandeling van de bezwaren (die nog&#13;
maar net gestart is) zouden volgens de traditionele&#13;
aanpak voor alle genoemde elementen&#13;
alternatieven bekeken moeten worden. Nu de&#13;
elementen door vrijwel het hele gebied verspreid&#13;
liggen, betekent dat eigenlijk het voorbereiden&#13;
van een nieuw, alternatief plan van&#13;
toedeling. Op grond van de tekst van het&#13;
bezwaar is het zelfs de vraag of BMF dit&#13;
daadwerkelijk beoogt.&#13;
Een algemene beschouwing over de zorgvuldigheid&#13;
waarmee de commissie met de landschappelijk-&#13;
cultuurhistorische waarde rekening&#13;
heeft gehouden zal BMF niet overtuigen,&#13;
zodat de zaak zeker bij de rechtbank terecht&#13;
zal komen. Interessant is de vraag hoe deze&#13;
om zal gaan met het verzoek van BMF om&#13;
het plan van toedeling door de provincie te&#13;
laten onderzoeken/toetsen met betrekking tot&#13;
de cultuurhistorie. Wellicht dat dit mogelijk is&#13;
door de provincie als deskundige te raadplegen.&#13;
Vanuit de systematiek van de wet is dat&#13;
wel eigenaardig nu de provincie al een wettelijke&#13;
rol in het geheel speelt, of eigenlijk&#13;
gespeeld heeft. De provincie heeft destijds&#13;
namelijk het landinrichtingsplan vastgesteld.&#13;
Zonder dat te kennen vermoed ik dat toetsing&#13;
daaraan BMF weinig zal helpen, omdat brede&#13;
steun voor de door haar naar voren gebrachte&#13;
belangen eerst van latere datum is. Overigens&#13;
is het onder de Reconstructiewet concentratiegebieden&#13;
de provincie zelf die met het vaststellen&#13;
van het ruilplan (waar het plan van&#13;
toedeling deel van uitmaakt) is belast.&#13;
7. De uiteindelijke consequenties van het&#13;
arrest zullen dus afhangen van hoe er in de&#13;
praktijk met de bezwaren omgegaan zal worden.&#13;
De positie van de landinrichtingscommissieleden&#13;
namens organisaties die milieu en&#13;
natuur- en landschapsbehoud nastreven, is tijdens&#13;
de voorbereiding van plannen van toedeling&#13;
zeer waarschijnlijk versterkt. Veel hangt&#13;
verder af van hoe de rechtbanken inhoudelijk&#13;
zullen omgaan met bezwaren zoals die onder&#13;
6. zijn omschreven. Bij de strikte toetsing aan&#13;
landinrichtingsplannen die m.i. op grond van&#13;
het arrest voor de hand ligt, zou – doordat die&#13;
plannen vaak al wat ouder zijn – voor BMF&#13;
en anderen wel eens sprake kunnen zijn van&#13;
een Pyrrusoverwinning. Wanneer ieder bezwaar&#13;
op grond van een algemeen belang naar de&#13;
laatste beleidsinzichten integraal moet worden&#13;
onderzocht, neemt de Sisyfusarbeid die met&#13;
het opstellen van en doorlopen van de rechtsgang&#13;
bij een plan van toedeling toch al&#13;
gemoeid is, nog verder toe, waardoor nog&#13;
meer vertraging zal optreden en de (rechts)-&#13;
onzekerheid in het gebied nog langer zal&#13;
duren.&#13;
Vanuit de uniformerings- en harmonisatie&#13;
gedachte die aan de Algemene wet bestuursrecht&#13;
ten grondslag ligt, mag dit een ‘mooi’&#13;
arrest zijn, voor de uitvoeringspraktijk van de&#13;
landinrichting werpt het vele vragen en problemen&#13;
op.&#13;
Net als bij de nieuwe herverkavelingstitel in&#13;
de Reconstructiewet concentratiegebieden (zie&#13;
Groot Nibbelink en Zevenbergen, ‘Rechtsbescherming&#13;
bij de herverkaveling in de Reconstructiewet;&#13;
het paard achter de wagen’, Agr.r.&#13;
2001, p. 217-240), vraag ik mij af of hiermee&#13;
het paard niet achter de wagen is gespannen.&#13;
J.A. Zevenbergen</content><legacyfootnotes>1. Zie voor kritiek op dit systeem mijn conclusie&#13;
voor HR 20 februari 1980, NJ 1980, 377 en de&#13;
noot van W.H. Heemskerk onder dat arrest.&#13;
2. Wet van 9 mei 1985, Stb. 299, houdende regelen&#13;
met betrekking tot de inrichting van de landelijke&#13;
gebieden, zoals nadien verschillende malen&#13;
gewijzigd.&#13;
3. De Ruilverkavelingswetten van resp. 1924, Stb.&#13;
481, 1938, Stb. 1938, 618 en 1954, Stb. 1954, 510.&#13;
4. Zie (o.m.) de m.v.t. bij het ontwerp-Liw,&#13;
kamerst. [II 1979-80], 15 907, nr. 3-4, p. 4, p. 50.&#13;
5. De niet-agrarische belangen speelden ook onder&#13;
de Ruilverkavelingswet 1954 wel een zekere rol;&#13;
zie P. de Haan, Onroerend-goedrecht, deel c:&#13;
Landinrichting, 1988, p. 209-212.&#13;
6. Zie (o.m.) Handelingen II, 13 juni 1984, p. 5173&#13;
(stemverklaring De Boois) en Handelingen I,&#13;
7 mei 1985, p. 950. Zie voorts v.v., Kamerst. [II&#13;
1980-81], 15 907, nr. 5 p. 27 e.v.; eindv., Kamerst.&#13;
[II 1982-83], 15 907, nr. 10, p. 12-13 en nota&#13;
n.a.v. ev., Kamerst. [II 1982-83], 15 907, nr. 11,&#13;
p. 18.&#13;
7. Vgl. P. de Haan, a.w., p. 195. Zie over het verschijnsel&#13;
van administratieve rechtspraak door&#13;
de gewone rechter ook Van Wijk/Konijnenbelt/&#13;
Van Male, Hoofdstukken van bestuursrecht,&#13;
1999, p. 560-561.&#13;
8. Door de rechtbank gezamenlijk aangeduid als&#13;
‘de commissie’.&#13;
9. Vgl. PG Awb I (Daalder/de Groot), 1993,&#13;
p. 15-38, i.h.b. p. 15-17.&#13;
10. M.v.t., kamerst. [II 1979-80], 15 907, nrs. 3-4,&#13;
p. 13-14, 27-33 en 70 en m.v.a.II, kamerst. [II&#13;
1981-82], 15 907 nr. 6, p. 43. Zie voor uitleg van&#13;
het begrip belanghebbende onder de Ruilverkavelingswet&#13;
1954: HR 4 april 1979, NJ 1980, 147,&#13;
m.nt. F.H.J. Mijnssen en AB 1979, 328, m.nt.&#13;
J.R. Stellinga.&#13;
11. Deze richtlijnen zijn te onderscheiden van het&#13;
plan van toedeling zelf.&#13;
12. M.v.t., kamerst. II, a.v., p. 29 en 69.&#13;
13. Amendementen van het lid Van Noord,&#13;
kamerst. [II 1983-84], a.v., nr. 27.&#13;
14. N. N.av.ev., kamerst. a.v., p. 33.&#13;
15. M.v.a.I, kamerst. [I 1984-85], a.v., nr. 59a, p. 22.&#13;
16. Wet van 1 mei 1975, Stb. 284, i.w.tr. op 1 juli&#13;
1976.&#13;
17. Vgl. R.W.L. Loeb, B.K. Olivier en H. Troostwijk,&#13;
De Wet AROB toegepast, 1990, p. 112-116;&#13;
Van Wijk/Konijnenbelt/Van Male, a.w., p. 111-112&#13;
en R.M. van Male, Enkele aspecten van het&#13;
begrip belanghebbende in de Algemene wet&#13;
bestuursrecht, Preadvies VAR 108, p. 55-56.&#13;
18. CBb 15 oktober 1985, AB 1986, 531, m.nt.&#13;
J.H. van Kreveld.&#13;
19. Van Wijk/Konijnenbelt/Van Male, a.w., p. 112.&#13;
In aanvulling op de aldaar aangehaalde rechtspraak&#13;
noem ik HR 11 december 1987, NJ 1990,&#13;
73, m.nt. W.H. Heemskerk en M. Scheltema en&#13;
HR 18 december 1992, NJ 1994, 139, m.nt. M.&#13;
Scheltema en C.J.H. Brunner.&#13;
20. PG Awb I, p. 147-149; zie ook p. 152.&#13;
21. Ibidem, p. 29.&#13;
22. Kamerst.[II 1990-1991] 22 061, nr. 3, p. 8. Vgl.&#13;
Van Wijk/Konijnenbelt/Van Male, a.w., p. 117-118.&#13;
Zie ook Aanwijzingen voor de regelgeving, aanwijzing&#13;
50.&#13;
23. Kamerst. a.v., B, p. 7.&#13;
24. Kamerst. a.v., p. 10-11.&#13;
25. PG Awb I, p. 29 en p. 64 en m.v.t., Kamerst. a.v.,&#13;
nr. 3, p. 9.&#13;
26. In dezelfde zin F.M. Noordam, De Algemene&#13;
wet bestuursrecht en het sociale-zekerheidsrecht,&#13;
1995, p. 31. Zie over het onderscheid&#13;
tussen dwingende, regelende, aanvullende en&#13;
facultatieve bepalingen (PG Awb I, p. 64-65. Zie&#13;
ook aldaar p. 67.)&#13;
27. Vgl. art. 5 Wet AB.&#13;
28. PG Awb I, p. 71-72 en kamerst. Awb, a.v., nr. 7,&#13;
p. 3-4.&#13;
29. G.H. Addink in Algemene wet bestuursrecht&#13;
(losbl.), C 4-1-9- C 4-1-10.&#13;
30. PG Awb I, p. 153.&#13;
31. PG Awb I, p. 151 en 152.&#13;
32. Kamerst. a.v., p. 11.&#13;
33. Zie uitgebreider: F.M. Noordam, a.w., p. 32-36.&#13;
R.M. van Male, Preadv. VAR 108, p. 40, betreurt&#13;
deze uitzonderingen.&#13;
34. Vgl. in dit verband CRvB 7 januari 1997, JB&#13;
1997, 68.&#13;
35. Zie hierover ook P.J.J. van Buuren, aant. 4 bij&#13;
art. 1:2 Awb, in Awb, T&amp;C, p. 14.&#13;
36. J.W. Ilsink en R.H. Happé, Algemeen fiscaal&#13;
bestuursrecht, 2000, p. 45-47 en 63-65. Zie ook:&#13;
Ch.P.A. Geppaart, 1992, De betekenis van de&#13;
Algemene wet bestuursrecht voor het belastingrecht,&#13;
p. 26; Ch.J. Langereis, Belanghebbende in&#13;
het Nederlands belastingrecht, Preadvies VAR&#13;
108, 1992, p. 196-198 en 225-227 en J.A. Smit,&#13;
De Algemene wet bestuursrecht in het belastingrecht,&#13;
1993, p. 29.&#13;
37. Vgl. kamerst. [II 1990-1991] 22 061, nr. 3,&#13;
p. 136-138.&#13;
38. § 5.3.8.&#13;
39. Zie bijv. kamerst. [II 1982-1983], 15 907, nr. 11&#13;
(nota n.a.v. ev.), p. 20-21; Handelingen II,&#13;
1 maart 1984, p. 3496-3497 en Handelingen I,&#13;
I7 mei 1985, p. 950.&#13;
40. Zie ook hiervóór, § 2.4.&#13;
41. Uit door de gemachtigde van de BMF overgelegde&#13;
gegevens blijkt dat deze rechtbank eerder&#13;
(op 5 januari 2001) in gelijke zin heeft geoordeeld,&#13;
maar nog eerder (op 23 september 1988)&#13;
in tegengestelde zin. Voorts is een vonnis van de&#13;
rechtbank te Rotterdam overgelegd met gelijke&#13;
uitkomst als het vonnis dat voorwerp van de&#13;
onderhavige vordering is. Dit laatste vonnis&#13;
dateert van 13 april 1989; de twee laatste uitspraken&#13;
dateren van voor de inwerkingtreding&#13;
van de Awb.&#13;
</legacyfootnotes><footnotes><footnote/></footnotes><auteurs/><published>2003-03-01 00:00:00</published><modified>2003-03-01 00:00:00</modified><editiondate>2003-03-01</editiondate><htmlpath>https://denhollander.info/artikel/4451</htmlpath></article>
</articles></edition>
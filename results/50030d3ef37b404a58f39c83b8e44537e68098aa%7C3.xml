<edition><articles><article><jaar>1983</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1983</searchword><id>6436</id><udhid>UDH:TvAR/6436</udhid><titel>Administratieve ruilverkaveling als vijfde vorm van landinrichting</titel><searchwords><searchword>TvAR 3/1983</searchword><searchword>UDH:TvAR/6436</searchword></searchwords><attachments><attachment><name>1983_nr 3_Artikel_Haan.pdf</name><extention>pdf</extention><url>https://denhollander.info/download/6218/ci</url></attachment></attachments><inleiding>1. Naar een wettelijke regeling&#13;
Reacties&#13;
In het themanummer over de Landinrichtingswet van De Pacht augustus 1980,&#13;
blz. 343 e.v. en 353 heb ik voor het eerst aandacht geschonken aan de administratieve&#13;
ruilverkaveling als een mogelijke vijfde vorm van landinrichting, welke een afzonderlijke&#13;
regeling in die wet zou behoeven. Daarop volgden interviews van Joost&#13;
de Jong in de Landbode van 3 juli 1981, blz. 12 en 13 en van René Smeele in de&#13;
Boerderij van 7 oktober van dat jaar, blz. 10 en 11. Het waren vooral de talrijke&#13;
positieve reacties van zowel landbouw- als milieuzijde op die interviews, die mij&#13;
ertoe brachten de zaak achtereenvolgens aan te kaarten bij het Ministerie van Landbouw&#13;
en Visserij, de maatschappelijke organisaties, de Raad van Advies voor de&#13;
Ruimtelijke Ordening (RARO), het Kadaster1) en eerder al het Wetenschappelijk&#13;
Instituut voor het CDA2). </inleiding><content>Departement&#13;
Zowel bij het Ministerie als bij de maatschappelijke organisaties van landbouw en&#13;
natuur en milieu waren de aarzelingen aanvankelijk vrij groot. Op het departement&#13;
oordeelde men terecht, dat van die kant niet direct een initiatief mocht worden verwacht&#13;
om tot invoeging van een aparte regeling voor de administratieve ruilverkaveling&#13;
in het Ontwerp Landinrichtingswet te komen, nu eerder in interdepartementaal&#13;
overleg tot vier vormen was besloten: herinrichting, gewone ruilverkaveling, aanpassingsinrichting&#13;
en ruilverkavelingsovereenkomst.&#13;
Wel wees men erop, dat in de praktijk hier en daar aanzetten in de richting van administratieve&#13;
ruilverkaveling worden gegeven, zoals in het kerngebied van Zuid-&#13;
West Drenthe (Ruinen) en op Terschelling. Dit gebeurt dan echter door de gewone procedure zoveel mogelijk te vereenvoudigen via een opzet van het plan, die in beginsel&#13;
slechts strekt tot herverkaveling van gronden, gepaard gaande met de noodzakelijke&#13;
kavelinrichtingswerken. Men gaf echter toe, dat een dergelijke vereenvoudiging in de&#13;
nieuwe wet zal worden bemoeilijkt door de zware procedure-eisen welke tan&#13;
landinrichtingsprogramma en -plan, mede in relatie tot streek- en bestemmingsplan,&#13;
worden gesteld. Het aan mij gegeven advies luidde dan ook eerst te grachten de&#13;
maatschappelijke organisaties voor de zaak te winnen.&#13;
Landbouwschap&#13;
Ik ben begonnen met de Nederlandse CBTB als verwante landbouworganisatie te&#13;
benaderen. Juist in die kring heerste echter aanvankelijk twijfel over de wenselijkheid&#13;
tan een aparte regeling voor de administratieve ruilverkaveling. Men vreesde namelijk&#13;
dat die wel eens ten koste van de integrale landinrichting en met name de gewone&#13;
Ruilverkaveling zou kunnen gaan. Ook in het daarop gevolgde overleg in het kader&#13;
van het Landbouwschap kwam die twijfel naar voren. Niettemin was deze instelling&#13;
met mij van mening, dat in gebieden, waar de ontwatering en ontsluiting redelijk&#13;
goed functioneren, maar een doelmatige bedrijfsvoering belemmerd wordt door een&#13;
ongunstige verkaveling, met een eenvoudige ruilverkaveling kan worden volstaan,&#13;
primair gericht op de herindeling van gronden. Het Landbouwschap verwacht dat tin&#13;
de toekomst een grotere behoefte zal ontstaan aan dit type ruilverkaveling. Het heeft&#13;
hierbij het oog op gebieden, die niet op basis van de in het Structuurschema voor&#13;
landinrichting vermelde criteria in aanmerking komen voor ruilverkaveling of&#13;
herinrichting.&#13;
In een brief aan de Vaste Commissie voor Landbouw en Visserij naar aanleiding van&#13;
JMvA en Nota van wijzigingen inzake het Ontwerp-Landinrichtingswet onderschrijft&#13;
het Bestuur van het Landbouwschap de wens om voor dit type ruilverkaveling de&#13;
besluitvormingsprocedure zo eenvoudig mogelijk te houden met nadruk. Wel vindt&#13;
het in dat verband van belang te weten of en in hoeverre de in de wet voorgeschreven&#13;
ruilverkavelingsprocedure mogelijkheden biedt tot versnelling of vereenvoudiging&#13;
van de besluitvorming, wanneer het om dat soort eenvoudige verhoudingen gaat, of&#13;
dat hiervoor een afzonderlijke titel in de wet noodzakelijk is.&#13;
Milieu-organisaties&#13;
Het standpunt van de milieu-organisaties kwam zowel in een brief van de Vereniging&#13;
tot Behoud van Natuurmonumenten aan de Tweede Kamer als in de positiebepaling&#13;
van de Stichting Natuur en Milieu in het kader van de voorbereiding van het RAROadvies&#13;
over de drie groene structuurschema's naar voren. Even goed als tegen de directe&#13;
effecten van administratieve ruilverkaveling voor natuur en landschap,&#13;
bestaande uit een mogelijke intensivering van het grondgebruik, richten zich de bezwaren&#13;
van die zijde tegen het mogelijk indirecte effect dat na de verkaveling alsnog&#13;
cultuurtechnische werken in waterschapsverband of via subsidies aan particulieren&#13;
zullen worden geclaimd. Evenzeer als tegen het gevaar van concurrentie voor het integrale&#13;
landinrichtingsbeleid zullen tegen dergelijke ongewenste effecten de nodige&#13;
waarborgen moeten worden geschapen. Het RARO-advies&#13;
Het ziet er naar uit, dat in het op 26 januari 1983 vastgestelde advies van de RARO&#13;
over de drie groene structuurschema's een alleszins redelijk compromis tussen de&#13;
verschillende standpunten is bereikt. Ter tegemoetkoming aan het bezwaar van het&#13;
Landbouwschap wordt voorgesteld de toepassing van administratieve ruilverkaveling&#13;
volgens een vereenvoudigde wettelijke procedure uitdrukkelijk te beperken tot&#13;
gebieden, gelegen buiten die welke volgens kaart 9 van het Structuurschema Landinrichting&#13;
voor ruilverkaveling of herinrichting zijn aangewezen. Wil men binnen&#13;
die structuurschemagebieden tot administratieve ruilverkaveling komen, dan zal&#13;
men de gewone ruilverkavelingsprocedure moeten volgen, met inbegrip van een&#13;
landinrichtingsprogramma en -plan, dat in dat geval kan worden gecombineerd en&#13;
ook overigens inhoudelijk vereenvoudigd.&#13;
Aan de bezwaren van de Stichting Natuur en Milieu wordt in het advies enerzijds&#13;
tegemoet gekomen door het voorstel wettelijk voor te schrijven, dat de richtlijnen&#13;
van de centrale commissie voor het plan van toedeling mede gericht moet worden&#13;
op de belangen van natuur en landschap, incl. de veiligstelling van natuurwaarden&#13;
en het aanbrengen van kavel- en erfbeplanting op de toegedeelde kavels. Anderzijds&#13;
is ten aanzien van het gevreesde indirecte effect van latere cultuurtechnische werken&#13;
het compromis gevonden, dat administratieve ruilverkaveling alleen mag plaatsvinden&#13;
in gebieden waar een bestemmingsplan buitengebied ingevolge art. 10 van de&#13;
Wet Ruimtelijke Ordening van kracht is, zodat deze werken aan een aanlegvergunning&#13;
kunnen worden onderworpen3).&#13;
Tweede Kamer&#13;
Tenslotte heeft de Tweede Kamer zich in haar Eindverslag4) over het Ontwerp&#13;
Landinrichtingswet, mede in verband met al deze reacties, ook niet onbetuigd gelaten.&#13;
Verschillende partijen, met name CDA, VVD en SGP, hebben de Regering&#13;
attent gemaakt op deze zaak en om een standpuntbepaling van die zijde gevraagd.&#13;
Eerder was al onder meer om deze reden besloten geen blanco Eindverslag uit te&#13;
brengen, teneinde de Regering een voorzet te kunnen geven. Het zou staatsrechtelijk&#13;
namelijk niet passend zijn geweest eerst tijdens de openbare behandeling met deze&#13;
belangrijke zaak te komen aandragen, al dan niet in de vorm van een amendement.&#13;
Hopelijk zal zo'n amendement thans niet nodig zijn, omdat de Minister van Landbouw&#13;
en Visserij - sinds de kabinetsformatie tevens belast met de zaken van&#13;
natuur- en landschapsbehoud en openluchtrecreatie - nu voldoende openingen&#13;
heeft gekregen om zelf met een nota van wijzigingen op dit punt te komen.&#13;
Proeve&#13;
Teneinde hem en zijn ambtenaren daarbij enigszins behulpzaam te zijn wil ik in het&#13;
navolgende een proeve voor een wettelijke regeling publiceren, die ik eerder al bij&#13;
het overleg met de verschillende instanties heb gebruikt en nu zo goed mogelijk aan&#13;
de resultaten daarvan alsmede aan de Nota van Wijzigingen5) bij de MvA heb aangepast. Een en ander geschiedt in de vorm van een tekst en toelichting, al geef ik&#13;
die natuurlijk voor beter, wanneer bij het overleg met het Ministerie en/of de Tweede&#13;
Kamer de wenselijkheid van een andere opzet naar voren mocht komen.&#13;
2. Voorstellen tot aanvulling van het Ontwerp Landinrichtingswet&#13;
Artikel 12&#13;
Invoegen:&#13;
e. administratieve ruilverkaveling&#13;
Artikel 16a&#13;
Administratieve ruilverkaveling is de vorm van landinrichting, waarbij slechts een&#13;
herverkaveling op voet van Hoofdstuk VII van het hele gebied plaatsvindt, uitsluitend&#13;
gepaard gaande met de voorzieningen welke in verband met de nieuwe kavelindeling&#13;
ten behoeve van de land-, tuin- en bosbouw, de natuur en het landschap&#13;
noodzakelijk zijn.&#13;
Hoofdstuk V A. Administratieve ruilverkaveling&#13;
Artikel 110a&#13;
1. Een verzoek om een administratieve ruilverkaveling in een gebied te doen plaats&#13;
vinden wordt ingediend met overeenkomstige toepassing van de artikelen 22 en&#13;
23.&#13;
2. Een verzoek als bedoeld in het eerste lid kan slechts worden ingediend voor gebie&#13;
den, gelegen buiten die welke ingevolge het structuurschema voor herinrichting&#13;
of ruilverkaveling in aanmerking komen, en mits voor het hele betrokken gebied&#13;
een of meer bestemmingsplannen als bedoeld in artikel 10, eerste lid, van de Wet&#13;
op de Ruimtelijke Ordening van kracht zijn.&#13;
Artikel 110b&#13;
Op de behandeling van het verzoek door Onze Minister en de centrale&#13;
commissie zijn de artikelen 24 en 25 van overeenkomstige toepassing, met dien&#13;
verstande dat de centrale commissie, indien zij van mening is dat administratieve&#13;
ruilverkaveling wenselijk is, haar zienswijze vergezeld doet gaan van een met&#13;
redenen omkleed voorstel.&#13;
Artikel 110c&#13;
Het voorstel tot administratieve ruilverkaveling bevat:&#13;
a. de grenzen van het herverkavelingsgebied;&#13;
b. een beschrijving van de bestaande verkavelingstoestand;&#13;
c. een aanduiding van de wijze waarop binnen het kader van de geldende ruimtelij&#13;
ke plannen daarin door herverkaveling verbetering kan worden gebracht;&#13;
d. een omschrijving van de voorzieningen welke in verband met de nieuwe&#13;
kavel indeling ten behoeve van de land-, tuin- en bosbouw, de natuur en het&#13;
landschap noodzakelijk zullen zijn; e.de begrenzing van voor toepassing van de Beschikking&#13;
beheersovereenkomsten aangewezen beheersgebieden onderscheidenlijk&#13;
reservaatsgebieden, voorzover deze in het herverkavelingsgebied zijn&#13;
gelegen en door middel van het plan van toedeling in deze gebieden&#13;
beheersovereenkomsten kunnen worden afgesloten of gronden kunnen&#13;
worden toegedeeld aan daartoe aangewezen organisaties op het gebied&#13;
van de natuur en het landschap.&#13;
Artikel 110d&#13;
Indien Gedeputeerde Staten zich met het voorstel van de centrale commissie&#13;
kunnen verenigen, stellen zij een landinrichtingscommissie in met&#13;
overeenkomstige toepassing van de artikelen 26 tot 31.&#13;
Artikel 110e&#13;
1. Ter verkrijging van de beslissing of administratieve ruilverkaveling zal&#13;
plaats vinden wordt zo spoedig mogelijk na het tijdstip van instelling van&#13;
de landinrichtingscommissie onder verantwoordelijkheid van&#13;
Gedeputeerde Staten een stemming gehouden.&#13;
2. De artikelen 50 tot 65 zijn hierbij van overeenkomstige toepassing.&#13;
Artikel 110f&#13;
1. Zodra het besluit tot administratieve ruilverkaveling door de eigenaren en&#13;
pachters is genomen, neemt de landinrichtingscommissie de uitvoering van&#13;
de herverkaveling ter hand, met dien verstande dat de voorzieningen welke&#13;
in verband met de nieuwe kavelindeling noodzakelijk zijn, worden&#13;
uitgevoerd met overeen komstige toepassing van de artikelen 114 en&#13;
115.&#13;
2. De herverkaveling vindt plaats op de voet van Hoofdstuk VII, met dien&#13;
verstande dat de bepalingen omtrent de toewijzing van gronden voor&#13;
doeleinden van open baar nut niet van toepassing zijn en dat de richtlijnen&#13;
voor het plan van toedeling als bedoeld in artikel 183 mede betrekking&#13;
kunnen hebben op het veilig stellen van natuurwaarden en het uitvoeren&#13;
van de in verband met de nieuwe kavelindeling noodzakelijke&#13;
voorzieningen.&#13;
3. Voorzover in het voorgaande niet anders is bepaald, zijn de bepalingen&#13;
omtrent de gewone ruilverkaveling niet van toepassing.&#13;
3. Toelichting op de voorstellen&#13;
Speciale regeling&#13;
In de voorstellen is gekozen voor een speciale regeling voor de&#13;
administratieve ruilverkaveling als vijfde vorm van landinrichting en wel in&#13;
een apart hoofdstuk. Theoretisch zou denkbaar zijn - zoals ook het&#13;
Landbouwschap veronderstelt - dat de regeling wordt ingebouwd in die van&#13;
de gewone ruilverkaveling. En wel als een mogelijke vereenvoudiging&#13;
daarvan is gevallen, waarin infrastructurele werken niet nodig zijn en een&#13;
landinrichtingsprogramma en -plan dus achterwege kunnen blijven. Nadeel&#13;
is echter, dat zich juist dan het gevaar voordoet, dat de administratieve ruilverkaveling het integrale landinrichtingsbeleid gaat doorkruisen. Op elk ogenblik&#13;
wordt het tijdens de procedure immers nog mogelijk van een integrale ruilverkaveling&#13;
op een administratieve over te schakelen door die procedure alsnog te vereenvoudigen.&#13;
Voortdurend zal deze extra keuzemogelijkheid dan op de achtergrond een&#13;
rol gaan spelen, ook in gevallen waarin aanvankelijk op goede gronden voor integrale&#13;
landinrichting is gekozen. Het lijkt juist in zo'n geval de gewone procedure te blijven&#13;
volgen, óók wanneer men achteraf de uit te voeren werken zoveel mogelijk wil&#13;
beperken.&#13;
Aparte regeling maakt een duidelijke scheiding mogelijk tussen de gevallen waarin&#13;
wel of niet de eenvoudige procedure mag worden gevolgd. Deze procedure blijft beperkt&#13;
tot situaties, waarin van meet af aan vaststaat, dat slechts een herverkaveling&#13;
van gronden op voet van hoofdstuk VII van de wet wordt beoogd, met daarbij alleen&#13;
die werken of andere voorzieningen welke in verband met de nieuwe kavelindeling&#13;
noodzakelijk zijn. Deze noodzakelijkheid betreft zowel werken die in het belang&#13;
van de land-, tuin- en bosbouw onmisbaar zijn om de toedeling aanvaardbaar te maken&#13;
(zgn. kavelaanvaardingswerken) als voorzieningen in het belang van natuur en&#13;
landschap om eventuele negatieve effecten van de nieuwe kavelindeling uit dat oogpunt&#13;
te ondervangen.&#13;
Nieuw hoofdstuk&#13;
Naast de twee inleidende artikelen 12 onder e en 16a wordt dus een nieuw hoofdstuk&#13;
VA aan de administratieve ruilverkaveling gewijd. In dit hoofdstuk komen alleen&#13;
bepalingen voor over het verzoek om een dergelijke ruilverkaveling te doen plaatsvinden,&#13;
de behandeling daarvan door Minister en centrale commissie, eventueel uitmondend&#13;
in een voorstel aan Gedeputeerde Staten, die bij aanvaarding daarvan een&#13;
landinrichtingscommissie instellen en een stemming doen plaatsvinden onder de&#13;
eigenaren en pachters. Die stemming heeft enkel betrekking op de vraag of een herverkaveling&#13;
met bijbehorende werken zal plaatsvinden. Nu andere inrichtingscomponenten&#13;
als waterbeheersing, ontsluiting en landschapsbouw als zelfstandige factoren&#13;
ontbreken, kunnen landinrichtingsprogramma en -plan geheel achterwege blijven&#13;
en dus ook de afstemming daarvan op resp. streek- en bestemmingsplan. Dit&#13;
betekent dat de administratieve ruilverkaveling zich, zoals ook in art. 110c onder c&#13;
is uitgedrukt, geheel binnen het kader van de geldende ruimtelijke plannen moet afspelen.&#13;
Plaatsing op voorbereidingsschema?&#13;
In de voorgestelde artikelen is er zelfs van afgezien de administratieve ruilverkaveling&#13;
op het voorbereidingsschema te doen opnemen. Dit zou uiteraard anders kunnen.&#13;
In dat geval lijkt het ook enigszins voor de hand te liggen het voorstel door&#13;
Provinciale Staten te laten doen. Men kan daarover echter anders denken, nu de administratieve&#13;
ruilverkaveling binnen de geldende ruimtelijke plannen blijft en dus&#13;
geen speciale afstemming op het provinciale ruimtelijk beleid vraagt. Hoe dat zij,&#13;
in de ontworpen tekst is gekozen voor een voorstel van de centrale commissie aan&#13;
Gedeputeerde Staten. Opneming op het voorbereidingsschema lijkt pas nodig, wanneer ook in verband met de kosten van de administratieve ruilverkaveling&#13;
prioriteiten moeten worden gesteld. Men kan die kosten begroten op 500 a&#13;
1.000 gulden per ha, terwijl een integrale ruilverkaveling gemiddeld 7.500 a&#13;
8.000 gulden kost. Uiteraard speelt ook de mankracht bij het Kadaster een rol,&#13;
omdat deze dienst in belangrijke mate de uitvoering van de onderhavige&#13;
landinrichtingsvorm ter hand zal moeten nemen. Mocht men om deze of&#13;
andere redenen opneming op het voorbereidingsschema nodig vinden, dan&#13;
kan daarin alsnog door een aanpassing van de tekst worden voorzien.&#13;
Verzoekprocedure&#13;
In ieder geval wordt de procedure van de administratieve ruilverkaveling&#13;
ingeleid met een verzoek waarop de art. 22 e.v. van overeenkomstige&#13;
toepassing zijn verklaard. In het tweede lid van art. 110a wordt een tweetal&#13;
beperkingen aan de mogelijkheid van indiening gesteld, resp. ter&#13;
bescherming van het integrale landinrich-tingsbeleid en van de belangen van&#13;
natuur en milieu door middel van een bestemmingsplan buitengebied.&#13;
Gebieden buiten structuurschema&#13;
Een verzoek om administratieve ruilverkaveling volgens de vereenvoudigde&#13;
procedure - dus zonder voorafgaand landinrichtingsprogramma en -plan -&#13;
toe te passen kan vooreerst slechts worden ingediend voor gebieden, gelegen&#13;
buiten die welke ingevolge het structuurschema voor herinrichting of&#13;
ruilverkaveling in aanmerking komen. Daarmee sluit men dus al direct zo'n&#13;
700.000 ha van toepassing uit. Daar staat tegenover een ongeveer gelijke&#13;
oppervlakte die reeds verkaveld is en op den duur aan een tweede ronde&#13;
behoefte kan krijgen. Reeds nu wordt bijv. Walcheren voor de tweede keer&#13;
verkaveld, maar ook elders neemt de behoefte toe. Behalve aan deze gebieden&#13;
denken Landbouwschap en RARO nog aan een tweede categorie, namelijk&#13;
de primaire landbouwgebieden waar de cultuurtechnische toestand vanouds&#13;
vrij redelijk is, zoals een aantal zeeklei- en laag veengebieden. Genoemd zijn&#13;
verder landschappelijk gevoelige gebieden, waar men met herinrichting of&#13;
gewone ruilverkaveling niet uitkomt, zoals het Zuidelijk Westerkwartier in&#13;
Groningen, en relatie-notagebieden buiten kaart 9 van het&#13;
structuurschema6).&#13;
Eis van bestemmingsplan&#13;
De tweede beperking betreft de eis van het van kracht zijn van een of meer&#13;
bestemmingsplannen buitengebied voor het hele betrokken gebied.&#13;
Wanneer men die eis niet zou stellen, zou een behoorlijke voorafgaande&#13;
planologische belangenafweging niet gegarandeerd zijn. Bovendien zou men&#13;
geen wettelijke waarborgen hebben tegen indirecte effecten, welke van de&#13;
zijde van milieuorganisaties bij toepassing van administratieve&#13;
ruilverkaveling worden gevreesd: het rooien van allerlei houtopstanden op&#13;
voormalige kavelgrenzen en het uitvoeren van cultuurtechnische werken in&#13;
ander dan ruilverkavelingsverband. Door middel van het stelsel van&#13;
aanlegvergunningen kunnen dergelijke ingrepen aan een toetsing worden&#13;
onderworpen. Op den duur behoeft het vereiste van een geldend bestemmingsplan buitengebied voor het&#13;
administratieve ruilverkavelingsbeleid geen belemmering meer te zijn, nu&#13;
gaandeweg deze plannen conform het voorschrift van art. 10 WRO tot stand&#13;
komen.&#13;
Rol maatschappelijke organisaties&#13;
Het is te verwachten dat administratieve ruilverkavelingen in de toekomst vooral&#13;
zullen worden aangevraagd door locale en regionale landbouworganisaties,&#13;
hoewel ook aan natuurbeschermingsorganisaties kan worden gedacht. De&#13;
administratieve ruilverkaveling houdt namelijk typisch het midden tussen de&#13;
integrale landinrichting die van overheidswege wordt geïnitieerd en de&#13;
ruilverkavelingsovereenkomst die een initiatief is van de eigenaren en gebruikers&#13;
zelf. Wanneer deze organisaties eenmaal ingespeeld raken op de mogelijkheden&#13;
die dit instituut juist buiten het structuurschema kan bieden naast de beperkte&#13;
oppervlakte gewone ruilverkaveling, die daar is toegestaan (voorshands slechts&#13;
2.000 ha per jaar), dan zal zich hier binnen korte termijn een nieuw soort&#13;
landinrichtingsbeleid kunnen ontwikkelen.&#13;
Inhoud voorstel&#13;
Het voorstel tot administratieve ruilverkaveling, dat volgens art. 110b door de&#13;
centrale commissie aan Gedeputeerde Staten bij honorering van de aanvraag moet&#13;
worden gedaan, bevat volgens het daarop volgende artikel niet meer dan dan het&#13;
hoogst nodige. Het is dan ook geen 'plan' genoemd, omdat de eigenlijke&#13;
planvorming in casu slechts betrekking heeft op de herverkaveling als zodanig&#13;
met het plan van toedeling als centrale rechtsfiguur. Ook de voorzieningen welke&#13;
in verband met de nieuwe kavelindeling ten behoeve van de land-, tuin- en&#13;
bosbouw, de natuur en het landschap noodzakelijk zullen zijn, kunnen in dit&#13;
stadium slechts worden omschreven, en dus niet gelocaliseerd. Ook in het huidige&#13;
plan van voorzieningen worden de kavelinrichtingswerken slechts in&#13;
omschrijvende zin aangeduid. Bij administratieve ruilverkaveling moeten, behalve&#13;
kavelaanvaardingswerken met het oog op het agrarisch belang, ook natuur- en&#13;
landschapsvoorzieningen kunnen worden aangetroffen, zoals het aanbrengen&#13;
van kavel- en erfbeplantingen en het veilig stellen van natuurwaarden.&#13;
Relatienotagebieden&#13;
Dit laatste zal nog meer het geval kunnen zijn, wanneer conform het onder e&#13;
van art. 110c bepaalde ook relatienotagebieden van de administratieve&#13;
ruilverkaveling deel gaan uitmaken. Uiteraard geschiedt de aanwijzing van deze&#13;
gebieden, net als bij de gewone ruilverkaveling, volgens de gebruikelijke&#13;
procedure van de Voor-rangsinventarisatie (op den duur de Wet beheer&#13;
landbouwgronden), doch eenmaal aangewezen zijnde kan administratieve&#13;
ruilverkaveling even goed als de gewone helpen het beheer in deze gebieden te&#13;
realiseren. Via het plan van toedeling kunnen immers beheersovereenkomsten met&#13;
boeren worden gesloten - toedeling alleen aan degenen die daartoe bereid zijn -&#13;
terwijl ook reservaatsgronden via de grondpot van het BBL aan&#13;
natuurbeschermingsorganisaties kunnen worden toegedeeld, al dan niet onder&#13;
afsluiting van een pachtbeheersovereenkomst met de betrokken boeren. Besluitvorming&#13;
Indien Gedeputeerde Staten zich met het voorstel van de centrale commissie&#13;
kunnen verenigen, stellen zij volgens art. HOd een landinrichtingscommissie&#13;
in met overeenkomstige toepassing van de artikelen 26 tot 31 van het&#13;
Ontwerp. Taak van die commissie zal echter - evenals bij de plaatselijke&#13;
commissie volgens de Ruilverkave-lingswet 1954 het geval is - alleen zijn de&#13;
uitvoering van de ruilverkaveling, met name de herverkaveling als&#13;
voornaamste onderdeel daarvan, nadat daartoe bij stemming van eigenaren en&#13;
pachters is besloten. Aan de voorbereiding valt door de commissie vanwege&#13;
het weglaten van landinrichtingsprogramma en -plan niets meer te doen. De&#13;
stemming vindt op de gewone wijze plaats met toepassing van de artikelen 50&#13;
tot 65. Juist deze besluitvorming via stemming onderscheidt administratieve&#13;
ruilverkaveling van kavelruil en maakt toepassing over veel grotere gebieden&#13;
mogelijk, bijv. over heel Zuidelijk Westerkwartier van Groningen, waar nu&#13;
een versnippering over tal van kavelruilen dreigt. De toekomstige&#13;
mogelijkheid van opsplitsing in verschillende blokken blijft overigens ook&#13;
bij deze ruilverkavelingsvorm aanwezig.&#13;
Uitvoering&#13;
Het laatste artikel regelt de uitvoering, zowel van de herverkaveling als van&#13;
de daarmee verbonden voorzieningen. Bij de uitvoering van de voorzieningen&#13;
worden de artikelen 114 en 115 analoog toegepast, onder meer wat betreft de&#13;
gedoogplicht van eigenaren en gebruikers en de schadevergoeding. Het&#13;
tweede lid voegt aan de toepassing van de bepalingen van hoofdstuk VII op&#13;
de herverkaveling enige voorschriften toe. Dit betreft vooreerst de uitsluiting&#13;
van de bepalingen omtrent de toewijzing van gronden voor doeleinden van&#13;
openbaar nut. De betreffende bepalingen verwijzen trouwens naar&#13;
voorgaande hoofdstukken, die bij administratieve ruilverkaveling ingevolge&#13;
het derde lid niet van toepassing zijn. Met name blijft ook een begrenzingenplan&#13;
achterwege, omdat bij administratieve ruilverkaveling helemaal geen&#13;
openbare bestemmingen worden gerealiseerd. Wel moeten de richtlijnen van&#13;
de centrale commissie voor het plan van toedeling bij deze vorm van&#13;
ruilverkaveling mede betrekking kunnen hebben op het veilig stellen van&#13;
natuurwaarden en het uitvoeren van de noodzakelijke voorzieningen in&#13;
verband met de nieuwe kavelindeling. Al met al een sluitend systeem.&#13;
Deregulering&#13;
De regeling van een administratieve ruilverkaveling volgens een&#13;
vereenvoudigde procedure past geheel in het streven naar deregulering, zoals&#13;
dat in het Regeerakkoord van het huidige kabinet en ook in de&#13;
adviesaanvraag aan de RARO is omschreven. Het kan zijn dat men bij het&#13;
Ministerie van Landbouw en Visserij kans ziet ook de gewone procedure van&#13;
de ruilverkaveling in het kader van deregulering nog enigszins te&#13;
vereenvoudigen. Per slot van rekening behoort het Ontwerp&#13;
Landinrichtingswet tot de wetgeving die thans in de pijplijn zit en dus op&#13;
zijn procedurele merites moet worden bekeken. Dit neemt niet weg, dat de&#13;
gewone procedure zich nooit in die mate zal laten vereenvoudigen als voor&#13;
administratieve ruilverkaveling nodig, maar ook mogelijk is. De laatste gaat&#13;
nu eenmaal niet gepaard met infrastructurele werken en het zijn juist deze&#13;
werken die afstemming op de ruimtelijke ordening via programma en plan&#13;
noodzakelijk maken. Juist daarom behoort deze belangrijke landinrichtingsvorm&#13;
ook in een apart kader te worden geregeld.</content><legacyfootnotes>¹ Zie mijn beschouwing over De plaats van het kadaster in het onroerend goed recht in Op&#13;
Goede Gronden, een bundel opstellen ter gelegenheid van het 150-jarig bestaan van de Dienst&#13;
van het Kadaster en de Openbare Registers, Staatsuitgeverij 1982, blz. 26 e.v., later&#13;
geactualiseerd in een inleiding op het aan deze bundel gewijde symposium Blik op goede&#13;
gronden van 18 november 1982 te Apeldoorn.&#13;
² Zie het Verslag van de studieconferentie Ruimtelijke Ordening van het Wetenschappelijk&#13;
Instituut voor het CDA, gehouden op 1 maart 1982 in de Jaarbeurs te Utrecht, blz. 20 e.v.,&#13;
verkrijgbaar bij dit Instituut, Dr. Kuyperstraat 5, Den Haag. &#13;
3. Van de zijde van de Stichting Natuur en Milieu wordt daarbij zelfs de aantekening gemaakt, dat&#13;
sprake moet zijn van een bestemmingsplan, dat nog geen tien jaar oud is of na tien jaar overeen&#13;
komstig de wet is herzien.&#13;
4. Tweede Kamer, zitting 1982-1983, 15907, nr. 8&#13;
5. Tweede Kamer, zitting 1981-1982, 15907, nr. 7.&#13;
6. Verslag studieconferentie Ruimtelijke Ordening CDA, blz. 21.&#13;
</legacyfootnotes><footnotes><footnote/></footnotes><auteurs>Prof. mr P. de Haan</auteurs><published>1983-03-01 00:00:00</published><modified>1983-03-01 00:00:00</modified><editiondate>1983-03-01</editiondate><htmlpath>https://denhollander.info/artikel/6436</htmlpath></article>
</articles></edition>
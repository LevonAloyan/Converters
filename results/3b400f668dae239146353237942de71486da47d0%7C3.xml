<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2012</searchword><id>9709</id><udhid>UDH:TvAR/9709</udhid><titel>Rechtspraak 5679. Eysinga/Oostra (TvAR 2012/5679)</titel><searchwords><searchword>TvAR 2/2012</searchword><searchword>TvAR 2012/5679</searchword><searchword>UDH:TvAR/9709</searchword></searchwords><attachments><attachment><name>TvAR2012_02_05_5679.pdf</name><extention>pdf</extention><url>https://denhollander.info/download/8436/ci</url></attachment></attachments><inleiding>Falende grieven verpachter tegen onthouding goedkeuring door de grondkamer van een boetebeding in ontwerp-pachtovereenkomst betreffende geliberaliseerde pacht voor zes jaar en korter m.b.t. een perceel weiland. Boetebeding wordt als buitensporig aangemerkt. &#13;
</inleiding><content>Het geding in eerste aanleg&#13;
De grondkamer Noord heeft bij beschikking van 5 septem­ber 2011, waarvan afschrift aan partijen is verzonden op 8 sep­tember 2011, met betrekking tot de op 20 juni 2011 bij haar ter goedkeuring ingekomen “ontwerp-pachtovereenkomst in de zin van art. 7:324 BW, geliberaliseerde pacht voor 6 jaar en kor­ter (art. 7:397, lid 1 BW)” tussen partijen met betrekking tot een perceel weiland, kadastraal bekend gemeente Langweer, sectie P, nr. 3 ged., groot ca. 1.20.00 ha, aangegaan voor de duur van ca. 1,4 jaar, ingaande 1 augustus 2011 en eindigende 31 oktober 2012, zulks met een pachtprijs van € 650,00 per ha per jaar, als volgt beslist:&#13;
“De goedkeuring wordt aan de ontwerppachtovereenkomst ont­houden met de bepaling dat aan haar bezwaren tegemoet kan worden gekomen indien artikel 22, lid 2 van de algemene voor­waarden aldus wordt gewijzigd dat dit komt te luiden:&#13;
“Indien de pachter in verzuim is…..een direct opeisbare boe­te verschuldigd van 2 pro mille van de overeengekomen jaar­lijkse pachtprijs met een minimum van € 50,- per dag gedurende maximaal 60 dagen.&#13;
Indien de pachter in verzuim is het gepachte bij het einde van de pacht te verlaten, ontruimen en ter vrije beschikking van ver­pachter te stellen, is pachter een direct opeisbare boete verschul­digd van tweemaal de jaarpacht, omgerekend per dag, met een minimum van € 50,- per dag.”&#13;
en artikel 22, lid 3, wordt geschrapt.”&#13;
Voormelde beschikking is in fotokopie aan deze beschikking ge­hecht. Daarnaar wordt verwezen voor de procesgang in eerste aanleg en de bij de beschikking gegeven motivering.&#13;
Het geding in hoger beroep&#13;
Verpachter is bij een op 27 september 2011 per faxbericht en op 28 september 2011 per post ter griffie ingekomen beroep­schrift in beroep gekomen van voormelde beschikking, met ver­zoek die beschikking te vernietigen en opnieuw rechtdoende de onderhavige ontwerp-pachtovereenkomst alsnog ongewijzigd goed te keuren en de grondkamer te veroordelen in de kosten van deze procedure. Pachter heeft geen gebruik gemaakt van de mogelijkheid om een verweerschrift in te dienen.&#13;
De grieven&#13;
Verpachter heeft de volgende grieven aangevoerd:&#13;
Grief I&#13;
De Grondkamer geeft in haar beschikking aan dat zij haar goed­keuring aan deze ontwerppachtovereenkomst onthoudt, omdat zij art. 22 lid 2 van de Algemene Voorwaarden wenst te wijzi­gen en art. 22 lid 3 wenst te schrappen. Hier kan ondergetekende niet mee instemmen. Mijn inziens zijn de aan de ontwerp-pacht­overeenkomst gehechte Algemene Voorwaarden redelijk en op de juiste wijze geformuleerd. Met de wijzigingen die de Grond­kamer wenst door te voeren in art. 22 kan ik mij dan ook niet vinden.&#13;
Grief II&#13;
Dit geldt ook voor de tweede wijziging die de Grondkamer in de beschikking heeft vastgesteld. Bij onderhavige pachtovereen­komst zou de boete € 4,27 per dag bedragen en dus ook op het minimum van € 50,-- uit komen. Wederom een veel te laag be­drag in samenhang met het verzuim. Daarbij vindt ondergete­kende het onderscheid in artikelen dat in zijn art. 22 Algemene Voorwaarden wordt gesteld beter en meer reëel dan het onder­scheid dat de Grondkamer voorstelt.&#13;
Grief III&#13;
Naar de mening van ondergetekende had de Grondkamer geen recht om onderhavig artikel aan te passen, daar deze bepalingen niet onredelijk, buitensporig of overigens in strijd met de wet zijn. Geen van de bepalingen strijdt met hetgeen gesteld staat in art. 7:319 BW. Aldus is de beschikking van de Grondkamer rechtsongeldig.&#13;
Beoordeling van het geschil in hoger beroep&#13;
1. In de onderhavige zaak dient de Centrale Grondkamer zich zelfstandig een oordeel te vormen. Dit onaf­hankelijk van eventuele eerdere beslissingen van de grondkamer.&#13;
2. De grondkamer, en in beroep de Centrale Grond­kamer, zijn in de onderhavige procedure gehouden toepassing te geven aan het bepaalde in art. 7:397, lid 1 van het Burgerlijk Wetboek. Dientengevolge hebben de grondkamer, en in beroep de Centrale Grondkamer, ingevolge art. 7:319, lid 1, sub b, juncto art. 7:320, lid 1 van het Burgerlijk Wetboek in voorkomende geval­len de bevoegdheid verplichtingen, voor pachter uit de overeenkomst voortvloeiend, als buitensporig aan te merken en de overeenkomst deswege te wijzigen &#13;
3. Art. 22 van de bij de onderhavige ontwerp-pachtover­eenkomst behorende AlgemeneVoorwaarden luidt als volgt: &#13;
“Artikel 22 Ingebrekestelling en boete &#13;
1. Ten aanzien van de bij deze overeenkomst aangega­ne verplichtingen, zullen partijen in verzuim zijn door de enkele daad of nalatigheid of door enkel verloop van een te stellen termijn of door het verstrijken van een gestelde datum, zonder dat enige sommatie, inge­brekestelling of gerechtelijke tussenkomst vereist is. &#13;
2. Indien pachter in verzuim is na ommekomst van het gestelde in lid 1 van dit artikel, is pachter een direct opeisbare – niet voor matiging vatbare – boete ver­schuldigd van € 250,- (zegge: tweehonderd en vijftig euro) per dag voor alle verzuimen, behoudens een ver­zuim met betrekking tot de artikelen 15 tot en met 17 van deze algemene voorwaarden, in dat geval bedraagt de boete € 500,- (zegge: vijfhonderd euro) per dag. &#13;
3. Genoemde boetebedragen zullen worden verhoogd met de stijging van de CPI, zoals door het CBS wordt vastgesteld, waarbij de huidige hoogte is vastgesteld op het basisjaar CPI (2010 =100).” &#13;
4. In haar bestreden beschikking heeft de grondkamer op de daarin vermelde gronden lid 2 van genoemd artikel gewijzigd en lid 3 van die bepaling geschrapt. Verpachter heeft dienaangaande in zijn beroepschrift aangevoerd dat hij vorenbedoeld art. 22, lid 2 zoals aanvankelijk door partijen overeengekomen - anders dan de wijziging door de grondkamer - redelijk en op juiste wijze geformuleerd acht, terwijl hij het aanvan­kelijk daarin door partijen gemaakte onderscheid beter en meer reëel is dan het door de grondkamer gemaakte onderscheid. Voorts is hij van mening dat het aanvan­kelijk door partijen overeengekomen art. niet onrede­lijk, buitensporig of overigens in strijd met de wet is. &#13;
5. Dienaangaande overweegt de Centrale Grondkamer dat in art. 22, lid 2 van de onderhavige pachtover­eenkomst enkel vaste bedragen per dag zijn vermeld, welke in relatie tot de door partijen overeengekomen pachtprijs hoog zijn. Een en ander heeft -bij onge­wijzigde goedkeuring tot gevolg dat pachter in die gevallen waarin de werkelijke kosten als gevolg van zijn verzuim lager zouden zijn dan die berekend met inachtneming van vorenbedoelde bedragen, in ieder geval laatstbedoeld bedrag aan verpachter verschul­digd zou zijn. Bovendien is de Centrale Grondkamer met de grondkamer van oordeel dat de door haar gewijzigde bedragen als een voldoende aansporing voor pachter moeten worden geacht om zich aan de in voormeld art. 22, lid 1 van de Algemene Voorwaarden bedoelde verplichtingen te houden. &#13;
6. De Centrale Grondkamer deelt voorts de zienswijze van de grondkamer dat geen redenen aanwezig zijn om het bepaalde in art. 22, lid 3 van de onderha­vige pachtovereenkomst goed te keuren, waarbij de Centrale Grondkamer de daarvoor bij de beschikking, waarvan beroep, gegeven motivering deelt. &#13;
7. In een procedure als de onderhavige is geen plaats voor een kostenveroordeling zoals door verpachter gevraagd. &#13;
Slotsom &#13;
De beschikking, waarvan beroep, moet worden bevestigd. &#13;
Beslissing &#13;
De Centrale Grondkamer, beschikkende in hoger beroep: &#13;
Bevestigt de beschikking, waarvan beroep. &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, G.P.M. van den Dungen, Th.C.M. Wil­lemse en de deskundige leden mr. ing. J.A. Jansens van Gellicum, ir. H.B.M. Duenk </auteurs><published>2012-02-01 00:00:00</published><modified>2012-02-01 00:00:00</modified><editiondate>2012-02-01</editiondate><htmlpath>https://denhollander.info/artikel/9709</htmlpath></article>
</articles></edition>
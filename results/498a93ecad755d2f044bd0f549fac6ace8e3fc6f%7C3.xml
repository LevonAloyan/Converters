<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2013</searchword><id>10808</id><udhid>UDH:TvAR/10808</udhid><titel>Wetgeving en literatuur</titel><searchwords><searchword>TvAR 11/2013</searchword><searchword>UDH:TvAR/10808</searchword></searchwords><attachments><attachment><name>TvAR2013_11_04_Wetgeving.pdf</name><extention>pdf</extention><url>https://denhollander.info/download/9246/ci</url></attachment></attachments><inleiding>Structuurbeleid&#13;
</inleiding><content>Glastuinbouw&#13;
In een brief aan de Tweede kamer geeft de staatssecreta­ris een visie op de tuinbouwsector in Nederland. De eco­nomische prestaties zijn van wereldformaat maar er liggen ook maatschappelijke opgaven, vooral op het terrein van het streven naar duurzaamheid. Naast verdere internationalise­ring is een ruimtelijke herstructurering van de glastuinbouw nodig. Per thema worden concrete acties aangekondigd. (Kamerstukken II 2013/14, 32 627, nr. 14)&#13;
Marktordening&#13;
Toeslagrechten&#13;
Het betalen van de bedrijfstoeslagrechten 2013 start op 1 de­cember 2013. Voor 1 mei 2014 moeten alle boeren hun toe­slagen hebben ontvangen. (Kamerstukken II 2013/14, 28 625, nr. 166).&#13;
Milieurecht&#13;
Gewasbescherming&#13;
De bijen zorgen nog steeds voor beweging in het gewasbe­schermingsbeleid. Fipronil in zaadcoatings wordt door de EU verboden (met uitzonderingen voor een aantal gewas­sen). In 2014 wordt gestart met een (versnelde) herbeoor­deling van acetamprid en thiacloprid, en er is een Europees richtsnoer voor de risicobeoordeling voor bijen. (Kamer­stukken II 2013/14, 27 858, nr. 216).&#13;
Mest&#13;
De Uitvoeringsregeling Meststoffenwet is gewijzigd (Stcrt. 31 oktober 2013, nr. 30477). Het gaat om de nieuwe ge­bruiksnormen die per januari 2014 in werking treden. In het algemeen gaat het om een verlaging van die normen.&#13;
Europees agrarisch recht&#13;
Nieuw GLB&#13;
In een kwartaalrapportage geeft de staatssecretaris een over­zicht van de stand van zaken met betrekking tot het gemeen­schappelijk landbouwbeleid. De nationale plafonds zijn nu ook bekend. Voor directe betalingen lopen de bedragen voor Nederland van € 793 mln. (2014) tot € 732 mln. (2020) en voor plattelandsbeleid kan in de periode 2014-2020 € 87 mln. worden uitgegeven. Over de toekomst van de zuivel­sector is een rapport verschenen (The EU dairy sector: de­veloping beyond 2015) dat ook in Brussel is besproken. Het idee is dat er voldoende instrumenten zijn om als vangnet te kunnen dienen in tijden van ernstige marktverstoring. (Ka­merstukken II 2013/14, 28 625, nr. 165).&#13;
Diversen&#13;
Trekkerrijbewijs&#13;
Het gaat er nu toch komen: een rijbewijs voor bestuurders van tractoren. Een wetsvoorstel tot wijziging van de Wegen­verkeerswet en de Wet rijonderricht motorrijtuigen is naar de Tweede Kamer gestuurd (Kamerstukken II 2013/14, 33 781, nrs. 1-3).&#13;
</content><legacyfootnotes/><footnotes><footnote/></footnotes><auteurs/><published>2013-11-01 00:00:00</published><modified>2013-11-01 00:00:00</modified><editiondate>2013-11-01</editiondate><htmlpath>https://denhollander.info/artikel/10808</htmlpath></article>
</articles></edition>
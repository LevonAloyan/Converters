<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2010</searchword><id>8306</id><udhid>UDH:TvAR/8306</udhid><titel>De Peel/Productschap Zuivel (TvAR 2010/5551)</titel><searchwords><searchword>TvAR 1/2010</searchword><searchword>TvAR 2010/5551</searchword><searchword>UDH:TvAR/8306</searchword></searchwords><attachments><attachment><name>TvAR2010_01_05_Rechtspraak_5551.pdf</name><extention>pdf</extention><url>https://denhollander.info/download/7494/ci</url></attachment></attachments><inleiding>Superheffing. Registratie quotumoverdracht.&#13;
[Verordening (EG) nr. 1234/2007, art. 74; Regeling superheffing,&#13;
art. 1, 7, 11, 15; Burgerlijk Wetboek, art. 7: 311, 7:&#13;
355; Algemene wet bestuursrecht, art 3:2]&#13;
Overdracht van quota met grond. Vereisten aanvraag tot registratie&#13;
van quotumoverdracht. Reikwijdte art. 11 Regeling&#13;
superheffing (voorgeschreven documenten met betrekking&#13;
tot de grond).Uitleg art. 15 lid 3 Regeling superheffing (bepaling&#13;
tijdstip van overdracht quotum). Invloed positie&#13;
koper op registratie van quotumoverdracht.</inleiding><content>Uitspraak in de zaak van:&#13;
Melkveebedrijf de Peel B.V., te Ospel, appellante,&#13;
gemachtigde: mr. H.A. Verbakel-van Bommel, werkzaam&#13;
bij Remie Fiscaal Juridisch Adviesbureau te Uden,&#13;
tegen&#13;
het Productschap Zuivel, verweerder,&#13;
gemachtigden: mr. A.C.R. Geelen en L.J. Koers, beiden&#13;
werkzaam bij verweerder.&#13;
1. De procedure&#13;
Appellante heeft bij brief van 17 december 2008, bij het&#13;
College binnengekomen op 19 december 2008, beroep ingesteld&#13;
tegen een besluit van verweerder van 17 november&#13;
2008.&#13;
Bij dit besluit heeft verweerder het bezwaar van appellante&#13;
tegen een besluit van 2 mei 2008 op grond van de Regeling&#13;
superheffing 2008 (hierna: de Regeling) ongegrond verklaard.&#13;
Bij brief van 12 februari 2009 heeft appellante desgevraagd&#13;
op de in rubriek 2.2 genoemde uitspraak van de voorzieningenrechter&#13;
gereageerd.&#13;
Bij brief van 18 maart 2009 heeft verweerder een verweerschrift&#13;
ingediend en de op de zaak betrekking hebbende&#13;
stukken ingezonden.&#13;
Op 2 juli 2009 heeft het onderzoek ter zitting plaatsgehad,&#13;
waarbij de gemachtigden van partijen hun standpunten&#13;
hebben toegelicht. Namens appellante is tevens&#13;
verschenen A.&#13;
2. De grondslag van het geschil&#13;
2.1. Artikel 74 van Verordening (EG) nr. 1234/2007 van&#13;
de Raad van 22 oktober 2007 houdende een gemeenschappelijke&#13;
ordening van de landbouwmarkten&#13;
en specifieke bepalingen voor een aantal landbouwproducten&#13;
luidt, voor zover thans van belang:&#13;
‘Overdracht van quota met grond&#13;
1. Bij verkoop, verhuur, overgang door vererving –&#13;
ook vóór het overlijden van de erflater – of elke andere&#13;
overdracht die voor de producent vergelijkbare&#13;
rechtsgevolgen heeft, worden de individuele quota&#13;
samen met het bedrijf overgedragen aan de producent&#13;
die het bedrijf overneemt, op de wijze die door de lidstaten&#13;
wordt bepaald rekening houdend met de voor&#13;
de melkproductie gebruikte oppervlakten of met andere&#13;
objectieve criteria en, in voorkomend geval met&#13;
de overeenkomst tussen de partijen. Het gedeelte van&#13;
het quotum dat in voorkomend geval niet met het bedrijf&#13;
wordt overgedragen, wordt aan de nationale reserve&#13;
toegevoegd.&#13;
(…)’&#13;
De Regeling bepaalt – voor zover van belang – het volgende:&#13;
‘Artikel 1&#13;
In deze regeling wordt verstaan onder:&#13;
(…)&#13;
e. heffingsperiode: tijdvak van 12 maanden dat begint&#13;
op 1 april van ieder kalenderjaar en eindigt op&#13;
31 maart van het volgende jaar.&#13;
Artikel 7&#13;
1. De overdracht van een individueel quotum, niet&#13;
zijnde een geheel bedrijf, geschiedt in samenhang&#13;
met de overdracht van de voor de melkproductie&#13;
gebruikte grond als bedoeld in artikel 74, eerste&#13;
lid, van verordening 1234/2007, als overeengekomen&#13;
door betrokken partijen en met inachtneming&#13;
van de hierna volgende bepalingen.&#13;
2. Het over te dragen quotum bedraagt niet meer dan&#13;
20.000 kg per hectare grond.&#13;
3. Het over te dragen quotum omvat minimaal&#13;
20.000 kg. (…)&#13;
4. De ingevolge het eerste lid met een quotum over te&#13;
dragen grond was gedurende een periode van één&#13;
jaar voorafgaande aan de overdracht daadwerkelijk&#13;
voor de melkproductie op het betrokken bedrijf in&#13;
gebruik. Voorts dient de met de quotum over te&#13;
dragen grond gedurende een periode van één jaar&#13;
na de overdracht daadwerkelijk voor de melkproductie op het betrokken bedrijf in gebruik te blijven.&#13;
(…)&#13;
Artikel 11&#13;
1. Degenen die een quotum op basis van artikel 7&#13;
(…) hebben overgedragen respectievelijk overgedragen&#13;
gekregen, stellen gezamenlijk binnen zes&#13;
weken nadien het productschap in kennis. Daarbij&#13;
worden het door het productschap voorgeschreven&#13;
formulier en de voorgeschreven documenten met&#13;
betrekking tot de overdracht van het quotum, en&#13;
in het geval dat overdracht plaatsvindt op basis van&#13;
artikel 7 (…) met betrekking tot de overdracht van&#13;
de bijbehorende grond gevoegd.&#13;
2. Er kan eerst een aanspraak op quotum worden gemaakt&#13;
na de registratie door het productschap.&#13;
Artikel 15&#13;
1. Onder overdracht wordt verstaan:&#13;
(…)&#13;
c. een schriftelijke pachtovereenkomst als bedoeld&#13;
in artikel 311 van Boek 7 van het Burgerlijk Wetboek&#13;
betreffende los land hetwelk niet groter is dan&#13;
één hectare, geldend voor de duur van meer dan&#13;
één jaar;&#13;
(…)&#13;
2. Voor het tijdstip van overdracht van het quotum is&#13;
bepalend:&#13;
(…)&#13;
b. de ingangsdatum van de pachtovereenkomst&#13;
dan wel de datum waarop de betrokken partijen de&#13;
pachtovereenkomst schriftelijk zijn aangegaan,&#13;
voorzover deze na de ingangsdatum ligt;&#13;
(…)’&#13;
Artikel 7:355 Burgerlijk Wetboek (hierna: BW) luidt:&#13;
‘ De pachter is niet dan met schriftelijke toestemming&#13;
van de verpachter bevoegd tot onderverpachting.’&#13;
2.2. Op grond van de stukken en het onderzoek ter zitting&#13;
zijn in deze zaak de volgende feiten en omstandigheden&#13;
voor het College komen vast te staan.&#13;
– Appellante beschikte op 31 maart 2008 over een&#13;
melkquotum van circa 20.000 kg. Enig aandeelhouder&#13;
van appellante is B B.V. Alle aandelen in B&#13;
B.V. worden gehouden door A.&#13;
– Op 31 maart 2008 is appellante met maatschap C&#13;
te Someren (hierna: de maatschap) overeengekomen&#13;
een perceel los land te Asten, groot 1.00.00&#13;
ha (hierna: de grond) met ingang van 31 maart&#13;
2008 en voor de duur van 12 maanden en 5 dagen&#13;
aan de maatschap te verpachten. In de pachtovereenkomst&#13;
is vermeld dat deze is gesloten in samenhang&#13;
met de verkoop en overdracht door de verpachter&#13;
aan pachter van een referentiehoeveelheid&#13;
melk ad 1.546 kg vet, respectievelijk 20.000 kg&#13;
quotum.&#13;
– Door indiening van het op 31 maart 2008 gedateerde&#13;
‘Meldingsformulier quotumoverdracht’ hebben&#13;
appellante als vervreemder en de maatschap als&#13;
verkrijger aan verweerder mededeling gedaan van&#13;
de overdracht van het (fabrieks)quotum. Daarbij is&#13;
verzocht om registratie daarvan voor de ‘volgende&#13;
heffingsperiode 2008/2009’.&#13;
– Onderdeel B van het formulier heeft betrekking op&#13;
de overdracht met grond. In de bij het formulier&#13;
behorende toelichting is onder meer aangegeven&#13;
dat bij dit onderdeel moet worden aangegeven op&#13;
welke wijze de grond is overgedragen en welke bijlage(&#13;
n) bij het meldingsformulier worden meegezonden.&#13;
Voor de situatie dat een pachtovereenkomst&#13;
betreffende los land tot en met 1 ha is aangegaan&#13;
dient blijkens het formulier als bijlage te&#13;
worden bijgevoegd: ‘een schriftelijke pachtovereenkomst&#13;
(…) met vermelding van de kadastrale gegevens’.&#13;
– Appellante en de maatschap hebben als bijlage bij&#13;
het meldingsformulier de pachtovereenkomst van&#13;
31 maart 2008 gevoegd.&#13;
– Bij besluit van 2 mei 2008 heeft verweerder het&#13;
verzoek om registratie afgewezen omdat hij geen&#13;
verklaring had ontvangen waaruit bleek dat de juridische&#13;
eigenaar geen bezwaar had tegen onderverpachting&#13;
en omdat hij geen bewijsstuk had ontvangen&#13;
dat het perceel een jaar voor de overdracht&#13;
daadwerkelijk voor de melkproductie was gebruikt.&#13;
– Appellante heeft bij brief van 9 juni 2008 bezwaar&#13;
gemaakt tegen dit besluit.&#13;
– In dat kader heeft appellante bij brief van 26 juni&#13;
2008 nadere informatie verstrekt en stukken overgelegd,&#13;
waaruit blijkt dat de grond gedurende het&#13;
voorgaande jaar voor de melkproductie was gebruikt.&#13;
Voorts heeft zij een op 12 juni 2008 gedateerde&#13;
verklaring overgelegd waarin de eigenaar&#13;
van de grond verklaart geen bezwaar te hebben&#13;
tegen onderverpachting van de grond door B B.V.&#13;
en appellante. Daarnaast heeft zij een overeenkomst&#13;
inzake eenmalige pacht d.d. 26 maart 2007&#13;
overgelegd waarbij de eigenaar de grond voor de&#13;
periode van 26 maart 2007 tot 31 maart 2008 aan&#13;
de rechtsvoorgangster van appellante, B B.V., had&#13;
verpacht.&#13;
– Bij brief van 15 juli 2008 heeft appellante in bezwaar&#13;
nog een eenmalige pachtovereenkomst d.d.&#13;
15 juli 2008 overgelegd, die – naar zij stelt – op&#13;
instigatie van verweerder is gesloten tussen de eigenaar&#13;
van de grond en de maatschap en waarbij is&#13;
overeengekomen dat de eigenaar de grond met ingang&#13;
van 31 maart 2008 en voor de duur van 12&#13;
maanden en 5 dagen aan de maatschap verpacht.&#13;
– Bij brief van 1 augustus 2008 heeft verweerder aan&#13;
appellante meegedeeld dat overdracht van melkquotum&#13;
in de lopende heffingsperiode alleen mogelijk&#13;
is, indien op het betreffende quotum niet is&#13;
geleverd en dat bij nadere controle is gebleken dat&#13;
appellante voor de heffingsperiode 2008/ 2009&#13;
reeds een hoeveelheid van 345.673 kg op het over&#13;
te dragen quotum heeft geleverd. Verweerder heeft&#13;
appellante daarbij in de gelegenheid gesteld om stukken betreffende (tijdelijke) overdracht(en) van&#13;
fabrieksquotum aan hem over te leggen, waaruit&#13;
zou blijken dat er voldoende quotum geregistreerd&#13;
staat voor de gedane leveranties voor de heffingsperiode&#13;
2008/2009.&#13;
– Appellante heeft bij brief van 8 augustus 2008&#13;
daarop aan verweerder meegedeeld ervan uit te&#13;
gaan dat op het moment van ondertekening van&#13;
het formulier nog niet op het quotum was geleverd,&#13;
zodat met ingang van de heffingsperiode&#13;
2008/2009 kon worden overgedragen. Appellante&#13;
heeft verweerder vervolgens geen stukken betreffende&#13;
overdracht van fabrieksquotum doen toekomen.&#13;
Wel heeft appellante drie ondertekende verklaringen&#13;
van D, E en F overgelegd over de quotumoverdracht&#13;
op 31 maart 2008.&#13;
– Op 29 oktober 2008 heeft een hoorzitting omtrent&#13;
het bezwaar plaatsgehad.&#13;
– Vervolgens heeft verweerder het bestreden besluit&#13;
genomen.&#13;
– Bij brief van 19 december 2008 heeft appellante&#13;
een verzoek tot het treffen van een voorlopige&#13;
voorziening ter zake van het bestreden besluit ingediend&#13;
bij de voorzieningenrechter van het College&#13;
(AWB 08/1006).&#13;
– Bij uitspraak van 14 januari 2009, LJN BH2649,&#13;
heeft de voorzieningenrechter dit verzoek afgewezen.&#13;
3. Het bestreden besluit en het nadere standpunt van&#13;
verweerder&#13;
3.1. Bij het bestreden besluit heeft verweerder het bezwaar&#13;
van appellante tegen de afwijzing van het verzoek om&#13;
registratie van de overdracht van de grond ingevolge&#13;
de Regeling ongegrond verklaard en deze afwijzing&#13;
gehandhaafd. In dat besluit heeft verweerder daartoe&#13;
– samengevat weergegeven – als volgt overwogen.&#13;
Uit het formulier en de daarbij gevoegde pachtovereenkomst&#13;
van 31 maart 2008 is niet gebleken dat appellante&#13;
eigenaar is van de grond. Evenmin is gebleken&#13;
dat de eigenaar/ verpachter van de grond aan appellante/&#13;
de pachter toestemming tot onderverpachting&#13;
van de grond heeft verleend en dat de grond een&#13;
jaar vóór de overdracht daadwerkelijk is gebruikt voor&#13;
de melkproductie. Gelet op deze gebreken, is het verzoek&#13;
om registratie van de overdracht bij het primaire&#13;
besluit terecht afgewezen.&#13;
Eerst in diverse aanvullingen op het bezwaarschrift&#13;
heeft appellante genoemde gebreken hersteld en voldaan&#13;
aan de ingevolge artikel 7, vierde lid, van de Regeling&#13;
en artikel 7:355 BW geldende voorwaarden.&#13;
Het verzoek om registratie dient niettemin te worden&#13;
afgewezen op de grond dat reeds geleverd is op het&#13;
over te dragen quotum. Ten gevolge van het primaire&#13;
besluit is bij aanvang van de heffingsperiode&#13;
2008/2009 op naam van appellante een individueel&#13;
quotum geregistreerd van 20.716 kg. Indien alsnog&#13;
tot registratie zou worden overgegaan conform het&#13;
daartoe ingediende verzoek, zou dit betekenen dat appellante&#13;
voor genoemde heffingsperiode nog slechts&#13;
beschikt over 716 kg quotum, terwijl vanaf april 2008&#13;
tot en met augustus 2008 de op naam van appellante&#13;
aan de koper geleverde hoeveelheid melk reeds circa&#13;
681.000 kg bedraagt.&#13;
3.2. In het verweerschrift heeft verweerder aanvullend het&#13;
volgende naar voren gebracht.&#13;
In verband met artikel 7, eerste lid, van de Regeling&#13;
moeten partijen bij een quotumoverdracht naast het&#13;
door verweerder voorgeschreven formulier, documenten&#13;
overleggen betreffende de overdracht van de bijbehorende&#13;
grond. De strekking van deze bepaling is dat&#13;
verweerder zich er op basis van deze documenten van&#13;
kan vergewissen dat daadwerkelijk overdracht van de&#13;
grond plaatsvindt. Indien overdracht plaatsvindt door&#13;
middel van een pachtovereenkomst is niet van belang&#13;
of in civielrechtelijke zin een partijen bindende overeenkomst&#13;
tot stand is gekomen, maar of op basis van&#13;
de overgelegde stukken kan worden aangenomen dat&#13;
de grond ter beschikking komt van de verkrijger van&#13;
het quotum.&#13;
Na ontvangst van het formulier heeft verweerder het&#13;
kadaster geraadpleegd om hierover zekerheid te verkrijgen.&#13;
Uit de verkregen gegevens van het kadaster&#13;
bleek niet dat appellante over de bevoegdheid beschikte&#13;
om de grond te verpachten. De bij het formulier&#13;
overgelegde pachtovereenkomst was dan ook onvoldoende&#13;
om aan te tonen dat de maatschap de beschikking&#13;
over de grond zou krijgen.&#13;
Eerst na ontvangst van de door appellante bij brief&#13;
van 26 juni 2008 toegezonden verklaring van geen&#13;
bezwaar van de eigenaar van de grond en de rechtsvoorganger&#13;
van appellante, was genoegzaam aangetoond&#13;
dat appellante over de grond kon beschikken.&#13;
Voorts bleek eerst toen dat de grond gedurende één&#13;
jaar voorafgaande aan de overdracht daadwerkelijk&#13;
voor de melkproductie in gebruik was geweest. Gelet&#13;
op artikel 15, derde lid, van de Regeling dient de totstandkoming&#13;
van het laatste voor de overgang van de&#13;
grond noodzakelijke schriftelijke stuk het tijdstip van&#13;
overgang van het quotum te bepalen; in dit geval derhalve&#13;
12 juni 2008.&#13;
Bij toepassing van de bepalingen inzake quotumoverdracht,&#13;
moet de positie van de koper, die verantwoordelijk&#13;
is voor de inning van de superheffing bij de&#13;
producent worden beschermd. Het stelsel van superheffing&#13;
gaat ervan uit dat de koper de heffing moet&#13;
kunnen innen, bijvoorbeeld door verrekening met het&#13;
melkgeld van de producent. De koper wordt gefrustreerd&#13;
in deze mogelijkheid als achteraf zou blijken&#13;
dat de producent waarvan hij melk heeft ontvangen,&#13;
in de betrokken heffingsperiode niet meer over voldoende&#13;
quotum beschikt.&#13;
Tegen deze achtergrond, moet worden vastgesteld dat&#13;
appellante in april, mei en juni 2008 reeds 345.673&#13;
kg melk had geleverd. Nu ten tijde van de ontvangst&#13;
van het formulier op naam van appellante een individueel&#13;
quotum van 20.716 kg stond geregistreerd, zou&#13;
registratie van de overdracht conform de melding er&#13;
toe leiden dat appellante in de heffingsperiode&#13;
2008/2009 nog slechts zou beschikken over 716 kg fabrieksquotum en er derhalve een aanzienlijke verplichting&#13;
tot betaling van superheffing aan haar koper&#13;
zou zijn ontstaan. Dit is pregnant omdat geen andere&#13;
producent dan appellante quotum aan de betrokken&#13;
koper heeft toegedeeld.&#13;
4. Het standpunt van appellante&#13;
Appellante heeft, samengevat weergegeven, het volgende&#13;
aangevoerd.&#13;
Verweerder heeft zich ten onrechte op het standpunt gesteld&#13;
dat bij het meldingsformulier een verklaring had moeten&#13;
worden overgelegd, waaruit blijkt dat de eigenaar van de&#13;
grond geen bezwaar had tegen onderverpachting door appellante&#13;
en ten onrechte overwogen dat toen reeds had&#13;
moeten worden aangetoond dat de grond gedurende één&#13;
jaar voorafgaande aan de overdracht daadwerkelijk in gebruik&#13;
was geweest voor de melkproductie. Dit standpunt&#13;
berust op een onjuiste uitleg van de Regeling. Genoemde&#13;
verklaring is, evenmin als een pachtovereenkomst tussen de&#13;
grondeigenaar en de rechtsvoorganger van appellante, een&#13;
voorgeschreven document als bedoeld in artikel 11 van de&#13;
Regeling. Deze bepaling eist slechts dat de in artikel 15,&#13;
onder c, van de Regeling bedoelde pachtovereenkomst&#13;
wordt overgelegd bij het formulier. Ook uit de toelichting&#13;
bij het formulier blijkt niet dat daarnaast andere documenten&#13;
dienden te worden overgelegd. Voorts is beschikkingsbevoegdheid&#13;
met betrekking tot de grond ingevolge het in&#13;
het Burgerlijk Wetboek neergelegde pachtrecht geen vereiste&#13;
voor de rechtsgeldige totstandkoming van een pachtovereenkomst.&#13;
De pachtovereenkomst tussen appellante en&#13;
de maatschap van 31 maart 2008 is dan ook rechtsgeldig.&#13;
Of voldaan is aan de eis dat de grond gedurende één jaar&#13;
voorafgaande aan de overdracht daadwerkelijk in gebruik is&#13;
geweest voor de melkproductie, kan op allerlei manieren&#13;
komen vast te staan. Wanneer verweerder in twijfel trekt of&#13;
aan deze eis is voldaan, kan hij een nader onderzoek instellen&#13;
en om een toelichting vragen en bewijsstukken opvragen.&#13;
Dat is echter niet gebeurd. Kadastrale gegevens kunnen&#13;
geen uitsluitsel verschaffen over de vraag wie de grond&#13;
in gebruik heeft.&#13;
Indien moet worden geconcludeerd dat appellante vorengenoemde&#13;
gegevens (wel) reeds bij de aanvraag tot registratie&#13;
van de quotumoverdracht had moeten overleggen, had verweerder&#13;
haar in de gelegenheid moeten stellen om de aanvraag&#13;
met de nodige gegevens aan te vullen en heeft verweerder&#13;
dit ten onrechte nagelaten.&#13;
Voor een nadere onderbouwing van vorengenoemde standpunten&#13;
heeft appellante gewezen op een prof. mr. D.W.&#13;
Bruil, verbonden aan het Instituut voor Agrarisch recht te&#13;
Wageningen, ten behoeve van de onderhavige zaak opgesteld&#13;
rapport, gedateerd februari 2009 en getiteld ‘registratie&#13;
van melkquotum’.&#13;
Uit de tekst van artikel 15, derde lid, van de Regeling volgt&#13;
dat in dit geval de datum van overdracht moet worden bepaald&#13;
op 31 maart 2008, gelet op de op deze datum tot&#13;
standgekomen pachtovereenkomst tussen appellante en de&#13;
maatschap. Verweerder heeft bedoelde datum derhalve ten&#13;
onrechte vastgesteld op 12 juni 2008.&#13;
De pachtovereenkomst van 15 juli 2008 is op instigatie van&#13;
een medewerker van verweerder ingezonden. Gelet hierop&#13;
mocht appellante erop vertrouwen dat inzending van deze&#13;
overeenkomst een registratie van de quotumoverdracht zou&#13;
bewerkstelligen en haar in ieder geval niet in een nadeliger&#13;
positie zou brengen. Ter onderbouwing van deze grief heeft&#13;
appellante gewezen op haar brief van 15 juli 2008 waarbij&#13;
deze pachtovereenkomst aan genoemde medewerker is toegezonden.&#13;
Ter zitting heeft appellante verklaard dat zij het beroep op&#13;
de pachtovereenkomst van 15 juli 2008 niet handhaaft, met&#13;
dien verstande dat dit niet betekent dat geen betekenis meer&#13;
toekomt aan de rol van deze overeenkomst in het kader van&#13;
de door haar wel gehandhaafde grief dat appellante er op&#13;
mocht vertrouwen dat de inzending van deze overeenkomst&#13;
registratie van een quotumoverdracht zou bewerkstelligen&#13;
en haar niet in een nadeliger positie zou brengen.&#13;
5. De beoordeling van het geschil&#13;
5.1. Ingevolge artikel 11, eerste lid, van de Regeling dienen,&#13;
voor zover hier van belang, bij de melding van&#13;
de overdracht van een individueel quotum op basis&#13;
van artikel 7 het door verweerder voorgeschreven formulier&#13;
en de voorgeschreven documenten met betrekking&#13;
tot de overdracht van de grond te worden gevoegd.&#13;
In artikel 15, eerste lid, onder c, van de Regeling&#13;
is bepaald dat onder overdracht wordt verstaan&#13;
de schriftelijke pachtovereenkomst als bedoeld in artikel&#13;
311 van Boek 7 van het Burgerlijk Wetboek betreffende&#13;
los land hetwelk niet groter is dan één hectare,&#13;
geldend voor de duur van meer dan één jaar.&#13;
Het College is van oordeel dat uit de tekst en het samenstel&#13;
van de bepalingen van artikel 11, eerste lid,&#13;
en artikel 15, eerste lid, onder c, van de Regeling&#13;
volgt dat in het geval van overdracht van de grond&#13;
krachtens de in laatstgenoemde bepaling genoemde&#13;
pachtovereenkomst, de in artikel 11, eerste lid, van de&#13;
Regeling neergelegde eis dat bij het meldingsformulier&#13;
de voorgeschreven documenten met betrekking&#13;
tot de overdracht van de grond dienen te worden gevoegd,&#13;
niet verder reikt dan dat deze overeenkomst als&#13;
voorgeschreven document dient te worden bijgevoegd.&#13;
Derhalve slaagt de grief van appellante dat verweerder&#13;
registratie van de overdracht niet heeft mogen weigeren&#13;
op de enkele grond dat zij bij de melding niet zou&#13;
hebben voldaan aan de uit artikel 11, eerste lid, van&#13;
de Regeling voortvloeiende eis dat in dit geval naast&#13;
de pachtovereenkomst van 31 maart 2008 tevens een&#13;
verklaring bij het formulier had moeten worden gevoegd&#13;
waarin de eigenaar van de grond verklaart dat&#13;
hij geen bezwaar heeft tegen verpachting van de&#13;
grond door appellante aan de maatschap.&#13;
5.2. Naar het oordeel van het College is de strekking van&#13;
het in artikel 11 van de Regeling gestelde vereiste dat&#13;
de voorgeschreven documenten met betrekking tot de&#13;
overdracht van de grond bij het formulier moeten&#13;
worden overgelegd, dat verweerder zich op basis daarvan&#13;
ervan kan vergewissen, dat daadwerkelijk een&#13;
overdracht van de grond als bedoeld in artikel 15 van&#13;
de Regeling plaatsvindt. &#13;
Indien is voldaan aan vorengenoemd vereiste van artikel&#13;
11, eerste lid, van de Regeling, staat het verweerder&#13;
in het licht van het in artikel 3:2 van de Awb&#13;
neergelegde zorgvuldigheidsbeginsel evenwel vrij om&#13;
bij de indieners van het formulier nadere gegevens&#13;
met betrekking tot de overdracht van de grond op te&#13;
vragen, indien verweerder er niet zeker van is dat een&#13;
overdracht van de grond als bedoeld in artikel 15 van&#13;
de Regeling heeft plaatsgevonden.&#13;
In dit geval heeft verweerder naar aanleiding van de&#13;
melding en de daarbij gevoegde documenten een&#13;
nader onderzoek ingesteld bij het kadaster. In de daaruit&#13;
verkregen gegevens heeft verweerder geen aanleiding&#13;
gezien om met gebruikmaking van vorengenoemde&#13;
mogelijkheid nadere informatie met betrekking&#13;
tot de overdracht van de grond bij appellante in&#13;
te winnen alvorens een primair besluit te nemen op&#13;
het verzoek om registratie van de quotumoverdracht.&#13;
Nu verweerder hiervan heeft afgezien, kan appellante&#13;
niet worden tegengeworpen dat zij de volgens verweerder&#13;
benodigde, aanvullende gegevens met betrekking&#13;
tot de overdracht van de grond niet heeft overgelegd&#13;
voordat werd beslist op het verzoek om registratie.&#13;
5.3. In bezwaar heeft appellante een verklaring van 12 juni&#13;
2008 aan verweerder overgelegd, waarin de eigenaar&#13;
van de grond verklaart geen bezwaar te hebben tegen&#13;
onderverpachting van de grond door B B.V. en appellante.&#13;
Nu deze verklaring na de ingangsdatum van de&#13;
pachtovereenkomst van 31 maart 2008 is opgesteld,&#13;
moet naar de mening van verweerder ingevolge artikel&#13;
15, derde lid, van de Regeling, 12 juni 2008 bepalend&#13;
worden geacht voor het tijdstip van overdracht van&#13;
het quotum. Het College volgt verweerder niet in dit&#13;
standpunt.&#13;
Artikel 15, derde lid, aanhef en onder b, van de Regeling&#13;
bepaalt, voor zover hier van belang, dat voor het&#13;
tijdstip van overdracht van het quotum bepalend is de&#13;
ingangsdatum van de pachtovereenkomst dan wel de&#13;
datum waarop de betrokken partijen de pachtovereenkomst&#13;
schriftelijk zijn aangegaan, voor zover deze&#13;
na de ingangsdatum ligt. De tekst van deze bepaling&#13;
laat derhalve geen ruimte aan verweerder voor een benadering&#13;
waarin de datum waarop een ander document&#13;
met betrekking tot de overdracht van de grond&#13;
tot stand is gekomen bepalend is voor het tijdstip van&#13;
overdracht van het quotum.&#13;
Nu vaststaat dat de tussen appellante en de maatschap&#13;
gesloten pachtovereenkomst is aangegaan op 31 maart&#13;
2008 en ook per die datum is ingegaan, schrijft artikel&#13;
15, derde lid, aanhef en onder b, van de Regeling&#13;
dwingend voor dat die datum bepalend is voor het&#13;
tijdstip van de overdracht.&#13;
5.4. Onder verwijzing naar de uitspraken van het College&#13;
van 20 september 2000, AWB 99/446 en 17 mei&#13;
2006, AWB 05/537 overweegt het College voorts dat&#13;
ter bescherming van de koper in beginsel geldt dat&#13;
een referentiehoeveelheid vermindert door de daarop&#13;
geleverde melk en dus nadat daarop geleverd is, voor&#13;
de betrokken heffingsperiode niet meer kan worden&#13;
overgedragen.&#13;
Verweerder stelt zich op het standpunt dat, ook indien&#13;
moet worden uitgegaan van 31 maart 2008 als&#13;
datum die bepalend is voor het tijdstip van de overdracht,&#13;
registratie van de quotumoverdracht terecht is&#13;
geweigerd. Verweerder meent dat in dit geval de&#13;
koper in bescherming moet worden genomen, omdat&#13;
appellante voor de heffingsperiode 2008/2009 beschikt&#13;
over een individueel quotum van circa 20.716&#13;
kg, terwijl uit de leveringsgegevens blijkt dat appellante&#13;
in april, mei en juni 2008 in totaal reeds&#13;
345.673 kg melk heeft geleverd.&#13;
Het College vindt noch in artikel 74 van Verordening&#13;
(EG) nr. 1234/2007 noch in artikel 7 van de Regeling&#13;
grondslag om registratie van een permanente overdracht&#13;
van quotum gedurende het referentiejaar te&#13;
weigeren, omdat op dat quotum is geleverd. Weliswaar&#13;
heeft het College in zijn uitspraak van 20 september&#13;
2000 (AWB 05/537), geoordeeld dat de superheffingsregeling&#13;
meebrengt dat bij toepassing van&#13;
de bepalingen inzake quotumoverdracht de positie&#13;
van de koper dient te worden beschermd, maar dat&#13;
betekent niet dat de positie van de koper in het onderhavige&#13;
geval aan registratie van de quotumoverdracht&#13;
in de weg staat. Ter zitting is immers gebleken&#13;
dat de koper van de 345.673 kg melk – appellante betwist&#13;
de levering van deze hoeveelheid niet – dezelfde&#13;
persoon is als de eigenaar van de grond, te weten F.&#13;
Laatstgenoemde heeft ten behoeve van appellante op&#13;
8 augustus 2008 een schriftelijke verklaring afgelegd,&#13;
waaruit blijkt dat hij op de hoogte was van de quotumoverdracht&#13;
op 31 maart 2008 en heeft ingestemd&#13;
met de overdracht van de grond. Onder deze omstandigheden&#13;
vermag het College niet in te zien dat moet&#13;
worden vastgehouden aan vorengenoemd uitgangspunt&#13;
dat de koper van de melk moet worden beschermd&#13;
tegen het risico een heffing verschuldigd te&#13;
worden die hij zelf moet financieren.&#13;
5.5. Het vorenstaande leidt het College tot de slotsom dat&#13;
het beroep gegrond dient te worden verklaard. Het&#13;
bestreden besluit komt wegens strijd met de Regeling&#13;
voor vernietiging in aanmerking. Verweerder dient&#13;
opnieuw te beslissen op het bezwaar van appellante&#13;
met inachtneming van deze uitspraak.&#13;
5.6. Het College acht termen aanwezig om verweerder&#13;
met toepassing van artikel 8:75 Awb te veroordelen in&#13;
de proceskosten van appellante. Dit zijn de kosten&#13;
van de door haar gemachtigde beroepsmatig verleende&#13;
rechtsbijstand, die met inachtneming van het Besluit&#13;
proceskosten bestuursrecht zijn vastgesteld op&#13;
€ 483,- (0,5 punt voor het indienen van de schriftelijke&#13;
reactie van 12 februari 2009 en één punt voor de&#13;
zitting die heeft plaatsgevonden, tegen een waarde&#13;
van € 322,- per punt, in een zaak van gemiddeld gewicht,&#13;
met wegingsfactor 1).&#13;
6. De beslissing&#13;
Het College&#13;
– verklaart het beroep gegrond;&#13;
– vernietigt het bestreden besluit:&#13;
– bepaalt dat verweerder opnieuw beslist op het bezwaar van appellante met inachtneming van hetgeen in deze&#13;
uitspraak is overwogen;&#13;
– veroordeelt verweerder in de door appellante gemaakte&#13;
proceskosten ten bedrage van € 483,- (zegge: vierhonderddrieentachtig&#13;
euro);&#13;
– gelast dat aan appellante het door haar betaalde griffierecht&#13;
ad € 288,- (zegge: tweehonderdachtentachtig&#13;
euro) wordt vergoed.</content><legacyfootnotes/><footnotes><footnote/></footnotes><auteurs>mrs. E.J.M. Heijs, S.C. Stuldreher en M. Munsterman</auteurs><published>2010-01-01 00:00:00</published><modified>2010-01-01 00:00:00</modified><editiondate>2010-01-01</editiondate><htmlpath>https://denhollander.info/artikel/8306</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2006</searchword><id>4121</id><udhid>UDH:TvAR/4121</udhid><titel>Wolfert / plan van toedeling in de herinrichting Hoek (TvAR 2006/5377)</titel><searchwords><searchword>TvAR 12/2006</searchword><searchword>TvAR 2006/5377</searchword><searchword>UDH:TvAR/4121</searchword></searchwords><attachments><attachment><name>2006_nr 12_Rechtspraak_5377.pdf</name><extention>pdf</extention><url>https://denhollander.info/download/4080/ci</url></attachment></attachments><inleiding>Landinrichtingswet art. 196]&#13;
&#13;
Peildatum en de daaraan verbonden&#13;
consequenties middels nieuwsbrieven&#13;
bekend gemaakt. Het had op de weg van&#13;
reclamant gelegen om er zorg voor te&#13;
dragen dat voorafgaand aan de peildatum&#13;
de eigendom van de percelen aan hem&#13;
overgedragen was, en deze overdracht in de&#13;
openbare registers was ingeschreven.&#13;
Tevens, status koopovereenkomst; overeenkomst&#13;
niet getekend door reclamant.&#13;
</inleiding><content>VONNIS IN DE ZAAK VAN:&#13;
M.A. Wolfert, wonende te Hoek,&#13;
reclamant,&#13;
gemachtigde: mr. A.A.M. van Beek,&#13;
tegen&#13;
het door de landinrichtingscommissie voor de&#13;
herinrichting “Hoek” opgestelde plan van&#13;
toedeling.&#13;
1 Tot de processtukken behoren:&#13;
(...; red.)&#13;
2 Het geschil&#13;
2.1 Reclamant stelt in 2002 met Rijkswaterstaat,&#13;
in het kader van een meer omvattende&#13;
overeenkomst, overeenstemming te hebben&#13;
bereikt omtrent verkoop door Rijkswaterstaat&#13;
aan reclamant van een tweetal aan Rijkswaterstaat&#13;
in eigendom toebehorende percelen aan&#13;
de Lovenpolderstraat te Hoek, kadastraal&#13;
bekend gemeente Terneuzen, sectie U nummers&#13;
213 gedeeltelijk en 215 met een totale&#13;
oppervlakte van 5.29.90 ha. De daartoe door&#13;
Rijkswaterstaat opgestelde overeenkomst is&#13;
door Rijkswaterstaat ondertekend. De overeenkomst&#13;
is door reclamant alleen nog niet&#13;
ondertekend omdat hij nog niet in het bezit is&#13;
van de benodigde (bouw)vergunningen voor&#13;
de bouw van een vervangend bedrijf. Vooruitlopend&#13;
op de overdracht heeft reclamant de&#13;
percelen van Rijkswaterstaat al in gebruik&#13;
gekregen.&#13;
Reclamant maakt bezwaar tegen het plan van&#13;
toedeling omdat de twee percelen, die aangesloten&#13;
aan de nieuwe huiskavel van reclamant&#13;
aan de Langeweg liggen, niet aan hem maar&#13;
aan een derde zijn toegedeeld, terwijl de landinrichtingscommissie&#13;
van de tussen hem en&#13;
Rijkswaterstaat bestaande overeenkomst op&#13;
de hoogte was.&#13;
Toedeling aan reclamant van de percelen U&#13;
213 gedeeltelijk en U 215 in zijn geheel sluit&#13;
aan bij de Richtlijnen van het plan van toedeling&#13;
omdat de overeenkomst tussen reclamant&#13;
en Rijkswaterstaat tot stand is gekomen met&#13;
het oog op de verbreding van de N61 en deze&#13;
toedeling dus geschiedt ter compensatie van&#13;
de grond die reclamant ten behoeve van de&#13;
verbreding van de N61 verliest.&#13;
Teneinde Rijkswaterstaat in de gelegenheid te&#13;
stellen de tussen reclamant en Rijkswaterstaat&#13;
gesloten overeenkomst na te komen moeten&#13;
de percelen U 213 en U 215 aan Rijkswaterstaat&#13;
toegedeeld worden.&#13;
2.2 Van de zijde van LNV wordt erkend dat&#13;
reclamant ter gelegenheid van de wenszittingen&#13;
kenbaar gemaakt heeft dat er sprake was&#13;
van onderhandelingen over deze percelen met&#13;
Rijkswaterstaat in het kader van een grotere&#13;
transactie.&#13;
Bepalend voor de toedeling is echter de eigendomssituatie&#13;
op de peildatum. Aangezien&#13;
reclamant de eigendom van de percelen U 213&#13;
en U 215 niet voor de peildatum, 1 mei 2003,&#13;
heeft verworven kan hij op die percelen geen&#13;
rechten doen gelden. Rijkswaterstaat is, op&#13;
eigen verzoek, voor deze percelen langs de&#13;
N61 gecompenseerd. Een koper die na de&#13;
peildatum koopt volgt de toedeling van de&#13;
verkoper en met de belangen van de koper&#13;
hoeft de landinrichtingscommissie geen rekening&#13;
te houden. In het onderhavige geval is er&#13;
niet sprake van omstandigheden die aanleiding&#13;
geven om op deze gang van zaken een&#13;
uitzondering te maken. Nog afgezien daarvan&#13;
is niet duidelijk in hoeverre er daadwerkelijk&#13;
sprake is van een overeenkomst.&#13;
Reclamant is door de landinrichtingscommissie&#13;
bovendien via nieuwsbrieven op het belang&#13;
van de peildatum gewezen. Het was dan ook&#13;
aan reclamant, gelet daarop, om ervoor te zorgen&#13;
dat de aankoop vóór de peildatum kadastraal&#13;
was ingeschreven. Dat is niet gebeurd.&#13;
De landinrichtingscommissie heeft de percelen&#13;
terecht als inbreng van Rijkswaterstaat&#13;
aangemerkt en meegenomen in de toedeling&#13;
van Rijkswaterstaat. Dat zou ook het geval&#13;
geweest zijn indien Rijkswaterstaat naar de&#13;
overeenkomst verwezen zou hebben.&#13;
3 De beoordeling van het geschil&#13;
3.1 Door LNV is onbestreden gesteld dat de&#13;
peildatum en de daaraan verbonden consequenties&#13;
aan reclamant middels nieuwsbrieven&#13;
bekend gemaakt zijn, zodat hij daarvan op de&#13;
hoogte was, althans had kunnen zijn. Het had&#13;
dan ook op de weg van reclamant gelegen om&#13;
er zorg voor te dragen dat voorafgaand aan de&#13;
peildatum de eigendom van de percelen aan&#13;
hem overgedragen was, en deze overdracht in&#13;
de openbare registers was ingeschreven. Dit is&#13;
niet gebeurd.&#13;
Voorzover reclamant aanvoert dat de landinrichtingscommissie&#13;
met de door hem gestelde&#13;
overeenkomst bij de toedeling rekening&#13;
had moeten houden wordt dit door de rechtbank&#13;
verworpen, daar niet duidelijk is of er&#13;
tussen reclamant en Rijkswaterstaat een perfecte&#13;
overeenkomst tot stand is gekomen.&#13;
Reclamant heeft immers zelf de overeenkomst&#13;
niet getekend.&#13;
Door de landinrichtingscommissie zijn de&#13;
percelen U 213 en U 215 dan ook terecht als&#13;
inbreng van Rijkswaterstaat aangemerkt en in&#13;
de toedeling van Rijkswaterstaat meegenomen.&#13;
4 De beslissing&#13;
De rechtbank:&#13;
– wijst de bezwaren af;&#13;
(...; red.)</content><legacyfootnotes/><footnotes><footnote/></footnotes><auteurs/><published>2006-12-01 00:00:00</published><modified>2006-12-01 00:00:00</modified><editiondate>2006-12-01</editiondate><htmlpath>https://denhollander.info/artikel/4121</htmlpath></article>
</articles></edition>
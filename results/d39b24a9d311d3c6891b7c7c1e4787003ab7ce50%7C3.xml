<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4214</id><udhid>UDH:TvAR/4214</udhid><titel>Gemeente Boxmeer / Nabuurs (TvAR 2005/5268)</titel><searchwords><searchword>TvAR 3/2005</searchword><searchword>TvAR 2005/5268</searchword><searchword>UDH:TvAR/4214</searchword></searchwords><attachments><attachment><name>2005_nr 3_Rechtspraak_5268.pdf</name><extention>pdf</extention><url>https://denhollander.info/download/4173/ci</url></attachment></attachments><inleiding>[Pachtwet art. 25, 55; BW art. 3:35, 6:160,&#13;
6:265]&#13;
&#13;
Het staat een pachter niet vrij om het met&#13;
de pachtgrond samenhangende melkquotum&#13;
tijdens de looptijd van de pachtovereenkomst&#13;
zonder toestemming van de verpachter&#13;
aan een derde te verkopen. Dat geldt&#13;
voor het gehele met de pachtgrond samenhangende&#13;
melkquotum en niet slechts voor&#13;
de helft van dat quotum. Bij beëindiging&#13;
van de pachtovereenkomst dient de pachter&#13;
– volgens vaste rechtspraak van dit hof –&#13;
immers het gehele melkquotum aan de&#13;
verpachter over te dragen, zij het tegen&#13;
vergoeding van in beginsel de helft van de&#13;
waarde ervan.&#13;
De pachter heeft bij brief van zijn adviseur&#13;
van april 2000 toestemming gevraagd voor&#13;
de vervreemding van het “hem toekomende&#13;
deel van het melkquotum”, waarmee – naar&#13;
volgt uit de overige inhoud van de brief en&#13;
de berekening die daarin wordt gemaakt –&#13;
klaarblijkelijk is bedoeld het gedeelte van&#13;
het melkquotum dat met de pachtgrond&#13;
samenhing en waarover de pachter, bij&#13;
gelegenheid van een overdracht van het&#13;
melkquotum aan de verpachter bij het einde&#13;
van de pachtovereenkomst, van de verpachter&#13;
op grond van de rechtspraak van dit hof&#13;
in beginsel een vergoeding zou ontvangen.&#13;
Uiteindelijk heeft de pachter conform de&#13;
inhoud van bedoelde brief het met het&#13;
gepachte samenhangende gedeelte van het&#13;
melkquotum, met uitzondering van 10.355 kg,&#13;
verkocht. Het komt er derhalve op aan of de&#13;
pachter redelijkerwijs ervan uit heeft mogen&#13;
gaan dat de verpachter de door hem&#13;
gevraagde toestemming had verleend. In&#13;
dit verband verdient opmerking dat een verpachter&#13;
– behalve vooraf zijn toestemming&#13;
aan de verkoop van (een gedeelte van) het&#13;
melkquotum te verlenen – ook achteraf&#13;
afstand kan doen van zijn in verband met&#13;
een reeds plaatsgevonden verkoop van het&#13;
melkquotum ontstane aanspraken. Een&#13;
(scherp) onderscheid tussen omstandigheden&#13;
die in het bijzonder grond zouden&#13;
kunnen opleveren voor het oordeel dat de&#13;
pachter gerechtvaardigd heeft mogen&#13;
vertrouwen op de verlening van de hiervoor&#13;
bedoelde toestemming én omstandigheden&#13;
die in het bijzonder grond zouden kunnen&#13;
opleveren voor het oordeel dat de verpachter&#13;
in de hiervoor bedoelde zin achteraf&#13;
afstand heeft gedaan, kan in de praktijk in&#13;
vele gevallen niet worden gemaakt. Tegen&#13;
die achtergrond zal het hof voor de vraag of&#13;
de pachter redelijkerwijs ervan uit heeft&#13;
mogen gaan dat de verpachter de door hem&#13;
gevraagde toestemming had verleend,&#13;
mede betekenis toekennen aan feiten en&#13;
omstandigheden die zich na de verkoop van&#13;
het quotum hebben voorgedaan.&#13;
In de gegeven omstandigheden (zie arrest)&#13;
had de pachter uiteindelijke voldoende&#13;
grond om ervan uit te kunnen gaan dat de&#13;
verpachter de door hem gevraagde toestemming&#13;
had verleend. Voorzover de&#13;
verpachter zich erop beroept dat de pachter&#13;
zijn melkveebedrijf definitief heeft afgestoten&#13;
en het resterende melkquotum heeft verleasd&#13;
en zich op het standpunt stelt dat die&#13;
handelwijze een tekortkoming van de&#13;
pachter oplevert, geldt in dat verband dat&#13;
het de pachter vrijstaat om tijdens de looptijd&#13;
van de pachtovereenkomst over te gaan&#13;
tot een tijdelijke overdracht van het met de&#13;
pachtgrond samenhangende melkquotum,&#13;
mits het desbetreffende quotum bij het&#13;
einde van de pachtovereenkomst weer ten&#13;
behoeve van het gepachte beschikbaar is,&#13;
wat onder meer ook veronderstelt dat het&#13;
mogelijk is om op het gepachte de melkproductie&#13;
te hervatten. De verpachter heeft&#13;
wel in algemene zin aangevoerd dat de&#13;
pachter zijn melkveebedrijf definitief heeft&#13;
afgestoten en zijn bedrijfsvoering totaal&#13;
anders heeft ingericht, maar daaruit volgt&#13;
niet dat het feitelijk niet meer mogelijk is&#13;
om op het gepachte de melkproductie te&#13;
hervatten.</inleiding><content>ARREST IN DE ZAAK VAN:&#13;
Gemeente Boxmeer, zetelende te Boxmeer,&#13;
appellante in het principaal beroep,&#13;
geïntimeerde in het incidenteel beroep,&#13;
procureur: mr. H. van der Linden,&#13;
tegen&#13;
M.A.J.M. Nabuurs, wonende te Rijkevoort,&#13;
gemeente Boxmeer,&#13;
geïntimeerde in het principaal beroep,&#13;
appellant in het incidenteel beroep,&#13;
procureur: mr. F.J. Boom.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
11 juni 2002, dat de pachtkamer te Boxmeer&#13;
tussen appellante (hierna te noemen: de Gemeente)&#13;
als eiseres en geïntimeerde (hierna te&#13;
noemen: Nabuurs) als gedaagde heeft gewezen.&#13;
Van genoemd vonnis is een fotokopie aan&#13;
dit arrest gehecht.&#13;
2 Het geding in hoger beroep&#13;
2.1 De Gemeente heeft bij exploot van 9 juli&#13;
2003 aangezegd van genoemd vonnis in hoger&#13;
beroep te komen, met dagvaarding van&#13;
Nabuurs voor dit hof.&#13;
2.2 Bij memorie van grieven heeft de Gemeente&#13;
vier grieven tegen het bestreden vonnis aangevoerd&#13;
en toegelicht, heeft zij bewijs aangeboden,&#13;
en heeft zij geconcludeerd dat het&#13;
hof het bestreden vonnis zal vernietigen, en&#13;
opnieuw rechtdoende:&#13;
A. de tussen de Gemeente als verpachtster en&#13;
Nabuurs als pachter bestaande pachtovereenkomst,&#13;
met betrekking tot het perceel cultuurgrond,&#13;
kadastraal bekend als gemeente Wan-&#13;
roij, sectie H, nummer 132, groot 1.80.40 ha,&#13;
zal ontbinden, met ingang van de datum van&#13;
het in deze te wijzen arrest;&#13;
B. Nabuurs zal veroordelen om gemeld pachtperceel&#13;
binnen 8 dagen na betekening van het&#13;
in deze te wijzen arrest te ontruimen en te&#13;
verlaten, met machtiging aan de Gemeente om&#13;
die ontruiming zelf middels politie en justitie&#13;
te bewerkstelligen indien Nabuurs aan die&#13;
ontruiming niet voldoet en alsdan op kosten&#13;
van Nabuurs;&#13;
C. Nabuurs zal veroordelen om binnen 8 dagen&#13;
na betekening van het in deze te wijzen arrest,&#13;
danwel binnen een door het hof in goede justitie&#13;
vast te stellen termijn, aan de Gemeente,&#13;
althans aan de gemachtigde van de Gemeente,&#13;
ter hand te stellen de meitellingen van het&#13;
bedrijf van Nabuurs, althans de meitellingen&#13;
van het bedrijf van de vader-rechtsvoorganger&#13;
van Nabuurs over de jaren 1983 en 1984, dit&#13;
alles op straffe van een dwangsom van € 250,–&#13;
per dag, voor iedere dag dat Nabuurs met de&#13;
gevraagde overhandiging in gebreke is, een&#13;
gedeelte van een dag voor een hele dag te&#13;
rekenen;&#13;
D. Nabuurs zal veroordelen om aan de Gemeente&#13;
te betalen tegen behoorlijk bewijs van&#13;
kwijting, de waarde van het melkquotum verbonden&#13;
met de onderhavige gronden in geschil,&#13;
te berekenen volgens de vaste jurisprudentie&#13;
van de pachtkamer van het gerechtshof te&#13;
Arnhem, nader op te maken bij staat en te&#13;
vereffenen volgens de wet, met de wettelijke&#13;
rente hierover vanaf 27 juli 2001, op welke&#13;
dag de dagvaarding in eerste aanleg aan&#13;
Nabuurs is betekend en in welke dagvaarding&#13;
dezelfde vordering al is ingesteld met dezelfde&#13;
rentevergoeding, tot aan de dag der algehele&#13;
voldoening, te verhogen met de buitengerechtelijke&#13;
incassokosten, althans de kosten van&#13;
juridische bijstand;&#13;
E. Nabuurs zal veroordelen in de proceskosten,&#13;
zowel in die van de eerste aanleg als in die&#13;
van het hoger beroep.&#13;
2.3 Bij memorie van antwoord heeft Nabuurs&#13;
de grieven bestreden en verweer gevoerd en&#13;
geconcludeerd dat het hof het bestreden vonnis&#13;
zal bekrachtigen, met veroordeling van de&#13;
Gemeente in de kosten van beide instanties.&#13;
2.4 Bij dezelfde memorie heeft Nabuurs zijnerzijds&#13;
één grief tegen het bestreden vonnis&#13;
aangevoerd en toegelicht en geconcludeerd&#13;
dat het hof het bestreden vonnis zal vernietigen,&#13;
voorzover daarbij wordt overwogen dat&#13;
Nabuurs in feite heeft gewanpresteerd.&#13;
2.5 Daarna heeft de Gemeente bij akte in het&#13;
principaal appel, tevens memorie van antwoord&#13;
in het incidenteel appèl, in het principaal&#13;
beroep kort op de memorie van antwoord&#13;
gereageerd en een nader bewijsaanbod&#13;
gedaan, en in het incidenteel beroep de grief&#13;
bestreden en geconcludeerd dat het hof de&#13;
overweging van de pachtkamer in eerste aanleg&#13;
dat sprake is van wanprestatie zijdens&#13;
Nabuurs zal bekrachtigen, kosten rechtens.&#13;
2.6 Vervolgens heeft Nabuurs bij akte zowel&#13;
in het principaal als in het incidenteel beroep&#13;
op de stellingen van de Gemeente gereageerd.&#13;
2.7 Ten slotte hebben partijen de stukken voor&#13;
het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer van de rechtbank&#13;
en op grond van hetgeen verder is&#13;
gesteld en niet of onvoldoende is weersproken&#13;
dan wel blijkt uit de onbetwiste inhoud van&#13;
de overgelegde bescheiden, staat in hoger&#13;
beroep het navolgende vast.&#13;
3.2 Tussen de gemeente Wanroy als verpachtster&#13;
en rechtsvoorgangster van de Gemeente&#13;
en A.G.M. Nabuurs, de vader en rechtsvoorganger&#13;
van Nabuurs, als pachter is op 16 december&#13;
1977 een pachtovereenkomst tot stand&#13;
gekomen met betrekking tot een perceel cultuurgrond,&#13;
kadastraal bekend gemeente Wanroy&#13;
sectie H, nummer 132, groot 1.80.40 ha,&#13;
welke overeenkomst door de Grondkamer&#13;
voor Noord-Brabant is goedgekeurd.&#13;
3.3 Nabuurs heeft in 1984 bij de invoering van&#13;
de zogenaamde superheffing, een heffingsvrije&#13;
hoeveelheid melk (hierna: melkquotum) toegewezen&#13;
gekregen, waarvan een gedeelte met&#13;
de pachtgrond samenhing.&#13;
3.4 Een brief van de adviseur van Nabuurs,&#13;
mr. O.J.W.A. Looijmans, aan de Gemeente&#13;
van april 2000 houdt onder meer in:&#13;
“Cliënt is voornemens om een gedeelte van&#13;
het tot zijn bedrijf behorende melkquotum te&#13;
vervreemden. In dat verband is een berekening&#13;
gemaakt van het aan u als verpachter toekomende&#13;
gedeelte van dat melkquotum.&#13;
De daaraan ten grondslag liggende berekening&#13;
is als volgt:&#13;
In 1983 beschikte het bedrijf van cliënt over&#13;
21.66.60 ha grond, bestaande uit 4.19.50 ha&#13;
pachtgrond en 17.47.10 eigendomsgrond.&#13;
Aan cliënt is in 1984/1985 een melkquotum&#13;
toegewezen ter grootte van 279.755 kilogram.&#13;
Door kortingen is dit melkquotum geslonken&#13;
tot 248.721 kilogram. Uitgaande van de hiervoor&#13;
genoemde feiten is er met iedere hectare&#13;
grond 11.479,8 kilogram melkquotum gaan&#13;
samenhangen. Op basis van jurisprudentie in&#13;
deze komt de helft van de aanspraak op melkquotum&#13;
toe aan de verpachter. In casu impliceert&#13;
dit voor u een aanspraak op 10.355 kilogram&#13;
melkquotum.&#13;
Thans verzoeken wij u akkoord te gaan met&#13;
de vaststelling van het u toekomende gedeelte&#13;
van het melkquotum op 10.355 kilogram en&#13;
met de vervreemding door cliënt van het hem&#13;
toekomende deel van het melkquotum.”&#13;
3.5 Een brief van de Gemeente aan de adviseur&#13;
van Nabuurs van 29 mei 2000 houdt onder&#13;
meer in:&#13;
“Ik verzoek u om uw cliënt een kopie van de&#13;
toewijzing van het melkquotum in 1984 ons&#13;
te doen toekomen. Daarnaast zouden wij graag&#13;
een kopie van de laatste COS gegevens toegezonden&#13;
krijgen.&#13;
Volgens nieuw beleid van de gemeente Boxmeer&#13;
maakt de gemeente op 40% van het&#13;
melkquotum aanspraak, indien de pachter zelf&#13;
met het verzoek tot goedkeuren van de verkoop&#13;
van melkquotum komt. Dit is dus ten&#13;
gunste van uw cliënt.&#13;
Er vanuitgaande dat de door u opgegeven&#13;
gegevens ongewijzigd blijven, komt het gedeelte&#13;
waar de gemeente Boxmeer aanspraak op&#13;
maakt, neer op (1,8040 ha * 11.479,8 kg melkquotum&#13;
per hectare * 40%) 8.283,8 kg melkquotum.&#13;
In verband hiermee willen wij graag een kopie&#13;
van de notariële verkoopakte, waarin o.a. de&#13;
verkoopprijs staat vermeld. Is de verkoopprijs&#13;
niet bekend, dan gaan wij uit van een prijs die&#13;
door een erkende makelaardij op dit moment&#13;
wordt vastgesteld. De prijs die vermeld staat&#13;
in de notariële akte zal ook getoetst worden&#13;
door een erkende makelaar.&#13;
Daarnaast hebben we de vraag wat uw cliënt&#13;
van plan is met de pachtgrond. Laat uw cliënt&#13;
de grond liggen na afloop van de pachttermijn,&#13;
of wil hij het gaan gebruiken ten&#13;
behoeve van een gewijzigde bedrijfsvoering.&#13;
Het is wellicht ook mogelijk dat het gepachte&#13;
perceel, indien uw cliënt hier interesse in&#13;
heeft, verkocht wordt. Graag zien wij bericht&#13;
van u tegemoet met betrekking tot bovenstaande&#13;
vragen.”&#13;
3.6 Een brief van de Gemeente aan de adviseur&#13;
van Nabuurs van 20 juni 2000 verwijst&#13;
naar een gesprek tussen de Gemeente en&#13;
Nabuurs en houdt verder onder meer het volgende&#13;
in:&#13;
Er vanuitgaande dat de door u opgegeven&#13;
gegevens ongewijzigd blijven, komt het gedeelte&#13;
waar de gemeente Boxmeer aanspraak op&#13;
maakt, neer op (1,8040 ha * 11.479,8 kg melkquotum&#13;
per hectare * 40%) 8.283,8 kg melkquotum.&#13;
De prijs die hier aan vast zit is afhankelijk&#13;
van het percentage vet van de melk en&#13;
de dagprijs (of de werkelijke verkoopprijs) die&#13;
per procent vet opgevraagd wordt bij een&#13;
erkende makelaar. Bij een prijs van ƒ 0,90 per&#13;
procent vet en een vetreferentie van 4,0%,&#13;
komt de te verrekenen prijs uit op ƒ 29.821,70.&#13;
Uitdrukkelijk wil ik hierbij vermelden dat dit&#13;
een prijsindicatie betreft en dat uit deze berekening&#13;
geen consequenties getrokken kunnen&#13;
worden.&#13;
Graag zien wij de stukken tegemoet zoals die&#13;
zijn aangevraagd in de correspondentie van&#13;
29 mei jongstleden. Hiermee worden bedoeld&#13;
de toewijzing van het melkquotum in 1984 en&#13;
de laatste COS gegevens. Ook zouden wij&#13;
graag van uw cliënt vernemen wat zijn plannen&#13;
zijn met betrekking tot de bedrijfsvoering.”&#13;
3.7 Bij brieven van 2 en 20 november 2000&#13;
heeft de Gemeente de adviseur van Nabuurs&#13;
inlichtingen gevraagd “inzake de verkoop van&#13;
het melkquotum”.&#13;
3.8 Een brief van 20 november 2000 van de&#13;
adviseur van Nabuurs, F.J.J.M. Loeffen, aan&#13;
de Gemeente houdt onder meer het volgende&#13;
in:&#13;
“[De heer] M.A.J.M. Nabuurs blijft de door&#13;
hem van u gepachte grond binnen zijn bedrijf&#13;
exploiteren. Aankoop van de gepachte grond&#13;
is vooralsnog niet aan de orde.&#13;
De gevraagde toestemming voor de verkoop&#13;
van melkquotum had betrekking op de ver-&#13;
koop van een gedeelte van het melkquotum.&#13;
Uw aanspraak op melkquotum zou en zal&#13;
onaangetast blijven.&#13;
Om voor u inzichtelijke te maken hoe uw&#13;
aanspraak op melkquotum is berekend en&#13;
vastgesteld doen wij u de volgende stukken&#13;
toekomen:&#13;
– afschrift brief COS d.d. 8 maart 2000: registratie&#13;
superheffing gegevens vanaf 1984/85;&#13;
– afschrift akte van maatschap.”&#13;
3.9 Een brief van de Gemeente aan de adviseur&#13;
van Nabuurs van 23 november 2000&#13;
houdt onder meer het volgende in:&#13;
“Met de bescheiden die u ons heeft gestuurd&#13;
kunnen wij uitrekenen hoeveel melkquotum&#13;
op de pachtgrond dient te blijven rusten.&#13;
Als de heer Nabuurs alleen het melkquotum&#13;
heeft verkocht dat niet met de pachtgrond&#13;
samenhangt, zouden wij dit graag willen controleren&#13;
aan de hand van inzage in de COS&#13;
gegevens die de heer Nabuurs ontvangt na de&#13;
verkoop van het melkquotum.&#13;
Hieruit zal moeten blijken dat minimaal&#13;
zoveel melkquotum nog over is als op de&#13;
pachtgrond rust. In deze willen wij u er vriendelijk&#13;
doch dringend op wijzen dat volgend&#13;
jaar de verkoop van melkquotum zonder onze&#13;
toestemming onderzocht zal worden.”&#13;
3.10 Een brief van de adviseur van Nabuurs&#13;
aan de Gemeente van 9 januari 2001 houdt&#13;
onder meer het volgende in:&#13;
“Volgens afspraak doe ik u het laatste overzicht&#13;
toekomen van de registratie fabrieksquotum&#13;
heffingsperiode 2000/2001. Mogelijk&#13;
ten overvloede wil ik u erop wijzen dat van het&#13;
gebruiksquotum van 17.289 kg reeds 6.934 kg&#13;
is verkocht, welke in de heffingsperiode 2000/&#13;
2001 nog kan worden volgemolken door&#13;
client.”&#13;
Uit de bij de brief gevoegde beschikking van&#13;
de Centrale Organisatie Superheffing (COS)&#13;
van 27 oktober 2000 blijkt dat van een referentiequotum&#13;
van 31.555 kg, 21.200 kg door&#13;
Nabuurs is verleasd. Tevens is sprake van een&#13;
meldingsformulier met betrekking tot een&#13;
overdracht van 6.934 kg op 10 augustus 2000.&#13;
3.11 Een brief van de Gemeente van 19 januari&#13;
2001 aan de adviseur van Nabuurs houdt&#13;
onder meer het volgende in:&#13;
“Uit de beschikking van het COS d.d. 27 oktober&#13;
2000 kunnen wij opmaken dat er op dat&#13;
moment voldoende melkquotum op de pachtgrond&#13;
blijft rusten. Wanneer de beschikking&#13;
van 31 maart 2001 door uw cliënt ontvangen&#13;
is, zouden wij hier ook graag een kopie van&#13;
ontvangen. Ervan uitgaande dat hieruit hetzelfde&#13;
blijkt als uit de beschikking van 27 oktober&#13;
2000, verwachten wij dat uw cliënt hier&#13;
geen bezwaar tegen heeft.”&#13;
3.12 Uit de registratie van fabrieksquotum&#13;
over de heffingsperiode 2001/2002 van de&#13;
COS van 31 maart 2001 blijkt dat toen zowel&#13;
het referentiequotum als het gebruiksquotum&#13;
10.355 kg bedroeg.&#13;
4 Beoordeling van het geschil in&#13;
hoger beroep&#13;
4.1 De Gemeente legt aan haar vorderingen&#13;
ten grondslag dat Nabuurs, door de verkoop&#13;
van een gedeelte van het met het gepachte&#13;
samenhangende melkquotum, tekort is geschoten&#13;
in de nakoming van de op hem als pachter&#13;
rustende verbintenis om, kort gezegd, het met&#13;
het gepachte samenhangende quotum intact te&#13;
laten. De pachtkamer in eerste aanleg heeft&#13;
onder meer overwogen dat Nabuurs weliswaar&#13;
“in feite wanpresteert”, maar dat geen&#13;
sprake is van een zo ernstige tekortkoming&#13;
dat op grond daarvan de pachtovereenkomst&#13;
zou moeten worden ontbonden en heeft de&#13;
vorderingen afgewezen. Daartegen richten zich&#13;
de grieven in het principaal beroep. In het&#13;
incidenteel beroep komt Nabuurs op tegen de&#13;
overweging van de pachtkamer in eerste aanleg&#13;
dat hij “in feite wanpresteert”.&#13;
4.2 Het hof zal de grief in het incidenteel&#13;
beroep en de grieven in het principaal beroep&#13;
gezamenlijk bespreken.&#13;
4.3 Voorop dient te worden gesteld dat het&#13;
een pachter niet vrijstaat om het met de pachtgrond&#13;
samenhangende melkquotum tijdens de&#13;
looptijd van de pachtovereenkomst zonder&#13;
toestemming van de verpachter aan een derde&#13;
te verkopen. Dat geldt voor het gehele met de&#13;
pachtgrond samenhangende melkquotum en&#13;
niet slechts voor de helft van dat quotum. Bij&#13;
beëindiging van de pachtovereenkomst dient&#13;
de pachter – volgens vaste rechtspraak van dit&#13;
hof – immers het gehele melkquotum aan de&#13;
verpachter over te dragen, zij het tegen vergoeding&#13;
van in beginsel de helft van de waarde&#13;
ervan.&#13;
4.4 Met de brief van zijn adviseur van april&#13;
2000 heeft Nabuurs toestemming gevraagd&#13;
voor de vervreemding van het “hem toekomende&#13;
deel van het melkquotum”, waarmee&#13;
– naar volgt uit de overige inhoud van de brief&#13;
en de berekening die daarin wordt gemaakt –&#13;
klaarblijkelijk is bedoeld het gedeelte van het&#13;
melkquotum dat met de pachtgrond samenhing&#13;
en waarover Nabuurs, bij gelegenheid&#13;
van een overdracht van het melkquotum aan&#13;
de Gemeente bij het einde van de pachtovereenkomst,&#13;
van de Gemeente op grond van de&#13;
rechtspraak van dit hof in beginsel een vergoeding&#13;
zou ontvangen. Uiteindelijk heeft&#13;
Nabuurs conform de inhoud van bedoelde&#13;
brief het met het gepachte samenhangende&#13;
gedeelte van het melkquotum, met uitzondering&#13;
van 10.355 kg, verkocht. Het komt er&#13;
derhalve op aan of Nabuurs redelijkerwijs&#13;
ervan uit heeft mogen gaan dat de Gemeente&#13;
de door hem gevraagde toestemming had verleend.&#13;
4.5 In dit verband verdient opmerking dat een&#13;
verpachter – behalve vooraf zijn toestemming&#13;
aan de verkoop van (een gedeelte van) het&#13;
melkquotum te verlenen – ook achteraf&#13;
afstand kan doen van zijn in verband met een&#13;
reeds plaatsgevonden verkoop van het melkquotum&#13;
ontstane aanspraken. Een (scherp)&#13;
onderscheid tussen omstandigheden die in het&#13;
bijzonder grond zouden kunnen opleveren&#13;
voor het oordeel dat de pachter gerechtvaardigd&#13;
heeft mogen vertrouwen op de verlening&#13;
van de hiervoor bedoelde toestemming én&#13;
omstandigheden die in het bijzonder grond&#13;
zouden kunnen opleveren voor het oordeel&#13;
dat de verpachter in de hiervoor bedoelde zin&#13;
achteraf afstand heeft gedaan, kan in de praktijk&#13;
in vele gevallen niet worden gemaakt.&#13;
Tegen die achtergrond zal het hof voor de&#13;
vraag of Nabuurs redelijkerwijs ervan uit heeft&#13;
mogen gaan dat de Gemeente de door hem&#13;
gevraagde toestemming had verleend, mede&#13;
betekenis toekennen aan feiten en omstandigheden&#13;
die zich na de verkoop van het quotum&#13;
hebben voorgedaan.&#13;
4.6 Bedoelde vraag beantwoordt het hof bevestigend.&#13;
De reactie van de Gemeente is aanvankelijk&#13;
niet ondubbelzinnig geweest. Met&#13;
de brieven van 29 mei en 20 juni 2000 reageerde&#13;
de Gemeente weliswaar niet afwijzend op&#13;
het verzoek van Nabuurs, maar in die brieven&#13;
is tevens sprake van een door Nabuurs aan de&#13;
Gemeente te betalen gedeelte van de prijs, wat&#13;
twijfel oproept over de vraag of de Gemeente&#13;
het verzoek van Nabuurs toen goed had begrepen.&#13;
De adviseur van Nabuurs heeft echter&#13;
met zijn brief van 20 november 2000 de&#13;
bedoelingen van Nabuurs opnieuw geformuleerd&#13;
en met name de hiervoor onder 3.8 als&#13;
tweede aangehaalde alinea is zo duidelijk, dat&#13;
Nabuurs – zonder aanwijzingen voor het&#13;
tegendeel – ervan uit mocht gaan dat een&#13;
eventueel eerder omtrent de inhoud van zijn&#13;
bedoelingen ontstaan misverstand, met de&#13;
brief van 20 november uit de weg zou zijn&#13;
geruimd. In het vervolg van de tussen partijen&#13;
gevoerde correspondentie heeft de adviseur&#13;
van Nabuurs – na een kritische brief van de&#13;
Gemeente van 23 november 2000 – bij zijn&#13;
brief van 9 januari 2001 helderheid verschaft&#13;
over de omvang van het op dat moment&#13;
beschikbare melkquotum. Uit de brief en de&#13;
daarbij gevoegde bijlage blijkt dat als gevolg&#13;
van een overdracht van 6.934 kg niet meer dan&#13;
10.355 kg quotum zou resteren. Uit de reactie&#13;
van de Gemeente daarop bij brief van 19 januari&#13;
2001 heeft Nabuurs mogen afleiden dat de&#13;
Gemeente daartegen geen bezwaar had. Een&#13;
en ander brengt mee dat Nabuurs uiteindelijk&#13;
voldoende grond had om ervan uit te kunnen&#13;
gaan dat de Gemeente de door hem gevraagde&#13;
toestemming had verleend.&#13;
4.7 Uit hetgeen is overwogen, volgt dat de&#13;
grief in het incidenteel beroep terecht is voorgesteld,&#13;
en dat de grieven I en II in het principaal&#13;
beroep falen. Naar uit de toelichting op&#13;
die grief blijkt, bouwt grief III in het principaal&#13;
beroep geheel op de voorgaande grieven&#13;
voort, zodat zij in het lot van die grieven moet&#13;
delen.&#13;
4.8 Voorzover ook grief IV op de grieven I en&#13;
II voortbouwt, geldt ook voor die grief dat zij&#13;
in zoverre moet falen. Voorzover de Gemeente&#13;
zich in de toelichting op de grief erop beroept&#13;
dat Nabuurs zijn melkveebedrijf definitief&#13;
heeft afgestoten en het resterende melkquotum&#13;
heeft verleasd en zich op het standpunt&#13;
stelt dat die handelwijze een tekortkoming&#13;
van Nabuurs oplevert, geldt in dat verband&#13;
dat het de pachter vrijstaat om tijdens de&#13;
looptijd van de pachtovereenkomst over te&#13;
gaan tot een tijdelijke overdracht van het met&#13;
de pachtgrond samenhangende melkquotum,&#13;
mits het desbetreffende quotum bij het einde&#13;
van de pachtovereenkomst weer ten behoeve&#13;
van het gepachte beschikbaar is, wat onder&#13;
meer ook veronderstelt dat het mogelijk is om&#13;
op het gepachte de melkproductie te hervatten.&#13;
De Gemeente heeft wel in algemene zin&#13;
aangevoerd dat Nabuurs zijn melkveebedrijf&#13;
definitief heeft afgestoten en zijn bedrijfsvoering&#13;
totaal anders heeft ingericht, maar daaruit&#13;
volgt niet dat het feitelijk niet meer mogelijk&#13;
is om op het gepachte de melkproductie te&#13;
hervatten. Ook in zoverre faalt derhalve de&#13;
grief.&#13;
4.9 Naar aanleiding van hetgeen de memorie&#13;
van grieven onder 74 inhoudt, overweegt het&#13;
hof als volgt. Thans is betaling door Nabuurs&#13;
aan de Gemeente voor de resterende helft van&#13;
het melkquotum nog niet aan de orde. De&#13;
Gemeente heeft derhalve in elk geval vooralsnog&#13;
onvoldoende belang bij de meitellingen&#13;
van 1983 en 1984, daargelaten de vraag in hoeverre&#13;
die tellingen meerwaarde hebben boven&#13;
de gegevens waarover de Gemeente reeds&#13;
beschikt. Ook in zoverre bestaat geen aanleiding&#13;
tot vernietiging van het bestreden vonnis.&#13;
4.10 De slotsom is dat de grief in het incidenteel&#13;
beroep slaagt en dat de grieven in het&#13;
principaal beroep falen. Het bestreden vonnis&#13;
dient te worden bekrachtigd (naar uit de&#13;
gegrondbevinding van het incidenteel beroep&#13;
volgt: met verbetering van gronden). Het hof&#13;
zal de Gemeente veroordelen in de kosten van&#13;
het principaal beroep. Wat betreft het incidenteel&#13;
beroep zal het hof geen proceskostenveroordeling&#13;
uitspreken, omdat dat beroep gelet&#13;
op de devolutieve werking van het hoger&#13;
beroep onnodig was.&#13;
5 Beslissing&#13;
Het hof, rechtdoende in hoger beroep:&#13;
bekrachtigt het vonnis van de pachtkamer van&#13;
de rechtbank te ’s-Hertogenbosch, sector kanton,&#13;
locatie Boxmeer, van 11 juni 2002;&#13;
veroordeelt de Gemeente in de kosten van het&#13;
principaal beroep, tot aan deze uitspraak aan&#13;
de zijde van Nabuurs begroot op € 771,–&#13;
voor salaris procureur en op € 193,– voor&#13;
verschotten.&#13;
</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4214</htmlpath></article>
</articles></edition>
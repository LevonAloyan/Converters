<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2015</searchword><id>12429</id><udhid>UDH:TvAR/12429</udhid><titel>Wetgeving en literatuur</titel><searchwords><searchword>TvAR 9/2015</searchword><searchword>UDH:TvAR/12429</searchword></searchwords><attachments><attachment><name>17578.pdf</name><extention>pdf</extention><url>https://denhollander.info/download/17578/ci</url></attachment></attachments><inleiding/><content>&lt;h2&gt;Beheer landelijk gebied&lt;/h2&gt;&lt;h4&gt;PAS&lt;/h4&gt;&lt;p&gt;Het Programma is naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2014/15, 33 037, nr. 155). Na de start van de PAS wordt de vinger aan de pols der ontwikkelingen gehouden door (o.a.) provinciale helpdesks, tussentijdse rapporteringen, botsproeven in de praktijk, reservepakket maatregelen bij onvoorziene omstandigheden en een onafhankelijke verbindingsofficier. De provincies hebben intussen beleidsregels PAS (toedeling ontwikkelingsruimte) opgesteld. Ook is voor verschillende natuurgebieden een lagere grenswaarde (0,05 Mol) vastgesteld dan is opgenomen in het Besluit grenswaarden PAS (1 mol). Onder deze waarden heeft men geen NB-wet vergunning nodig. (&lt;span class="italic"&gt;Stcrt&lt;/span&gt;. 2015, nr. 20875).&lt;/p&gt;&lt;h4&gt;PAS en bestemmingsplan&lt;/h4&gt;&lt;p&gt;Onder de titel ‘Stikstof en bestemmingsplannen; met het PAS (extra) ruimte voor ontwikkeling? behandelt M.M. Kaajan de moeizame relatie tussen bestemmingsplan en Natura 2000. De conclusie is dat het voor de inwerkingtreding van de PAS al moeilijk was om in bestemmingsplannen uitbreidingsmogelijkheden voor veehouderijen op te nemen, Met de PAS vervalt de externe saldering. Voor bestemmingsplannen blijft er dan niet veel meer over. Overigens ziet de schrijfster geen enkele logische, plausibele redenering om die externe saldering niet te blijven toestaan (&lt;span class="italic"&gt;Gemeentestem&lt;/span&gt; augustus 2015, p. 371 e.v.).&lt;/p&gt;&lt;h4&gt;Wet natuurbescherming&lt;/h4&gt;&lt;p&gt;Het wetsvoorstel Regels ter bescherming van de natuur (Wet natuurbescherming) is aangeland bij de Eerste Kamer (&lt;span class="italic"&gt;Kamerstukken I&lt;/span&gt; 2014/15, 33 348, A). Deze wet vormt een integratie van de Boswet, de Natuurbeschermingswet 1998 en de Flora- en faunawet. In de Tweede Kamer heeft daarover nog een wetgevingsoverleg plaatsgevonden (&lt;span class="italic"&gt;Kamerstukken II&lt;/span&gt; 2014/15, 33 348, nr. 175).&lt;/p&gt;&lt;h4&gt;Jacht&lt;/h4&gt;&lt;p&gt;De initiatiefnota van de Partij voor de Dieren, waarin wordt voorgesteld om de jacht te sluiten is behandeld door de vaste commissie voor Economische Zaken. (&lt;span class="italic"&gt;Kamerstukken II&lt;/span&gt; 2014/15, 33 827, nr. 6).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Verantwoorde groei&lt;/h4&gt;&lt;p&gt;In een brief aan de Tweede Kamer geeft de staatssecretaris inzicht in de groei en de intensivering van de melkveehouderij. De uitzending van Zembla (eind mei) geeft geen representatief beeld. (&lt;span class="italic"&gt;Kamerstukken II&lt;/span&gt; 2014/15, 33 979, nr. 99). &lt;/p&gt;&lt;h2&gt;Marktordening&lt;/h2&gt;&lt;h4&gt;Kartelverbod&lt;/h4&gt;&lt;p&gt;Onder de titel ‘Aanbodbundeling en gezamenlijke verkoop van primaire landbouwproducten – hoever reikt het kartelverbod?’ schrijven H.C.E.P.J. Janssen en S. van der Heul in &lt;span class="italic"&gt;NtEr&lt;/span&gt; juli 2015, nr. 5. Er is een spanningsveld tussen afspraken van landbouwers, bijvoorbeeld via producentenorganisaties, en het mededingingsrecht.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Niet altijd hoeft een overtreding van de regelgeving die is opgenomen in de beheerseisen voor directe betalingen tot een korting te leiden. De Europese Verordening 1306/2013 bevat daarvoor een early-warning systeem, op grond waarvan volstaan zou kunnen worden met een waarschuwing. Op basis daarvan in de Beleidsregel Uitvoeringsregeling rechtstreekse betalingen GLB aangepast. Daarin staan de regelingen opgenomen die bij geringe overtredingen niet (meteen) tot een korting leiden. De nieuwe Beleidsregel bevat ook de criteria aan de hand waarvan beoordeeld wordt of een overtreding opzettelijk is begaan. Ook is er aandacht voor niet-naleving door derden. De opzet wordt toegerekend aan de landbouwer als deze heeft beoogd of het risico heeft aanvaard dat de niet-naleving zou plaatsvinden blijkens a) de keuze voor de derde, b) het door de landbouwer op de derde uitgeoefende toezicht, of c) de door de landbouwer aan de derde gegeven instructies. (&lt;span class="italic"&gt;Stcrt.&lt;/span&gt; 2015, nr. 19605). &lt;/p&gt;&lt;h2&gt;Planten&lt;/h2&gt;&lt;h4&gt;Wratziekte&lt;/h4&gt;&lt;p&gt;De Regeling bestrijding schadelijke organismen is aangepast. Het gaat daarbij om het opnemen, wijzigen of vervallen van aardappelrassen die in bepaalde gebieden niet mogen worden geteeld. (&lt;span class="italic"&gt;Stcrt&lt;/span&gt;. 2015, nr. 19495). &lt;/p&gt;&lt;h4&gt;Octrooi / kwekersrecht&lt;/h4&gt;&lt;p&gt;De Nederlandse regering wil verdergaande wijziging doorvoeren in het octrooirecht voor planten. Daarvoor moet de Europese regelgeving worden aangepast. De balans tussen kwekersrecht en octrooirecht moet worden hersteld. Dat kan door plantgerelateerde uitvindingen beperkt octrooieerbaar te maken of door een uitgebreide veredelingsvrijstelling. (&lt;span class="italic"&gt;Kamerstukken II&lt;/span&gt; 2014/15, 27 428, nr. 308). &lt;/p&gt;&lt;h2&gt;Milieurecht&lt;/h2&gt;&lt;h4&gt;Emissie&lt;/h4&gt;&lt;p&gt;De Regeling geurhinder en veehouderij (Rgv) is gewijzigd (&lt;span class="italic"&gt;Stcrt&lt;/span&gt;. 2015, nr. 16865) in samenhang met de regeling ammoniak en veehouderij (Rav) in Stcrt. 2015, 16866, en het Besluit emissiearme huisvesting (Beh), &lt;span class="italic"&gt;Stb&lt;/span&gt;. 2015, 266. Het gaat vooral om wijzigingen in de ammoniakemissiefactoren voor de verschillende stalsystemen. Het Beh is ingrijpender vernieuwd. Met name zijn er nu ook maximale emissiewaarden voor zwevende deeltjes (fijn stof) opgenomen in het besluit, voor nieuwe stallen (art. 7). Het gaat alleen om kippen, kalkoenen en eenden. De maximale emissiewaarden zijn opgenomen in bijlage 2. Het Besluit treedt later in werking dan de PAS en provincies hebben daarom ‘tijdelijke beleidsregels emissiearme huisvesting’ opgesteld. Het Besluit moet eerst nog de nahang-procedure doorlopen. De verwachting is dat het op 1 augustus 2015 in werking kan treden (&lt;span class="italic"&gt;Kamerstukken II&lt;/span&gt; 2014/15, &lt;br/&gt;33 037, nr. 156). &lt;/p&gt;&lt;h4&gt;Derogatie&lt;/h4&gt;&lt;p&gt;De negende rapportage over de Nederlandse derogatie is naar de Europese Commissie verzonden en ook naar de Tweede Kamer (&lt;span class="italic"&gt;Kamerstukken II&lt;/span&gt; 2014/15, 33 037, nr. 157). Er is onder meer onderzoek gedaan naar de nitraatconcentratie in het grondwater. Alleen de derogatiebedrijven in de löss-regio lagen gemiddeld boven de norm van 50 mg: 56 mg/l. &lt;/p&gt;&lt;h2&gt;Rechtspersonen&lt;/h2&gt;&lt;h4&gt;Maatschappen&lt;/h4&gt;&lt;p&gt;Over de vraag of HR 13 maart 2015 gevolgen heeft voor de maatschap (genoemd arrest ging over een CV) kan verschillend worden gedacht. Zie: Assink/Schild – Opnieuw een witte vlek in het Nederlands personenvennootschapsrecht ingevuld door de Hoge Raad, &lt;span class="italic"&gt;WPNR&lt;/span&gt; 11-18 juli 2015/7070, p. 632 e.v. Assink is van mening dat ook een toetredende maat aansprakelijk is voor schulden die voor zijn toetreden zijn gemaakt, Schild denkt van niet.&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;Vijf jaar na de eerste druk is een tweede druk verschenen van het commentaar op het Bundesjagdgesetz (Schuck et. al – uitgeverij Beck Nordlingen). Bij onze buren vergt zo’n commentaar maar liefst 758 bladzijden. Daarin wordt niet alleen de nationale jachtwet behandeld, maar ook het jachtrecht van de verschillende landen. Daarnaast komen ook dierenbeschermingsrecht en dierziekten aan de orde. De hoofdstukindeling: 1. Het jachtrecht; 2. Jachtgebieden en jachtgemeenschappen; 3. De deelname van derde aan de jacht; 4. Het jachtbewijs; 5. Beperkingen bij de jacht, plichten bij de uitoefening ervan en het verontrusten van wild; 6. Jachtbescherming; 7. Wildschade en jachtschade; 8. In het verkeer brengen van wild en bescherming van wild; 9. Jagersverenigingen; 10. Sancties; 11. Slotvoorschriften. In dat laatste hoofdstuk zijn onder meer het levensmiddelenrecht ten aanzien van wild behandeld. &lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;In de landbouwraad van juni 2015 werd een algemene oriëntatie over de biologische productie afgesproken. De Nederlandse inbreng (bijvoorbeeld: geen drempelwaarden voor residuen) werd gehonoreerd, &lt;span class="italic"&gt;Kamerstukken II&lt;/span&gt; 2014/15, 21 501-32, nr. 847.&lt;/p&gt;&lt;h4&gt;GGO’s&lt;/h4&gt;&lt;p&gt;Er ligt een voorstel van de Europese Commissie inzake een wijziging van de procedures tot toelating van genetisch gemodificeerde organismen (COM (2015) 177). In dat voorstel wordt de lidstaten de mogelijkheid geboden om toelating te verbieden, waar nu de besluitvorming op Europees niveau plaatsvindt. De Nederlandse regering is daartegen en een groot deel van de Tweede Kamer ook (&lt;span class="italic"&gt;Kamerstukken II&lt;/span&gt; 2014/15, 34 214, nr. 10). &lt;/p&gt;</content><legacyfootnotes/><footnotes><footnote/></footnotes><auteurs/><published>2015-09-06 21:30:36</published><modified>2015-09-06 21:30:36</modified><editiondate>2015-09-06</editiondate><htmlpath>https://denhollander.info/artikel/12429</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2006</searchword><id>4138</id><udhid>UDH:TvAR/4138</udhid><titel>Privaatrechtelijke kwaliteitssystemen bezien vanuit het mededingingsrecht; Preadvies Vereniging voor Agrarisch Recht</titel><searchwords><searchword>TvAR 7/8/2006</searchword><searchword>UDH:TvAR/4138</searchword></searchwords><attachments><attachment><name>2006_nr 78_Artikel_VerLoren.pdf</name><extention>pdf</extention><url>https://denhollander.info/download/4097/ci</url></attachment></attachments><inleiding>1. Inleiding&#13;
Dit preadvies gaat in op de vraag of privaatrechtelijke kwaliteitssystemen zijn toegestaan&#13;
onder het mededingingsrecht. Ten aanzien van het begrip ‘privaatrechtelijk&#13;
kwaliteitssysteem’ wordt hierbij uitgegaan van dezelfde omschrijving als in het preadvies&#13;
van prof.mr. A.A. Freriks, dat wil zeggen, een “samenhangend privaatrechtelijk&#13;
stelsel van voorwaarden, met betrekking tot in ieder geval een publiek belang, dat&#13;
is gericht op verschillende, bij de productie van een product of een dienst betrokken,&#13;
ondernemingen”.1&#13;
Deze omschrijving ziet ten eerste op private normstelling. Meestal zal dat betrekking&#13;
hebben op kwaliteit of veiligheid. Deze normen zullen een bovenwettelijk karakter&#13;
hebben, willen ze van toegevoegde waarde zijn. In de tweede plaats, ziet de omschrijving&#13;
op toezicht. Dat kan de privaatrechtelijke handhaving betreffen van zuiver&#13;
publieke regels, of van private regels die mede een publiek belang dienen.2 In dit advies&#13;
wordt er daarbij vanuit gegaan dat het private toezicht telkens weer onder toezicht&#13;
staat van de overheid (toezicht op toezicht).&#13;
Gezien de vereniging voor wie dit advies bestemd is, wordt de onderzoeksvraag toegespitst&#13;
op de landbouwsector. Die vraag is niet nieuw. Zo concludeerde de MDWwerkgroep&#13;
Ketengarantiestelsels in 2000 dat het mededingingsrecht in beginsel ruimte&#13;
laat ketengarantiestelsels te ontwikkelen. Daarentegen concludeert het Rapport Wijffels&#13;
uit 2001, ‘Toekomst voor de veehouderij’, dat het mededingingsbeleid zich niet&#13;
zelden op gespannen voet bevindt met samenwerkingsvormen die het realiseren van&#13;
kwaliteit kunnen waarborgen.3&#13;
De conclusie van dit preadvies is dat de grenzen die het mededingingsrecht trekt ten&#13;
aanzien van de toelaatbaarheid van privaatrechtelijke kwaliteitssystemen het bestaan&#13;
van dergelijke systemen niet in de weg staan. Het mededingingsrecht staat in beginsel&#13;
positief tegenover privaatrechtelijke kwaliteitssystemen, tenzij sprake is van voorzienbare&#13;
uitsluitingseffecten. Zo zal de mededinging op ongeoorloofde wijze worden&#13;
beperkt ingeval ondernemingen op ongerechtvaardigde gronden de toegang wordt&#13;
geweigerd tot een kwaliteitssysteem waarvan deelname door marktpartijen als belangrijk&#13;
wordt gezien. Kwaliteitssystemen met een horizontaal karakter (d.w.z. waaraan&#13;
meerdere concurrenten deelnemen) en met een niet-insignificant marktaandeel (ruwweg&#13;
meer dan 20%) dienen aan een aantal criteria te voldoen. Dergelijke kwaliteitssystemen&#13;
dienen onder meer open te zijn, de kwaliteitseisen dienen objectief, nietdiscriminerend&#13;
en vooraf duidelijk te zijn, de toelatingsprocedure moet transparant&#13;
zijn en er moet zijn voorzien in een onafhankelijke beslissing omtrent de toelating.&#13;
Marktpartijen zullen deze analyse in beginsel zelf moeten uitvoeren. Anders dan&#13;
vroeger, hoeven mogelijk mededingingsbeperkende overeenkomsten niet meer ter&#13;
ontheffing aan de mededingingsautoriteiten te worden voorgelegd. Sterker nog, zij&#13;
kunnen in beginsel ook niet meer ter toetsing worden voorgelegd. Self assessment is&#13;
nu het motto. Al met al, sluit de conclusie van dit preadvies derhalve aan bij de conclusies&#13;
van de MDW-werkgroep uit 2000.&#13;
Hierna volgt eerst een schets van het (derhalve benodigde) juridische kader (§ 2),&#13;
waarna vervolgens wordt ingegaan op de specifieke toepassing van de mededingingsregels&#13;
op kwaliteitssystemen (§ 3). De lezer die al bekend is met de algemene begrippen&#13;
van het mededingingsrecht kan § 2 overslaan. Het advies sluit af met een conclusie&#13;
(§ 4).</inleiding><content>2. Juridisch kader&#13;
2.1. Inleiding&#13;
Het in Nederland geldende mededingingsrecht is in materiële zin nog steeds het&#13;
Europese mededingingsrecht, zij het dat dit via de Mededingingswet (Mw), en de&#13;
daarbij in het leven geroepen NMa, efficiënt op nationaal niveau kan worden toegepast&#13;
en uitgevoerd. Het materiële Nederlandse mededingingsrecht wijkt niet af van het&#13;
Europese mededingingsrecht. Dat wil zeggen dat ook in Nederland het mededingingsrecht&#13;
geldt zoals dat door het Europese Hof van Justitie en de Europese&#13;
Commissie is ontwikkeld op basis van de bekende artikelen 81 en 82 van het EG-Verdrag.&#13;
Op vele plaatsen in de Memorie van Toelichting op de Mededingingswet valt&#13;
dan ook te lezen dat deze wet moet worden geïnterpreteerd in het licht van dat goed&#13;
ontwikkelde, volwassen Europese mededingingsrecht.&#13;
Bij lezing van het EG-Verdrag uit 1957 blijkt dat de ‘founding fathers’ van dat verdrag&#13;
de landbouw hebben willen sparen van de volle werking van de mededingingsregels.&#13;
In het Verdrag is vastgelegd dat de mededingingsregels slechts in zoverre voor de&#13;
landbouwsector gelden als door de Raad – lees: de Lid Staten – na raadpleging van het&#13;
Parlement, is bepaald.4 De Raad heeft vervolgens in 1962 een specifieke verordening.&#13;
vastgesteld waarin de parameters zijn vastgelegd voor de toepassing van de mededingingsregels&#13;
op de landbouwsector. Van deze verordening, die bekend staat als&#13;
Verordening 26, moet niet te veel verlichting worden verwacht. Maar, als een overeenkomst&#13;
werkelijk noodzakelijk is voor de verwezenlijking van het Europese landbouwbeleid,&#13;
is een beperking van de mededinging toegestaan. Verder wordt in Verordening&#13;
26 bijzondere aandacht besteed aan verenigingen van landbouwondernemers,&#13;
zoals coöperaties. Zo heeft het Hof van Justitie een evenwicht proberen te vinden&#13;
tussen het ‘landbouwbelang’ en de mededinging in een zaak betreffende de uittreedgelden&#13;
bij coöperaties.5 Iets van uittreedgeld mogen coöperaties vragen van uittredende&#13;
boeren, maar het mag niet zo veel zijn dat het de leden de facto verhindert over te&#13;
stappen naar een andere afnemer waardoor iedere concurrentie zou verdwijnen.&#13;
De Europese mededingingsregels bestaan in essentie uit een kartelverbod (artikel 81,&#13;
eerste lid), met een aantal uitzonderingen vastgelegd in groepsvrijstellingen en een&#13;
verbod op misbruik van machtspositie (artikel 82). Nederland neemt dat hele pakket&#13;
van het Europese mededingingsrecht in zijn geheel over. Specifieke Europese vrijstellingen,&#13;
alsook Vo. 26, werken dus door in de Nederlandse mededingingswet onder&#13;
het motto dat de mededingingswet niet strenger en niet soepeler dient te zijn dan de&#13;
EG-mededingingsregels.6 Deze doorwerking is overigens makkelijker bij bekende&#13;
vraagstukken, dan bij nieuwe vraagstukken. Dan moet de Nederlandse wetgever&#13;
immers eerst zelf beleid maken. Hierna wordt eerst nader ingegaan op het kartelverbod&#13;
en vervolgens op het verbod op misbruik van machtspositie.&#13;
2.2. Het kartelverbod&#13;
Artikel 81, eerste lid EG verbiedt overeenkomsten tussen ondernemingen, besluiten&#13;
van ondernemersverenigingen en onderling afgestemde feitelijke gedragingen van&#13;
ondernemingen die de handel tussen de Lid-Staten ongunstig kunnen beïnvloeden en&#13;
ertoe strekken of tot gevolg hebben dat de mededinging binnen de gemeenschappelijke&#13;
markt of een deel daarvan wordt verhinderd, beperkt of vervalst. Artikel 6 Mw&#13;
is gelijkluidend, behalve dat het niet het interstatelijkheidsvereiste bevat.&#13;
De – beknopte – artikelen 81 EG en 6 Mw zijn nader uitgewerkt in verordeningen,&#13;
richtsnoeren en bekendmakingen. Daarnaast speelt de jurisprudentie, met aan de top&#13;
van de interpretatiepiramide het Europese Hof van Justitie, een zeer belangrijke rol.&#13;
Mededingingsrecht is voor een belangrijk deel ‘rechtersrecht’.&#13;
Bij de toepassing van het kartelverbod wordt een onderscheid gemaakt tussen verticale&#13;
en horizontale overeenkomsten. Verticale overeenkomsten betreffen de distributie&#13;
van goederen of diensten; zij bestaan uit afspraken tussen ondernemingen die werkzaam&#13;
zijn op verschillende niveaus van de productiekolom, bijvoorbeeld tussen een&#13;
toeleverancier en een afnemer. Horizontale overeenkomsten zijn afspraken tussen&#13;
ondernemingen die werkzaam zijn op hetzelfde niveau of dezelfde niveaus in de markt,&#13;
bijvoorbeeld tussen producenten onderling. Omdat verticale overeenkomsten veelal&#13;
geen samenwerking tussen concurrenten betreffen, wordt ervan uitgegaan dat zolang&#13;
geen sprake is van marktmacht, de meeste verticale overeenkomsten minder schadelijk&#13;
zijn voor de concurrentie dan horizontale overeenkomsten.&#13;
Het tweede lid van de artikelen 81 EG en 6 Mw bepaalt dat alle ingevolge het eerste&#13;
lid verboden overeenkomsten of besluiten van rechtswege nietig zijn. Ingeval van&#13;
overtreding van het kartelverbod, kan bovendien een boete of een last onder dwangsom&#13;
worden opgelegd.7&#13;
Het derde lid van de artikelen 81 EG en 6 Mw biedt een uitzondering op het verbod&#13;
voor overeenkomsten en besluiten die voldoen aan de volgende vier cumulatieve&#13;
voorwaarden:&#13;
– zij dragen bij aan een verbetering van de productie, distributie of technische of&#13;
economische vooruitgang;&#13;
– een billijk aandeel van de daaruit voortvloeiende voordelen komt ten goede aan de&#13;
gebruikers;&#13;
– de mededingingsbeperkingen zijn onmisbaar voor het bereiken van deze doelstellingen&#13;
(proportionaliteitsvereiste);&#13;
– de beperkingen leiden niet tot een uitschakeling van de mededinging.&#13;
Ondernemingen moeten sinds 2004 zelf bepalen of hun – volgens lid 1 – mededingingsbeperkende&#13;
afspraken voldoen aan de voorwaarden van het derde lid van&#13;
artikel 81 EG en 6 Mw.8 De oude techniek van ‘aanmeldingen’ en ‘ontheffingen’ heeft&#13;
plaats gemaakt voor self assessment. De uitzondering van het derde lid is deels uitgewerkt&#13;
in groepsvrijstellingen, d.w.z. verordeningen waarbij voor een groep van overeenkomsten&#13;
die aan bepaalde kenmerken voldoet, wordt vastgesteld dat die in ieder&#13;
geval aan de uitzondering van het derde lid voldoet.&#13;
De belangrijkste Europese groepsvrijstellingen zijn die voor verticale overeenkomsten,&#13;
specialisatieovereenkomsten en onderzoeks- en ontwikkelingsovereenkomsten. De groepsvrijstelling&#13;
voor verticale overeenkomsten9 voorziet er – kort gezegd – in dat verticale&#13;
afspraken waarbij het marktaandeel van de leverancier kleiner is dan 30% zijn toegestaan,&#13;
met uitzondering van zogenaamde ‘hardcore’-beperkingen zoals afspraken inzake minimum&#13;
en vaste prijzen, marktverdeling of absolute gebiedsbescherming en verplichte afname. Voor&#13;
horizontale overeenkomsten geldt dat specialisatieovereenkomsten met een marktaandeel&#13;
van minder dan 20% en onderzoeks- en ontwikkelingsovereenkomsten met een marktaandeel&#13;
van 25% zijn toegestaan, met uitzondering van het vaststellen van prijzen, produc-&#13;
tie- of verkoopbeperkingen en markt- of klantverdelingen.10 Als een groepsvrijstelling van&#13;
toepassing is, bestaat de zekerheid dat artikel 81, lid 3 EG, cq. artikel 6, lid 2 Mw. van toepassing&#13;
is. De rechter is daaraan gebonden. Indien geen groepsvrijstelling voorhanden is,&#13;
dient individueel aan het derde lid te worden getoetst.&#13;
De belangrijkste Nederlandse vrijstellingen zijn het Besluit vrijstelling combinatieovereenkomsten11,&#13;
het Besluit vrijstelling branchebeschermingsovereenkomsten12 en het Besluit&#13;
vrijstellingen samenwerkingsovereenkomsten detailhandel.13 Voor kwaliteitsregelingen geldt&#13;
geen groepsvrijstelling.&#13;
Enkel wanneer nieuwe of onopgeloste vragen rijzen betreffende de toepassing van de&#13;
mededingingsregels, kunnen ondernemingen de NMa of de Europese Commissie&#13;
informeel advies vragen over de toelaatbaarheid van hun overeenkomst. De NMa&#13;
geeft uitsluitend een informele zienswijze af als:&#13;
– sprake is van een nieuwe rechtsvraag;&#13;
– sprake is van een groot maatschappelijk economisch belang;&#13;
– de noodzaak bestaat van strategische signaalwerking; en&#13;
– de verzoekende onderneming voldoende gegevens aanlevert (er moet geen nader&#13;
onderzoek nodig zijn).&#13;
De NMa en de Europese Commissie verwelkomen samenwerking tussen ondernemingen&#13;
als deze daardoor in staat zijn efficiënter te werken, meer te innoveren en&#13;
beter te concurreren. Zij erkennen ook dat samenwerkingsverbanden zoals brancheorganisaties&#13;
bij verschillende vormen van samenwerking, vooral in het midden- en&#13;
kleinbedrijf, een nuttige rol kunnen vervullen en activiteiten kunnen uitvoeren waartoe&#13;
individuele ondernemingen zelfstandig niet in staat zijn. Het tot stand brengen&#13;
van privaatrechtelijke kwaliteitssystemen om de kwaliteit van het aanbod van producten&#13;
en diensten te bevorderen is daar een goed voorbeeld van.&#13;
2.2.1. De belangrijkste begrippen uit het kartelverbod&#13;
Het begrip ‘onderneming’ omvat iedere eenheid die een economische activiteit uitoefent,&#13;
ongeacht de rechtsvorm en de wijze van financiering.14 De aanwezigheid van&#13;
een winstoogmerk is niet noodzakelijk; ook non-profit organisaties kunnen, voorzover&#13;
zij economische activiteiten uitoefenen, als een onderneming worden beschouwd.15&#13;
Er is sprake van een ‘overeenkomst’ in de zin van het kartelverbod wanneer de betrokken&#13;
ondernemingen de gemeenschappelijke wil te kennen hebben gegeven zich op&#13;
een bepaalde manier in de markt te gedragen. Ook de statuten van een (coöperatieve)&#13;
vereniging, die de juridische betrekkingen tussen de vereniging en haar leden regelen,&#13;
kunnen worden gekwalificeerd als een overeenkomst in de zin van artikel 6 Mw en/of&#13;
artikel 81 EG.16 Het bestaan van een overeenkomst kan uitdrukkelijk blijken, maar&#13;
kan ook worden afgeleid uit het gedrag van de ondernemingen.17&#13;
Veel privaatrechtelijke kwaliteitssystemen zullen bij besluit van een branchevereniging&#13;
of ondernemersvereniging(en) worden ingesteld. Ten aanzien van het begrip&#13;
‘besluit van een ondernemersvereniging’ geldt een functionele benadering.18 Het begrip&#13;
omvat zowel juridisch bindende beslissingen als beslissingen die, hoewel niet juridisch&#13;
bindend, wel door de betrokkenen worden gevolgd als beslissingen die de&#13;
getrouwe uitdrukking vormen van de wil van de vereniging het gedrag van haar leden&#13;
op de betrokken markt te coördineren.19 Er kan ook sprake zijn van een besluit van&#13;
een ondernemersvereniging indien dit wordt gepresenteerd als een vrijblijvende aanbeveling.&#13;
20 Er hoeft derhalve niet noodzakelijkerwijs sprake te zijn van een formeel&#13;
besluit.21&#13;
De wil van de vereniging het gedrag van haar leden op de betrokken markt te coördineren,&#13;
moet uit de concrete omstandigheden van het geval worden afgeleid.22 In ieder&#13;
geval is daarvoor vereist dat de adviezen aan de leden worden gecommuniceerd of dat&#13;
het advies bij de leden kenbaar is gemaakt of bekend is. Wat betreft de omstandigheden&#13;
waaruit de wil tot coördineren kan blijken, kan worden gedacht aan het&#13;
gemeenschappelijk belang dat de leden van de vereniging hadden bij het vaststellen en&#13;
verspreiden van de aanbeveling, de aard en de bewoordingen van de aanbeveling, het&#13;
breed en regelmatig verspreiden van adviezen, de wijze waarop de aanbeveling is&#13;
vastgesteld en het ter beschikking stellen van modelcontracten waarin de tarieven zijn&#13;
opgenomen.23 Het is niet doorslaggevend in hoeverre de leden de adviezen daadwerkelijk&#13;
hebben opgevolgd. Evenmin is vereist dat de leden werden gecontroleerd of&#13;
door middel van een sanctiemechanisme werden gedwongen de adviezen op te volgen.&#13;
24 Het doet bovendien niet ter zake of de ondernemersvereniging krachtens haar&#13;
statuten wel bevoegd was een dergelijk besluit te nemen.25 Dat neemt niet weg dat als&#13;
sprake is van opvolging, controle of dwang, dan wel de statutaire bevoegdheid tot het&#13;
nemen van een dergelijk besluit, dit wel een sterke aanwijzing vormt dat sprake is van&#13;
een wil tot coördinatie.&#13;
Een onderling afgestemde feitelijke gedraging, ten slotte, is een vorm van coördinatie&#13;
tussen ondernemingen die, zonder dat het tot een eigenlijke overeenkomst komt, de&#13;
risico’s van de onderlinge concurrentie welbewust vervangen door een feitelijke samenwerking&#13;
of afstemming.26&#13;
2.2.2. Uitzonderingen op het kartelverbod&#13;
Het kartelverbod geldt niet voor zogenaamde ‘bagatels’. Deze zijn in de Mededingingswet&#13;
gedefinieerd als afspraken waarbij niet meer dan acht ondernemingen&#13;
betrokken zijn en waarvan de gezamenlijke omzet niet hoger is dan € 4.540.000&#13;
indien het ondernemingen betreft waarvan de activiteiten zich in hoofdzaak richten&#13;
op het leveren van goederen.27 Maar ook een overeenkomst die boven deze bagatelgrenzen&#13;
uitkomt, hoeft niet te leiden tot een (kwantitatief28 of kwalitatief29) ‘merkbare’&#13;
beperking van de concurrentie.30 Bij de toetsing aan het merkbaarheidsvereiste&#13;
moet rekening worden gehouden met de concrete situatie waarin de overeenkomst&#13;
effect sorteert en in het bijzonder met de economische en juridische context waarin&#13;
de betrokken ondernemingen opereren, de aard van de overeenkomst, de structuur&#13;
van de relevante markt en de werkelijke omstandigheden waaronder deze functioneert.&#13;
31 Voor de beoordeling of een overeenkomst de concurrentie merkbaar beperkt,&#13;
zijn vooral de marktpositie van de betrokken partijen en de aard van de overeenkomst&#13;
relevant.32 De marktpositie is van belang omdat afspraken vooral dan schadelijk&#13;
zijn voor de concurrentie indien partijen over ‘marktmacht’ beschikken.33 Om te&#13;
bepalen of sprake is van marktmacht wordt in de eerste plaats gekeken naar het&#13;
marktaandeel van de betreffende ondernemingen. Andere indicatoren voor marktmacht&#13;
zijn de positie van concurrenten, belemmeringen die ondernemingen ondervinden als&#13;
zij zich op een bepaalde markt willen begeven, de onderhandelingsmacht van de afnemers,&#13;
technologische voorsprong, capaciteit, de toegang tot grondstoffen, merkbekendheid&#13;
en financiële middelen. De aard van de overeenkomst is belangrijk omdat onderwerpen&#13;
die direct invloed hebben op belangrijke concurrentieparameters, zoals de&#13;
prijs en de hoeveelheid, relatief snel de concurrentie merkbaar beperken.34&#13;
2.3. Verordening nr. 26&#13;
Verordening nr. 2635 voorziet in artikel 2, lid 1 in een uitzondering op de algemene&#13;
toepassing van artikel 81 EG voor overeenkomsten, besluiten en gedragingen die (i)&#13;
een wezenlijk bestanddeel uitmaken van een nationale marktorganisatie of (ii) vereist&#13;
zijn voor de verwezenlijking van de doelstellingen van het Europese landbouwbeleid.36&#13;
Nationale marktorganisaties bestaan in ieder geval in Nederland niet meer. Onder dit&#13;
begrip worden regelingen verstaan die de marktwerking van bepaalde producten (volledig)&#13;
onder toezicht van de nationale overheid plaatst “teneinde door opvoering van&#13;
de productiviteit en een optimaal gebruik van de productiefactoren, met name van de&#13;
arbeidskrachten, de producenten een redelijke levensstandaard te verzekeren, de&#13;
markten te stabiliseren, de voorziening veilig te stellen en redelijke prijzen aan de verbruikers&#13;
te verzekeren”.37&#13;
Een tweede uitzondering van het Europese kartelverbod geldt voor overeenkomsten,&#13;
besluiten en gedragingen, die vereist zijn voor de verwezenlijking van de communautaire&#13;
landbouwdoelstellingen. Deze doelstellingen zijn verwoord in artikel 33, lid 1,&#13;
EG, dat bepaalt:&#13;
“Het gemeenschappelijk landbouwbeleid heeft ten doel:&#13;
a) de produktiviteit van de landbouw te doen toenemen door de technische vooruitgang te&#13;
bevorderen en door zowel de rationele ontwikkeling van de landbouwproductie als een&#13;
optimaal gebruik van produktiefactoren, met name arbeidskrachten, te verzekeren,&#13;
b) aldus de landbouwbevolking een redelijke levensstandaard te verzekeren, met name door&#13;
de verhoging van het hoofdelijk inkomen van hen die in de landbouw werkzaam zijn,&#13;
c) de markten te stabiliseren,&#13;
d) de voorziening veilig te stellen,&#13;
e) redelijke prijzen bij de levering aan verbruikers te verzekeren.”&#13;
Deze tweede uitzonderingsgrond wordt doorgaans restrictief uitgelegd. Volgens de&#13;
derde considerans van Verordening nr. 26 komt deze uitzondering namelijk alleen in&#13;
aanmerking voorzover de toepassing van artikel 81 EG de doelstellingen van het&#13;
gemeenschappelijke landbouwbeleid in gevaar zou brengen. Het is ook niet voldoende&#13;
dat een bepaalde overeenkomst ertoe strekt de doelstellingen van artikel 33 EG te&#13;
verwezenlijken, de betrokken partijen moeten aantonen dat het handelen in strijd met&#13;
het kartelverbod het enige en het beste middel is om al deze doelstellingen tezamen te&#13;
bereiken.38 Omdat in het geval privaatrechtelijke kwaliteitssystemen in de regel niet&#13;
wordt voldaan aan deze strenge eis, heeft deze uitzondering van Verordening nr. 26&#13;
voor de mededingingsrechtelijke toetsing van privaatrechtelijke kwaliteitssystemen&#13;
niet of nauwelijks betekenis.&#13;
Een laatste afwijking geldt voor (i) overeenkomsten tussen coöperaties binnen één&#13;
Lid-Staat, die (ii) geen betrekking hebben op de prijzen, maar op de voortbrenging of&#13;
de verkoop van landbouwproducten of het gebruik van gemeenschappelijke installaties&#13;
voor de opslag, behandeling of verwerking van die producten en die (iii) de mededinging&#13;
niet uitsluiten en de doelstellingen van het gemeenschappelijk landbouwbeleid&#13;
niet in gevaar brengen.39 Ook deze uitzonderingssituatie doet zich in het geval&#13;
van privaatrechtelijke kwaliteitssystemen in de regel niet voor.&#13;
2.4. Misbruik van machtspositie&#13;
Het mededingingsrecht verbiedt ondernemingen ook misbruik te maken van een economische&#13;
machtspositie (artikel 82 EG; artikel 24 Mw).&#13;
Om te bepalen of een onderneming een (economische) machtspositie bezit, moet&#13;
eerst de relevante markt worden afgebakend. De relevante productmarkt omvat alle&#13;
producten en/of diensten die op grond van hun kenmerken, hun prijzen en het&#13;
gebruik waarvoor zij zijn bestemd, door de consument als onderling verwisselbaar of&#13;
substitueerbaar worden beschouwd. De relevante geografische markt is het gebied&#13;
waarin de producten en/of diensten worden aangeboden en waar de concurrentie-&#13;
voorwaarden voldoende homogeen zijn om de economische macht van de betrokken&#13;
onderneming te kunnen beoordelen.&#13;
Als de relevante markt is afgebakend, moet vervolgens worden nagegaan of op de&#13;
relevante markt sprake is van een economische machtspositie. Een machtspositie&#13;
wordt in het algemeen aangenomen als de betrokken onderneming een zeer groot&#13;
marktaandeel heeft. Dat is het geval bij een marktaandeel van 50% of meer.40 Bij kleinere&#13;
marktaandelen moeten ook andere factoren worden onderzocht zoals het relatieve&#13;
marktaandeel, de mate waarin de onderneming zelf haar prijzen en leveringsvoorwaarden&#13;
kan bepalen, de structuur van de onderneming en dergelijke.41&#13;
Als een onderneming een economische machtspositie heeft, kan zij deze positie op&#13;
diverse manieren misbruiken. Misbruik kan bijvoorbeeld bestaan in het opleggen van&#13;
onbillijke prijzen of van andere onbillijke contractuele voorwaarden, leveringsweigeringen,&#13;
discriminatie van afnemers.42&#13;
Hoewel het kartelverbod bij de concurrentierechtelijke toetsing van privaatrechtelijke&#13;
kwaliteitssystemen veelal centraal staat (zie ook hierna § 3), kan ook het verbod van&#13;
misbruik op machtspositie een rol spelen. In een aantal zaken is geoordeeld dat&#13;
bijvoorbeeld de grote zuivelcoöperaties Friesland Foods en Campina Melkunie een&#13;
economische machtspositie hebben op de markt.43 Deze positie brengt voor deze&#13;
ondernemingen een bijzondere verantwoordelijkheid met zich mee. Een onderneming&#13;
met een machtspositie mag daarvan immers geen misbruik maken.&#13;
Een certificerende instelling kan haar economische machtspositie misbruiken door&#13;
het opleggen van onnodig hoge eisen, terwijl op de markt een zeer sterke dwang tot&#13;
aansluiting bij het kwaliteitssysteem uitgaat. Als een (te) hoge prijs moet worden&#13;
betaald voor het verkrijgen voor erkenning, terwijl het niet deelnemen aan het kwaliteitssysteem&#13;
geen reële optie is omdat afnemers belangrijke waarde aan deelname&#13;
hechten, heeft de ondernemer nauwelijks een andere keuze dan de hoge prijs te betalen.&#13;
Als dit marktafsluitende gevolgen heeft, kan sprake zijn van misbruik van machtspositie.&#13;
Het is ook denkbaar dat een aantal invloedrijke marktdeelnemers zichzelf&#13;
collectief organiseren en afspreken om geen opdrachten te verlenen aan niet-gecertificeerde&#13;
ondernemingen. Als de georganiseerde marktdeelnemers gezamenlijk een economische&#13;
machtspositie bezitten, is het misbruikelijk om niet-gecertificeerden doelbewust&#13;
uit te sluiten.44&#13;
2.5. De ‘trits’ (artikel 3, eerste lid onder g, 10, 81 en 82 EG-Verdrag)&#13;
Ten slotte dient vermeld te worden dat hoewel het kartelrecht zich richt op ondernemingen,&#13;
ook overheden geen maatregelen mogen nemen of handhaven die het nut-&#13;
tig effect van de mededingingsregels ongedaan kunnen maken.45 Dit volgt volgens het&#13;
Hof van Justitie EG uit de samenhang tussen het trio artikelen 3 lid 1 onder g, 10 en&#13;
artikel 81 / 82 EG, samen ook wel als de ‘trits’ aangeduid. In artikel 3, eerste lid onder&#13;
g EG wordt het instellen van een regime waardoor de concurrentie niet wordt vervalst,&#13;
als één van de hoofddoelstellingen van het EG-Verdrag genoemd. Artikel 10&#13;
EG verplicht de lidstaten zich loyaal tot de Gemeenschap op te stellen en die maatregelen&#13;
te treffen om de nakoming van de uit het EG-Verdrag voortvloeiende verplichtingen&#13;
te verzekeren.&#13;
Een Lidstaat handelt in strijd met de ‘trits’ als deze het totstandkomen van met artikel 81&#13;
(of 82) EG strijdige afspraken (a) oplegt of (b) begunstigt dan wel de werking ervan&#13;
versterkt of (c) aan haar eigen regeling het overheidskarakter ontneemt door de verantwoordelijkheid&#13;
voor het nemen van interventie op economisch gebied aan particuliere&#13;
ondernemingen over te dragen.46 Van het opleggen van kartels zou bijvoorbeeld&#13;
sprake kunnen zijn als de overheid de ondertekening van een mededingingsbeperkende&#13;
kwaliteitsregeling door marktpartijen afdwingt. Bijvoorbeeld door te dreigen met&#13;
(rigide) wetgeving indien ondertekening achterwege blijft.&#13;
Een voorbeeld van het ongeoorloofd versterken van een kartel is te vinden in het&#13;
arrest Asjes.47 Door luchtvaartmaatschappijen in IATA-verband gemaakte tariefafspraken&#13;
werden in dit geval wettelijk opgelegd.48&#13;
Een laatste vorm van ontoelaatbaar overheidshandelen is het delegeren van regelgevende&#13;
of toezichthoudende bevoegdheden.49 Van het eerste zou sprake kunnen zijn&#13;
als (mededingingsbeperkende) kwaliteitsnormen worden opgesteld door een commissie&#13;
bestaande uit vertegenwoordigers van het bedrijfsleven die vervolgens (automatisch)&#13;
worden goedgekeurd en verbindend verklaard door de minister. De overheid&#13;
zou hier in strijd handelen met de ‘trits’ als zij niet voorziet in voldoende garanties&#13;
dat de kwaliteitscommissie handelt in het algemeen belang. Dat zou kunnen door ook&#13;
vertegenwoordigers van de overheid in de commissie zitting te laten hebben of de&#13;
overheid de bevoegdheid te laten houden uiteindelijk zelf kwaliteitsnormen vast te&#13;
stellen.50 Een voorbeeld van het tweede zou kunnen zijn de handhaving van publieke&#13;
normen in private handen te geven.&#13;
Bij privaatrechtelijke kwaliteitssystemen zal in de regel geen sprake zijn van strijd met&#13;
de ‘trits’. Hoewel de overheid, mede met het oog op de door haar gewenste deregulering,&#13;
toejuicht dat ondernemingen zelfregulerend optreden, laat zij het overheidsgezag&#13;
niet over aan de markt. Privaatrechtelijke kwaliteitssystemen worden veelal juist in het&#13;
leven geroepen ter uitvoering van publiekrechtelijke voorschriften. Ook als de kwaliteitssystemen&#13;
een bovenwettelijk karakter hebben, geldt bovendien dat het private toezicht&#13;
doorgaans onder toezicht staat van de overheid (toezicht op toezicht).&#13;
3. De toepassing van het kartelverbod op privaatrechtelijke kwaliteitssystemen&#13;
Bij de toepassing van het kartelverbod op privaatrechtelijke kwaliteitssystemen kunnen&#13;
zes stappen worden onderscheiden: (1) heeft het systeem als geheel tot doel de&#13;
mededinging te beperken, (2) heeft het systeem tot gevolg dat de mededinging wordt&#13;
beperkt, (3) zijn de individuele bepalingen van het kwaliteitssysteem objectief noodzakelijk&#13;
om de goede werking van het systeem te garanderen, (4) hebben de individuele&#13;
bepalingen een merkbaar mededingingsbeperkend gevolg, (5) kan het systeem,&#13;
indien het valt onder het verbod, profiteren van de uitzondering van het derde lid?&#13;
3.1. Beoordeling van het kwaliteitssysteem zelf&#13;
Privaatrechtelijke kwaliteitssystemen zullen doorgaans niet tot doel hebben de mededinging&#13;
te beperken.51 Zij dragen, integendeel, doorgaans bij aan de kwaliteit van de&#13;
productie, dienstverlening, distributie en de informatievoorziening en keuzemogelijkheden&#13;
van de afnemer. Dientengevolge kunnen deze systemen rekenen op een&#13;
positieve grondhouding van de mededingingsautoriteiten.52&#13;
3.2. Merkbaar gevolg&#13;
Dat betekent dat vervolgens het daadwerkelijke en potentiële gevolg van het kwaliteitssysteem&#13;
moet worden onderzocht. Daarbij speelt in het bijzonder het uitsluitingsrisico.&#13;
Indien de normen van een kwaliteitssysteem zodanig zijn dat marktpartijen&#13;
slechts met grote moeite toegang kunnen krijgen tot de markt, kan dit de mededinging&#13;
binnen de sector of bedrijfskolom verminderen, hetgeen tot kosteninefficiëntie en vermindering&#13;
van prikkels tot innovatie kan leiden.&#13;
3.2.1. Laag marktaandeel&#13;
Privaatrechtelijke kwaliteitssystemen zullen de concurrentie niet merkbaar beperken&#13;
als de ondernemingen die deelnemen aan het kwaliteitssysteem slechts een gering deel&#13;
van de markt vertegenwoordigen. Een (stabiel) laag marktaandeel van de bij het kwaliteitssysteem&#13;
betrokken ondernemingen vormt een aanwijzing dat deelname niet&#13;
essentieel is om in de markt te kunnen opereren. De niet aan het kwaliteitssysteem&#13;
deelnemende ondernemingen zullen in dat geval voldoende concurrentiedruk kunnen&#13;
uitoefenen om de eventueel verminderde concurrentie tussen de erkende ondernemingen&#13;
te compenseren. De NMa veronderstelt dat geen mededingingsbeperkende&#13;
effecten uitgaan van kwaliteitssystemen waarbij de deelnemende ondernemingen een&#13;
gezamenlijk marktaandeel hebben van minder dan 20%.53 Het feit dat een kwaliteitssysteem&#13;
zeer hoge eisen stelt aan de vakbekwaamheid en het serviceniveau van de&#13;
deelnemers, doet daaraan niet af.54&#13;
Als voorbeeld hiervan kan worden gedacht aan de zaak QualiTree, waarin de toelaatbaarheid&#13;
van een certificatiesysteem voor potgrond centraal stond. De Haagse rechtbank&#13;
oordeelde hier dat geen sprake was van een merkbare beperking van de mededinging,&#13;
omdat de deelnemers van het ‘QualiTree’-keurmerk een marktaandeel hadden van niet&#13;
meer dan ca. 8,64 %.55&#13;
3.2.2. Niet-insignificant marktaandeel (&gt; 20%)&#13;
Als het gezamenlijke marktaandeel van de bij het kwaliteitssysteem aangesloten&#13;
ondernemingen de 20% overschrijdt, kan wel van een mededingingsbeperkend effect&#13;
sprake zijn. Daarbij kunnen twee situaties worden onderscheiden:&#13;
– Enerzijds, is het nog steeds niet waarschijnlijk dat sprake is van een ontoelaatbaar&#13;
uitsluitingseffect als (potentiële) afnemers weinig belang hechten aan deelname van&#13;
hun leverancier aan het kwaliteitssysteem. Zo oordeelde de Rb. Rotterdam dat de&#13;
NMa onvoldoende aannemelijk had gemaakt dat de door de vereniging UNETOVNI&#13;
aan haar leden opgelegde erkenningseisen de mededinging merkbaar beperkten&#13;
nu de NMa niet duidelijk had gemaakt wat de concrete effecten van het lidmaatschap&#13;
op de mededinging waren.56 De rechtbank achtte het met name onwaarschijnlijk dat&#13;
het lidmaatschap een belangrijke factor in de markt was, nu geen uiterlijk kenteken&#13;
bestond, zoals een logo, waaraan klanten konden zien dat een bedrijf lid was. Een en&#13;
ander wordt niet noodzakelijk anders als wel een logo als kwaliteitskeurmerk wordt&#13;
gebruikt.57&#13;
– Anderzijds, kan sprake zijn van uitsluitingseffecten als het hogere marktaandeel&#13;
wordt gecombineerd met de situatie dat consumenten of zakelijke afnemers de&#13;
deelname aan het systeem zien als een belangrijke voorwaarde om goederen of&#13;
diensten af te nemen. In dat geval is sprake van een verboden mededingingsbeperkend&#13;
effect wanneer (potentiële) toetreders op ongerechtvaardigde gronden worden&#13;
buitengesloten.58 Dit wordt nader uitgewerkt in § 3.3.1. hierna.&#13;
3.2.3. (Boven)wettelijke normen&#13;
Van een merkbaar uitsluitingseffect zal ook geen sprake zijn als een kwaliteitsregeling&#13;
geen hogere normen stelt dan die noodzakelijk zijn voor de naleving van de wettelijke&#13;
vereisten.59 Dat blijkt bijvoorbeeld uit de Beschikking van de Europese Commissie in&#13;
de zaak ABP.60 Deze zaak betrof een horizontale overeenkomst tussen Belgische&#13;
apothekers.61 Door middel van een kwaliteitszegelovereenkomst werd de wettelijk&#13;
voorgeschreven controle op de conformiteit met de bijsluiter van bepaalde parafarmaceutische&#13;
producten collectief uitbesteed aan een derde instantie (DGO). Zowel&#13;
Belgische als buitenlandse fabrikanten van geneesmiddelen mochten het ABP-kwaliteitszegel&#13;
gebruiken indien hun producten een kwaliteitstest in de laboratoria van&#13;
DGO doorstonden. De Commissie meende dat met de apothekers concurrerende&#13;
verkoopkanalen niets in de weg stond met een eigen kwaliteitsmerk en controleregeling&#13;
op de markt te komen en had daarom geen bezwaren tegen de regeling.62&#13;
Indien het kwaliteitssysteem wel bovenwettelijke normen bevat, zal eerder sprake&#13;
zijn van ongerechtvaardigde uitsluitingseffecten.63&#13;
3.3. Horizontale- en verticale aspecten van kwaliteitssystemen&#13;
Bij de beoordeling van de concurrentiële gevolgen van privaatrechtelijke kwaliteitssystemen&#13;
kan verder een onderscheid worden gemaakt tussen de verticale en horizontale&#13;
aspecten. Een voorbeeld van een verticale overeenkomst zijn bijvoorbeeld de&#13;
‘ethical standards’ die de Engelse supermarktketen Tesco stelt aan al haar toeleveranciers.&#13;
Een dergelijke, zuiver verticale regeling kan profiteren van de groepssvrijstellingsverordening&#13;
verticalen, zolang de afnemer (in dit voorbeeld, Tesco) een marktaandeel&#13;
heeft van minder dan 30% op de afzetmarkt. Als het marktaandeel groter is,&#13;
behoeft dat niet noodzakelijkerwijs op problemen te stuiten, maar dan kunnen partijen&#13;
niet profiteren van de (wettelijke) vrijstelling en is een nadere analyse vereist.&#13;
Kwaliteitsregelingen bevatten vaak ook een horizontale component ingeval een groot&#13;
deel van de sector er aan deelneemt. Dat is bijvoorbeeld het geval bij de IKB-regeling&#13;
in de varkenssector en het Kwaliteit Keurmerk Melk (KKM). Deze regelingen staan&#13;
vaak onder auspiciën van een onafhankelijke organisatie (bijvoorbeeld een productschap).&#13;
64&#13;
3.3.1. Criteria voor de beoordeling van horizontale aspecten&#13;
Ingeval een kwaliteitssysteem een niet-insignificant marktaandeel heeft – de NMa noemt&#13;
in dit verband 20% – moet het kwaliteitssysteem voldoen aan de volgende voorwaarden&#13;
teneinde uitsluitingseffecten te voorkomen en te waarborgen dat alle ondernemingen&#13;
die aan de relevante eisen voldoen, kunnen deelnemen:65&#13;
i. het kwaliteitssysteem dient een open karakter te hebben;&#13;
ii. de eisen die het kwaliteitssysteem stelt, moeten objectief en niet-discriminerend&#13;
zijn, en&#13;
iii. de eisen moeten bovendien vóóraf duidelijk zijn;&#13;
iv. de (toelatings)procedure voor erkenning moet transparant zijn, en&#13;
v. voorzien in een onafhankelijke beslissing over de toelating bij de eerste beoordeling,&#13;
of, indien toelating is geweigerd, een beroepsmogelijkheid.&#13;
Ad i) Open karakter&#13;
Een kwaliteitssysteem heeft een open karakter, wanneer de regeling ofwel (i) voor&#13;
iedereen toegankelijk is die aan de gestelde kwaliteitsvereisten voldoet, ofwel (ii) door&#13;
andere systemen geboden gelijkwaardige waarborgen accepteert.66 Een kwaliteitssysteem&#13;
moet ook certificaten van vergelijkbaar niveau erkennen indien die relevant zijn voor&#13;
de vaststelling van de eigenschappen waarop de erkenning is gebaseerd.&#13;
Een voorbeeld van een niet-open systeem was de in het SCK-arrest aan de orde zijnde&#13;
certificeringsregeling voor de verhuur van mobiele kranen.67 In de certificeringsregeling&#13;
was een inhuurverbod opgenomen: de SCK aangesloten bedrijven mochten&#13;
uitsluitend kranen inhuren van gecertificeerde bedrijven. De SCK-regeling was niet&#13;
open, onafhankelijk en transparant, omdat het lidmaatschap van de FNK (de branchevereniging)&#13;
nodig was, althans in ieder geval een gunstigere behandeling tot gevolg&#13;
had. De regeling bevatte bovendien geen gelijkwaardigheidsbepaling, die inhield dat&#13;
op een andere wijze aan kwaliteitseisen kon worden voldaan om voor tijdelijke&#13;
inhuur in aanmerking te komen. Met name buitenlandse bedrijven werden geweerd&#13;
van de Nederlandse markt, omdat de SCK regeling op de naleving van Nederlandse&#13;
regelgeving (onder meer de bepalingen van de Arbowet, bepalingen terzake afdracht&#13;
belastingen en premies, inschrijving bij de Kamers van Koophandel en CAO-bepalingen)&#13;
was toegesneden.68&#13;
Als voorbeeld van een wel open systeem noemen de EG Richtsnoeren Horizontalen&#13;
de Norm EN 60603-7:1993. Deze norm beschrijft de specificaties om televisies aan te&#13;
sluiten op videorecorders en videospelletjes. Hoewel de norm niet wettelijk bindend&#13;
is, passen de meeste fabrikanten de norm toe, omdat ‘de markt het verlangt’. Ondanks&#13;
deze grote marktdekking wordt het kartelverbod echter niet geschonden. De reden&#13;
hiervoor is dat de norm door erkende normalisatie-instellingen is vastgesteld volgens&#13;
open en doorzichtige procedures en is gebaseerd op een nationale consensus die aansluit&#13;
bij het standpunt van fabrikanten en consumenten. Alle fabrikanten mogen de&#13;
norm toepassen als zij dat willen, maar het staat de fabrikanten volledig vrij niet aan&#13;
de norm te voldoen.69 Als producenten samen zouden afspreken alleen nog apparatuur&#13;
te produceren die aan de norm voldoen, zou de overeenkomst de innovatie&#13;
beperken en partijen verhinderen andere producten te verkopen, hetgeen wél een&#13;
schending van het kartelverbod zou opleveren.&#13;
Ad ii) Objectief en niet-discriminerend&#13;
Een kwaliteitssysteem is objectief als objectieve eisen worden gesteld voor deelname&#13;
aan de regeling die bovendien bijdragen aan het doel van het kwaliteitssysteem. Die&#13;
eisen moeten verder zonder discriminatie worden toegepast.70 Een kwaliteitssysteem&#13;
is bijvoorbeeld niet objectief, en tegelijk discriminerend, wanneer buitenlandse ondernemingen&#13;
op voorhand van deelname aan de regeling worden uitgesloten.71&#13;
Het lidmaatschap van een bepaalde organisatie wordt niet (noodzakelijkerwijs)&#13;
beschouwd als een objectieve kwaliteitseis die bijdraagt aan het doel van de regeling.&#13;
Ook niet-leden moeten kunnen deelnemen als zij voldoen aan de door het systeem&#13;
gestelde kwaliteitseisen. Zo oordeelde het CBb op 2 mei 2006 dat niet valt in te zien&#13;
waarom het noodzakelijk is dat alleen door de Nederlandse Professional Golfers&#13;
Associatie erkende professionals, met uitsluiting van door andere (aspirant) golfers&#13;
kunnen aanmelden voor het examen ter verkrijging van het golfvaardigheidsbewijs.72&#13;
Indien een brancheorganisatie heeft geïnvesteerd in het opzetten van een kwaliteitssysteem&#13;
of daar belangrijke (bijvoorbeeld administratieve) werkzaamheden voor verricht,&#13;
kan het wel gerechtvaardigd zijn dat in de kosten voor deelname aan de regeling&#13;
onderscheid wordt gemaakt tussen leden en niet-leden. Dit verschil moet dan wel in&#13;
een redelijke verhouding staan tot de gemaakte kosten.73&#13;
Ad iii) Duidelijkheid vóóraf&#13;
Een kwaliteitssysteem is duidelijk wanneer vóóraf bekend is aan welke eisen een&#13;
(potentiële) toetreder moet voldoen.&#13;
Ad iv) Transparant&#13;
Een toelatingsprocedure is transparant als uit de regeling blijkt wat de te volgen procedure&#13;
is en wat de criteria voor toelating of afwijzing zijn.&#13;
Ad v) Onafhankelijk&#13;
Een kwaliteitssysteem is onafhankelijk, wanneer de besluitvorming over toelating tot&#13;
het kwaliteitssysteem op onafhankelijke wijze plaatsvindt. Dit kan zijn bij de eerste&#13;
beoordeling of, nadat een erkenning is geweigerd, in beroep. Hetzelfde geldt voor&#13;
opzegging of schorsing van het lidmaatschap. De onafhankelijkheid moet zijn gewaarborgd&#13;
in de samenstelling van het toetsende orgaan.74&#13;
Indien het kwaliteitssysteem aan deze voorwaarden voldoet, valt het in beginsel niet&#13;
onder het kartelverbod.75 Dit blijkt bijvoorbeeld uit het NMa besluit inzake de Stichting&#13;
Drogistenfederatie Pharmacon.76 Pharmacon kende een aantal certificerings- en&#13;
erkenningsregelingen, die naast de eis dat moet worden beschikt over een vergunning,&#13;
normen bevatten ten aanzien van de winkelinrichting, de aflevering van zelfzorggeneesmiddelen,&#13;
de vakkennis, nascholing, examinering en reclame en de controle op&#13;
de naleving. Er was een certificerend orgaan, een raad van toezicht en een college&#13;
voor de rechtspraak. De erkenningsregeling voor opleidingsinstituten bevatte, naast&#13;
kwaliteitseisen, het voorschrift dat sprake moet zijn van een minimale bestaansduur&#13;
van drie jaar.&#13;
Nadat de eis dat opleidingsinstituten een minimale bestaansduur van drie jaar moeten&#13;
hebben om voor erkenning in aanmerking te komen was geschrapt, had de erkenningsregeling&#13;
voor opleidingsinstituten een open karakter en was deze voor iedereen&#13;
toegankelijk. Omdat de erkenningsregeling was vastgelegd in het Basisdocument&#13;
Kwaliteitseisen voor Opleidingsinstituten dat op aanvraag werd verstrekt, was het&#13;
voor iedere aanvrager duidelijk aan welke kwaliteitseisen hij moest voldoen om voor&#13;
erkenning in aanmerking te komen. De kwaliteitseisen waren voldoende objectief en&#13;
van feitelijke aard om een non-discriminatoire uitleg te garanderen.77 Het eindoordeel&#13;
van de NMa was dan ook dat artikel 6 Mw niet van toepassing is op de door Pharmacon&#13;
aangemelde regelingen.&#13;
3.4. Beoordeling van de individuele bepalingen van het kwaliteitssysteem&#13;
Een positieve beoordeling van het kwaliteitssysteem zelf betekent niet dat ook de&#13;
individuele bepalingen van dit kwaliteitssysteem onttrokken zijn aan het kartelverbod.&#13;
De individuele bepalingen zullen in de eerste plaats aan dit verbod kunnen&#13;
ontsnappen indien zij objectief noodzakelijk zijn om de goede werking van het kwaliteitssysteem&#13;
te garanderen.78&#13;
Voorzover de beperkingen niet noodzakelijk zijn, zal het potentiële gevolg van deze&#13;
beperkingen moeten worden onderzocht. De Commissie heeft aangegeven hierbij&#13;
vooral te letten op de zgn. counterfactual: hoe had de daadwerkelijke of potentiële&#13;
concurrentie er uit gezien zonder de desbetreffende beperkingen?79 Daarbij moet uit&#13;
worden gegaan van de concrete situatie waarin de regeling effect heeft. Meer in het&#13;
bijzonder moet worden gelet op de economische en juridische context waarin de&#13;
betrokken ondernemingen opereren, de aard van de diensten waarop het kwaliteitssysteem&#13;
betrekking heeft, de structuur van de relevante markt en de werkelijke&#13;
omstandigheden waaronder het systeem functioneert.80&#13;
Een individuele (ongeoorloofde) beperking in een kwaliteitssysteem kan bijvoorbeeld&#13;
zijn een verbod aan de deelnemers alternatieve normen of producten te ontwikkelen&#13;
die buiten de overeengekomen norm vallen.81 Ook het uitoefenen van druk op derden&#13;
geen producten te verkopen die niet aan de overeengekomen kwaliteit voldoen, zal&#13;
bijna steeds onder het verbod van artikel 6 Mw of artikel 81 EG vallen.82&#13;
3.5. Een praktijkvoorbeeld: het Kwaliteit Keurmerk Melk (KKM)&#13;
Het hierboven beschreven toetsingskader komt op duidelijk wijze naar voren in het&#13;
NMa Besluit met betrekking tot het Kwaliteit Keurmerk Melk (KKM).83 De KKM is&#13;
een kwaliteitsborgingsysteem voor boerderijmelk met een zeer grote marktdekking.84&#13;
De KKM-afspraken houden onder meer in dat melkverwerkende bedrijven geen&#13;
boerderijmelk zouden afnemen van melkveehouders die niet door KKM erkend waren,&#13;
zelfs als deze melkveehouders aan alle wettelijke eisen voldeden.85 De NMa stelde&#13;
vast dat de eisen voor het verkrijgen van een KKM-erkenning objectief, transparant&#13;
en non-discriminatoir waren en dat was voorzien in een bezwaarprocedure bij een&#13;
onafhankelijke stichting. Omdat deelname aan KKM ook openstaat voor buitenlandse&#13;
melkveehouders, stuitte de toetredingseisen voor de erkenningregeling niet op mededingingsrechtelijke&#13;
bezwaren.&#13;
De verplichtstelling van deelname aan KKM voor leden van zuivelcoöperaties en aanvoerders&#13;
van melk door de betreffende melkverwerkende bedrijven en de daarbij&#13;
behorende uitsluiting van aanvoer van niet-aangeslotenen, werd door de NMa wel in&#13;
strijd geacht met artikel 6, lid 1 Mw. De bij KKM aangesloten melkverwerkende&#13;
bedrijven werden zo beperkt in hun vrijheid zelf te kiezen van welke melkveehouders&#13;
zij hun melk afnemen. Daarnaast werd het melkveehouders die aan alle wettelijke&#13;
eisen voldoen, maar niet door KKM erkend zijn, feitelijk onmogelijk gemaakt hun&#13;
melk af te zetten. Het marktaandeel van de niet bij KKM aangesloten melkverwerkende&#13;
bedrijven was te klein (minder dan 2%) om een reële afzetmogelijkheid te vormen.&#13;
Aangezien de problematische bepalingen tijdens de behandeling van de zaak uit&#13;
de regeling waren geschrapt, concludeerde de NMa dat de regeling verenigbaar was&#13;
met de Mededingingswet.86&#13;
De KKM-regeling heeft ook aanleiding gegeven tot de nodige jurisprudentie.87 Er is&#13;
in de eerste plaats geprocedeerd over de vraag of Campina een veehouder extra kosten&#13;
in rekening mocht brengen wegens het ontbreken van een KKM-erkenning,&#13;
omdat zij kosten moest maken in verband met een noodzakelijke scheiding van de&#13;
productielijnen van KKM-melk en niet-KKM-melk en een gescheiden ontvangst. Deze&#13;
vraag is door Hoge Raad bevestigend beantwoord: Campina mocht de werkelijke kosten&#13;
voor de (extra) productie- en transportlijn in rekening brengen.88&#13;
Dit geldt zelfs indien deze kosten zo substantieel zijn dat het hun feitelijk onmogelijk&#13;
wordt gemaakt melk die aan de wettelijke eisen voldoet af te leveren of, anders&#13;
gezegd, ook indien deze kosten de rentabiliteit van hun melkveehouderijen zouden&#13;
aantasten.89 Een coöperatie die – in tegenstelling tot Campina – slechts één productiestroom&#13;
kon verwerken, mocht zelfs zo ver gaan haar leden te verplichten om over een&#13;
KKM-erkenning te beschikken.90&#13;
In een Informele zienswijze heeft de NMa91 verduidelijkt dat iedere onderneming, ook&#13;
een onderneming met een economische machtspositie, (kwaliteits)eisen mag stellen&#13;
aan haar leveranciers die verder gaan dan de huidige wettelijke eisen voor het productieproces&#13;
en de kwaliteit van boerderijmelk. Deze eisen moeten dan uiteraard wel voldoen&#13;
aan de eisen van objectiviteit, transparantie en non-discriminatie. Als daaraan is&#13;
voldaan kunnen zuivelondernemingen concurreren op kwaliteit, hetgeen de mededinging&#13;
kan bevorderen. Indien een zuivelonderneming zelfstandig besluit kwaliteitseisen te&#13;
stellen aan het productieproces en de kwaliteit van boerderijmelk en die kwaliteitseisen&#13;
gelijkenissen vertonen met de kwaliteitseisen van andere zuivelondernemingen, is&#13;
dat niet in strijd met de mededingingsregels. Ook de individuele keuze van een zuivelonderneming&#13;
voor een bepaalde controleorganisatie levert in beginsel geen mededingingsrechtelijk&#13;
probleem op. Er bestaat bovendien geen verplichting voor een&#13;
zuivelonderneming, ongeacht of zij een machtspositie heeft, om melk af te nemen van&#13;
melkveehouders die weigeren aan de door de zuivelonderneming gestelde eisen te voldoen.&#13;
Een weigering om melk af te nemen kan objectief gerechtvaardigd zijn indien&#13;
deze is gebaseerd op puur zakelijke en bedrijfseconomische overwegingen. De extra&#13;
kosten (melk van een lager kwaliteitsniveau dan geëist door de zuivelordening en/of de&#13;
instandhouding van een gescheiden productiestroom en ophaalsysteem) kunnen een&#13;
objectieve rechtvaardiging vormen voor de weigering om melk af te nemen.92&#13;
3.6. Wél strijd met het kartelverbod, maar vrijgesteld&#13;
Als laatste toets dient te worden gekeken naar het derde lid van artikel 81 EG en 6&#13;
Mw. Dit derde lid bood vóór 2004 een ontheffingsmogelijkheid, die door de mededingingsautoriteit&#13;
op verzoek kon worden gegeven indien aan de desbetreffende voorwaarden&#13;
was voldaan, doch sinds de inwerkingtreding van Vo. 1/2003 is dit derde lid&#13;
te beschouwen als een wettelijke uitzondering. Als een privaatrechtelijk kwaliteitssysteem&#13;
de mededinging beperkt, kan de regeling toch toelaatbaar zijn als wordt voldaan&#13;
aan de cumulatieve voorwaarden van het derde lid van artikel 6 Mw en artikel 81&#13;
EG. Een voorbeeld van vóór 2004, dus toen – in dit geval – de NMa nog een ontheffing&#13;
moest verlenen, is de regeling IKB Varkens.93 Deze had tot doel de kwaliteit van&#13;
varkensvlees te garanderen door middel van het stellen van kwaliteitseisen aan de&#13;
productie- en de distributieschakels. In ruil daarvoor mochten deze schakels het IKBkwaliteitsmerk&#13;
voeren. De eerste schakel in de keten (de primaire producent) was&#13;
ingevolge de regeling verplicht uitsluitend IKB-varkens te produceren, terwijl de laatste&#13;
schakel (de detaillist) verplicht was uitsluitend IKB-varkensvlees te verkopen.&#13;
Deze verplichting werd in strijd geoordeeld met artikel 6, lid 1 Mw, omdat de commerciële&#13;
vrijheid een andere kwaliteit vlees te produceren of te verkopen, daardoor&#13;
merkbaar94 werd beperkt.95 Een andere beperking was gelegen in het feit dat anderen&#13;
dan IKB-leveranciers niet konden leveren aan detaillisten die zich verbonden hadden&#13;
uitsluitend IKB-vlees te verkopen.96&#13;
Ondanks deze beperking van de mededinging, verleende de NMa op grond van het&#13;
derde lid van artikel 6 Mw een ontheffing voor vijf jaar. De NMa oordeelde dat de&#13;
IKB-regeling voldoende objectieve voordelen met zich meebracht, zoals een hogere&#13;
kwaliteit varkensvlees en meer keuze voor de consument. De beperkingen waren&#13;
onmisbaar omdat effectieve controle op de naleving van de aan het kwaliteitsmerk&#13;
verbonden verplichtingen niet mogelijk zou zijn zonder de opgelegde mededingingsbeperkingen.&#13;
97 Er resteerde nog voldoende mededinging, aangezien de deelnemers&#13;
vrij waren in het kiezen van IKB-leveranciers en -afnemers en vrij waren om deelname&#13;
aan de IKB-regeling aan te gaan en te beëindigen. Bovendien stond het alle deelnemers,&#13;
behalve de primaire producent en de detaillist, vrij om naast IKB-varkensvlees&#13;
ook niet-IKB-varkensvlees te produceren c.q. te verhandelen. IKB-varkensvlees&#13;
kon daarnaast ook worden verkocht aan niet IKB-erkende bedrijven, zij het niet&#13;
onder het IKB-keurmerk. Van belang was tenslotte dat geen afbreuk werd gedaan aan&#13;
de concurrentie op andere parameters dan kwaliteit, zoals prijsconcurrentie en concurrentie&#13;
op de te produceren hoeveelheid.&#13;
4. Conclusie&#13;
De mededingingsregels verzetten zich er niet tegen dat privaatrechtelijke kwaliteitssystemen&#13;
in het leven worden geroepen. Aangezien dergelijke systemen in belangrijke&#13;
mate kunnen bijdragen aan een betere kwaliteit van het aanbod van goederen en diensten,&#13;
bestaat juist een positieve houding ten aanzien van de toepassing daarvan. Dat&#13;
neemt niet weg dat de toepassing van een privaatrechtelijk kwaliteitssysteem onder&#13;
omstandigheden wel een mededingingsbeperkende toetredings- of expansiedrempel&#13;
kan opwerpen. Bovendien bestaat het risico dat de onderlinge concurrentieruimte&#13;
tussen gecertificeerde of erkende marktdeelnemers wordt verkleind. Om te voorkomen&#13;
dat deze concurrentiebeperkende gevolgen intreden, moet een privaatrechtelijk kwaliteitssysteem&#13;
aan een aantal randvoorwaarden voldoen. Het kwaliteitssysteem zal de&#13;
concurrentierechtelijke toets doorstaan als sprake is van openheid zodat voor een&#13;
ieder vooraf kenbaar is welke objectieve voorwaarden worden gesteld, als eventuele&#13;
kwaliteitseisen voldoende objectief en van feitelijke aard zijn om een non-discriminatoire&#13;
uitleg te garanderen en als sprake is van een transparante aanvraagprocedure en&#13;
een onafhankelijke besluitvorming over toelating tot het systeem of de mogelijkheid&#13;
van een laagdrempelig beroep bij een onafhankelijk beroepsorgaan.98</content><legacyfootnotes>* Advocaat, Houthoff Buruma, Amsterdam. Veel dank is verschuldigd aan mw. Mr. F. van Schaik voor de&#13;
voorbereiding van dit artikel.&#13;
1. Rapport van de MDW- werkgroep Ketengarantiestelsels: Een goede keten, een zorg minder, Kamerstukken&#13;
II, 1999/2000, 24 036, nr. 155 (hierna: MDW-Rapport 2000), p. 12.&#13;
2. Zie ten aanzien van de achtergronden, doelstellingen en juridische vormgeving van kwaliteitssystemen&#13;
nader het preadvies van A. Freriks.&#13;
3. Toekomst voor de veehouderij, agenda voor een herontwerp van de sector, mei 2001.&#13;
4. Artikelen 36 en 37 EG-Verdrag.&#13;
5. Hof van Justitie EG, 12 december 1995 (Oude Luttikhuis / Coberco, zaak C-399/93), Jur. 1995, blz. I-4520.&#13;
6. Tweede Kamer, 1995-1996, 24 707, nr. 3, p. 10 e.v. Dat brengt in de praktijk met zich mee dat de NMa&#13;
artikel 6 Mw toepast conform de door de Europese Commissie opgestelde Bekendmakingen en Richtsnoeren.&#13;
7. Zie art. 56, eerste lid Mw. De boete bedraagt ten hoogste € 450.000,— of, indien dat meer is, 10% van&#13;
de jaaromzet van de betrokken ondernemingen (zie art. 57, lid 1 Mw).&#13;
8. Zie o.m. de Richtsnoeren van de Europese Commissie betreffende de toepassing van artikel 81, lid 3,&#13;
van het EG-Verdrag, PbEU 2004, C 101 van 27 april 2004, p. 8 en de Richtsnoeren van de Europese&#13;
Commissie inzake de toepasselijkheid van artikel 81 van het EG-Verdrag op horizontale samenwerkingsovereenkomsten,&#13;
PbEU 2001, C 3 van 6 januari 2001, p. 2. Zie ook de Richtsnoeren Samenwerking&#13;
Ondernemingen van de NMa van 2005.&#13;
9. Vo. 2790/1999 (EG).&#13;
10. Vo. 2821/71 (EG).&#13;
11. Besluit van 25 november 1997, Stb. 1997, 592.&#13;
12. Besluit van 25 november 1997, Stb. 1997, 596.&#13;
13. Besluit van 12 december 1997, Stb. 1997, 704.&#13;
14. HvJ EG 23 april 1991, Höfner en Elser, zaak C-41/90, Jur. 1991, I-1979, r.o. 21 en Beschikking van de&#13;
Europese Commissie van 30 januari 1995, Coapi, PbEG 1995, L 122/37, punten 32-33. Zie ook Besluit&#13;
op bezwaar NMa 17 januari 2003, Best Alert, zaak 2938-52, punt 12; Besluit NMa 27 augustus 1998,&#13;
Koninklijke Nederlandse Diergeneeskunde, zaak 379, punt 61; Besluit NMa 30 maart 1998, Cadans – Stigas&#13;
GUO, zaak 125, punten 8, 9 en 10; Besluit NMa 22 oktober 1998, Woningbedrijf Den Haag – Vestia,&#13;
zaak 1095, punt 6; Besluit NMa 21 juni 1999, AWBV-Patrimonium-De Goede Woning, zaak 1338, punt 6&#13;
en Besluit NMa 8 februari 1999, NUON Water - Waterleiding Friesland, zaak 1212, punt 8.&#13;
15. Zie ook MvT, TK 1995-1996, 24 707, nr. 3, p. 58.&#13;
16. Zie HvJ EG 12 december 1995, Dijkstra e.a./Friesland Frico Domo e.a., zaak C-319/93, Van Roesel&#13;
e.a./Campina Melkunie, zaak C-40/93; De Bie e.a./Campina Melkunie, C-224/94, Jur. 1995, I-4471. Zie&#13;
ook Besluit NMa 17 juni 1999, Vereniging Bloemenexpresse - Fleurop Interflora, zaak 447, punt 41 en&#13;
Besluit NMa 25 september 2000, Ontheffingsverzoek VNI, gevoegde zaken 456, 530 en 534.&#13;
17. Beschikking van de Europese Commissie van 23 april 1986, Polypropyleen, PbEG 1986, L 230/1, punt&#13;
81 en Beschikking van de Europese Commissie van 21 oktober 1998, Voorgeïsoleerde buizen, PbEG&#13;
1999, L 24/1, punt 129. Zie ook HvJ EG 16 juni 1987, Commissie/Italië, zaak C-118/85, Jur. 1987,&#13;
2599, r.o. 7.&#13;
18. Besluit NMa 26 april 2004, Nederlands Tandtechnisch Genootschap, zaak 3310, punt 79 en Besluit NMa&#13;
26 april 2004, NIP, LVE, NVP en NVVP, zaak 3309, punt 94.&#13;
19. HvJ EG 29 oktober 1980, van Landeyck e.a., zaken 209 tot 215 en 218/78, Jur. 1980, p. 3125, r.o. 88;&#13;
HvJ EG 8 november 1983, Navewa, gevoegde zaken 96-102, 104, 105, 108 en 110/82, Jur. 1983, p. 3369,&#13;
r.o. 20; HvJ EG 27 januari 1987, Verband der Sachversicherer, zaken 45/85, Jur. 1987, p. 405, r.o. 32;&#13;
Beschikking van de Europese Commissie van 5 juni 1996, FENEX, PbEG 1996, L 181/28, punten 41-42;&#13;
Besluit NMa 26 april 2004, Nederlands Tandtechnisch Genootschap, zaak 3310, punt 79 en Besluit NMa&#13;
26 april 2004, NIP, LVE, NVP en NVVP, zaak 3309, punt 94.&#13;
20. HvJ EG 27 januari 1987, Verband der Sachversicherer, zaken 45/85, Jur. 1987, p. 405, r.o. 26-32 en&#13;
Besluit NMa 26 april 2004, Nederlands Tandtechnisch Genootschap, zaak 3310, punt 79.&#13;
21. Beslissend is of bepaalde ondernemersverenigingen of aangesloten ondernemingen handelingen verrichten&#13;
die ertoe strekken om de in het kartelverbod bedoelde gevolgen teweeg te brengen. Zie o.m. HvJ&#13;
EG 15 mei 1975, Frubo/Commissie, zaken 71/74, Jur. 1975, p. 563, r.o. 30; HvJ EG 29 oktober 1980, van&#13;
Landeyck e.a., zaken 209 tot 215 en 218/78, Jur. 1980, p. 3125, r.o. 88 en HvJ EG 8 november 1983,&#13;
Navewa, gevoegde zaken 96-102, 104, 105, 108 en 110/82, Jur. 1983, p. 3369, r.o. 20.&#13;
22. Zie ook Besluit op bezwaar NMa15 maart 2005, OSB, zaak 2021/397.&#13;
23. Beschikking van de Europese Commissie van 5 juni 1996, FENEX, PbEG 1996, L 181/28, punten 34 en&#13;
35; Beschikking van de Europese Commissie van 24 juni 2004, Ereloonregeling Belgische Architecten,&#13;
EURLex, Pb. 2005, L 004, punten 72 en 73 en HvJ EG 27 januari 1987, Verband der Sachversicherer,&#13;
zaken 45/85, Jur. 1987, p. 405, r.o. 29-32.&#13;
24. Beschikking van de Europese Commissie van 24 juni 2004, Ereloonregeling Belgische Architecten, EURLex,&#13;
PbEU 2005, L 004, punt 70 en HvJ EG 27 januari 1987, Verband der Sachversicherer, zaken&#13;
45/85, Jur. 1987, p. 405, r.o. 30.&#13;
25. HvJ EG 27 januari 1987, Verband der Sachversicherer, zaken 45/85, Jur. 1987, p. 405, r.o. 31.&#13;
26. HvJ EG 14 juli 1972, Imperial Chemical Industries/Commissie, zaken 48/69, Jur. 1972, p. 619, r.o. 64.&#13;
27. En niet hoger dan € 908.000 in alle andere gevallen, bijvoorbeeld het leveren van diensten. Zie art. 7 Mw.&#13;
28. Zie Bekendmaking van de Europese Commissie inzake overeenkomsten van geringe betekenis die de&#13;
mededinging niet merkbaar beperken in de zin van artikel 81, eerste lid, van het EG-Verdrag (‘de minimis’),&#13;
PbEG 2001, C 368/7 van 22 december 2001 en HvJ EG 30 juni 1996, LTM t. MBU, zaak 56/65,&#13;
Jur. 1966, p. 291.&#13;
29. Zie o.m. HvJ EG 9 juli 1969, Volk t. Vervaecke, zaak 5/69, Jur. 1969, p. 295; HvJ EG 20 juni 1978, zaak&#13;
28/77, Jur. 1978, p. 1391; HvJ EG 17 januari 1984, VBVB en VBBB, gevoegde zaken 43 en 63/82, Jur.&#13;
1984, p. 19 en HvJ EG 28 mei 1998, John Deere, zaak C-7/95P, Jur. 1998, I-3111, r.o. 75 en 76. Zie ook&#13;
CBb 7 december 2005, LJN: AU8309 (Secon/NMa), r.o. 6.5 en Rb. Rotterdam 28 februari 2006, zaak&#13;
MEDED 04/3141, n.n.g. (Bovag), § 2.5.4.&#13;
30. Zie o.m. Besluit NMa 12 maart 2003, Amsterdam Schiphol Pijpleiding, zaak 187, punten 45, 46 en 60.&#13;
31. CBb 7 december 2005, LJN: AU8309 (Secon/NMa), r.o. 6.5.&#13;
32. Richtsnoeren van de Europese Commissie inzake de toepasselijkheid van artikel 81 van het EG-Verdrag&#13;
op horizontale samenwerkingsovereenkomsten, PbEG 2001, C 3 van 6 januari 2001, § 168.&#13;
33. Richtsnoeren van de Europese Commissie inzake verticale beperkingen, PbEG 2000, C 291 van 13 oktober&#13;
2000, § 119.&#13;
34. Richtsnoeren van de Europese Commissie inzake de toepasselijkheid van artikel 81 van het EG-Verdrag&#13;
op horizontale samenwerkingsovereenkomsten, PbEG 2001, C 3 van 6 januari 2001, §§ 21-23.&#13;
35. Verordening nr. 26 van de Raad van 4 april 1962 inzake EG 1962, p. 993).&#13;
36. HvJ EG 15 mei 1975, Frubo, zaken 71/74, Jur. 1975, p. 563, r.o. 24-26.&#13;
37. HvJ EG 10 december 1974, Charmasson, zaak 48/74, Jur. 1974, 1383. Zie ook Beschikking Commissie&#13;
2 december 1977, Bloemkool, PbEG 1978, L 21/23; Beschikking Commissie 19 december 1989, Suikerbieten,&#13;
PbEG 1990, L 31/32; Beschikking Commissie 30 juli 1992, Schotse zalm, PbEG 1992, L 246 en&#13;
Beschikking Commissie 18 december 1987, Primeuraardappelen, PbEG 1988, L 59/25.&#13;
38. Zie Beschikking Commissie 7 december 1984, Milchförderungsfonds, Pb. 1985, L 35/35; Beschikking Commissie&#13;
19 december 1989, Suikerbieten, PbEG 1990, L 31/32; Beschikking Commissie 30 juli 1992, Schotse&#13;
zalm, PbEG 1992, L 246 en HvJ EG 12 december 1995, Oude Luttikhuis/Coberco, zaak C-399/93, Jur.&#13;
1995, I-4515. Zie ook Besluit NMa 14 januari 2003, Garnalen, zaak 2269/326, punten 181 en 182.&#13;
39. HvJ EG 12 december 1995, Oude Luttinkhuis/Coberco, zaak C-399/93, Jur. 1995, I-4515.&#13;
40. HvJ EG 3 juli 1991, Akzo Chemie BV/Commissie, zaak C-62/86, Jur. 1991, I-3359.&#13;
41. MvT, TK 1995-1996, 24 707, nr. 3, p. 25-26.&#13;
42. Zie art. 82 sub a tot en met f EG.&#13;
43. Zie o.m. informele zienswijze NMa 14 januari 2005, Borgingssysteem kwaliteit, zaak 4258.&#13;
44. Vgl. MDW-rapport, Normalisatie en certificatie, 1998, p. 49.&#13;
45. HvJ EG 16 november 1977, GB-INNO-BM/ATAB, zaak 13/77, Jur. 1977, 2115; HvJ EG 10 januari&#13;
1985, Leclerc v. Au blé vert, zaak 229/83, Jur. 1985, 1; HvJ EG 29 januari 1985, Cullet v. Leclerc, zaak&#13;
231/83, Jur. 1985, 305; HvJ EG 30 januari 1985, BNIC v. Clair, zaak 123/83, Jur. 1985, 391; HvJ EG&#13;
1 oktober 1987, Vereniging van Vlaamse Reisbureaus, zaak 311/85, Jur. 1987, 3801; HvJ EG 3 december&#13;
1987, BNIC/Aubert, zaak 136/86, Jur. 1987, 4789; HvJ EG 17 november 1993, Ohra, zaak C-245/91,&#13;
Jur. 1993, I-5851 en HvJ EG 18 juni 1998, Corsica Ferries v. Gruppo Antichi Ormoggiatori, zaak&#13;
C-266/96, Jur. 1998, I-3949. Zie ook GvEA 13 december 1990, Prodifarma, zaak T-116/89, Jur. 1990, II-843.&#13;
46. HvJ EG 21 september 1988, zaak C-267/86, Van Eycke v. ASPA, Jur. 1988, 4769, r.o. 16.&#13;
47. HvJ EG 30 april 1986, zaak 209-213/84, Asjes e.a., Jur. 1986, 1457.&#13;
48. Zie ook HvJ EG 11 april 1989, Saeed Flugreisen, zaak 66/86, Jur. 1989, 803.&#13;
49. Zie hierover HvJ EG 17 november 1993, zaak C-185/91, Bundesanstalt für den Güterfernverkehr/Reiff,&#13;
Jur. 1993, I-5801 en HvJ EG 18 juni 1998, zaak C-35/96, Commissie v. Italië, Jur. 1998, I-3886.&#13;
50. Vgl. HvJ EG 17 november 1993, zaak C-185/91, Bundesanstalt für den Güterfernverkehr/Reiff, Jur.&#13;
1993, I-5801. Zie ook HvJ EG 9 juni 1994, Delta Schiffahrts- und Speditionsgesellschaft, zaak C-153/93,&#13;
Jur. 1994, I-2117.&#13;
51. Bij wijze van uitzondering op dit uitgangspunt kan worden gedacht aan de situatie dat een kwaliteitssysteem&#13;
wordt gebruikt als vehikel voor mededingingsbeperkende afspraken (bijvoorbeeld voor prijsafspraken,&#13;
afspraken over marktverdeling of over verdeling van de productie).&#13;
52. Richtsnoeren Samenwerking Ondernemingen, § 81.&#13;
53. Richtsnoeren Samenwerking Ondernemingen, § 85.&#13;
54. Richtsnoeren Samenwerking Ondernemingen, § 94 (voorbeeld 9).&#13;
55. Rb. Den Haag 1 februari 2006 , LJN: AV 0892 (RHP).&#13;
56. Rb. Rotterdam 25 maart 2004, LJN: AS 9177. Vgl. ook GvEA 15 september 1998, European Night&#13;
Services, gevoegde zaken T-374/94, T-375/94, T-384/94 en T-388/94, Jur. 1998, p. II-3141, r.o. 136.&#13;
57. Richtsnoeren Samenwerking Ondernemingen, § 94 (voorbeeld 8).&#13;
58. Rb. Rotterdam 25 maart 2004, UNETO-VNI, LJN: AS 9177.&#13;
59. Rb. Rotterdam 25 maart 2004, UNETO-VNI, LJN: AS 9177.&#13;
60. Beschikking Commissie d.d. 14 december 1989.&#13;
61. Beschikking, punt 41.&#13;
62. Beschikking, punt 38.&#13;
63. Er kunnen vraagtekens worden gezet bij de noodzakelijkheid van deze extra normen. Uit het feit dat de&#13;
normen niet wettelijk verplicht zijn gesteld, kan immers worden afgeleid dat de overheid deze regels&#13;
kennelijk zelf niet onmisbaar acht. Deze factor kan van belang zijn bij de toepassing van artikel 6, derde&#13;
lid, Mw.&#13;
64. Besluit d.d. 19 april 1999 – Integrale Ketenbeheersing (IKB) Varkens.&#13;
65. Zie Richtsnoeren Samenwerking Ondernemingen, § 88. Vgl. Richtsnoeren inzake de toepasselijkheid&#13;
van artikel 81 van het EG-Verdrag op horizontale samenwerkingsovereenkomsten, § 163, § 174 en&#13;
§ 175. In deze laatste paragrafen is bepaald: “(…) De grootste zorg zal dan zijn ervoor te zorgen dat deze&#13;
normen zo open mogelijk zijn en op duidelijk niet-discriminerende wijze worden toegepast. Om uitschakeling&#13;
van de mededinging op de relevante markt of markten te voorkomen, moeten derden op eerlijke,&#13;
redelijke en niet-discriminerende voorwaarden toegang tot de norm kunnen krijgen. Wanneer particuliere&#13;
organisaties of groepen ondernemingen een norm vaststellen (…) wordt de mededinging uitgeschakeld&#13;
indien derden van de toegang tot deze norm worden uitgesloten.”&#13;
66. Beschikking van de Europese Commissie van 29 november 1995, SCK/FNK, PbEG 1995, L 312/79,&#13;
punten 23-30, bevestigd door GvEA 22 oktober 1997, SCK/FNK, zaken T-213/95 en T-18/96, Jur. 1997,&#13;
II-1739, r.o. 145-149; Beschikking van de Europese Commissie van 10 juli 1985, EATE, PbEG 1985, L&#13;
219/35, punten 47-51, bevestigd door HvJ EG 20 mei 1987, ANTIB/Commissie, Jur. 1987, 2201, r.o. 16-24;&#13;
Beschikking van de Europese Commissie van 7 april 1999, EPI gedragscode, PbEG 1999, L 106, p. 14,&#13;
punt 38. Zie ook Rotterdam 25 maart 2004, LJN: AS 9177 (UNETO-VNI); Rb. ’s-Gravenhage 1 februari&#13;
2006, LJN: AV 0892 (RHP).&#13;
67. GvEA 22 oktober 1997 (SCK/Commissie, Gev. zaken T-213/95 en T-18/96), Jur. 1997, II-1739.&#13;
68. Zie m.n. r.o. 131-133 en 148.&#13;
69. Dit was er ook de reden voor dat het ministerie van Sociale Zaken en Werkgelegenheid niet bereid&#13;
een CAO-afspraak algemeen verbindend te verklaren op grond waarvan alle inleenbedrijven die actief&#13;
wilden zijn in de vleessector verplicht waren om zich te laten controleren door een onafhankelijke controle-&#13;
instantie. De COV-regeling is nu zodanig opgezet dat geen sprake is van verplichte deelname&#13;
dat elk bedrijf dat wil uitlenen aan de vleessector dit zonder meer kan. Bovendien kunnen ook buitenlandse&#13;
opdrachtnemers of bedrijven en opdrachtnemers die geen lid zijn van een betrokken werkgeversvereniging&#13;
zich zonder enige belemmering aanmelden voor de COV-regeling (zie hierover ook http://&#13;
www.cov.nl).&#13;
70. Als de eisen op enig moment worden aangepast, dan dient in het belang van de objectiviteit te zijn verzekerd&#13;
dat de nieuwe eisen ook gelden en worden toegepast ten aanzien van de reeds erkenden.&#13;
71. In Rb. Den Haag 1 februari 2006, LJN: AV 0892 (RHP), oordeelde de rechtbank dat geen barrière bestond&#13;
die het voor buitenlandse potgrondleveranciers moeilijk maakte om onder het RHP-keurmerk te worden&#13;
gecertificeerd.&#13;
72. Cbb 2 mei 2006, F. Gowen/d-g NMa, AWB 05/115.&#13;
73. Richtsnoeren Samenwerking Ondernemingen, § 91.&#13;
74. In Rb. Den Haag 1 februari 2006, LJN: AV 0892 (RHP) werd aan het beroep op het ontbreken van een&#13;
onafhankelijke beslissing over toelating (en beroepsmogelijkheid), voorbijgegaan omdat het onvoldoende&#13;
was onderbouwd (r.o. 3.24).&#13;
75. Zie o.m. Rb. Rotterdam 25 maart 2004, UNETO-VNI, LJN: AS 9177 en Besluit NMa 25 september&#13;
2000, VNI, zaak 2157, punt 18; Beschikking van de Europese Commissie van 29 november 1995,&#13;
SCK/FNK, PbEG 1995, L 312/79, punten 23-30, bevestigd GvEA 22 oktober 1997, SCK/FNK, zaken&#13;
T-213/95 en T-18/96, Jur. 1997, II-1739, r.o. 145-149; Beschikking van de Europese Commissie van 10&#13;
juli 1985, EATE, PbEG 1985, L 219/35, punten 47-51, bevestigd door HvJ EG 20 mei 1987, ANTIB/&#13;
Commissie, Jur. 1987, p. 2201, r.o. 16-24; Beschikking van de Europese Commissie van 7 april 1999,&#13;
EPI-gedragscode, PbEG 1999, L 106/14, punten 30 en 38.&#13;
76. NMa Besluit d.d. 19 oktober 2000, Stichting Drogistenfederatie Pharmacon.&#13;
77. Zie Besluit, punt 86.&#13;
78. Vgl. HvJ EG 12 december 1995, Oude Luttikhuis, zaak C-399/93, Jur. 1995, blz. I-4515, r.o. 12-13;&#13;
Mededeling Europese Commissie van 27 april 2004 betreffende de toepassing van artikel 81, derde lid&#13;
EG, §18; Rb. Rotterdam 30 december 2004 LJN: AS 9177 (Nederlandse Golf Federatie).&#13;
79. Mededeling Europese Commissie van 27 april 2004 betreffende de toepassing van artikel 81, derde lid&#13;
EG, §18.&#13;
80. Richtsnoeren inzake de toepasselijkheid van artikel 81 van het EG-Verdrag op horizontale samenwerkingsovereenkomsten,&#13;
§ 7; zie ook Rb. Rotterdam 25 maart 2004, UNETO-VNI, MEDED 02/796-&#13;
HRK.&#13;
81. Richtsnoeren inzake de toepasselijkheid van artikel 81 van het EG-Verdrag op horizontale samenwerkingsovereenkomsten,&#13;
§ 167.&#13;
82. Richtsnoeren van de Europese Commissie inzake de toepasselijkheid van artikel 81 van het EG-Verdrag&#13;
op horizontale samenwerkingsovereenkomsten, § 165.&#13;
83. NMa Besluit 14 maart 2000, met nt. F.J. Leeflang in M&amp;M 2000, nr. 4, p. 150-153.&#13;
84. Met een marktaandeel van 98 procent vrijwel volledig marktdekkend.&#13;
85. Art. 9-12 van het Reglement Aangeslotenen. In art. 9 was bepaald: “De aangeslotene verwerkt met&#13;
ingang van 1-1-2000 in melk- en zuivelproducten die zijn bestemd voor humane consumptie uitsluitend&#13;
boerderijmelk, direct dan wel indirect afkomstig van veehouderijbedrijven die door de stichting KKM&#13;
zijn erkend.”&#13;
86. De NMa waarschuwde nog wel dat indien één of meerdere melkverwerkende bedrijven hun marktgedrag,&#13;
dat aanvankelijk was gebaseerd op de mededingingsbeperkende art. 9 tot en met 12 van het&#13;
Reglement Aangeslotenen, na beëindiging daarvan zouden voortzetten, dat een inbreuk op het kartelverbod&#13;
zou vormen.&#13;
87. Zie o.m. Vzr. Arnhem 24 oktober 2000, LJN: AA 7821; HR 19 september 2003, LJN: AF 8264; Vzr.&#13;
Arnhem 4 februari 2004, LJN: AO 2991; Rb. Assen 17 november 2004, LJN: AR 6417; Vzr. Haarlem&#13;
28 december 2004, LJN: AR 8299; Hof Arnhem 18 januari 2005, LJN: AS 4528; HR 21 januari 2005,&#13;
LJN: AR 3174; Zie over dit onderwerp ook Informele zienswijze NMa d.d. 14 januari 2005, Borgingssysteem&#13;
kwaliteit productie melk, zaak 4258.&#13;
88. HR 19 september 2003, LJN: AF 8264. Vgl. Hof Arnhem 18 januari 2005, LJN: AS 4528.&#13;
89. HR 21 januari 2005, LJN: AR 3174 (Hobbelink / De Zeven Provinciën).&#13;
90. Vzr. Haarlem 28 december 2004, LJN: AR 8299.&#13;
91. NMa d.d. 14 januari 2005, Borgingssysteem kwaliteit productie melk, zaak 4258.&#13;
92. Vgl. Vzr. Haarlem 28 december 2004, LJN: AR 8299.&#13;
93. Besluit d.d. 19 april 1999 – Integrale Ketenbeheersing (IKB) Varkens. Zie ook het MDW-rapport (2000)&#13;
‘Ketengarantiestelsels – Een goede keten: een zorg minder’. In dit rapport wordt de varkenshouderij als&#13;
voorbeeld van een ketengarantiestelsel uitgewerkt.&#13;
94. Besluit, punt 30.&#13;
95. Besluit, punten 28 en 29.&#13;
96. Besluit, punt 29.&#13;
97. Besluit, punten 36 en 37.&#13;
98. Vgl. art. 9b-9d van de Wet economische mededinging, de voorloper van de Mw, over de rechtspleging&#13;
inzake sanctieregelingen.</legacyfootnotes><footnotes><footnote/></footnotes><auteurs>mr. I.W. VerLoren van Themaat</auteurs><published>2006-07-01 00:00:00</published><modified>2006-07-01 00:00:00</modified><editiondate>2006-07-01</editiondate><htmlpath>https://denhollander.info/artikel/4138</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2006</searchword><id>4042</id><udhid>UDH:TvAR/4042</udhid><titel>Gemeente Boxmeer / Jacobs (TvAR 2006/5341)</titel><searchwords><searchword>TvAR 5/2006</searchword><searchword>TvAR 2006/5341</searchword><searchword>UDH:TvAR/4042</searchword></searchwords><attachments><attachment><name>2006_nr 5_Rechtspraak_5341.pdf</name><extention>pdf</extention><url>https://denhollander.info/download/4001/ci</url></attachment></attachments><inleiding>[Pachtwet art. 25, 55]&#13;
&#13;
Op de pachter rust de verplichting aan het&#13;
einde van de overeenkomst het gehele&#13;
melkquotum aan de verpachter over te&#13;
dragen, tegen een vergoeding van in&#13;
beginsel de helft van de waarde daarvan.&#13;
Pachter zal daarom het zijne moeten doen&#13;
om het melkquotum aan het gepachte&#13;
verbonden te houden.&#13;
Overdracht van het melkquotum aan een&#13;
derde, i.c. een vennoot in het kader van een&#13;
maatschapsovereenkomst, brengt mee, dat&#13;
pachter niet langer bevoegd is over het&#13;
melkquotum te beschikken. Pachter de&#13;
“terugregistratie” van het quotum bij het&#13;
einde van de maatschap niet in eigen hand.&#13;
Toerekenbare tekortkoming en ontbinding.</inleiding><content>ARREST IN DE ZAAK VAN:&#13;
De publiekrechtelijke rechtspersoon Gemeente&#13;
Boxmeer, zetelend te Boxmeer,&#13;
appellante,&#13;
procureur: mr. H. van der Linden,&#13;
tegen&#13;
Theodorus Henricus Maria Jacobs, wonende&#13;
te Ledeacker, gemeente Sint Anthonis,&#13;
geïntimeerde,&#13;
procureur: mr. J.C.N.B. Kaal.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
24 juni 2003, dat de pachtkamer van de rechtbank&#13;
te ’s-Hertogenbosch, sector kanton,&#13;
locatie Boxmeer, tussen appellante (hierna te&#13;
noemen: de gemeente) als eiseres en geïntimeerde&#13;
(hierna te noemen: Jacobs) als gedaagde&#13;
heeft gewezen. Van dat vonnis is een fotokopie&#13;
aan dit arrest gehecht.&#13;
2 Het geding in hoger beroep&#13;
2.1 De gemeente heeft bij exploot van 22 juli&#13;
2003 aangezegd van voormeld vonnis in hoger&#13;
beroep te komen, met dagvaarding van Jacobs&#13;
voor dit hof.&#13;
2.2 Bij memorie van grieven heeft de gemeente&#13;
twee grieven tegen het vonnis aangevoerd&#13;
en toegelicht, heeft zij bewijs aangeboden,&#13;
heeft zij een nieuwe productie in het geding&#13;
gebracht en heeft zij gevorderd dat het hof het&#13;
bestreden vonnis zal vernietigen en, opnieuw&#13;
rechtdoende, eventueel onder aanvulling danwel&#13;
wijziging/verbetering van gronden:&#13;
A de tussen de gemeente als verpachtster en&#13;
Jacobs als pachter bestaande pachtovereenkomst&#13;
met betrekking tot het landbouwperceel,&#13;
kadastraal bekend als gemeente Wanroij,&#13;
sectie B nr. 1859 ged., groot 1.00.00 ha, zal&#13;
ontbinden met ingang van de datum van dit&#13;
arrest;&#13;
B Jacobs zal veroordelen om gemeld pachtperceel&#13;
binnen 8 dagen na betekening van dit&#13;
arrest te ontruimen en te verlaten, op straffe&#13;
van een dwangsom van € 250,– per dag, voor&#13;
elke dag dat hieraan niet wordt voldaan, een&#13;
gedeelte van een dag voor een hele dag te&#13;
rekenen, met machtiging van de gemeente om&#13;
die ontruiming zelf te bewerkstelligen middels&#13;
politie en justitie, indien Jacobs aan die&#13;
ontruiming niet voldoet en alsdan op kosten&#13;
van Jacobs;&#13;
C Jacobs zal veroordelen om binnen 8 dagen&#13;
na betekening van dit arrest, danwel binnen&#13;
een door het hof in goede justitie vast te stellen&#13;
termijn, aan de gemeente ter hand te stellen&#13;
de meitellingen van het bedrijf van Jacobs,&#13;
althans de meitellingen van het bedrijf van de&#13;
vader-rechtsvoorganger van Jacobs over de&#13;
jaren 1983 en 1984, met daarbij alle toekenningen&#13;
van de heffingvrije hoeveelheid melk&#13;
door het COS en van alle toekenningen van&#13;
het bietenquotum, zulks op straffe van een&#13;
dwangsom van € 250,– per dag, voor iedere&#13;
dag dat Jacobs met de gevraagde overhandiging&#13;
in gebreke is, een gedeelte van een dag&#13;
voor een hele dag te rekenen;&#13;
D Jacobs zal veroordelen om aan de gemeente&#13;
te betalen tegen behoorlijk bewijs van kwijting,&#13;
de waarde van het melkquotum en van&#13;
het bietenquotum, verbonden met de grond in&#13;
geschil, te berekenen volgens de vaste jurisprudentie&#13;
van het hof, een en ander op te&#13;
maken bij staat en te vereffenen volgende de&#13;
wet, met de wettelijke rente hierover vanaf&#13;
25 maart 2002, de dag van betekening van de&#13;
dagvaarding in eerste aanleg, zijnde daarbij&#13;
per die datum de rente gevorderd, te verhogen&#13;
met de buitengerechtelijke incassokosten en&#13;
kosten juridische bijstand;&#13;
E Jacobs zal veroordelen in de proceskosten,&#13;
zowel in die van eerste aanleg als in die van&#13;
deze hoger beroepszaak.&#13;
2.3 Bij memorie van antwoord heeft Jacobs de&#13;
grieven bestreden, heeft hij bewijs aangeboden&#13;
en heeft hij geconcludeerd dat het hof de&#13;
gemeente in haar beroep niet-ontvankelijk zal&#13;
verklaren, althans haar deze vordering als zijnde&#13;
rechtens onjuist en onbewezen zal ontzeggen,&#13;
met bevestiging van het bestreden vonnis,&#13;
zonodig onder verbetering van de gronden,&#13;
met veroordeling van de gemeente in de kosten&#13;
van (het hof begrijpt:) het hoger beroep.&#13;
2.4 Vervolgens heeft de gemeente een akte&#13;
genomen, welke is gevolgd door een antwoordakte&#13;
van Jacobs.&#13;
2.5 Tenslotte heeft het hof een datum voor&#13;
arrest bepaald.&#13;
3 De grieven&#13;
De grieven luiden:&#13;
Grief I:&#13;
Na een aantal (terechte) beoordelingen over-&#13;
weegt de pachtkamer ten onrechte, dat de&#13;
inbreng van de pachtrechten in voornoemde&#13;
overeenkomst van maatschap niet kan worden&#13;
aangemerkt als vervreemden van pachtrechten,&#13;
gezien de restricties die daarop rusten en&#13;
dat de enkele omstandigheid dat het melkquotum&#13;
op naam van Brouwers staat geregistreerd&#13;
bij het COS dat niet anders maakt en&#13;
voorts wordt ten onrechte overwogen, dat&#13;
met de in punt 3 van de akte uitlatingen geciteerde&#13;
bepalingen in artikel 4, sub B, onder 3&#13;
en 5, artikel 5 en artikel 16, lid 2 van de maatschapsakte,&#13;
de zeggenschap over het gepachte&#13;
in voldoende mate bij Jacobs is gebleven en&#13;
dat verder van verleasing van de quota niet is&#13;
gebleken. Verder overweegt de pachtkamer&#13;
ten onrechte, dat ook overigens niet is gebleken&#13;
dat de gemeente Boxmeer risico loopt dat&#13;
haar aanspraken op een financiële vergoeding&#13;
illusoir zijn geworden en van een toerekenbare&#13;
tekortkoming van Jacobs dus geen sprake&#13;
is en het subsidiair en meer subsidiair door&#13;
de gemeente gestelde op dezelfde gronden als&#13;
hiervoor ten aanzien van de inbreng van pachtrechten&#13;
in de overeenkomst van maatschap is&#13;
overwogen, moet worden verworpen.&#13;
Grief II:&#13;
Ten onrechte overweegt de pachtkamer, dat&#13;
de vorderingen daarom worden afgewezen&#13;
met verwijzing van de gemeente als de in het&#13;
ongelijk gestelde partij in de gedingkosten van&#13;
de wederpartij en heeft de pachtkamer onder&#13;
de beslissing de vorderingen ten onrechte&#13;
afgewezen en de gemeente in de gedingkosten&#13;
veroordeeld.&#13;
4 De vaststaande feiten&#13;
4.1 Tussen partijen staan in hoger beroep als&#13;
enerzijds gesteld en anderzijds erkend dan wel&#13;
niet of onvoldoende weersproken en op&#13;
grond van de in zoverre niet bestreden inhoud&#13;
van overgelegde producties dan wel door de&#13;
pachtkamer vastgesteld en in hoger beroep&#13;
niet bestreden, de navolgende feiten vast.&#13;
4.2 Tussen de gemeente als verpachtster en de&#13;
rechtsvoorganger van Jacobs als pachter is op&#13;
15 oktober 1969 een pachtovereenkomst&#13;
gesloten met betrekking tot het perceel kadastraal&#13;
bekend gemeente Wanroij, sectie B, nr.&#13;
1605, thans kennelijk nr. 1859, ged., groot&#13;
1.00.00 ha.&#13;
4.3 Met het gepachte is een hoeveelheid heffingvrije&#13;
melk gaan samenhangen.&#13;
4.4 Tussen Jacobs (“vennoot sub 2”) en W.M.&#13;
Brouwers te Oploo (“vennoot sub 1”) is&#13;
10 maart 1999 een maatschapsovereenkomst&#13;
gesloten, waarin onder meer de volgende&#13;
bepalingen zijn opgenomen:&#13;
“Artikel 1:&#13;
De overeenkomst van maatschap is gesloten&#13;
op 31 december 1997 en is aangegaan voor&#13;
onbepaalde tijd. De bedrijven van de maatschap&#13;
worden met ingang van 1 januari 1998&#13;
voor gezamenlijke rekening en risico uitgeoefend.”&#13;
“Artikel 4&#13;
In de maatschap zijn op 1 januari 1998 ingebracht:&#13;
A door de vennoot sub 1 (bedrijf te Oploo):&#13;
(...)&#13;
3 het gebruik en genot van productierechten,&#13;
bestaande uit:&#13;
b de referentiehoeveelheid melk van 163.220&#13;
kilogram met een vetgehalte van 3,92 procent,&#13;
welke referentiehoeveelheid bij het Centraal&#13;
Orgaan Superheffing (COS) op naam van de&#13;
vennoot sub 1 zal worden geregistreerd, doch&#13;
waarvan het economisch belang volledig bij&#13;
de vennoot sub 2 blijft berusten&#13;
(...)&#13;
B door de vennoot sub 2 (bedrijf te Ledeacker):&#13;
(...)&#13;
3 het gebruik en genot van productierechten&#13;
bestaande uit:&#13;
a de referentiehoeveelheid melk van 163.220&#13;
kilogram met een vetgehalte van 3,92 procent,&#13;
welke referentiehoeveelheid bij het Centraal&#13;
Orgaan Superheffing (COS) op naam van de&#13;
vennoot sub 1 zal worden geregistreerd, doch&#13;
waarvan het economisch belang volledig bij&#13;
de vennoot sub 2 blijft berusten.&#13;
(...).&#13;
4a de pachtrechten volgens de pachtovereenkomst&#13;
van 20 november 1987 aangegaan met&#13;
de gemeente Boxmeer, met betrekking tot&#13;
percelen cultuurgrond en aanhorigheden gelegen&#13;
te Landhorst en bekend als Wanrooijse&#13;
Peel kavel B 1605/6, waarvan de grondoppervlakte&#13;
groot is 1.00.00 ha.&#13;
5 (...) De vennoot die pachtrechten in de&#13;
maatschap brengt, behoudt zich alle rechten&#13;
voor welke voortvloeien uit de betreffende&#13;
pachtovereenkomst en behoudt de gehele zeggenschap&#13;
over het gepachte, voor zover zulks&#13;
noodzakelijk is om de rechten van de inbrengende&#13;
vennoot ten aanzien van de voortzetting&#13;
van de pacht te waarborgen.”&#13;
“Artikel 5&#13;
(...) De vennoot die pachtrechten in de maatschap&#13;
heeft ingebracht is gerechtigd om deze&#13;
rechten aan het bedrijf van de maatschap te&#13;
onttrekken zonder deswege jegens de maatschap&#13;
schadeplichtig te zijn, uitsluitend indien&#13;
en voor zover zulks noodzakelijk is om de&#13;
rechten van de inbrengende vennoot ten aanzien&#13;
van de voortzetting van de pacht te waarborgen.”&#13;
“Artikel 16&#13;
(...)&#13;
2 Bij beëindiging van de maatschap en de&#13;
voortzetting van de bedrijven door respectievelijke&#13;
inbrengers, zal de vennoot sub 1 zich&#13;
inspannen de bij het aangaan van de maatschap&#13;
ingebrachte referentiehoeveelheid melk,&#13;
genoemd in artikel 4A lid 3 onder b, alsmede&#13;
in artikel 4B, lid 3, onder a, bij het Centraal&#13;
Orgaan Superheffing (COS) weer op naam&#13;
van vennoot sub 2 te doen registreren. Indien&#13;
dit niet mogelijk is vergoed de vennoot sub 1&#13;
de vennoot sub 2 de waarde in het economisch&#13;
verkeer van genoemde referentiehoeveelheid&#13;
melk.”&#13;
4.5 Bij schrijven van 13 juni 2001 heeft het&#13;
Bureau Heffingen van het Ministerie van&#13;
LNV aan de gemeente bericht omtrent de&#13;
registratie van een grondgebruikersverklaring,&#13;
waarin W.M. van de Cruijsen-Brouwers (verder&#13;
te noemen: Brouwers) als grondgebruiker&#13;
van het gepachte staat geregistreerd.&#13;
5 De motivering van de beslissing in&#13;
hoger beroep&#13;
5.1 De gemeente legt aan haar vorderingen ten&#13;
grondslag, dat Jacobs door het gepachte in de&#13;
maatschap tussen hem en W.M. Brouwers in&#13;
te brengen en het op zijn naam gestelde melkquotum&#13;
te vervreemden tekort is geschoten in&#13;
de nakoming van de op hem als pachter rustende&#13;
verbintenis om het gepachte persoonlijk&#13;
te gebruiken en het met het gepachte samenhangende&#13;
melkquotum intact te laten. In het&#13;
bestreden vonnis heeft de pachtkamer overwogen&#13;
de inbreng van de pachtrechten in de&#13;
overeenkomst van maatschap niet te kunnen&#13;
aanmerken als het vervreemden van de pachtrechten&#13;
gezien de restricties die daarop rusten.&#13;
Volgens de pachtkamer maakt de enkele&#13;
omstandigheid dat het melkquotum op naam&#13;
van Brouwers staat geregistreerd dat niet&#13;
anders. Tegen deze overwegingen van de&#13;
pachtkamer richt zich grief I.&#13;
5.2 Het hof overweegt als volgt. De verwijten&#13;
die de gemeente Jacobs maakt vallen uiteen in&#13;
twee onderdelen. Ten eerste betreft het de&#13;
inbreng van het (genot van het) gepachte in de&#13;
maatschap, ten tweede de tenaamstelling van&#13;
het melkquotum op naam van Brouwers. Het&#13;
hof ziet aanleiding eerst het tweede verwijt te&#13;
bespreken.&#13;
5.3 Op de pachter rust de verplichting het&#13;
gepachte als een goed pachter te gebruiken en&#13;
het bij het einde van de overeenkomst in&#13;
goede staat aan de verpachter op te leveren.&#13;
Met betrekking tot het melkquotum betekent&#13;
deze verplichting dat de pachter alsdan het&#13;
gehele melkquotum aan de verpachter dient&#13;
over te dragen, met dien verstande dat die&#13;
overdracht geschiedt tegen een vergoeding&#13;
van in beginsel de helft van de waarde van het&#13;
melkquotum. Hij zal daarom het zijne moeten&#13;
doen om het melkquotum aan het gepachte&#13;
verbonden te houden.&#13;
In het verlengde hiervan staat het de pachter&#13;
niet vrij om het met het gepachte samenhangende&#13;
melkquotum tijdens de looptijd van de&#13;
pachtovereenkomst zonder toestemming van&#13;
de verpachter aan een derde over te dragen.&#13;
Dat laatste is hier wel geschied, nu Jacobs&#13;
heeft medegewerkt aan de overdracht van het&#13;
totale quotum van 163.220 kilogram met een&#13;
vetgehalte van 3,92 procent, kennelijk daaronder&#13;
begrepen het met het gepachte samenhangende&#13;
melkquotum, op naam van Brouwers.&#13;
Deze als vervreemding aan te merken&#13;
wijziging in de tenaamstelling (kennelijk&#13;
geschied op grond van artikel 19, lid 5 van de&#13;
Regeling Superheffing 1993) brengt met zich&#13;
dat Jacobs niet langer bevoegd is over het&#13;
melkquotum te beschikken. Jacobs en Brouwers&#13;
hebben dat kennelijk beseft, aangezien&#13;
Brouwers blijkens artikel 16, lid 2 van de&#13;
maatschapsovereenkomst een inspanningsverplichting&#13;
op zich heeft genomen het melkquotum&#13;
bij het einde van de maatschap weer&#13;
op naam van Jacobs te doen registreren.&#13;
Dit houdt in, dat Jacobs voor de “terugregistratie”&#13;
afhankelijk is van de medewerking&#13;
van Brouwers en het Centraal Orgaan Superheffing&#13;
en dat hij het aldus niet langer in eigen&#13;
hand heeft of hij tot overdracht van het met&#13;
het gepachte samenhangende melkquotum&#13;
aan de gemeente kan overgaan. Brouwers is&#13;
bovendien, zo volgt uit het aangehaalde artikel&#13;
16, lid 2, eerst tot medewerking aan die&#13;
terugregistratie gehouden indien samenwerking&#13;
tussen de maten zal worden beëindigd.&#13;
Als de pacht voordien eindigt kan Jacobs derhalve&#13;
uit hoofde van de maatschapsovereenkomst&#13;
geen aanspraak jegens Brouwers maken&#13;
op de terugregistratie. Dat Jacobs, in het geval&#13;
de terugregistratie niet tot stand komt, jegens&#13;
Brouwers aanspraak kan maken op de waarde&#13;
van het melkquotum in het economisch verkeer,&#13;
staat uiteraard los van de aanspraken van&#13;
de gemeente op het melkquotum zelf.&#13;
5.4 Jacobs heeft zich er nog op beroepen dat&#13;
hij de maatschapsovereenkomst integraal en&#13;
vroegtijdig aan de gemeente heeft toegezonden,&#13;
kennelijk ten betoge dat de gemeente stilzwijgend&#13;
heeft ingestemd met de tenaamstelling&#13;
van het melkquotum op naam van Brouwers.&#13;
De gemeente heeft de toezending&#13;
betwist en in haar akte in hoger beroep aangevoerd,&#13;
dat zij eerst op de hoogte is geraakt van&#13;
de afspraken tussen Jacobs en Brouwers,&#13;
nadat zij kennis had genomen van het – per&#13;
abuis – aan haar toegezonden schrijven, aangehaald&#13;
in rechtsoverweging 4.5. Nu Jacobs&#13;
deze stelling in zijn antwoordakte onbesproken&#13;
heeft gelaten en ook overigens geen&#13;
onderbouwing heeft verstrekt van het tijdstip&#13;
van toezending en het doel daarvan zal het&#13;
hof aan de stelling van Jacobs voorbijgaan.&#13;
5.5 De vervreemding van het melkquotum&#13;
door het op naam van Brouwers te stellen acht&#13;
het hof een toerekenbare tekortkoming van&#13;
Jacobs in zijn verplichting zich als een goed&#13;
pachter te gedragen. Deze tekortkoming acht&#13;
het hof dermate ernstig, dat zij grond oplevert&#13;
voor de ontbinding van de overeenkomst.&#13;
5.6 Het hof komt tot de slotsom dat grief I&#13;
gegrond is. Het eerste verwijt, genoemd in&#13;
rechtsoverweging 5.2 behoeft geen bespreking.&#13;
De afwijzing van de vorderingen van de&#13;
gemeente door de pachtkamer en de daarmee&#13;
corresponderende veroordeling van de gemeente&#13;
in de kosten kunnen gelet op het voorgaande&#13;
niet in stand blijven. Grief II slaagt derhalve&#13;
ook.&#13;
5.7 De vordering van de gemeente zal gelet op&#13;
het voorgaande alsnog worden toegewezen als&#13;
in het dictum vermeld, met dien verstande dat&#13;
de gevorderde dwangsommen zullen worden&#13;
gemaximeerd en de ontruimingstermijn op&#13;
twee weken zal worden gesteld. Het hof ziet&#13;
aanleiding in verband met zijn vaste jurisprudentie&#13;
ten aanzien van melkquota Jacobs te&#13;
veroordelen tot vergoeding van de helft van&#13;
de waarde van het melkquotum in plaats van&#13;
de gevorderde gehele waarde. Voorts zal het&#13;
hof, zoals gevorderd, Jacobs veroordelen de&#13;
gehele waarde van bietenquotum aan de&#13;
gemeente te voldoen. Voor toewijzing van&#13;
buitengerechtelijke incassokosten en kosten&#13;
van juridische bijstand bestaat geen aanleiding,&#13;
omdat niet is gebleken van andere kosten&#13;
dan die waarin de proceskostenveroordeling&#13;
voorziet. Jacobs zal als de in het ongelijk&#13;
gestelde partij in de kosten van beide instanties&#13;
worden veroordeeld.&#13;
De beslissing&#13;
Het hof, rechtdoende in hoger beroep:&#13;
ontbindt de tussen de gemeente als verpachtster&#13;
en Jacobs als pachter bestaande pachtovereenkomst&#13;
met betrekking tot het landbouwperceel,&#13;
kadastraal bekend als gemeente&#13;
Wanroij, sectie B nr. 1859 ged., groot 1.00.00 ha,&#13;
met ingang van heden;&#13;
veroordeelt Jacobs om gemeld pachtperceel&#13;
binnen twee weken na betekening van dit&#13;
arrest te ontruimen en te verlaten, op straffe&#13;
van een dwangsom van € 250,– per dag, voor&#13;
elke dag dat hieraan niet wordt voldaan, een&#13;
gedeelte van een dag voor een hele dag te&#13;
rekenen, met machtiging van de gemeente om&#13;
die ontruiming zelf te bewerkstelligen middels&#13;
politie en justitie, indien Jacobs aan die&#13;
ontruiming niet voldoet en alsdan op kosten&#13;
van Jacobs, met dien verstande dat aan&#13;
dwangsommen terzake ten hoogste € 10.000,–&#13;
zal worden verbeurd;&#13;
veroordeelt Jacobs om binnen 8 dagen na&#13;
betekening van dit arrest aan de gemeente ter&#13;
hand te stellen de meitellingen van het bedrijf&#13;
van Jacobs, althans de meitellingen van het&#13;
bedrijf van de vader-rechtsvoorganger van&#13;
Jacobs over de jaren 1983 en 1984, met daarbij&#13;
alle toekenningen van de heffingvrije hoeveelheid&#13;
melk door het COS en van alle toekenningen&#13;
van het bietenquotum, zulks op straffe&#13;
van een dwangsom van € 250,– per dag, voor&#13;
iedere dag dat Jacobs met de gevraagde overhandiging&#13;
in gebreke is, een gedeelte van een&#13;
dag voor een hele dag te rekenen, met dien&#13;
verstande dat aan dwangsommen terzake ten&#13;
hoogste € 10.000,– zal worden verbeurd;&#13;
veroordeelt Jacobs om aan de gemeente te&#13;
betalen tegen behoorlijk bewijs van kwijting&#13;
de helft van de waarde van het melkquotum&#13;
en de waarde van het bietenquotum verbonden&#13;
met de grond in geschil, een en ander op&#13;
te maken bij staat en te vereffenen volgende&#13;
de wet, met de wettelijke rente hierover vanaf&#13;
25 maart 2002;&#13;
veroordeelt Jacobs in de proceskosten in&#13;
beide instanties, tot aan deze uitspraak aan de&#13;
zijde van de gemeente voor wat betreft de eerste&#13;
aanleg begroot op € 1.230,– voor salaris&#13;
van de procureur en op € 218,– voor griffierecht,&#13;
en in hoger beroep op € 1.341,– voor&#13;
salaris van de procureur en € 282,56 aan griffierecht;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs/><published>2006-05-01 00:00:00</published><modified>2006-05-01 00:00:00</modified><editiondate>2006-05-01</editiondate><htmlpath>https://denhollander.info/artikel/4042</htmlpath></article>
</articles></edition>
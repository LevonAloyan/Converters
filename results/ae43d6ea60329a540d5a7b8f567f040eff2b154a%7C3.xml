<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7830</id><udhid>UDH:TvAR/7830</udhid><titel>'N. J. v.d. H. en P.L. de M. / ruilverkaveling 'Midden-Maasland'' (TvAR 1989/4246)</titel><searchwords><searchword>TvAR 6/1989</searchword><searchword>TvAR 1989/4246</searchword><searchword>UDH:TvAR/7830</searchword></searchwords><attachments><attachment><name>1989_nr 6_Rechtspraak_4246.doc</name><extention>doc</extention><url>https://denhollander.info/download/16390/ci</url></attachment></attachments><inleiding>4246 Landinrichtingswet, art. 148&#13;
Reclamant de M. acht zijn toedeling in strijd met art. 148 Lw., omdat hij veel min­der als weiland geschikte grond krijgt toe­gedeeld dan hij heeft ingebracht.&#13;
Om bij de toedeling zoveel mogelijk aan de bepalingen van art. 148 Lw. te kunnen voldoen is in de richtlijnen opgenomen dat niet meer dan een verschil van twee schat­tingsklassen tussen de gemiddelde inbreng­en toedelingswaarde toelaatbaar is. De in­deling in schattingsklassen is echter slechts gebaseerd op het cultuurtechnisch voort­brengend vermogen van de grond en niet op de gebruiksmogelijkheden.&#13;
Een toedeling die in overeenstemming is met het voorschrift in de richtlijnen hoeft dan ook niet per se in overeenstemming met art. 148 Lw. te zijn. De rechtbank be­veelt onderzoek naar de gebruiksmogelijk­heden van inbreng en toedeling van rekla-mant en belanghebbende.&#13;
Rechtbank 's-Hertogenbosch, 23 septem­ber 1988&#13;
N. J. v.d. H. en P.L. de M. reklamanten te­gen het plan van toedeling in de ruilverka­veling 'Midden-Maasland';&#13;
</inleiding><content>Reklamant De Mol heeft bezwaar gemaakt tegen de gebruiksmogelijkheden van de aan hem toegedeelde grond; de acht door hem ingebrachte percelen bestaan volgens hem voor het grootste gedeelte uit weiland, ter­wijl de daarvoor toegedeelde kavel slechts geschikt is als bouwland.&#13;
De beoordeling&#13;
Zo op het oog wordt met de toedeling in&#13;
het plan van toedeling een beter ruilverkavelingsresultaat bereikt dan in het voorstel: in het plan van toedeling krijgen zowel De Mol als J. Raaijmakers een geconcentreer­de toedeling, terwijl in het wijzigingsvoor­stel van de commissie voor beiden een meer versnipperde toedeling ontstaat en ook de toedeling van Van de Rakt en Van der Lee er niet op vooruit gaat. Alleen F. Raaijma­kers, die min of meer toevallig in het voor­stel is betrokken en in het plan van toede­ling al een gunstige toedeling had, gaat er in het voorstel op vooruit. Op het eerste ge­zicht is er dan ook geen reden het plan van toedeling te wijzigen.&#13;
Een verschil in gebruiksmogelijkheden van de ingebrachte en de toegedeelde gron­den van reclamant De Mol kan daarin ech­ter verandering brengen. Artikel 148 van de Landinrichtingswet schrijft immers voor, dat aan iedere eigenaar, voor zover het be­lang van de landinrichting zich hiertegen niet verzet, een recht met betrekking tot onroerend goed van gelijke hoedanigheid en gebruiksbestemming dient te worden toegedeeld als te zijnen aanzien in het blok is opgenomen.&#13;
Grondslag voor ieders recht op toedeling in een ruilverkaveling is echter niet die hoe­danigheid en gebruiksbestemming, maar de totale waarde van de door ieder ingebrach­te rechten. Om bij de toedeling toch zoveel mogelijk aan voormelde bepaling te kun­nen voldoen is in de richtlijnen voor het plan van toedeling opgenomen dat niet meer dan een verschil van twee schattings­klassen tussen de gemiddelde inbreng en toedelingswaarde toelaatbaar is. Een verge­lijking van de totale toedeling van recla­mant De Mol met zijn totale inbreng op dit punt toont geen wezenlijke achteruitgang. De gemiddelde schattingswaarde van zijn inbreng bedraagt ƒ 22.336,36 per hectare, voor wat betreft de eigendomspercelen en ƒ 22.001,52 per hectare voor wat betreft de pachtpercelen, tegenover een gemiddelde waarde van zijn toedeling van ƒ 22.001,52 per hectare voor wat betreft de eigendoms­percelen en ƒ 21.997,95 per hectare voor wat betreft de pachtpercelen.&#13;
De indeling in schattingsklassen is echter slechts gebaseerd op het cultuurtechnisch voortbrengend vermogen van de grond en niet op de gebruiksmogelijkheden. Het is dan ook niet zo dat graslanden per definitie&#13;
zijn ingeschaald in een lage schattingsklas­se en akkerbouwgronden in een hoge schat­tingsklasse. Een toedeling die in overeen­stemming in met het voorschrift in de richt­lijnen voor wat betreft het toegestane ver­schil in schattingsklassen hoeft dan ook niet persé een toedeling te zijn, die in over­eenstemming is met artikel 148 van de Land­inrichtingswet.&#13;
De Mol stelt zich op het standpunt dat zijn toedeling in strijd met artikel 148 van de Landinrichtingswet is; hij zou veel min­der als weiland geschikte grond krijgen toe­gedeeld dan hij heeft ingebracht. Hij wordt daarin gesteund door de Landinrichtings­commissie en ook de meeste belanghebben­den spreken deze stelling niet tegen. De Mol en de commissie onderscheiden daar­bij echter slechts gronden die óf wel óf niet als weiland geschikt zijn, een indeling die wel heel erg algemeen is. Bovendien hebben zij deze stelling niet onderbouwd, terwijl de belanghebbende J. Raaijmakers een taxa­tierapport heeft overgelegd, waaruit blijkt dat het door hem ingebrachte perceel welis­waar niet bijster geschikt als weiland is, maar in ieder geval wel als weiland te ge­bruiken. De vraag rijst dan onmiddellijk hoe het is gesteld met de geschiktheid als weiland van de door De Mol ingebrachte en de overige aan hem toegedeelde percelen: zijn deze goed, redelijk, matig of niet ge­schikt als weiland?&#13;
Deze vraag kan met de op dit moment voor handen zijnde gegevens niet beant­woord worden, zodat de rechtbank ook geen gefundeerd oordeel kan geven om­trent de vraag of de toedeling van recla­mant De Mol in overeenstemming is met artikel 148 van de Landinrichtingswet. De onderhavige zaak is niet de eerste waarin een dergelijke vraag aan de rechtbank is voorgelegd. Zo is in de ruilverkaveling 'Overloon-Merselo' op een dergelijk be­zwaar beslist na een door de afdeling On­derzoek van de Landinrichtingsdienst te Limburg verricht onderzoek naar de ge­bruiksmogelijkheden van de totale inbreng en de totale toedeling van de betreffende reclamant, waarbij de gronden zijn inge­deeld in diverse klassen. Aan dit vonnis is een copie van dat rapport gehecht. De rechtbank zal ook in het onderhavige ge­schil een dergelijk onderzoek bevelen (in welk onderzoek dan het door J. Raaijma­kers ingebrachte perceel bijzondere aan­dacht dient te verkrijgen), zo spoedig mo­gelijk uit te voeren door ambtenaren van de afdeling Onderzoek van de Landinrich-tingsdienst te Noord-Brabant. Nadat dit rapport aan de rechtbank en aan alle bij het bezwaar betrokken personen zal zijn toege­zonden, zal de rechtbank een datum voor een nieuwe behandeling van het bezwaar vaststellen, tenzij alle betrokkenen te ken­nen geven daaraan geen behoefte te heb­ben.&#13;
</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7830</htmlpath></article>
</articles></edition>
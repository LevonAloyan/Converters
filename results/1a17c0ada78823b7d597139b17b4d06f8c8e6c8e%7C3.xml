<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>6180</id><udhid>UDH:TvAR/6180</udhid><titel>Enige civielrechtelijke aspecten van het melkquotum; gebruiksrechten, zekerheidsrechten, beslag en executie</titel><searchwords><searchword>TvAR 11/1992</searchword><searchword>UDH:TvAR/6180</searchword></searchwords><attachments><attachment><name>1992_nr 11_Artikel_Knottenbelt.pdf</name><extention>pdf</extention><url>https://denhollander.info/download/5974/ci</url></attachment></attachments><inleiding>1. INLEIDING&#13;
Een eigenaar kan bepaalde bevoegdheden uit zijn eigendomsrecht afsplitsen en verlenen&#13;
aan een ander. De eigenaar blijft in dat geval eigenaar in juridische zin (hoofdgerechtigde),&#13;
maar zijn eigendom is belast met een beperkt recht (art. 3:8 BW) ten behoeve van de&#13;
beperkt gerechtigde.&#13;
De beperkte rechten kunnen naar hun inhoud worden onderscheiden in gebruiks- of&#13;
genotsrechten enerzijds en zekerheidsrechten anderzijds. De gebruiksrechten geven de&#13;
beperkt gerechtigde bepaalde bevoegdheden tot gebruik. De zekerheidsrechten daarentegen&#13;
geven de beperkt gerechtigde geen enkel genots- of gebruiksrecht, maar verschaffen&#13;
hem een bepaalde zekerheid bij het verhaal op zijn vorderingsrecht. 1</inleiding><content>2. HET RECHTSKARAKTER VAN HET MELKQUOTUM&#13;
Het melkquotum kan gekarakteriseerd worden als een vermogensrecht in de zin van art.&#13;
3:6 BW.2 Daarnaast doet zich de vraag voor of het melkquotum kan worden aangemerkt&#13;
als een zelfstandig of afhankelijk recht. Vooral naar aanleiding van deze tegenstelling bestaan&#13;
fundamentele meningsverschillen.3&#13;
Om te kunnen bepalen of het melkquotum een afhankelijk recht is moet worden getoetst&#13;
aan de kenmerken van het afhankelijk recht. Daarbij zal gelet worden op de positie&#13;
van het quotum ingeval van overdracht, zowel tussen producenten onderling als in pachtsituaties.&#13;
Kenmerken van een afhankelijk recht zijn:&#13;
1. Zodra het hoofdrecht wordt overgedragen gaat van rechtswege het afhankelijke&#13;
recht op de verkrijger over (zie art. 3:82 BW).&#13;
Het quotum gaat niet van rechtswege over. Op grond van art. 21 lid 3 Beschikking superheffing&#13;
is het bestaan van het quotum afhankelijk van erkenning en registratie van&#13;
overheidswege. Daarnaast gaat, ingeval van overdracht van een deel van het melkveehouderijbedrijf,&#13;
het quotum alleen over als dit uitdrukkelijk is overeengekomen tussen partijen.&#13;
Zonder deze overeenkomst gaat het quotum niet over (zie de artikelen 21 en 22&#13;
Beschikking superheffing '88). De positie van het quotum in pachtsituaties doet echter wel degelijk een afhankelijk&#13;
karakter vermoeden. De onduidelijkheden die voorheen bestonden met betrekking tot de&#13;
vraag aan wie het quotum toekomt aan het einde van de pachttijd, pachter of verpachter,&#13;
zijn nu afdoende opgehelderd. Zo gaf het Hof van Justitie van de Europese Gemeenschappen&#13;
d.d. 13 juli 1989 al aan dat de Europese Regelgeving voldoende ruimte biedt&#13;
aan de Lid-Staten om, met inachtneming van de eisen die voortvloeien uit de bescherming&#13;
van de fundamentele rechten, hetzij de pachter in de gelegenheid te stellen, als hij&#13;
de melkproduktie wil voortzetten, het quotum geheel of gedeeltelijk te behouden, hetzij&#13;
hem schadeloos te stellen als hij zich wil verplichten definitief met de melkveehouderij&#13;
op te houden.&#13;
De Nederlandse minister van Landbouw heeft van de eerste mogelijkheid geen gebruik&#13;
gemaakt en stelt zich op het standpunt dat na afloop van de pacht het quotum naar de verpachter&#13;
terugvloeit. Wel kan de pachter aanspraak maken op een door de verpachter te&#13;
betalen vergoeding.&#13;
Inmiddels heeft ook het Hof van Justitie van de Europese Gemeenschappen haar standpunt&#13;
bepaald. Bij arrest van 6 december 1991 werd bepaald dat het systeem, zoals neergelegd&#13;
in de Beschikking superheffing 1988 waarbij overgang van het melkgebeuren&#13;
geschiedt op basis van hetgeen partijen zijn overeengekomen, niet in overeenstemming is&#13;
met de desbetreffende EG-verordening nr. 1546/88. In plaats daarvan geldt nu het in EGverordening&#13;
nr. 1546/88 opgenomen uitgangspunt dat bij overdracht en verpanding van&#13;
een gedeelte van een bedrijf een hoeveelheid quotum overgaat naar verhouding van de&#13;
oppervlakte grond die door de vervreemder/verpachter voor de melkproduktie wordt gebruikt.&#13;
4&#13;
Het gevolg hiervan is dat overdracht van grond die voor de melkproduktie wordt gebruikt&#13;
zonder melkquotum thans niet meer mogelijk is. Aangenomen moet dan worden&#13;
dat bij de verpachting van los land het quotum bij het einde van de pachtovereenkomst&#13;
niet aan de pachter toekomt maar aan de verpachter. Het quotum volgt als afhankelijk&#13;
recht (het gebruiksrecht op) de grond terug naar de verpachter.5&#13;
Daarbij moet worden opgemerkt dat in de situatie waarin de opbouw van het quotum&#13;
mede aan de investeringen en inspanningen van de pachter te danken zijn mijns inziens&#13;
deze nog immer recht heeft op een vergoeding van de verpachter. Tevens zal in het geval&#13;
waarin de pachtovereenkomst, gesloten voor 6 december 1991, een bepaling bevat dat het&#13;
quotum aan het einde van de pacht bij de pachter/koper blijft, deze bepaling naar mijn&#13;
mening moeten worden geëerbiedigd.&#13;
2. Het afhankelijk recht kan niet los van het hoofdrecht worden overgedragen. In principe&#13;
wordt aan dit kenmerk voldaan: het quotum kan slechts aan een gebruiksrecht op de&#13;
grond overgaan. Hierop bestaat echter een uitzondering; quotumoverdracht zonder grond&#13;
is mogelijk indien een producent zijn quotum (deels) aan de minister van Landbouw verkoopt&#13;
in het kader van de opkoopregeling.6 3. Gaat het hoofdrecht teniet, dan gaat ook het afhankelijk recht van rechtswege teniet.&#13;
Ook aan dit kenmerk wordt maar gedeeltelijk voldaan: het quotum gaat weliswaar verloren&#13;
bij de verkoop van een geheel bedrijf, maar er is wel een overeenkomst met betrekking&#13;
tot dat quotum vereist.7 Het melkquotum gaat dus niet van rechtswege teniet.&#13;
Een zekere zelfstandigheid volgt uit de mogelijkheid tot 'leasen' ofwel 'tijdelijk overdragen'&#13;
van het quotum, hetgeen bij een geheel afhankelijk recht onmogelijk zou zijn8.&#13;
Kenmerk van de tijdelijke overdracht is namelijk dat de overdracht niet gekoppeld is aan&#13;
de grondoverdracht, zoals wel bij structurele verwerving van quota het geval is.&#13;
Uit het bovenstaande kan worden geconcludeerd dat het afhankelijke karakter van het&#13;
melkquotum duidelijker tot uiting komt dan het zelfstandige karakter. Het zou echter té&#13;
voortvarend zijn het melkquotum een volledig afhankelijk karakter toe te kennen. Wellicht&#13;
zou de beste oplossing zijn het melkquotum te karakteriseren als een afhankelijk&#13;
vermogensrecht met zelfstandige elementen.&#13;
Nu het melkquotum gekarakteriseerd is als een vermogens recht doet zich de vraag&#13;
voor of het ook geschikt is voor vestiging van gebruiksrechten en/of zekerheidsrechten.&#13;
Hieronder zal op die vraag worden ingegaan. Eerst komen de gebruiks- of genotsrechten&#13;
aan de orde, vervolgens de zekerheidsrechten waarna, aansluitend, de mogelijkheid van&#13;
beslag en executie behandeld zal worden.&#13;
3. GEBRUIKSRECHTEN OP HET MELKQUOTUM&#13;
Als gebruiksrechten kunnen worden genoemd het recht van erfdienstbaarheid, het recht&#13;
van vruchtgebruik, het recht van erfpacht en het recht van opstal. Het recht van erfdienstbaarheid&#13;
wordt in art. 5:70 BW als volgt gedefinierd: 'Een erfdienstbaarheid is een last&#13;
waarmee een onroerende zaak (het dienende erf) ten behoeve van een andere onroerende&#13;
zaak (het heersende erf) is bezwaard'.&#13;
Uit deze definitie is af te leiden dat het recht van erfdienstbaarheid met betrekking tot&#13;
het melkquotum buiten beschouwing kan blijven. Resten dus het recht van erfpacht, het&#13;
recht van opstal en het recht van vruchtgebruik.&#13;
3.1. Het recht van erfpacht&#13;
Het recht van erfpacht wordt geregeld in de artikelen 5:85-86 BW. In art. 5:85 wordt de&#13;
erfpacht als volgt gedefinieerd: 'Erfpacht is een zakelijk recht dat de erfpachter de bevoegdheid&#13;
geeft eens anders onroerende zaak te houden en te gebruiken'. Dit recht is in&#13;
principe alleen van toepassing op onroerende zaken. Toch kan het melkquotum hier een&#13;
(kleine) rol spelen. Zo zou in gevallen waarin door de eigenaar de onroerende zaak tezamen&#13;
met het quotum in erfpacht is gegeven naast de canon een bedrag kunnen worden bedongen&#13;
als 'huur' voor het quotum. Uiteraard kan ook het quotum aan de erfpachter&#13;
worden verkocht of gratis ter beschikking worden gesteld met de bepaling dat het bij het&#13;
einde van de overeenkomst weer, al dan niet tegen betaling, moet worden overgedragen aan de eigenaar. Volgens Engels9 betreft het hier een zelfstandige overeenkomst, welke&#13;
alleen voor wat betreft de tijdsduur gekoppeld is aan de erfpachtovereenkomst. Bepalingen&#13;
in de erfpachtsvoorwaarden met betrekking tot herziening van de canon hebben dan&#13;
ook niet zonder meer betrekking op de prijs welke eventueel periodiek voor het quotum&#13;
wordt bepaald.&#13;
3.2. Het recht van opstal&#13;
Het recht van opstal is geregeld in de artikelen 5:101-105 BW. In artikel 5:101 lid 1&#13;
wordt het recht van opstal als volgt gedefinieerd: 'Het recht van opstal is een zakelijk&#13;
recht om in, op of boven een onroerende zaak van andere gebouwen, werken of beplantingen&#13;
in eigendom te hebben ofte verkrijgen'.&#13;
Het recht van opstal komt op melkveehouderijbedrijven wellicht uitsluitend als een afhankelijk&#13;
recht voor, afhankelijk van pacht of erfpacht (en mogelijk van vruchtgebruik).&#13;
Daarnaast komt het wel eens (tijdelijk) voor bij boerderij verplaatsingen binnen landinrichtingsplannen.&#13;
Als zelfstandig recht zal het opstalrecht, zeker binnen de melkveehouderij,&#13;
verder niet veel betekenis hebben10. Het al dan niet aanwezig zijn van een&#13;
melkquotum speelt in zoverre een rol dat het een invloed heeft op de waarde van het opstal,&#13;
met name wanneer dit een melkveestal met toebehoren betreft. De opstaller mag als&#13;
eigenaar van de bovenbouw, de gebouwen, werken of beplantingen wegnemen, wanneer&#13;
hij deze zelf heeft gemaakt of gesteld. Waren deze gebouwen of beplantingen reeds aanwezig&#13;
bij het ontstaan van het recht dan mag hij ze wegnemen indien hij daarvoor de prijs&#13;
bij het ontstaan van het recht heeft betaald. Indien hij het een en ander wegneemt, dan zal&#13;
de opstaller ervoor moeten zorgen dat de grond bij het eindigen van het recht in dezelfde&#13;
toestand verkeert als toen hij met bouwen en planten begon. Bij het einde van het opstalrecht&#13;
verkrijgt de eigenaar van de grond de eigendom van bovenbouw, die de opstaller&#13;
daarop heeft geplaatst en niet wenst weg te nemen (art. 5:105 BW). De grondeigenaar&#13;
moet dan de waarde, die de bovenbouw op dat moment had, vergoeden, waarbij de opstaller&#13;
een retentierecht heeft.&#13;
De opstaller zal, bij het einde van de overeenkomst, het melkquotum aan de opstaller&#13;
moeten laten.&#13;
Ingeval de opstaller een melkveehouderijbedrijf begonnen is en daarbij een melkquotum&#13;
heeft opgebouwd, zal de eigenaar de opstaller daarvoor, bij het einde van de overeenkomst,&#13;
een vergoeding moeten betalen. De grond is immers in waarde gestegen.&#13;
Het moge overigens duidelijk zijn dat het solarium dat de opstaller moet betalen los&#13;
staat van de eventuele aanwezigheid en de omvang van het melkquotum.11&#13;
5.5. Het recht van vruchtgebruik&#13;
Het recht van vruchtgebruik is geregeld in de artikelen 3:201-226 BW. In art. 3:201 wordt&#13;
het vruchtgebruik als volgt gedefinieerd: 'Vruchtgebruik geeft het recht om goederen die&#13;
aan een ander toebehoren, te gebruiken en daarvan de vruchten te genieten'. In tegenstelling tot het recht van erfdienstbaarheid, erfpacht en opstal behoeft vruchtgebruik niet alleen&#13;
betrekking te hebben op onroerende zaken. Het kan in principe op alle soorten goederen&#13;
worden gevestigd, dus ook op rechten, mits ze overdraagbaar zijn.12 Het recht van&#13;
vruchtgebruik lijkt dus uitermate geschikt om te vestigen op het gehele melkquotum van&#13;
een melkveehouder of een deel daarvan: de betrokken melkveehouder blijft zelf&#13;
hoofdgerechtigde van het quotum en de vruchtgebruiker trekt er de vruchten van: hij&#13;
melkt de koeien en levert de melk.&#13;
De doorwerking van de publiekrechtelijke regeling in het privaatrecht verhindert dit&#13;
echter. Op grond van art. 32 Beschikking superheffing '88 kan namelijk alleen diegene&#13;
op wiens naam het quotum staat heffingvrij melk leveren.&#13;
De vruchtgebruiker heeft derhalve in principe niets aan het quotum van de rechthebbende.&#13;
Wel zou eventueel met een ontheffing, verleend door de minister op grond van art.&#13;
33 Beschikking superheffing '88 inhoud aan het vruchtgebruik gegeven kunnen worden.&#13;
13&#13;
Anders is het wanneer het recht van vruchtgebruik wordt gevestigd op de grond van de&#13;
betreffende melkveehouder. Op grond van art. 18 lid 1 Beschikking superheffing '88&#13;
wordt onder overdracht als bedoeld in de artikelen 16 en 17 van de Beschikking onder&#13;
meer verstaan de vestiging van een zakelijk gebruiksrecht. Dit heeft tot gevolg dat bij het&#13;
vruchtgebruik maximaal 20.000 kg quotum per hectare mee kan overgaan op de vruchtgebruiker.&#13;
Art. 3:207 lid 1 en 3 BW verplicht de vruchtgebruiker de zaken als een goed huisvader&#13;
te gebruiken, dat wil zeggen dat hij zich bij het gebruik van de zaken overeenkomstig de&#13;
bestemming, die de eigenaar daaraan gegeven had, als een normaal gebruiker moet gedragen.&#13;
Voorzoverre derhalve onroerend goed met het quotum in vruchtgebruik is gegeven&#13;
zal het quotum in stand gehouden moeten worden en te zijner tijd terug gegeven moeten&#13;
worden.&#13;
In de praktijk van de landbouw komt waarschijnlijk uitsluitend vruchtgebruik voor dat&#13;
bij testament gevestigd is. Alhoewel het vruchtgebruik in het algemeen zal worden toebedeeld&#13;
aan de langstlevende echtgenoot zou bijvoorbeeld gedacht kunnen worden aan de&#13;
situatie dat de melkveehouder komt te overlijden en er geen uitzicht is op de voortzetting&#13;
van zijn bedrijf door erfgenamen. Hij kan dan bij testament verklaren dat het vruchtgebruik&#13;
van zijn bedrijf na zijn dood toekomt aan een ander. Deze kan, afhankelijk van de&#13;
datum van overschrijving van de akte van vruchtgebruik, in de lopende, of met ingang&#13;
van de volgende heffingsperiode, aanspraak maken op het quotum. 14&#13;
4. ZEKERHEIDSRECHTEN OP HET MELKQUOTUM&#13;
4.1. Inleiding&#13;
Zekerheidsrechten verschaffen de beperkt gerechtigde een bepaalde zekerheid bij het verhaal&#13;
van zijn vorderingsrecht. Wanneer het zekerheidsrecht op een registergoed rust is het&#13;
een recht van hypotheek; wanneer het op een ander goed rust is het een pandrecht. De pand- en hypotheekhouder kunnen hun zekerheidsrecht slechts éénmaal uitoefenen en&#13;
dan uiteraard alleen nog in het geval dat de debiteur zijn verplichtingen niet nakomt.&#13;
In de landbouw, waar grote investeringen vaak nodig zijn om een bedrijf rendabel of&#13;
winstgevend te maken, wordt veelvuldig gebruik gemaakt van leningen. Het pandrecht en&#13;
het recht van hypotheek zijn daarbij bij uitstek geschikt om de kredietverlener de nodige&#13;
zekerheid te verschaffen. Hieronder zal worden ingegaan op de vraag of melkquotum geschikt&#13;
is voor vestiging van een pandrecht of een hypotheek.&#13;
4.2. Melkquotum en pandrecht&#13;
Belangrijk voor het vestigen van het recht van pand of hypotheek is de tegenstelling registergoed&#13;
tegenover niet-registergoed, zie art. 3:10 BW. Art. 3:227 BW stelt: 'Het recht&#13;
van pand en het recht van hypotheek zijn beperkte rechten, strekkende om op de daaraan&#13;
onderworpen goederen een vordering tot voldoening van een geldsom bij voorrang boven&#13;
andere schuldeisers te verhalen. Is het recht op een registergoed gevestigd, dan is het een&#13;
recht van hypotheek; is het recht op een ander goed gevestigd, dan is het een recht van&#13;
pand'. Registergoederen zijn goederen voor welker overdracht of vestiging inschrijving&#13;
in de openbare registers noodzakelijk is, aldus art. 3:10 BW.&#13;
Het melkquotum voldoet hier niet aan. Op het eerste gezicht lijkt art. 18 Beschikking&#13;
superheffing '88 dit tegen te spreken. Dit artikel bepaalt immers: 'Voor het tijdstip van&#13;
overgang van de referentiehoeveelheid (...) is bepalend de overschrijving van de desbetreffende&#13;
akte in de in artikel 671 van het Burgerlijk Wetboek bedoelde registers (...)'.&#13;
Hiermee wordt echter bedoeld dat een koper/melkveehouder pas heffingvrij melk mag&#13;
gaan leveren nadat de desbetreffende akte in de openbare registers is ingeschreven. De eigendomsoverdracht&#13;
zelf vindt plaats door middel van een onderhandse akte15.&#13;
Het melkqoutum is dus een niet-registergoed waarop een pandrecht gevestigd zou kunnen&#13;
worden. Bij nadere beschouwing doemen echter een aantal complicaties op.&#13;
Een eerste complicatie schuilt in de zinsnede 'pandrecht wordt gevestigd door het&#13;
brengen van het pand in de macht van de pandhouder of een derde' (art. 3:237 BW). Hoe&#13;
moet het melkquotum in de macht van de pandhouder of een derde worden gebracht?&#13;
Mijnssen en Van Velten menen dat een dergelijke handeling te vergelijken is met de levering&#13;
van een onroerende zaak die wordt voltooid door bezitsverschaffing. Deze bezitsverschaffing&#13;
geschiedt door de verkrijger de macht te verschaffen die de vervreemder over&#13;
de zaak kon uitoefenen16. Nu het melkquotum niet los van de grond kan worden overgedragen,&#13;
zou dat tevens betekenen dat (eerste) recht van hypotheek op de grond moet worden&#13;
gevestigd.&#13;
De tweede complicatie betreft de bevoegdheid van de pandhouder. Door expliciet te&#13;
bepalen dat het onderpand in de macht van de pandhouder moet worden gebracht, geeft&#13;
de wetgever te kennen dat de pandhouder slechts een houder is en dat hij geen bezitter&#13;
van de verpande zaak wordt17. Hem is niet het recht van genot of gebruik van de zaak&#13;
toegekend.18 Dit betekent dat hij het quotum niet mag gebruiken. Een extra probleem&#13;
doet zich daarbij voor indien de pandhouder niet tevens melkveehouder is, immers op grond van de Beschikking superheffing '88 kan alleen een melkveehouder aanspraak maken&#13;
op het melkquotum. In dat geval ontstaat er een sluimerend of inactief quotum. Dit is&#13;
een quotum dat als gevolg van overdracht van de grond aan een niet-melkveehouder wel&#13;
bij de vervreemder is afgeboekt, maar niet is toegekend of geregistreerd op naam van de&#13;
verkrijger. Een sluimerend quotum 'herleeft' pas weer als de grond waarmee het quotum&#13;
is overgedragen, weer voor de melkveehouderij wordt gebezigd.19 Een derde complicatie&#13;
tenslotte, doet zich voor indien de pandhouder het pand, in dit geval dus het melkquotum,&#13;
wil executeren. De pandhouder is immers volgens het art. 3:248 BW bevoegd zich bij&#13;
voorrang boven de andere schuldeisers te verhalen zowel voor de hoofdschuld als voor&#13;
renten en kosten, wanneer de debiteur met voldoening van de schuld in gebreke blijft. Indien&#13;
de pandhouder geen melkveehouder/producent in de zin van art. 1 Beschikking superheffing&#13;
'88 is, is hij niet bevoegd het quotum te verkopen. Indien hij wel&#13;
melkveehouder is, is hij gedwongen het quotum mèt de grond te verkopen. Naast pandhouder&#13;
zal hij dus tevens eerste hypotheekhouder moeten zijn. Dit komt zo goed als nooit&#13;
voor.20 Tevens komen er diverse praktische problemen kijken. Zo zal het moeilijk zijn de&#13;
exacte waarde van het quotum te bepalen indien dit samen met de grond wordt verkocht.&#13;
Grond met quotum is immers meer waard dan grond zonder quotum.&#13;
Concluderend lijkt het mij vooralsnog, alhoewel theoretisch misschien mogelijk, praktisch&#13;
gezien niet zinvol het melkquotum met een pandrecht te belasten. Het is vooral de&#13;
sterke doorwerking van het publiekrechtelijke karakter van de melkquoteringsregeling die&#13;
het vestigen van een dergelijk zekerheidsrecht verhindert. Deze vorm van zekerheidsrecht&#13;
zal eerst in de praktijk van belang worden als de overheidsregeling zodanig wordt ingericht&#13;
dat mocht het aankomen op een daadwerkelijk uitoefenen van het zekerheidsrecht,&#13;
de overheid de pandhouder erkent als degene die overschrijving van het recht kan verzoeken.&#13;
Voorwaarde is natuurlijk wel dat de mogelijkheid wordt geschapen het quotum los&#13;
van de grond over te dragen.21&#13;
4.3. Melkquotum en hypotheek&#13;
Hypotheek wordt gevestigd door een tussen partijen opgemaakte notariële akte waarbij de&#13;
hypotheekgever aan de hypotheekhouder de hypotheek op een registergoed verleent, gevolgd&#13;
door inschrijving van de akte in de daartoe bestemde openbare registers (art. 3:260&#13;
BW). Het moge duidelijk zijn dat het melkquotum, als niet-registergoed niet het voorwerp&#13;
kan zijn van een recht van hypotheek.&#13;
De vraag rijst echter of een hypotheek, gevestigd op een melkveehouderijbedrijf, zich&#13;
ook uitstrekt tot het melkquotum behorend bij dat bedrijf. Met andere woorden, kan de&#13;
hypotheekhouder in dat geval bij executie het melkquotum mee verkopen?&#13;
Ritsema meent van niet waarbij hij wijst op het al eerder genoemde arrest van de Hoge&#13;
Raad uit 1942 inzake de teeltvergunning.22 De Hoge Raad overweegt daar dat 'de&#13;
hypotheekhouder (...) op het teelrecht geen zakelijk verhaalsrecht heeft'.23 Volgens Kleijn zal men bij hypotheekverlening uitdrukkelijk moeten bepalen of het&#13;
melkquotum geen registergoed is en stelt verpanding van het melkquotum voor. Niettemin&#13;
zou redelijke interpretatie volgens hem onder omstandigheden kunnen meebrengen&#13;
dat er sprake is van een sterk aan de eigendom gebonden vermogensrecht, zodat het recht&#13;
op het melkquotum mee overgaat24.&#13;
Hierboven is gesteld dat het melkquotum een afhankelijk recht is. De grond kan niet&#13;
zonder het quotum worden overgedragen. De hypotheekhouder zal, indien hij de grond&#13;
wil executeren, ook het quotum moeten verkopen. Ook hier doet zich echter weer het probleem&#13;
voor dat de hypotheekhouder (de bank) geen producent als in art. Ie Beschikking&#13;
superheffing '88 is.&#13;
In de algemene voorwaarden van veel banken is een bepaling opgenomen die dit probleem&#13;
lijkt te ondervangen. In deze bepaling wordt gesteld dat de bank in het algemeen&#13;
alle bevoegdheden kan uitoefenen die aan de hypotheekgever, ware hij onbezwaard eigenaar,&#13;
zelf zouden toekomen. Dit doet denken aan de positie die de curator inneemt (zie&#13;
hieronder paraaf 5). Men zou kunnen stellen dat, nu de eigenaar de bevoegdheid heeft het&#13;
quotum over te dragen, de bank daarom dezelfde bevoegdheid krijgt.&#13;
Deze kwestie is in financieel-economisch opzicht uiterst belangwekkend. Voor de&#13;
bank is het nu niet aantrekkelijk een hypotheek te vestigen op een voor de melkveehouderij&#13;
bestemde hoeveelheid grond daar, nu deze grond niet los van het quotum kan worden&#13;
overgedragen, het voor de hypotheekhouder, als niet-producent, onmogelijk is het quotum&#13;
te verkopen. Indien echter deze mogelijkheid wel zou bestaan zou dit voor de producent&#13;
een aanzienlijke uitbreiding van de te stellen zekerheden betekenen en dus ook van&#13;
de mogelijkheid investeringen te doen met behulp van hypothecaire leningen. Wellicht&#13;
zou daarom overwogen kunnen worden de Beschikking superheffing zo uit te breiden dat&#13;
naast de producent tevens de hypotheekhouder erkend wordt als degene die het melkquotum&#13;
kan overdragen.&#13;
De Beschikking zo uit te breiden dat tevens de pandhouder een dergelijke bevoegdheid&#13;
krijgt is, gezien paragraaf 3.2 en het feit dat zeer recentelijk door het Europese Hof van de&#13;
Europese Gemeenschappen is bepaald dat quotum niet los van de grond kan worden overgedragen,&#13;
niet zinvol.&#13;
5. BESLAG EN EXECUTIE&#13;
5.1. Inleiding&#13;
De hiervoor besproken zekerheidsrechten (pand en hypotheek) ontlenen hun belang aan&#13;
de mogelijkheid dat de schuldenaar niet aan zijn verplichtingen kan of wil voldoen. Het&#13;
beslagrecht en het executierecht geven aan wat er in dat geval dient te geschieden. Beslag&#13;
kan in beginsel gelegd worden op alle overdraagbare vermogensrechten. Theoretisch zou&#13;
dus ook het melkquotum hiervoor in aanmerking kunnen komen. In ons recht bestaan&#13;
vele soorten beslag. Hieronder zullen alleen het executoriale en het conservatoire beslag&#13;
worden behandeld. Daarnaast zal aandacht worden besteed aan het faillissement. De mogelijkheid tot executie zal niet afzonderlijk behandeld worden maar komt, waar relevant,&#13;
ter sprake.&#13;
5.2. Conservatoir beslag&#13;
Conservatoir beslag is een preventieve maatregel met als doel bewaring van de in beslag&#13;
genomen vermogensbestanddelen.25 Conservatoire beslagen worden in de eerste plaats&#13;
gelegd om hun blokkerende werking. Deze blokkerende werking dient ertoe te voorkomen&#13;
dat de beslagen goederen worden weggemaakt voordat er een executoriale titel is.&#13;
In dit verband is de zaak Vroegindeweij tegen Amev van belang26. Vroegindeweij, erfpachter&#13;
en wanbetaler, wilde zijn quotum verkopen (waarde: f 600 000). Amev, erfverpachter&#13;
had daarop beslag gelegd. De President beval Amev dit beslag op te heffen en&#13;
verbood Vroegindeweij het quotum aan derden over te dragen op straffe van een dwangsom&#13;
van f 1 000 000. Wat nu als Vroegindeweij dit verbod in de wind slaat en het quotum&#13;
toch verkoopt? De President twijfelt of een melkquotum wel vatbaar is voor conservatoir&#13;
beslag: 'Immers, niet goed valt in te zien hoe een dergelijk beslag tot uitwinning zal kunnen&#13;
leiden (...)'.&#13;
Toch kan een dergelijk beslag ook zinvol zijn zonder uitwinning. Als Vroegindeweij&#13;
het melkquotum vervreemdt terwijl er conservatoir beslag op rust, dan is dat een misdrijf&#13;
(artikel 198 Wetboek van Strafrecht). Zonder beslag is het alleen maar wanprestatie. 27&#13;
5.5 Executoriaal beslag&#13;
Executoriaal beslag heeft tot doel verhaal voor een vordering op het vermogen van de&#13;
geëxecuteerde te bieden.28 Het beslag moet worden gelegd onder de rechthebbende van&#13;
het melkquotum, de melkveehouder.29 Het beslag leidt tot de relatieve beschikkingsonbevoegdheid&#13;
van de betrokken melkveehouder, hij kan het melkquotum ten opzichte van de&#13;
beslaglegger niet overdragen of er een geldig zakelijk recht op vestigen. Dergelijke beschikkingshandelingen&#13;
blijven op zichzelf genomen wel geldig, maar de executant hoeft&#13;
zich er niet aan te storen. Het beslag zal dan ook niet in de weg staan aan de voortzetting&#13;
van de exploitatie van het melkveehouderijbedrijf door de melkveehouder. Het leggen&#13;
van executoriaal beslag zal minder moeite opleveren dan de executie van het beslagen&#13;
goed.30Immers, niet goed valt in te zien hoe een dergelijk beslag tot uitwinning zal kunnen&#13;
leiden, zonder dat de executant beschikt over het bedrijf of de grond waarmee het&#13;
quotum verbonden is en zonder welk overdracht van het quotum niet mogelijk is. Daarnaast&#13;
moet een eventuele koper van het melkquotum de hoedanigheid van melkveehouder&#13;
bezitten om aanspraak te kunnen maken op het gekochte quotum. Eventueel een laatste&#13;
probleem met betrekking tot de executie zou zich kunnen voordoen bij de registratie waarbij medewerking van de Directeur L.N.O. en de geëxecuteerde nodig is (art. 21 Beschikking&#13;
superheffing '88).&#13;
Naast conservatoir en executoriaal beslag wordt in de rechtspraak ook de reëele executie&#13;
van een verplichting tot overdracht van een melkquotum mogelijk geacht. Reëele executie&#13;
houdt in dat de executant zonder medewerking van zijn schuldenaar bereikt, wat&#13;
ook bereikt zou zijn, indien de schuldenaar vrijwillig aan zijn verplichtingen had voldaan.&#13;
Een van de mogelijkheden voor de executant om dit te bereiken is door middel van de&#13;
rechterlijke machtiging.31 Zo kwam de President van de Rechtbank Leeuwarden tot&#13;
toewijzing van de vordering tot machtiging om het vonnis in plaats te doen treden van de&#13;
in art. 8 Beschikking superheffing '85 (art. 21 Beschikking superheffing '88) voorgeschreven&#13;
kennisgeving.32&#13;
6. MELKQUOTUM EN FAILLISSEMENT&#13;
Tot het executie- en beslagrecht hoort ook het faillissementsrecht. Men kan het faillissement&#13;
zien als een beslag op nagenoeg het gehele vermogen van de failliet ten behoeve&#13;
van de schuldeisers gezamenlijk, dat uiteindelijk ten doel heeft om de opbrengst van de&#13;
vermogensbestanddelen van de failliet te verdelen over de gezamenlijke schuldeisers. Dit&#13;
betekent dat in beginsel geen plaats is voor executiemaatregelen van afzonderlijke&#13;
schuldeiser en dat de door hen gelegde beslagen op vermogensbestanddelen van de failliet&#13;
als gevolg van het faillissement vervallen33. Het faillissement kan enerzijds worden&#13;
gezien als een conservatoir beslag, doch heeft anderzijds ook kenmerken van een executoriaal&#13;
beslag.34&#13;
In het eerder aangehaalde arrest inzake de Teeltvergunning bepaalde de Hoge Raad dat&#13;
het teeltrecht onderdeel kan uitmaken van de failliete boedel.35 De vergunning heeft volgens&#13;
de Hoge Raad niet een strikt persoonlijk karakter '(…) daar de betekenis ervan,&#13;
evenals van alles wat tot zijn bedrijf behoort voor hem van louter economische aard is'.&#13;
Dit wordt niet anders, aldus de Hoge Raad, nu de vergunning uitsluitend geldt voor personen,&#13;
in de vergunning vermeldt. Interessant op dit punt is bijvoorbeeld ook de uitspraak&#13;
van het Hof ' s-Gravenhage in 1967 ten aanzien van een vervoersvergunning.36 Geconstateerd&#13;
werd dat een bepaalde vergunning niet voordat het faillissement is ingetreden is&#13;
overgedragen. Het Hof bepaalde dat in dat geval deze vergunning in de failliete boedel&#13;
valt.37&#13;
Hoewel er verschillen bestaan tussen bijvoorbeeld een vervoersvergunning en het&#13;
melkquotum lijkt het toch niet onmogelijk hier een parallel te trekken. Het melkquotum is&#13;
evenmin zo strikt persoonlijk dat het niet in de failliete boedel zou kunnen vallen. Het&#13;
quotum is een vermogensrecht waarvan de baten aan alle crediteuren kunnen toekomen.38 Op het eerste gezicht lijkt het erop dat, evenals bij pand en beslag buiten faillissement,&#13;
ook hier de executie problemen oplevert. Bij nadere beschouwing blijkt dit, ingeval van&#13;
faillissement, mee te vallen.&#13;
Weliswaar heeft de faillietverklaring tot gevolg dat de debiteur zijn beschikkingsbevoegdheid&#13;
ten aanzien van zijn gehele vermogen verliest39, maar deze bevoegdheid gaat&#13;
over op de curator die (onder toezicht van de rechter-commissaris) in het belang van de&#13;
crediteuren optreedt.40 Dat betekent dat bij het beheren en vereffenen van de boedel de&#13;
curator de vermogensrechten van de gefailleerde uitoefent. De curator doet dat met dezelfde&#13;
bevoegdheden en onder dezelfde beperkingen als de gefailleerde dat deed tot zijn&#13;
faillietverklaring.41 De curator kan daarnaast, na machtiging door de rechter-commissaris&#13;
het faillietverklaarde bedrijf voortzetten. Tijdens deze voorlopige voortzetting is de curator&#13;
bevoegd goederen uit de boedel over te dragen.42&#13;
Ingeval van het faillissement van een melkveehouder kan naar mijn mening gesteld&#13;
worden dat bij executie de curator bevoegd is het melkquotum te vervreemden. Hij neemt&#13;
als het ware de kwaliteit van melkveehouder over van de gefailleerde. Wel dient bedacht&#13;
te worden dat de curator onder het huidige stelsel het melkquotum slechts zeer beperkt te&#13;
gelde kan maken: door overdracht tezamen met het bedrijf of met losse grond of door&#13;
middel van de opkoopregeling. Bovendien moet de eventuele koper van het quotum de&#13;
hoedanigheid van melkveehouder bezitten om aanspraaak te kunnen maken op het gekochte&#13;
quotum.&#13;
7. SLOT&#13;
De kwalificatie van het melkquotum als vermogensrecht kan een aantal vragen oproepen&#13;
met betrekking tot de rol die het quotum in het privaatrecht speelt. Een deel van deze vragen&#13;
wordt door de publiekrechtelijke regeling zelf beantwoord. Het betreft hier voornamelijk&#13;
erfrechtelijke en huwelijksvermogensrechtelijke kwesties. Tevens bepaalt de&#13;
Beschikking dat de overdracht van het quotum, zowel tussen producenten als in pachtsituaties,&#13;
geschiedt via de privaatrechtelijke vorm van de overeenkomst (zie o.a. de artikelen&#13;
16 en 19 Beschikking superheffing '88).&#13;
Een groot aantal vragen met betrekking tot de privaatrechtelijke rol van het melkquotum&#13;
blijft in de Beschikking echter onbeantwoord. In het voorgaande is daarom getracht&#13;
door enkele civielrechtelijke aspecten van het melkquotum te belichten, deze rol wat duidelijker&#13;
te maken. Hieruit kan geconcludeerd worden dat theoretisch gezien het melkquotum&#13;
ook privaatrechtelijk goed kan functioneren.&#13;
De eigenaar kan, alhoewel niet direct op het quotum zelf, toch via de grond een recht&#13;
van vruchtgebruik vestigen. Tevens speelt het quotum een rol bij het recht van erfpacht&#13;
en het recht van opstal. In de huidige situatie waarin het quotum is gekoppeld aan de&#13;
overdracht van grond lijkt de betekenis van (de waarde) van het melkquotum voor de&#13;
pandhouder niet groot. Alhoewel het quotum niet gekarakteriseerd kan worden als een registergoed zou het, nu overdracht van grond zonder quotum niet mogelijk is, toch een rol&#13;
van betekenis kunnen spelen voor de hypotheekhouder. Dit zal sterk afhangen van de&#13;
faciliteiten die de regeling van de overheid met betrekking tot de superheffing biedt aan&#13;
de hypotheekhouder met betrekking tot de mogelijkheid te executeren. Een zodanige wijziging&#13;
in de Beschikking superheffing zou wellicht te overwegen zijn.</content><legacyfootnotes>1. E.B. Berenschot, J.M. Hoekstra, J.B. Vegter, Eigendom en beperkte rechten naar BW en NBW, Deventer&#13;
1986, p. 69.&#13;
2. Pk. Hof Arnhem, 15 februari 1990, Agr R 1990, 4373.&#13;
3. Zie voorbeeld, H.J. Simon, Agr R 1988, nr. 7/8, p. 314 en P. de Haan. Agr R 1988, nr. 7/8, p. 339.&#13;
4. G. Heida, Van Boerenbedrijf tot landbouwonderneming, Deventer 1990, p. 12.&#13;
5. Hof van Justitie E.G. 13 juli 1989, Wachauf; A.H.T. Heisterkamp, Overzicht en bespreking van de&#13;
rechtspraak in pachtzaken. Pacht en Superheffing, Agr R 1991, nr. 12, p. 592 e.v.&#13;
6. M.J.J. van Vlokhoven. t.a.p. p. 12.&#13;
7. Toelichting wijziging Beschikking superheffing '88, 14 oktober 1988, nr. J 88/10439. Een overeenkomst&#13;
is vereist met betrekking tot de prijs, hoeveelheid grond waarmee het quotum overgaat, vetquotering e.d.&#13;
8. Covernotitie met betrekking tot het leasen van melkquota, uitgebracht door het Landbouwschap; A.M.&#13;
Bakker, Het rechtskarakter van het melkquotum, Agr R 1989, nr. 12, p. 573-578.&#13;
9. W.B.H. Engels, Superheffing, bedrijven en agrarisch onroerend goed, Deventer 1988, p. 184.&#13;
10. W.B.M. Engels, t.a.p. p. 186; Pitlo-Brahn, Zakenrecht, negende druk, Arnhem 1987, p. 317-318.&#13;
11. W.B.M. Engels, t.a.p. p. 186-187.&#13;
12. Asser-Beekhuis, Zakenrecht-II, elfde druk, Zwolle 1983, p. 391-393.&#13;
13. H.J. Simon, Het juridische karakter van produktierechten, Agr R 1988, nr. 7/8, p. 306-318.&#13;
14. Art. 21 lid 4 Beschikking Superheffing '88.&#13;
15. Asser-Beekhuis, Zakenrecht-I, t.a.p. p. 233.&#13;
16. Asser-Mijnssen-van Velten, Zakenrecht deel III, elfde druk, Zwolle 1986, p. 93.&#13;
17. E.B. Berenschot, J.M. Hoekstra, J.B. Vegter, t.a.p. p. 135.&#13;
18. Asser-Mijnssen-van Velten, t.a.p. p. 95.&#13;
19. J.H. Verspeek, H.R.F.M. van Thiel, Melkquota in de notariële praktijk, WPNR 1986, nr. 5791, p. 453.&#13;
20. Gesprek met de Rabobank, Eindhoven: uit politiek-economisch en financieel oogpunt is een dergelijke&#13;
constructie zeer onwenselijk voor banken en komt dan ook zo goed als nooit voor.&#13;
21. P. Ritsema, Het karakter van het recht een hoeveelheid melk heffingvrij te leveren. Bijdrage aan Bundel&#13;
'Superheffing', PAO-KHT 1985, p. 164-165.&#13;
22. P. Ritsema, t.a.p. p. 161-162.&#13;
23. HR 27 februari 1942, NJ 1942, 350.&#13;
24. W.M. Kleijn in: A.A. Creutzberg, Verslag van de discussie. Uit: Superheffing en&#13;
mestoverschotproblematiek. Enige capita selecta voor de notariële praktijk. Lelystad 1988, p. 59.&#13;
25. H. Oudelaar, Recht halen. Inleiding in het executie- en beslagrecht, Deventer 1983, p. 53 e.v.&#13;
26. President Rb. Utrecht 31 maart 1988, KG 1988, 233 (Amev-Vroegindeweij).&#13;
27. A.H.M, van Santen, Verpachter en pachter strijden om het melkquotum, WPNR 1989, nr. 5945, p. 39.&#13;
28. H. Oudelaar, t.a.p. p. 53 e.v.&#13;
29. Rb. Arnhem 2 september 1983, NJ 1984, 690; Rb. Leeuwarden 22 september 1983, NJ 1984, 691.&#13;
30. Rb. Leeuwarden 22 september 1983, NJ 1984, 691: Het feit dat de executie van het beslagen goed&#13;
problemen oplevert, hoeft aan de bevoegdheid tot het leggen van het beslag niet in de weg te staan.&#13;
31. H. Oudelaar, t.a.p. p. 36-37; Art. 3:299 BW.&#13;
32. President Rb. Leeuwarden 11 december 1987, KG 1988, 55.&#13;
33. Art. 33 Faillissementswet.&#13;
34. H. Oudelaar, t.a.p. p. 5.&#13;
35. HR 27 februari 1942, NJ 1942, 350.&#13;
36. Hof 's-Gravenhage 4 januari 1967, NJ 1967,456.&#13;
37. Zo ook: Hof 's-Gravenhage I november 1961, NJ 1962, 511, eveneens ten aanzien van een&#13;
vervoersvergunning.&#13;
38. P. Ritsema, t.a.p. p. 161-162; Polak-Polak, Handboek voor het Nederlands handels- en faillissementsrecht.&#13;
Deel I, derde gedeelte, Faillissement en surséance van betaling, zevende druk, Groningen 1972, p. 87-88.&#13;
39. Art. 20 Fw.&#13;
40. Artikelen 64 en 68 Fw; A.F.M. Dorresteijn, Bedrijfssluiting. Van faillissement van een eenmanszaak tot&#13;
Ogem-sterfhuis, p. 65 e.v.&#13;
41. Polak-Polak, Handboek deel I derde gedeelte, Groningen 1972, p. 220.&#13;
42. Art. 98 en 101 Fw.&#13;
</legacyfootnotes><footnotes><footnote/></footnotes><auteurs>Mr. D. Knottenbelt</auteurs><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/6180</htmlpath></article>
</articles></edition>
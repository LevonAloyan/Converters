<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1999</searchword><id>4820</id><udhid>UDH:TvAR/4820</udhid><titel>St. Jelgersma v.d. Hoop / Verhagen (TvAR 1999/4988)</titel><searchwords><searchword>TvAR 12/1999</searchword><searchword>TvAR 1999/4988</searchword><searchword>UDH:TvAR/4820</searchword></searchwords><attachments><attachment><name>1999_nr 12_Rechtspraak_4988.pdf</name><extention>pdf</extention><url>https://denhollander.info/download/4762/ci</url></attachment></attachments><inleiding>Pachtwet art. 25 en 55&#13;
&#13;
Verkoop door pachter (van een hoeve) van&#13;
met het gepachte samenhangend melkquotum,&#13;
ondanks schriftelijke waarschuwingen verpachter.&#13;
Comparitie van partijen ter plaatse. De verkoop&#13;
van het melkquotum is een zodanig ernstige&#13;
toerekenbare tekortkoming, dat deze&#13;
ontbinding van de pachtovereenkomst van de&#13;
hoeve rechtvaardigt. Ook de (aanzienlijke,&#13;
maar voorzienbare) financiële consequenties&#13;
voor pachter van een ontbinding doen daaraan&#13;
onvoldoende af.&#13;
Veroordeling van pachter tot overdracht van&#13;
het resterende quotum tegen gelijktijdige&#13;
betaling door verpachter van een vergoeding.</inleiding><content>ARREST VAN 1 APRIL 1997 IN DE&#13;
ZAAK VAN:&#13;
de stichting Jelgersma van der Hoop Stichting,&#13;
gevestigd te Schoorl, appellante,&#13;
procureur: mr. B. Peek,&#13;
tegen:&#13;
Lambertus Adrianus Verhagen, wonende te&#13;
Schoorl, geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
9 januari 1996 dat de pachtkamer van het kantongerecht&#13;
te Alkmaar tussen partijen – hierna&#13;
ook te noemen: Jelgersma resp. Verhagen –&#13;
heeft gewezen; van dat vonnis is een fotocopie&#13;
aan dit arrest gehecht.&#13;
2 Het geding in hoger beroep&#13;
2.1 Jelgersma heeft bij exploit van 8 februari&#13;
1996 aan Verhagen aangezegd van dat vonnis&#13;
in hoger beroep te komen, met dagvaarding&#13;
van Verhagen voor de pachtkamer van dit hof.&#13;
2.2 Bij memorie van grieven heeft Jelgersma&#13;
drie grieven tegen het bestreden vonnis aangevoerd&#13;
en toegelicht, heeft zij producties in het&#13;
geding gebracht en geconcludeerd dat het hof&#13;
het vonnis waarvan beroep zal vernietigen en,&#13;
opnieuw rechtdoende, de vordering in eerste&#13;
instantie alsnog zal toekennen en Verhagen&#13;
zal veroordelen in de kosten van beide instanties.&#13;
2.3 Bij memorie van antwoord heeft Verhagen&#13;
verweer gevoerd en geconcludeerd dat het hof&#13;
Jelgersma niet-ontvankelijk zal verklaren in&#13;
haar hoger beroep, althans het beroep zal verwerpen&#13;
met bekrachtiging van het vonnis&#13;
waarvan beroep en met veroordeling van Jelgersma&#13;
in de kosten van de onderhavige procedure&#13;
in beide instanties.&#13;
2.4 Vervolgens hebben partijen de stukken aan&#13;
het hof overgelegd voor het wijzen van arrest.&#13;
3 De grieven&#13;
Jelgersma heeft tegen het vonnis waarvan&#13;
beroep de volgende grieven aangevoerd:&#13;
Grief I&#13;
Ten onrechte verbindt de pachtkamer van het&#13;
kantongerecht aan de conclusie dat de pachter&#13;
quotum heeft verkocht, dat mede rustte op&#13;
grond van Jelgersma, niet de consequentie dat&#13;
de pachtovereenkomst om die reden moet&#13;
worden ontbonden.&#13;
Grief II&#13;
Ten onrechte stelt de pachtkamer van het kantongerecht&#13;
dat genoegzaam is gebleken van tal&#13;
van investeringen die Verhagen voor eigen&#13;
rekening heeft gepleegd voor aanzienlijke&#13;
bedragen en dat tevens is komen vast te staan&#13;
dat de kwaliteit van het gepachte, met name&#13;
de staat van de gebouwen, op kosten van Verhagen&#13;
is verbeterd.&#13;
Grief III&#13;
Ten onrechte acht de pachtkamer van het kantongerecht&#13;
het door Verhagen wanprestatie&#13;
plegen door het verkopen van melk en het&#13;
niet alle verplichtingen uit de pachtovereenkomst&#13;
op juiste wijze nakomen afgezet tegen&#13;
de belangen van Verhagen onvoldoende zwaar&#13;
om de pachtovereenkomst te ontbinden.&#13;
4 De vaststaande feiten&#13;
Op grond van de in zoverre niet bestreden&#13;
vaststellingen van de pachtkamer van het kantongerecht&#13;
(in de rechtsoverwegingen 2.1 t/m&#13;
2.5 van het vonnis waarvan beroep) en op grond&#13;
van hetgeen verder is gesteld en niet of onvoldoende&#13;
is weersproken dan wel blijkt uit de&#13;
onbetwiste inhoud van overgelegde bescheiden&#13;
staat in hoger beroep het volgende vast:&#13;
1. Verhagen pacht van Jelgersma, op basis van&#13;
een schriftelijke pachtovereenkomst d.d.&#13;
22 juli 1987, goedgekeurd door de grondkamer&#13;
voor Noord-Holland op 25 augustus&#13;
1987, en een aanvullende pachtovereenkomst&#13;
d.d. 19 juni 1990, goedgekeurd door de&#13;
grondkamer voor Noord-Holland op 31 juli&#13;
1990, een gedeelte van een stolpboerderij, een&#13;
veestal, een machineloods en een schapenstal&#13;
met bijbehorend grasland te Schoorl aan de&#13;
Molenweg 10, kadastraal bekend gemeente&#13;
Schoorl, sectie C nrs 2728, 1791, 1786, 1787,&#13;
2117 (ged.) en 2726 (ged.), totaal groot&#13;
11.02.87 ha, ingaande 25 december 1986 resp.&#13;
( voor perceel 1787, groot o.12.87 ha) 25 juni&#13;
1990.&#13;
Sedert 1992 is Verhagen de enige pachter.&#13;
2. Verhagen exploiteert een melkveehouderijbedrijf&#13;
op het gepachte, alsmede op hem in&#13;
eigendom toebehorend en door hem van jaar&#13;
tot jaar van de gemeente Schoorl gepacht land.&#13;
3. Op het gepachte rustte in het melkjaar&#13;
1991/1992 een melkquotum van in totaal&#13;
98.042 kg.&#13;
4. Deltax Belastingadviseurs B.V. heeft bij&#13;
brief van 26 maart 1991 namens Verhagen&#13;
– kort weergegeven – aan Jelgersma gemotiveerd&#13;
toestemming gevraagd tot verkoop van&#13;
een gedeelte van het op het gepachte rustende&#13;
melkquotum.&#13;
5. Jelgersma heeft de gevraagde toestemming&#13;
bij brief van 11 april 1991 aan Deltax Belastingadviseurs&#13;
gemotiveerd geweigerd.&#13;
In die brief wordt ondermeer gesteld:&#13;
“Overigens hebben wij reeds bij schrijven dd.&#13;
13 maart 1991 aan de heer Verhagen medegedeeld&#13;
dat wij geen medewerking wensen te&#13;
verlenen aan de verkoop van melkquotum&#13;
rustende op het land van de Stichting. Wij zijn&#13;
van mening dat dit de belangen van de Stichting&#13;
schaadt.”&#13;
De brief van 13 maart 1991, waarnaar wordt&#13;
verwezen, is overigens in de procedure niet&#13;
overgelegd.&#13;
6. De genoemde brief van Jelgersma van&#13;
11 april 1991 is door Westelijke accountantskantoren&#13;
B.V. (volgens haar briefpapier is&#13;
Deltax Belastingadviseurs B.V. een onderdeel&#13;
van Westelijke accountantskantoren B.V.) aan&#13;
Verhagen toegezonden met een begeleidende&#13;
brief van 26 april 1991 waarin onder meer de&#13;
passage voorkomt:&#13;
“Het is van belang dat, indien u een deel van&#13;
de melk verkoopt via het verpachte land van&#13;
moeder, u nu – of in de toekomst – niet met&#13;
een schadeclaim van de Stichting van doen&#13;
krijgt.”&#13;
De bovengenoemde brieven van 26 maart, en&#13;
11 en 26 april 1991 zijn in het geding&#13;
gebracht.&#13;
7. Verhagen heeft in oktober 1991 tezamen&#13;
met 2.01.40 ha (door hem voorheen van zijn&#13;
moeder gepachte en nadien hem in eigendom&#13;
toebehorende) in zijn bedrijf geëxploiteerde&#13;
grond een hoeveelheid van 37.133 kg melkquotum&#13;
verkocht.&#13;
8. In de genoemde brief van 26 maart 1991&#13;
van Deltax Belastingadviseurs B.V. wordt&#13;
gesteld dat op het gepachte 82.268 kg heffingvrije&#13;
melk rust.&#13;
Jelgersma verwijst bij repliek naar die brief.&#13;
Bij conclusie van dupliek stelt Verhagen dat op&#13;
het gepachte 35.295 kg heffingvrije melk rust.&#13;
5 De beoordeling van het geschil in&#13;
hoger beroep&#13;
Grief I&#13;
5.1 Er moet naar het oordeel van het hof ten&#13;
processe voorshands van uit worden gegaan&#13;
dat Verhagen met de verkoop van een melkquotum&#13;
in oktober 1991 (ook) een gedeelte&#13;
van het melkquotum, dat met het van Jelgersma&#13;
gepachte samenhangt, heeft verkocht.&#13;
5.2 In de bovengenoemde brief van de&#13;
gemachtigde van Verhagen aan Jelgersma d.d.&#13;
26 maart 1991 wordt dit gedetailleerd berekend.&#13;
5.3 Verhagen betwist dit bij zijn conclusie van&#13;
antwoord in prima niet, doch stelt – kort&#13;
gezegd – dat de opbrengst daarvan niet aan&#13;
het bedrijf en aan het gepachte is onttrokken,&#13;
omdat hij veel kosten heeft besteed aan&#13;
onderhoud en verbetering van het gepachte.&#13;
Dit kan naar het oordeel van het hof moeilijk&#13;
anders worden gezien dan als een erkenning&#13;
van verkoop van (een gedeelte van het) met&#13;
het gepachte samenhangende melkquotum.&#13;
5.4 Hetgeen Verhagen bij conclusie van antwoord&#13;
aanvoert omtrent de wederzijdse aanspraken&#13;
van partijen op (de waarde van)&#13;
melkquotum kan – wat daar overigens van zij&#13;
– niet afdoen aan deze verkoop op zichzelf.&#13;
5.5 De conclusie van Verhagen uit een in par.&#13;
3 en 4 van zijn conclusie van dupliek door&#13;
hem gemaakte berekening – wat er overigens&#13;
van die berekening zij – dat in oktober 1991&#13;
door hem géén op het van Jelgersma gepachte&#13;
rustende melkquotum zou zijn verkocht, kan&#13;
niet opgaan.&#13;
5.6 Allereerst is in die berekening niet juist&#13;
dat Verhagen een in 1991 met het gepachte&#13;
samenhangend melkquotum berekent op basis&#13;
van het “momenteel”, d.w.z. in 1994, bij zijn&#13;
bedrijf gebruikte areaal.&#13;
5.7 De door Verhagen genoemde 6.22.20 ha&#13;
eigendomsgrond behoorde, gelet op het&#13;
gestelde in de hierboven bedoelde brief van&#13;
26 maart 1991, op dat moment kennelijk nog&#13;
niet tot zijn bedrijf.&#13;
5.8 Voor zover Verhagen beoogt te stellen dat&#13;
een gedeelte van het totale melkquotum van&#13;
98.042 kg zou samenhangen met de van jaar&#13;
tot jaar door hem van de gemeente gepachte&#13;
gronden, verwerpt het hof dat.&#13;
Deze gronden behoorden kennelijk in 1983&#13;
nog niet tot het bedrijf van Verhagen. Zij worden&#13;
in de, namens Verhagen geschreven, brief&#13;
van Deltax Belastingadviseurs B.V. van 26 maart&#13;
1991 immers niet genoemd.&#13;
Ook spreekt Verhagen zelf in zijn conclusie&#13;
na comparitie met betrekking tot deze gronden&#13;
over: “In geen van de sedert 1987 gesloten&#13;
pachtovereenkomsten …”, en legt hij alleen&#13;
pachtovereenkomsten met de gemeente van&#13;
(ver) na die tijd over. De pachtovereenkomsten&#13;
van jaar tot jaar zijn kennelijk niet van&#13;
vóór 1987.&#13;
5.9 Voor zover op deze gronden wegens het&#13;
eventuele gebruik daarvan voor de melkproductie&#13;
in 1983 al melkquotum mocht rusten,&#13;
is dat in ieder geval ingevolge deze voor niet&#13;
meer dan één jaar gesloten pachtovereenkomsten&#13;
niet mee overgegaan naar het bedrijf&#13;
van Verhagen en dus niet inbegrepen in de&#13;
98.042 kg met het bedrijf van Verhagen&#13;
samenhangende quotum.&#13;
5.10 Dat moet tot de conclusie leiden dat de&#13;
met het bedrijf van Verhagen samenhangende&#13;
totale hoeveelheid van 98.042 kg melkquotum&#13;
slechts heeft gerust op het gepachte en&#13;
2.01.40 ha eigen grond van Verhagen, en dat&#13;
Verhagen in 1991 door de verkoop van 37.133&#13;
kg melkquotum dus ook een gedeelte van het&#13;
met het gepachte samenhangende melkquotum&#13;
heeft verkocht.&#13;
5.11 Terzijde merkt het hof in dit verband op&#13;
dat Jelgersma in de toelichting bij grief I kennelijk&#13;
bij vergissing stelt dat 35.295 kg melkquotum&#13;
zou zijn verkocht, in plaats van&#13;
37.133 kg.&#13;
5.12 Het hof zal, alvorens verder te beslissen&#13;
omtrent de grieven en het geschil, een comparitie&#13;
van partijen gelasten tot het verstrekken&#13;
van inlichtingen door partijen en het beproeven&#13;
of een regeling tussen partijen tot de&#13;
mogelijkheden behoort, te houden ter plaatse&#13;
van het gepachte.&#13;
De beslissing in hoger beroep&#13;
Het hof, rechtdoende in hoger beroep;&#13;
bepaalt dat partijen (partij Verhagen in persoon&#13;
en partij Jelgersma rechtsgeldig vertegenwoordigd),&#13;
vergezeld door hun advocaten,&#13;
voor het verstrekken van inlichtingen en voor&#13;
het beproeven of een regeling tussen partijen&#13;
tot de mogelijkheden behoort, zullen verschijnen&#13;
voor het hierbij tot raadsheer-commissaris&#13;
benoemde lid van het hof mr G.M. Bierman&#13;
en de raad W.G.F. Wentink, ten huize van&#13;
partij Verhagen aan de Molenweg 10 te&#13;
Schoorl, op een door de raadsheer-commissaris&#13;
nader te bepalen tijd en uur;&#13;
bepaalt dat partijen hun verhinderdagen en&#13;
die van hun advocaten in de periode mei en&#13;
juni 1997 zullen opgeven ter rolle van het hof&#13;
van 22 april 1997 waarna de raadsheer-commissaris&#13;
dag en uur voor de comparitie zal&#13;
bepalen;&#13;
bepaalt dat partijen eventuele nog niet in het&#13;
geding gebrachte bescheiden, waarop zij ter&#13;
comparitie een beroep willen doen, uiterlijk&#13;
twee weken vóór de comparitie in copie aan&#13;
de wederpartij en de raadsheer-commissaris&#13;
toezenden;&#13;
houdt iedere verdere beslissing aan.&#13;
ARREST VAN 28 APRIL 1998&#13;
1 Het verloop van het geding in&#13;
hoger beroep&#13;
1.1 Het hof verwijst naar het in deze zaak op&#13;
1 april 1997 gewezen arrest, waarbij een comparitie&#13;
van partijen ter plaatse van het gepachte&#13;
te Schoorl is bepaald.&#13;
1.2 Ter voldoening aan dit arrest heeft op&#13;
19 augustus 1997 een comparitie van partijen&#13;
te Schoorl plaatsgevonden. Van de ter comparitie&#13;
afgelegde verklaringen en de toen tevens&#13;
gehouden bezichtiging van het gepachte is&#13;
proces-verbaal opgemaakt, dat zich bij de&#13;
stukken bevindt.&#13;
1.3 Vervolgens heeft Verhagen een akte genomen&#13;
ter overlegging van produkties, en heeft&#13;
ieder van partijen een conclusie na comparitie&#13;
genomen.&#13;
1.4 Tenslotte hebben partijen wederom de&#13;
stukken overgelegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Het hof handhaaft hetgeen het heeft overwogen&#13;
in zijn arrest van 1 april 1997 met dien&#13;
verstande dat in dat arrest onder punt 3 van&#13;
“De vaststaande feiten” in plaats van “het&#13;
gepachte” gelezen moet worden: “het bedrijf&#13;
van Verhagen”.&#13;
Grief I&#13;
2.2 Met betrekking tot de verkoop van melkquotum&#13;
heeft het hof in genoemd arrest overwogen&#13;
dat er voorshands van uit moet worden&#13;
gegaan dat Verhagen in oktober 1991 (ook)&#13;
een gedeelte van het melkquotum dat met het&#13;
van Jelgersma gepachte samenhangt, heeft&#13;
verkocht (rechtsoverwegingen 5.1 en 5.10).&#13;
2.3 Verhagen heeft het aldaar overwogene&#13;
nadien op geen enkele manier ontzenuwd.&#13;
Te dezer zake heeft Verhagen ter comparitie&#13;
door Verhagen immers slechts verklaard dat&#13;
hij dit melkquotum heeft verkocht omdat hij&#13;
toen in financiële moeilijkheden zat, en dat&#13;
hem door een zekere heer Vroege en door&#13;
notaris Eikelhof mondeling is geadviseerd dat&#13;
daar geen bezwaar tegen was.&#13;
Wat er van deze adviezen ook zij – daaromtrent&#13;
zijn geen verklaringen van de betrokkenen&#13;
overgelegd –, nu Verhagen ter comparitie&#13;
tevens heeft verklaard dat tegenover deze&#13;
adviseurs door hem niet over pacht is gesproken,&#13;
kunnen deze adviezen geen betrekking&#13;
hebben gehad op de vraag of tevens deze verkoop&#13;
van melkquotum door Verhagen geen&#13;
bezwaar was in zijn pachtverhouding met Jelgersma.&#13;
Verhagen heeft ook nimmer kunnen&#13;
denken dat zulks wél het geval was. Deze&#13;
adviezen hebben blijkens de verdere verklaring&#13;
van Verhagen ter comparitie kennelijk&#13;
slechts betrekking gehad op de vraag hoeveel&#13;
melkquotum Verhagen maximaal met de door&#13;
hem te verkopen grond kon overdragen.&#13;
2.4 Bij conclusie na comparitie heeft Jelgersma,&#13;
naast de reeds eerder overgelegde correspondentie&#13;
over dit onderwerp, ook nog een&#13;
brief van 14 maart 1991 overgelegd waarin&#13;
Jelgersma uitdrukkelijk aan Verhagen heeft&#13;
geschreven niet bereid te zijn medewerking te&#13;
verlenen aan de verkoop van melkquotum&#13;
(zoals Verhagen kennelijk bij brief van&#13;
24 januari 1991 aan Jelgersma had gevraagd).&#13;
Jelgersma noemt in dat verband in die brief&#13;
ook reeds de mogelijkheid van voortijdige&#13;
beëindiging van het pachtcontract. Ook vóór&#13;
het verzoek van Deltax namens Verhagen van&#13;
26 maart 1991 (prod. 3 bij repliek, welk verzoek&#13;
werd afgewezen bij brief van 11 april&#13;
1991, productie 4 bij repliek) was Verhagen&#13;
dus al schriftelijk door Jelgersma medegedeeld&#13;
dat Jelgersma niet instemde met de door Verhagen&#13;
voorgenomen verkoop van met het&#13;
gepachte samenhangend melkquotum.&#13;
2.5 Bij zijn conclusie na comparitie wijdt Verhagen&#13;
geen woord aan deze kwestie, behoudens&#13;
een algemene verwijzing naar zijn eerdere&#13;
stellingen.&#13;
2.6 Het bovenstaande moet leiden tot de slotsom&#13;
dat Verhagen zich willens en wetens&#13;
schuldig heeft gemaakt aan verkoop van met&#13;
het verpachte samenhangend melkquotum,&#13;
nadat hij meermalen schriftelijk door Jelgersma&#13;
op de onaanvaardbaarheid daarvan was gewezen.&#13;
2.7 Het hof heeft reeds meermalen beslist, dat&#13;
verkoop van met het gepachte samenhangend&#13;
melkquotum, in beginsel – behoudens bijzondere&#13;
omstandigheden – een zodanig ernstige&#13;
tekortkoming van de pachter tegenover de&#13;
verpachter vormt, dat deze een ontbinding&#13;
van de pachtovereenkomst rechtvaardigt.&#13;
2.8 De overweging van de pachtkamer van het&#13;
kantongerecht dat deze melkquotum-verkoop&#13;
door Verhagen, bezien in het licht van alle&#13;
overige omstandigheden, niet een zodanig&#13;
ernstige wanprestatie oplevert dat deze in dit&#13;
geval een ontbinding van de pachtovereenkomst&#13;
rechtvaardigt, onderschrijft het hof niet.&#13;
Het hof is daar tegenover van oordeel dat&#13;
deze verkoop, rekening houdend met de&#13;
bovenbedoelde, hem door Jelgersma gegeven&#13;
‘waarschuwingen’, wel degelijk moet worden&#13;
aangemerkt als een zodanig ernstige, aan Verhagen&#13;
toerekenbare tekortkoming, dat deze&#13;
een ontbinding van de pachtovereenkomst&#13;
rechtvaardigt.&#13;
2.9 In dit verband acht het hof mede van betekenis&#13;
dat Verhagen zich in ieder geval ook in&#13;
een aantal andere opzichten te weinig gelegen&#13;
heeft laten liggen aan zijn verplichtingen als&#13;
pachter uit de pachtovereenkomsten jegens&#13;
Jelgersma als verpachtster.&#13;
Zo t.a.v. de langdurige verhuur van het uitsluitend&#13;
voor zomergasten bestemde gedeelte&#13;
van de boerderij.&#13;
Zo t.a.v. de ongevraagde plaatsing van containers&#13;
op het gepachte.&#13;
Zo t.a.v. de ongevraagde bouw van het westelijke&#13;
damwand-gedeelte van de schuur. (Verhagen&#13;
heeft in zijn conclusie na comparitie de&#13;
in par. 2.3.1 en produktie 3 van de conclusie&#13;
na comparitie door Jelgersma en de architect&#13;
Admiraal gegeven lezing over deze bouw en&#13;
de legalisatie achteraf niet betwist).&#13;
Zo t.a.v. het niet tevoren schriftelijke toestemming&#13;
vragen van de verpachtster (c.q. de&#13;
grondkamer) voor de door hem aangebrachte&#13;
wijzigingen in de bestemming, inrichting en&#13;
gedaante van (het woongedeelte van) het gepachte.&#13;
2.10 Wat er verder zij van deze investeringen,&#13;
deze kunnen nimmer een verkoop door de&#13;
pachter van hem niet toekomend melkquotum&#13;
rechtvaardigen.&#13;
2.11 Naar het oordeel van het hof kan in het&#13;
midden blijven of Verhagen de door hem aangevoerde&#13;
investeringen in het gepachte aldan-&#13;
niet heeft gedaan met mondelinge toestemming&#13;
van de heer Admiraal, toentertijd&#13;
bestuurslid van Jelgersma.&#13;
2.12 Voor het oplossen van eventuele geschillen&#13;
tussen pachter en verpachter omtrent door&#13;
de pachter nodig geachte investeringen in het&#13;
gepachte staan andere wegen open dan Verhagen&#13;
heeft gekozen (art. 30 Pachtwet).&#13;
2.13 Hetzelfde geldt ten aanzien van eventueel&#13;
door de pachter onvoldoende geacht onderhoud&#13;
door de verpachter aan het gepachte&#13;
(art. 26 Pachtwet).&#13;
2.14 Ook de (aanzienlijke) financiële consequenties&#13;
die een ontbinding van de pachtovereenkomst&#13;
voor Verhagen zal hebben, kunnen&#13;
in het onderhavige geval naar het oordeel van&#13;
het hof onvoldoende afdoen aan de gerechtvaardigdheid&#13;
van een ontbinding.&#13;
2.15 Allereerst moet hierbij gelden dat Verhagen&#13;
zich de mogelijkheid van deze consequenties&#13;
vóór de verkoop van het melkquotum&#13;
reeds moet hebben gerealiseerd, gezien de&#13;
‘waarschuwingen’ door Jelgersma.&#13;
Verder verwijst het hof naar het hieronder bij&#13;
grief II overwogene.&#13;
2.16 De overige door Jelgersma aan Verhagen&#13;
verweten, maar door Verhagen betwiste,&#13;
tekortkomingen behoeven geen nadere beoordeling&#13;
of nader feitelijk onderzoek, nu deze&#13;
niet van belang kunnen zijn voor de te geven&#13;
beslissing.&#13;
Het te dier zake door partijen aangeboden&#13;
bewijs wordt daarom gepasseerd.&#13;
2.17 Grief I is gegrond.&#13;
De grieven II en III&#13;
2.18 Het hof is van oordeel dat ten deze in het&#13;
midden kan blijven, welke investeringen (en&#13;
dan: voor welke bedragen en tot welk doel)&#13;
Verhagen in het gepachte heeft gedaan.&#13;
2.19 Niet in geschil is immers dat hij de door&#13;
hem aangevoerde investeringen – wat daar&#13;
overigens van zij – zonder voorafgaande&#13;
schriftelijke mededeling, met opgave van de&#13;
geschatte kosten, aan de verpachtster heeft&#13;
gedaan (art. 31 Pachtwet).&#13;
Voor zover hij als gevolg daarvan na beëindiging&#13;
van de pachtoverkomst geen recht heeft&#13;
op een adequate vergoeding voor door hem in&#13;
het gepachte gedane investeringen, is dit naar&#13;
het oordeel van het hof het gevolg van het feit,&#13;
dat hij niet de hem in art. 31 Pachtwet gewezen&#13;
weg heeft gevolgd ter verkrijging van een&#13;
naar billijkheid te bepalen vergoeding daarvoor.&#13;
Dat behoort voor zijn rekening en risico&#13;
te blijven, en kan niet aan Jelgersma worden&#13;
tegengeworpen, zeker niet ter bestrijding van&#13;
de wettelijke (en in dit geval voor Verhagen&#13;
voorzienbare) gevolgen van tekortkomingen&#13;
van Verhagen zelf.&#13;
2.20 Ook voor zover er sprake is dat – zoals&#13;
de pachtkamer van het kantongerecht heeft&#13;
overwogen – Verhagen tal van investeringen&#13;
voor eigen rekening voor aanzienlijke bedragen&#13;
heeft gepleegd en de kwaliteit van het&#13;
gepachte op kosten van Verhagen is verbeterd,&#13;
kan dat om bovengenoemde redenen naar het&#13;
oordeel van het hof er niet toe leiden dat in&#13;
het onderhavige geval ontbinding van de&#13;
pachtovereenkomst niet gerechtvaardigd is.&#13;
2.21 Ook grieven II en III zijn dus gegrond.&#13;
2.22 Alle grieven zijn gegrond bevonden. Het&#13;
vonnis waarvan beroep moet worden vernietigd,&#13;
en opnieuw zal moeten worden rechtgedaan&#13;
als onderstaand.&#13;
2.23 De vordering van Jelgersma sub 1 (tot&#13;
ontbinding van de pachtovereenkomsten) ligt&#13;
voor toewijzing gereed.&#13;
Het hof zal de pachtovereenkomsten ontbinden&#13;
per 1 augustus 1998, zodat Verhagen en&#13;
de zijnen nog enige tijd de gelegenheid zullen&#13;
hebben het gepachte metterwoon te verlaten&#13;
en te ontruimen.&#13;
2.24 Met betrekking tot de vordering van Jelgersma&#13;
sub 2 (tot het verschaffen van bewijsstukken&#13;
omtrent de grootte van het resterende&#13;
melkquotum en tot medewerking aan het ten&#13;
name stellen van Jelgersma op straffe ener&#13;
dwangsom) overweegt het hof als volgt.&#13;
2.25 Jelgersma heeft geen belang meer bij toewijzing&#13;
van de vordering tot verschaffen van&#13;
bewijsstukken omtrent het nog bij Verhagen&#13;
resterende melkquotum, nu de gegevens daaromtrent&#13;
in de loop dezer procedure voldoende&#13;
bekend zijn geworden; zij heeft in het geding&#13;
in eerste aanleg dit deel van haar vordering bij&#13;
conclusie na enquête tevens akte houdende&#13;
vermindering van eis dan ook ingetrokken.&#13;
2.26 Uit hetgeen het hof in het tussenarrest&#13;
van 1 april 1997 heeft overwogen vloeit voort&#13;
dat het totale melkquotum van 98.042 kg in&#13;
het melkjaar 1991/1992 ten name van Verhagen&#13;
samenhing met het gepachte (groot&#13;
11.02.87 ha) en met 2.01.40 ha eigen grond&#13;
van Verhagen, in totaal 13.04.27 ha.&#13;
Met het gepachte hing in 1991/1992 dus&#13;
82.903 kg samen.&#13;
Zoals eveneens vaststaat, heeft Verhagen in&#13;
dat jaar 37.133 kg verkocht, zodat resteerde&#13;
60.909 kg.&#13;
2.27 Nu hetgeen na de verkoop nog aan melkquotum&#13;
ten name van Verhagen resteert, minder&#13;
is dan de hoeveelheid, die Verhagen bij het&#13;
einde der pachtovereenkomst dient over te&#13;
dragen, is ook de vordering tot medewerking&#13;
aan overdracht van het gehele nog ten name&#13;
van Verhagen resterende melkquotum toewijsbaar.&#13;
2.28 Verhagen zal het melkquotum echter&#13;
slechts aan Jelgersma dienen over te dragen&#13;
tegen gelijktijdige betaling door Jelgersma van&#13;
een vergoeding aan Verhagen, te berekenen als&#13;
volgt.&#13;
2.29 De vergoeding dient in beginsel te bedragen&#13;
50% van de waarde van het over te dragen&#13;
melkquotum ten tijde van de overdracht.&#13;
Nu Verhagen echter aan Jelgersma ten gevolge&#13;
van aan hem toerekenbare tekortkomingen&#13;
niet de hoeveelheid melkquotum kan overdragen,&#13;
die hij moet overdragen, zal daarmee&#13;
naar redelijkheid en billijkheid bij de vaststelling&#13;
van de door Jelgersma te betalen vergoeding&#13;
rekening mee moeten worden gehouden,&#13;
in die zin dat de financiële gevolgen daarvan&#13;
voor rekening komen van Verhagen en Jelgersma&#13;
daarvan geen financiëel nadeel ondervindt.&#13;
2.30 Aldus dient het financiële nadeel voor&#13;
Jelgersma van het te weinig overgedragen&#13;
melkquotum (50% van de waarde daarvan) te&#13;
worden verrekend met de door Jelgersma te&#13;
betalen vergoeding voor het over te dragen&#13;
melkquotum.&#13;
2.31 Verhagen had in 1991/1992 moeten overdragen&#13;
82.903 kg. Te zijnen name was echter&#13;
nog slechts geregistreerd 60.909 kg, dus&#13;
21.994 kg minder.&#13;
Rekening houdend met de algemene wijzigingen&#13;
in de heffingvrije hoeveelheden melk&#13;
sedert melkjaar 1991/1992 dienen de hoeveelheden&#13;
voor het melkjaar 1997/1998 te worden&#13;
gesteld op 98,38 % van die in 1991/1992, de&#13;
hoeveelheid waarvoor Jelgersma een vergoeding&#13;
dient te geven dus op 38.285 kg (98,38 %&#13;
van 60.909 kg – 21.994 kg).&#13;
2.32 Het is het hof uit eigen wetenschap&#13;
bekend dat de huidige waarde van het over te&#13;
dragen melkquotum te stellen is op ƒ 0,85 per&#13;
kg per procent vet.&#13;
Volgens de door Verhagen overgelegde jaarstukken&#13;
berust het voor Verhagen geldende&#13;
melkquotum op een vetpercentage van 4,03.&#13;
2.33 Te vergoeden is aldus 50% x 38.285 kg x&#13;
ƒ 0,85 x 4,03 = ƒ 65.573,–.&#13;
2.34 De vordering tot het opleggen van een&#13;
dwangsom is toewijsbaar, met dien verstande&#13;
dat het hof deze dwangsom zal maximeren als&#13;
onderstaand.&#13;
2.35 Verhagen moet, als de uiteindelijk in het&#13;
ongelijk gestelde partij, worden veroordeeld&#13;
in de kosten van het geding in beide instanties.&#13;
3 De beslissing in hoger beroep&#13;
Het hof, rechtdoende in hoger beroep:&#13;
vernietigt het vonnis waarvan beroep;&#13;
opnieuw rechtdoende:&#13;
ontbindt per 1 augustus 1998 de pachtovereenkomsten&#13;
tussen partijen d.d. 22 juli 1987,&#13;
betreffende de hoeve, gelegen aan de Molenweg&#13;
en de Oudendijk te Schoorl, omvattende&#13;
gebouwen, erven en grasland, kadastraal&#13;
bekend gemeente Schoorl, sectie C, nrs 2728,&#13;
1791, 1786, 2117 (ged.) en 2726 (ged.) tezamen&#13;
groot 10.90 ha en d.d. 19 juni 1990, betreffende&#13;
het perceel gemeente Schoorl, sectie C,&#13;
nr 1787, groot 12.87 are;&#13;
veroordeelt Verhagen tot medewerking aan&#13;
het per 1 augustus 1998 ten name stellen van&#13;
Jelgersma, of de door deze aan te wijzen&#13;
derde, van het te zijnen name staande melkquotum,&#13;
tegen gelijktijdige betaling door Jelgersma&#13;
aan Verhagen van een bedrag van&#13;
ƒ 65.573,–, op straffe van een dwangsom van&#13;
ƒ 200,– voor elke dag dat Verhagen daarmee in&#13;
gebreke blijft, tot een maximum van in totaal&#13;
ƒ 200.000,–;&#13;
veroordeelt Verhagen in de kosten van het&#13;
geding in beide instanties, welke tot heden aan&#13;
de zijde van Jelgersma worden begroot in eerste&#13;
instantie op ƒ 563,40 aan verschotten en&#13;
ƒ 1.000,– aan gemachtigdensalaris en in hoger&#13;
beroep op ƒ 1.653,40 aan verschotten en&#13;
ƒ 3.500,– aan procureurssalaris;&#13;
wijst af het meer of anders gevorderde.</content><legacyfootnotes/><footnotes><footnote/></footnotes><auteurs/><published>1999-12-01 00:00:00</published><modified>1997-11-11 00:00:00</modified><editiondate>1999-12-01</editiondate><htmlpath>https://denhollander.info/artikel/4820</htmlpath></article>
</articles></edition>
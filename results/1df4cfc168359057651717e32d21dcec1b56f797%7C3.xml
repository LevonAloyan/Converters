<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1994</searchword><id>6059</id><udhid>UDH:TvAR/6059</udhid><titel>Veterinaire regelgeving en de positie van het Landbouwschap</titel><searchwords><searchword>TvAR 10/1994</searchword><searchword>UDH:TvAR/6059</searchword></searchwords><attachments><attachment><name>1994_nr 10_Artikel_Plessius.pdf</name><extention>pdf</extention><url>https://denhollander.info/download/5868/ci</url></attachment></attachments><inleiding>1. INLEIDING&#13;
Hoewel men aanvankelijk met een wijziging van de Veewet dacht te kunnen volstaan is&#13;
in verband met het ingrijpende karakter van de beoogde wijzigingen, begin jaren '80 een&#13;
geheel nieuw wetsvoorstel ter vervanging van de Veewet ingediend, de Gezondheidswet&#13;
voor dieren. De plaats die het welzijn in dit eerste ontwerp innam, werd als onvoldoende&#13;
ervaren. Mede daarom is het wetsontwerp later uitgebreid met bepalingen omtrent welzijn&#13;
van dieren, maar werden ook andere bepalingen, bijvoorbeeld omtrent biotechnologie,&#13;
toegevoegd. Omdat de wet een dermate ingrijpende wijziging had ondergaan, werd de&#13;
naam veranderd in de Gezondheids- en Welzijnswet voor Dieren.&#13;
De wet is opgezet in de vorm van een raamwet, waardoor de uiteindelijke inhoud in&#13;
grote mate afhangt van de invulling van de AMvB's. Door de jarenlange werking van de&#13;
Veewet is de invulling van veel AMvB's op het terrein van de gezondheidszorg duidelijk.&#13;
Zoals reeds is opgemerkt, beoogt de wet meerdere aspecten op het terrein van gezondheid&#13;
en welzijn van dieren te regelen. In het onderhavige artikel is gepoogd voor wat betreft&#13;
de veterinaire regelgeving de beide systemen, te weten het systeem zoals het in de&#13;
Veewet is vastgelegd en het systeem zoals vastgelegd in de Gezondheids- en Welzijnswet,&#13;
naast elkaar te zetten en wordt tevens ingegaan op de uit de systematiek van de wet&#13;
voortvloeiende consequenties op de positie van het Landbouwschap.</inleiding><content>2. HUIDIGE VETERINAIRE REGELGEVING&#13;
2.1. De Veewet&#13;
De Veewet richt zich onder meer op de zorg voor de algemene gezondheidstoestand van&#13;
de veestapel, de wering en bestrijding van besmettelijke veeziekten en op de uitvoer van&#13;
vee, vlees en vleesprodukten.&#13;
De voorschriften die in het kader van de zorg voor de algemene gezondheidstoestand&#13;
gesteld kunnen worden, beperken zich tot het veterinair toezicht op veemarkten, bij keuringen&#13;
en bij tentoonstellingen, alsmede op de ontsmetting van vervoermiddelen.&#13;
Ter wering van iedere besmettelijke ziekte heeft de minister de bevoegdheid om de inen&#13;
doorvoer van vee, vlees en met name genoemde andere voorwerpen en produkten te&#13;
verbieden of aan voorwaarden te onderwerpen. De overige bepalingen ter wering en bestrijding&#13;
van besmettelijke ziekten hebben betrekking op een vijftiental in art. 7 genoemde&#13;
ziekten indien deze voorkomen bij de in dat artikel genoemde diersoorten en kunnen, indien&#13;
dat bij AMvB bepaald wordt, geheel of gedeeltelijk van toepassing verklaard worden&#13;
op de ziekten die in art. 45 zijn genoemd. Daarnaast is het mogelijk dat de bepalingen bij&#13;
AMvB van toepassing verklaard worden op overige ziekten, dit onder de voorwaarde dat een dergelijke AMvB wordt bekrachtigd bij wet.1 Ter wering van deze ziekten kan de minister.&#13;
- verplichten het voor deze ziekten vatbare vee te laten inenten of merken;&#13;
- veemarkten schorsen en keuringen of tentoonstellingen verbieden of aan voorwaarden&#13;
binden;&#13;
- beperkingen stellen aan het ontvangen, het afleveren of de aanwezigheid van dieren op&#13;
bedrijven.&#13;
Indien een dier onverhoopt toch verschijnselen van een besmettelijke dierziekte vertoont,&#13;
moet deze ziekte overeenkomstig de regels van §3 bestreden worden. De eigenaar, houder&#13;
of hoeder moet de burgemeester in kennis stellen, die op zijn beurt het districtshoofd van&#13;
de veterinaire dienst in kennis stelt. Ter voorkoming van ziekteverspreiding neemt de burgemeester&#13;
de bij AMvB aangewezen voorlopige maatregelen, in afwachting van de door&#13;
het districtshoofd nodig geachte maatregelen. Deze maatregelen kunnen volgens art. 20&#13;
onder meer zijn het afzonderen, opstallen, merken, afmaken van ziek of verdacht vee, alsmede&#13;
het ontsmetten van gebouwen en terreinen en het door plaatsen van kentekenen verdacht&#13;
of besmet verklaren van gebouwen en terreinen. Indien deze laatstgenoemde&#13;
maatregel toegepast is, dan geldt met betrekking tot deze gebouwen en terreinen een vervoersverbod&#13;
voor bij AMvB aangewezen voorwerpen, een betredingsverbod voor bij ministeriële&#13;
regeling aangewezen personen en een ontsmettingsgebod. Tevens kan door het&#13;
districtshoofd een vervoersverbod van vee binnen een straal van 8 kilometer rond het gebouw&#13;
ingesteld worden, terwijl de minister de bevoegdheid heeft een vervoersverbod van&#13;
vee en andere produkten in een door hem te bepalen gebied in stellen.&#13;
Aan de eigenaar van het vee dat op last van de burgemeester is afgemaakt, wordt als&#13;
schadeloosstelling een gedeelte van de waarde (voor ziek vee) of de gehele waarde (voor&#13;
verdacht vee) van het dier in gezonde toestand uitgekeerd.2&#13;
Tenslotte kan de minister met het oog op de uitvoer van vee eisen stellen met betrekking&#13;
tot de toestand van de dieren, de bedrijven van herkomst en de gezondheidsstatus&#13;
van die bedrijven, de markten of verzamelplaatsen, de identificatie van de dieren en overige&#13;
aangelegenheden die uit Europese regelgeving voortvloeit. Voor vee dat volgens onderzoek&#13;
aan deze eisen blijkt te voldoen wordt een exportcertificaat afgegeven. Zonder dit&#13;
certificaat is het verboden vee buiten Nederland te brengen.&#13;
2.2. Verordeningen van het Landbouwschap&#13;
Een deel van de veterinaire regelgeving is gebaseerd op verordeningen van bedrijfslichamen.&#13;
Zo stellen het Produktschap voor Pluimvee en Eieren, het Bedrijfschap voor de handel&#13;
in vee en het Landbouwschap bij verordening regelen op het terrein van&#13;
dierziektenbestrijding en preventie.&#13;
Het Landbouwschap kent op het gebied van preventie de volgende verplichtingen:&#13;
- registratie bij gezondheidsdienst voor varkenshouderij bedrijven; - bepaalde minimumeisen waaraan bedrijfsinrichting en bedrijfsvoering van varkens&#13;
houderij bedrijven moet voldoen;&#13;
- entingsverplichting varkens tegen de Ziekte van Aujeszky;&#13;
- entingsverplichting pluimvee tegen Pseudovogelpest (NCD);&#13;
- oormerkplicht voor runderen en centrale melding van aan en afvoer van dieren, I &amp; R.&#13;
Daarnaast regelt het Landbouwschap van oudsher de bestrijding van drie besmettelijke&#13;
rundveeziekten, te weten tuberculose, brucellose4 en leucose. Deze verplichting vloeit&#13;
voort uit Richtlijn 64/432/EEG inzake veterinairrechtelijke vraagstukken op het gebied&#13;
van het intracommunautaire handelsverkeer in runderen en varkens. Om het Landbouw&#13;
schap de bevoegdheid te verlenen regels te stellen inzake tuberculose werd art. 7 van de&#13;
Veewet in 1964 aangepast. Intracommunautair verkeer in genoemde dieren is slechts toe&#13;
gestaan voor dieren die afkomstig zijn van bedrijven die vrij zijn van genoemde ziekten.&#13;
Om deze vrije status te handhaven, ongeacht of er een uitbraak van deze ziekten is, moet&#13;
periodiek onderzoek op de bedrijven verricht worden, waarbij de periode die tussen twee&#13;
controle-onderzoeken mag verstrijken, afhankelijk is van het percentage besmette bedrij&#13;
ven. Op grond van de verordening bestaat de verplichting voor de rundveehouders om dit&#13;
onderzoek door de gezondheidsdienst te laten verrichten. De gezondheidsdienst maakt bij&#13;
de uitvoering van de verordening gebruik van eigen dierenartsen en van dierenartsen die&#13;
hiertoe een samenwerkingsovereenkomst met de dienst hebben gesloten, teneinde zicht te&#13;
hebben op het naleven van de onderzoeksprotocollen. Bij een positieve uitslag van een&#13;
onderzoek moet het onderzoek herhaald worden. Het bedrijf dat in de tussenliggende tijd&#13;
niet ziektevrij is, wordt 'geblokkeerd', hetgeen wil zeggen dat runderen niet van het be&#13;
drijf afgevoerd mogen worden. Pas als het tweede onderzoek wederom een positieve uit&#13;
slag oplevert, wordt het dier als besmet of verdacht aangemerkt, waarna de eigenlijke&#13;
ziektebestrijding begint. In principe moeten (al naar gelang de ziekte die het betreft) alle&#13;
dieren van het bedrijf geslacht worden en aan de hand van de I &amp; R gegevens wordt uitge&#13;
zocht met welke runderen zij mogelijk in contact zijn geweest. Ook deze dieren worden&#13;
aan onderzoeken onderworpen en de bedrijven waar deze dieren zich inmiddels bevinden&#13;
dan wel hebben bevonden, worden geblokkeerd, totdat uit de voorgeschreven onderzoe&#13;
ken blijkt dat de dieren negatief gereageerd hebben.&#13;
3. DE GEZONDHEIDS- EN WELZIJNSWET&#13;
3.1. Totstandkoming van de wet&#13;
Midden jaren '70 ontstond de behoefte om de sinds 1922 van kracht zijnde Veewet aan te&#13;
passen. Men achtte het allereerst gewenst de eigen verantwoordelijkheid van (pluim)veehouders&#13;
om het optreden van een besmettelijke dierziekte te voorkomen, meer te benadrukken.&#13;
Hiertoe was het noodzakelijk dat de wet een basis zou verschaffen voor het&#13;
stellen van eisen aan de inrichting van de bedrijven en aan de bedrijfsvoering. Een andere&#13;
reden voor de wijziging was, dat men de financiële consequenties van ziekte-uitbraken&#13;
wilde beperken, zodat er een mogelijkheid geschapen moest worden de schadeloosstelling&#13;
te differentiëren. Omdat het welzijn van dieren steeds meer in de belangstelling kwam te staande, zou aan de minister tenslotte de bevoegdheid toegekend moeten worden om&#13;
voorschriften te stellen met betrekking tot het welzijn van dieren op agrarische bedrijven.&#13;
In verband met het ingrijpende karakter van de beoogde wijzigingen, is begin jaren '80&#13;
een geheel nieuw wetsvoorstel ter vervanging van de Veewet ingediend. Met dit voorstel&#13;
werd tevens ter bevordering van het overzicht beoogd de als gevolg van de systematiek&#13;
van de Veewet ontstane wetten door één wet te vervangen en het ontstaan van nieuwe&#13;
wetten op deze manier tegen te gaan. Hiertoe worden de betrokken dierziekten niet in de&#13;
wet zelf genoemd, maar worden zij door middel van een ministeriële regeling aangewezen.&#13;
De aldus aangewezen ziekten hebben betrekking op de gehele categorie vee (en&#13;
pluimvee), zodat het in tegenstelling tot de Veewet niet mogelijk is de categorie vee in te&#13;
perken tot soorten vee. De Raad van State constateerde in haar advies op het wetsvoorstel&#13;
dat de van toepassingverklaring van het wetsvoorstel op besmettelijke dierziekten in verdergaande&#13;
mate gedelegeerd was dan de Veewet, waardoor de vaststelling van de werkingssfeer&#13;
van het wetsvoorstel vrijwel geheel aan de minister overgelaten zou worden.&#13;
Door de minister werd deze systematiek echter onontbeerlijk geacht, mede om EG-bepalingen&#13;
tijdig te kunnen implementeren.&#13;
Het wetsvoorstel vertoonde wat betreft de bepalingen over de gezondheid en dierziektebestrijding,&#13;
afgezien van de uitgebreidere mogelijkheid om met het oog op de zorg voor&#13;
de gezondheid ten aanzien van diverse onderwerpen regels te stellen en de gewijzigde&#13;
systematiek, geen grote verschillen met de Veewet. Nieuw was de verplichting om gegevens&#13;
te verstrekken en medewerking te verlenen ten behoeve van de opsporing van ziekten;&#13;
de bevoegdheid om het tijdstip vast te stellen waarop de verdenking is ontstaan,&#13;
hetgeen samenhing met de bevoegdheid om de schadevergoeding te differentiëren afhankelijk&#13;
van toestand op het bedrijf en de mogelijkheid om aan de uitkering ervan voorwaarden&#13;
te verbinden of de uitkering op te schorten of te korten.&#13;
De plaats die het welzijn van dieren in het wetsvoorstel innam werd als volstrekt onvoldoende&#13;
ervaren. Men achtte het een in één artikel van de wet vervatte delegatie-opdracht&#13;
aan de regering om regels te stellen, terwijl de bestaande versnipperde regelgeving&#13;
op gebied van welzijn in stand bleef.&#13;
Naar aanleiding van de in de Kamer geuite kritiek werd bij nota van wijziging voorzien in&#13;
een allesomvattende regeling, waarin een tweedeling tussen gezondheid en welzijn werd gemaakt.&#13;
Na indiening van dit ontwerp richtte de aandacht zich voornamelijk op het welzijnsgedeelte.&#13;
Met betrekking tot de gezondheidsbepalingen werden opmerkingen op beperkte&#13;
schaal gemaakt. De cruciale rol van de burgemeester bij de bestrijding van ziekten werd&#13;
door een enkeling in twijfel getrokken, maar vanwege de vermeende grote mate van betrokkenheid&#13;
van het algemeen belang blijft deze rol onveranderd. De bij verschillende gelegenheden&#13;
gevraagde regeling inzake de verplichte registratie van dierenartsen of de verplichte&#13;
bedrijfsbegeleiding door de gezondheidsdienst, werd niet in het voorstel opgenomen. Iets&#13;
dergelijks zou in ernstige mate afbreuk doen aan de eigen verantwoordelijkheid van de ondernemer.&#13;
In dit kader werd geconstateerd, dat de gevallen waarin de gezondheidsdienst&#13;
werkzaamheden op het gebied van gezondheidszorg verricht, dit geschiedt op basis van regelgeving&#13;
van het Landbouwschap. De bevoegdheid om verplichte deelname aan bestrijdingsprogramma's&#13;
voor te schrijven in een verordening moest bij het schap gelaten worden.&#13;
De systematiek van de welzijnsbepalingen werd door een groot aantal amendementen&#13;
gewijzigd. Behalve met betrekking tot het op meerdere plaatsen invoeren van het 'nee,&#13;
tenzij-principe', werd met de amendementen tevens beoogd het facultatieve karakter van de vele delegatiebepalingen (kunnen regels gesteld worden) om te zetten in een verplichtend&#13;
karakter (worden regels gesteld), omdat hierdoor het belang van nadere regelgeving&#13;
beter tot uitdrukking kwam. De genoemde amendementen richtten zich behalve tot de&#13;
welzijnsbepalingen ook tot art. 75 op grond waarvan preventieve regels gesteld kunnen&#13;
worden aan bedrijfsinrichting, toevoegen van dieren, hygiënische eisen, begeleiding door&#13;
een gezondheidsdienst en op art. 77o6 op grond waarvan regels gesteld kunnen worden&#13;
over de Identificatie en Registratie (I &amp; R). Het amendement inzake art. 77 o werd ontraden,&#13;
omdat art. 77 o voorziet in een basis voor I &amp; R van die dieren waarvoor dit noodzakelijk&#13;
is, terwijl het amendement ertoe zou leiden dat voor alle dieren een I &amp; R&#13;
verplichting zou gaan gelden. Dit achtte men niet wenselijk.&#13;
Zij het dat het niet met zoveel woorden werd aangegeven, werd het evenmin wenselijk&#13;
geacht dat op basis van art. 7 ten aanzien van alle dieren preventieve verplichtingen zouden&#13;
moeten gaan gelden. Evenals bij I &amp; R zouden deze verplichtingen zich moeten beperken&#13;
tot die dieren waarvoor dit noodzakelijk zou zijn. Dit blijkt uit de redactie van het,&#13;
overigens in tegenstelling tot de I &amp; R bepaling wel aangepaste art. 7: In plaats van 'Bij&#13;
of krachtens AMvB kunnen regels gesteld worden', komt de aanhef van dit artikel te luiden:&#13;
'Bij of krachtens AMvB worden regels gesteld'. Aan deze bepaling wordt echter onder&#13;
meer de zinsnede toegevoegd 'voor bij die maatregel aangewezen soorten of&#13;
categorieën van dieren ', waardoor de ogenschijnlijk imperatieve bepaling alsnog een&#13;
vrijblijvend karakter krijgt. Bij de invulling van de uitvoeringsvoorschriften is echter gebleken&#13;
dat deze cosmetische ingreep, consequenties heeft.&#13;
3.2. Invulling van de wet&#13;
Zoals reeds is aangegeven is de wet, teneinde snel en adequaat te kunnen inspelen op de&#13;
ontwikkelingen, opgezet in de vorm van een raamwet, die door middel van AMvB's en&#13;
ministeriële regelingen een verdere invulling krijgt. Gelet op de benodigde tijd om de vele&#13;
uitvoeringsregelingen op te stellen voorziet de wet in een gefaseerde invoering. Eerst nu&#13;
de eerste uitvoeringsregelingen van kracht zijn geworden en de overige regelingen in concept&#13;
bekend beginnen te worden, beginnen de contouren van de dier-ziekte bestrijding en&#13;
gezondheidszorg zich af te tekenen.&#13;
Naar het zich laat aanzien zijn de uitvoeringsregelingen op genoemd terrein overwegend&#13;
een vertaling van de onder de Veewet vigerende regelgeving, deels aangevuld met&#13;
bepalingen ter implementatie van de vele veterinaire EU-Richtlijnen. Het eerder onder&#13;
2.1. geschetste systeem zal onder de werking van de Gezondheids- en welzijnswet niet&#13;
veel ingrijpende wijziging ondergaan. Ervan afgezien dat de aangifteplicht van besmettelijke&#13;
dierziekten voor dierenartsen nu op de Gezondheids- en welzijnswet berust en dat de&#13;
bevoegdheid bestaat om de uitkering van schadeloosstelling ingeval van afmaking van&#13;
dieren te differentiëren of aan voorwaarden te onderwerpen. Wel verandert de werkingssfeer&#13;
van de regelgeving, nu het blijkens de concept-regeling aanwijzing besmettelijke&#13;
dierziekten, in het voornemen ligt alleen al bij vee, 33 dierziekten aan te wijzen, terwijl&#13;
het totaal van de voor alle in art. 15 van de wet genoemde diercategorieën aan te wijzen&#13;
ziekten 64 bedraagt. In de concept-regeling worden onder meer de ziekten tuberculose, brucellose en leucose bij vee genoemd, omdat deze ziekten ter uitvoering van EU-voorschriften&#13;
ook bij lama's en kamelen, diersoorten die onder de definitie van vee vallen, bestreden&#13;
moeten worden. Op alle 64 ziekten zal direct na aanwijzing de hele afdeling 3 van&#13;
hoofdstuk II van de wet van toepassing zijn. Het voordoen van een van deze ziekten heeft&#13;
onder meer tot gevolg dat de houder van het dier dat de ziekteverschijnselen vertoont dit&#13;
meldt aan de burgemeester, die op zijn beurt een aangewezen ambtenaar op de hoogte&#13;
stelt (art. 19), de burgemeester op advies van deze ambtenaar een of meer van de in art. 22&#13;
genoemde bestrijdingsmaatregelen neemt (art. 21), waarbij de ambtenaar het tijdstip vaststelt&#13;
waarop de verdenking is ontstaan.&#13;
4. POSITIE LANDBOUWSCHAP&#13;
Op grond van de Wet op de bedrijfsorganisatie kunnen bedrijfslichamen ingesteld worden&#13;
voor groepen van ondernemingen die in het bedrijfsleven een verschillende functie vervullen&#13;
ten aanzien van bepaalde produkten, de produktschappen, of voor ondernemingen&#13;
die in het bedrijfsleven een verwante functie vervullen, de bedrijfsschappen. De taak van&#13;
deze bedrijfslichamen bestaat uit het bevorderen van een, het algemeen belang dienende,&#13;
bedrijfsuitoefening door deze ondernemingen en het behartigen van het gemeenschappelijk&#13;
belang van deze ondernemingen. Ter vervulling van deze taak hebben de bedrijfslichamen&#13;
de bevoegdheid verordeningen te maken over onderwerpen die bij instellingswet,&#13;
besluit of verordening7 aan hen ter regeling zijn overgelaten. Zo is op basis van het Instellingsbesluit&#13;
van het Landbouwschap onder meer de bevordering van de gezondheidstoestand&#13;
van landbouwhuisdieren aan het Landbouwschap ter regeling overgelaten.&#13;
Achtergrond hiervan is dat de door de sector aan zichzelf opgelegde regels in het algemeen&#13;
kunnen bogen op een groter draagvlak, omdat betrokkenen maximale invloed op de&#13;
totstandkoming ervan kunnen uitoefenen. Bijkomend voordeel hiervan is dat het betrokken&#13;
bedrijfsleven de uitvoering en het toezicht op die uitvoering veel meer in de hand&#13;
heeft dan wanneer het overheidsregelgeving betreft. De bevoegdheid om deze autonome&#13;
verordeningen te maken bestaat echter niet, indien de regeling van een onderwerp of een&#13;
onderdeel daarvan bij uitsluiting aan anderen is overgelaten. Van dit overlaten is sprake&#13;
indien in een wet is aangegeven dat nadere regeling bij AMvB dient te geschieden.&#13;
Afgezien van de bevoegdheid om autonome verordeningen te maken, is een bedrijfslichaam&#13;
op grond van de Wet op de bedrijfsorganisatie verplicht de bij of krachtens enige&#13;
wet gevorderde medewerking te verlenen. De Gezondheids- en welzijnswet voor dieren&#13;
voorziet in artikel 108 in de mogelijkheid om bij een uitvoeringsregeling van deze wet&#13;
medewerking te vorderen van het bestuur van een bedrijfslichaam. Deze medewerking&#13;
kan bestaan uit het stellen van regels ter uitvoering van de wet bij verordening.&#13;
De systematiek van de Gezondheids- en welzijnswet heeft gelet op het bovenstaande&#13;
vergaande gevolgen voor de positie van het Landbouwschap. De wet schrijft immers omtrent&#13;
tal van zaken voor dat bij AMvB regels worden gesteld, hetgeen betekent dat er op&#13;
die terreinen geen ruimte meer bestaat voor het Landbouwschap om in autonomie verordeningen&#13;
vast te stellen. Het gevolg dat de systematiek van de wet teweegbrengt, is niet in overeenstemming&#13;
met de oorspronkelijke bedoeling van de wet om alle wettelijke bepalingen met betrekking&#13;
tot dierziektebestrijding in één wettelijke regeling onder te brengen, waarbij gedoeld&#13;
werd op de ten gevolge van de systematiek van de Veewet ontstane versnipperde wetgeving&#13;
en niet op alle bepalingen van overheid én bedrijfsleven, hetgeen ook blijkt uit de&#13;
ongewijzigde bevoegdheid voor de bedrijfslichamen om regels te stellen ten aanzien van I&#13;
en R. Voor het Landbouwschap betekent het dat geen preventieve regelingen meer gemaakt&#13;
kunnen worden en dat de onder 2.2. genoemde verordeningen die preventieve&#13;
maatregelen bevatten komen te vervallen. De verplichte bedrijfsbegeleiding door de gezondheidsdienst&#13;
en de bevoegdheid om verplichte deelname aan preventie- en bestrijdingsprogramma's&#13;
van de gezondheidsdienst voor te schrijven, worden in tegenstelling&#13;
tot hetgeen bij de parlementaire behandeling werd voorgehouden, niet meer bij het schap&#13;
gelaten.&#13;
Een soortgelijke situatie doet zich voor bij de bestrijding van de in de concept-regeling&#13;
aanwijzing besmettelijke dierziekten genoemde drie dierziekten, die tot op heden op basis&#13;
van verordeningen van het Landbouwschap bestreden worden. Omdat art. 15 van de wet&#13;
niet voorziet in een mogelijkheid om bij de aanwijzing van een ziekte onderscheid te maken&#13;
tussen de verschillende diersoorten van de categorie vee, heeft de aanwijzing ten behoeve&#13;
van de bestrijding van deze ziekten bij lama's en kamelen (wel vee, maar geen&#13;
landbouwhuisdieren) tot gevolg dat de bestrijding van deze ziekten bij landbouwhuisdieren&#13;
niet in een autonome verordening van het Landbouwschap geregeld kan worden. De&#13;
in de laatste 30 jaar opgebouwde expertise op dit gebied en de opgezette uitvoeringsorganisatie,&#13;
die naar ieders tevredenheid functioneert komt op deze wijze op de helling te&#13;
staan.&#13;
Het door de minister in het kader van de wet vorderen van de medewerking van het&#13;
Landbouwschap om bij verordening regels te stellen voor de bestrijding van dierziekten&#13;
zoals die momenteel nog in autonomie gebeurt, biedt ook geen soelaas. Het probleem&#13;
hierbij is dat de wet gericht is op de procedure die gevolgd dient te worden wanneer een&#13;
ziekte uitbreekt, terwijl de systematiek zoals die op basis van Europese regelgeving in de&#13;
huidige verordeningen van het Landbouwschap is vastgelegd, meer gericht is op het&#13;
handhaven van de ziektevrije status. Dit laatste uitgangspunt vergt een voortdurend optreden&#13;
in de vorm van regelmatige controles, hetgeen niet past binnen de opzet van de wet&#13;
en dus ook niet via medebewind gerealiseerd kan worden.&#13;
Om aan bovenstaande problematiek tegemoet te komen, wordt derhalve een wijziging&#13;
van de wet voorbereid.</content><legacyfootnotes>1. Via deze procedure zijn onder meer de Vogelziektenwet, de Wet tot wering van besmettelijke ziekten bij&#13;
knaagdieren, de Nertsen-ziekten wet en de Bijenwet 1947 tot stand gekomen.&#13;
2. Bij wet van 4 december 1991, Stb. 704, is weliswaar voorzien in een mogelijkheid de schadeloosstelling te&#13;
differentiëren, doch alleen bij het uitbreken van varkenspest.&#13;
3. Bijvoorbeeld het 'Besluit onderzoek Salmonella arizonae, Salmonella gallinarum en Salmenella pullorum&#13;
1992' van het Produktschap voor Pluimvee en Eieren.&#13;
4. Deze ziekte was voorheen meer bekend onder de naam Abortus Bang.&#13;
5. Art. 3 in de uiteindelijke wet.&#13;
6. Nu art. 96.&#13;
7. Oorspronkelijk werden produktschappen bij wet ingesteld en bedrijfsschappen bij AMvB. Sinds de op&#13;
1 oktober 1992 in werking getreden wijziging van de wet worden bedrijfslichamen bij verordening van de&#13;
S.E.R. ingesteld.</legacyfootnotes><footnotes><footnote/></footnotes><auteurs>Mr. S.F. Plessius</auteurs><published>1994-03-23 00:00:00</published><modified>1994-03-23 00:00:00</modified><editiondate>1994-03-23</editiondate><htmlpath>https://denhollander.info/artikel/6059</htmlpath></article>
</articles></edition>
<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2015</searchword><id>12504</id><udhid>UDH:TvAR/12504</udhid><titel>Rechtspraak 5814 (TvAR 2015/5814)</titel><searchwords><searchword>TvAR 10/2015</searchword><searchword>TvAR 2015/5814</searchword><searchword>UDH:TvAR/12504</searchword></searchwords><attachments><attachment><name>17626.pdf</name><extention>pdf</extention><url>https://denhollander.info/download/17626/ci</url></attachment></attachments><inleiding>&lt;p&gt;5814&lt;/p&gt;&#13;
&lt;p&gt;centrale Grondkamer, 8 april 2015, dossiernummers: GP 11.745 en GP 11.746&lt;/p&gt;&#13;
&lt;p&gt;(Zeevaart/Doeser)&lt;/p&gt;&#13;
&lt;p&gt;(mrs. W.L. Valk, J.H. Lieber en Th.C.M. Willemse en de deskundige leden ing. L.L.M. de Lorijn en ir. J.H. Jurrius)&lt;/p&gt;&#13;
&lt;p&gt;[Burgerlijk Wetboek, art. 7:324 Wetboek van Burgerlijke Rechtsvordering, art. 1019t lid 3]&lt;/p&gt;&#13;
&lt;p&gt;Pacht&lt;/p&gt;</inleiding><content>&lt;p&gt;&amp;nbsp;&lt;/p&gt;&#13;
&lt;h4&gt;Pacht&lt;/h4&gt;&#13;
&lt;p&gt;De grondkamer heeft een verzoek om goedkeuring van een vastgelegde pachtovereenkomst onder de voorwaarde dat het vonnis tot schriftelijke vastlegging kracht van gewijsde zou verkrijgen onterecht afgewezen, beroep slaagt.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;Jan Berend Zeevaart,&lt;/p&gt;&#13;
&lt;p&gt;-hierna te noemen: verpachter-&lt;/p&gt;&#13;
&lt;p&gt;gemachtigde: mr. M.J.G. Peters, Benthem&amp;amp;Gratama advocaten te Zwolle,&lt;/p&gt;&#13;
&lt;p&gt;-tegen-&lt;/p&gt;&#13;
&lt;p&gt;Andr&amp;eacute; Doeser,&lt;/p&gt;&#13;
&lt;p&gt;-hierna te noemen: pachter&lt;/p&gt;&#13;
&lt;p&gt;gemachtigde: mr. B. Nijman, A&amp;amp;S advocaten te Wageningen&lt;/p&gt;&#13;
&lt;h4&gt;Het geding in eerste aanleg&lt;/h4&gt;&#13;
&lt;p&gt;De grondkamer Noord heeft bij een tweetal identieke beschikkingen waarvan &amp;eacute;&amp;eacute;n zonder vermelding van de datum en van de samenstelling van de grondkamer (kennelijk) van 1 december 2014, waarvan afschrift aan partijen is verzonden op 5 december 2014, het verzoek van verpachter de in het vonnis van de pachtkamer van de rechtbank Noord-Nederland, zaak-/rolnummer 2207686\ CV EXPL 13-5264, van 22 augustus 2014 vastgelegde overeenkomst voorwaardelijk goed te keuren afgewezen.&lt;/p&gt;&#13;
&lt;p&gt;Voormelde beschikkingen zijn in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikkingen gegeven motivering.&lt;/p&gt;&#13;
&lt;h4&gt;Het geding in hoger beroep&lt;/h4&gt;&#13;
&lt;p&gt;Verpachter is bij een op 7 januari 2015 ter griffie ingekomen beroepschrift in beroep gekomen van voormelde beschikking.&lt;/p&gt;&#13;
&lt;p&gt;Pachter heeft bij een op 9 februari 2015 ter griffie ingekomen verweerschrift hiertegen verweer gevoerd, met het verzoek het beroep van verpachter niet-ontvankelijk te verklaren dan wel het beroep ongegrond te verklaren.&lt;/p&gt;&#13;
&lt;h4&gt;De grieven&lt;/h4&gt;&#13;
&lt;p&gt;Verpachter heeft aangevoerd dat de grondkamer Noord ten onrechte heeft geweigerd de in het vonnis van de pachtkamer van de rechtbank vastgelegde pachtovereenkomst voorwaardelijk goed te keuren. De beslissing van de grondkamer is op onjuiste gronden tot stand gekomen. De beslissing is ook niet juist gemotiveerd en is onzorgvuldig tot stand gekomen.&lt;/p&gt;&#13;
&lt;h4&gt;Beoordeling van het geschil in hoger beroep&lt;/h4&gt;&#13;
&lt;p&gt;Het inleidend verzoek strekt tot voorwaardelijke goedkeuring van de bij vonnis van de pachtkamer van de rechtbank Noord-Nederland van 22 augustus 2014 tussen partijen vastgelegde overeenkomst en van de kortere duur dan de wettelijke waarvoor die overeenkomst volgens dat vonnis is aangegaan. Bij de bestreden beschikking heeft de grondkamer dat verzoek afgewezen onder verwijzing naar artikel 1019t, derde lid, van Wetboek van Burgerlijke Rechtsvordering. Het hoger beroep richt zich tegen deze afwijzing.&lt;/p&gt;&#13;
&lt;p&gt;De Centrale Grondkamer overweegt als volgt.&lt;/p&gt;&#13;
&lt;p&gt;1. Volgens het derde lid van artikel 1019t Wetboek van Burgerlijke Rechtsvordering geeft de griffier van de pachtkamer van het Gerechtshof Arnhem-Leeuwarden onverwijld aan de grondkamer kennis van een hoger beroep tegen een vonnis waarbij een pachtovereenkomst of overeenkomst tot wijziging of be&amp;euml;indiging van een pachtovereenkomst schriftelijk is vastgelegd en houdt de grondkamer alsdan de behandeling aan totdat omtrent de uitslag van het beroep bericht is ontvangen. Uit de wetsgeschiedenis van artikel 144 Pachtwet (oud) blijkt dat de wetgever met dit voorschrift heeft beoogd voorzieningen te treffen &amp;lsquo;welke noodzakelijk zijn, in verband met de omstandigheid, dat van het vonnis, waarbij de overeenkomst schriftelijk wordt vastgelegd (&amp;hellip;), hoger beroep openstaat&amp;rsquo; (MvT, Kamerstukken II 1954-1955, 3884, p. 55).&lt;/p&gt;&#13;
&lt;p&gt;2. Klaarblijkelijk heeft de wetgever zoveel mogelijk willen voorkomen dat de grondkamer een in een vonnis vastgelegde pachtovereenkomst goedkeurt, al dan niet met wijziging van de inhoud ervan, terwijl achteraf dat vonnis zijn rechtskracht verliest doordat het in hoger beroep wordt vernietigd. In dat geval zou er van de goedkeuring door de grondkamer een schijn uitgaan die in de praktijk gemakkelijk tot verwarring aanleiding zou kunnen geven.&lt;/p&gt;&#13;
&lt;p&gt;3. Een dergelijke schijn is niet te vrezen ingeval, zoals hier, goedkeuring van de vastgelegde pachtovereenkomst wordt verzocht onder de voorwaarde dat het vastleggingsvonnis kracht van gewijsde zal verkrijgen. Bij toewijzing van een zodanig verzoek kan de grondkamer eenvoudig bij haar goedkeuring vermelden zowel de omstandigheid dat hoger beroep is ingesteld als de aan de goedkeuring verbonden voorwaarde dat het vastleggingsvonnis kracht van gewijsde zal verkrijgen. Dit pleit voor een restrictieve uitleg van de regel van artikel 1019t, derde lid, van Wetboek van Burgerlijke Rechtsvordering in die zin dat er geen grond bestaat voor aanhouding van een verzoek tot voorwaardelijke goedkeuring als hiervoor bedoeld.&lt;/p&gt;&#13;
&lt;p&gt;4. Voor een zodanige uitleg pleit verder dat een voorwaardelijke goedkeuring &amp;ndash; of het onthouden daarvan &amp;ndash; tussen partijen (vooraf) duidelijkheid verschaft over hun rechtspositie voor zover de grondkamer over die positie beslist. De mogelijkheid van voorwaardelijke goedkeuring sluit bovendien aan bij de in artikel 7:324 Burgerlijk Wetboek voorziene mogelijkheid voor partijen om goedkeuring te verzoeken van een ontwerp-pachtovereenkomst, alsmede bij eerdere rechtspraak van de Centrale Grondkamer (beschikking van 16 februari 2010, GP 11.616, Agr.r. 2010/5605).&lt;/p&gt;&#13;
&lt;p&gt;5. Gelet op het voorgaande brengt een redelijke en op de praktijk afgestemde uitleg van artikel 1019t Wetboek van Burgerlijke Rechtsvordering met zich dat wanneer tegen een vonnis waarbij een pachtovereenkomst schriftelijk is vastgelegd hoger beroep is ingesteld, in dat beroep voor de grondkamer geen grond is gelegen voor aanhouding van een verzoek tot goedkeuring, in het geval dat verzoek strekt tot een goedkeuring onder de voorwaarde dat het vastleggingsvonnis kracht van gewijsde zal verkrijgen. Het hoger beroep treft dus doel.&lt;/p&gt;&#13;
&lt;p&gt;6. Teneinde een behandeling in twee instanties te waarborgen zal de Centrale Grondkamer beide zaken terugverwijzen naar de grondkamer om met inachtneming van het hiervoor overwogene opnieuw te beslissen.&lt;/p&gt;&#13;
&lt;h4&gt;Slotsom&lt;/h4&gt;&#13;
&lt;p&gt;De beschikkingen, waarvan beroep, moeten worden vernietigd.&lt;/p&gt;&#13;
&lt;h4&gt;Beslissing&lt;/h4&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;Vernietigt de beschikkingen, waarvan beroep en opnieuw beschikkende;&lt;/p&gt;&#13;
&lt;p&gt;Wijst de zaken terug naar de grondkamer om met inachtneming van hetgeen hiervoor is overwogen opnieuw te beslissen.&lt;/p&gt;&#13;
&lt;h4&gt;Noot&lt;/h4&gt;&#13;
&lt;p&gt;Pachtovereenkomsten dienen ter goedkeuring te worden ingezonden bij de grondkamer. Dat geldt ook voor overeenkomsten die bij vonnis schriftelijk zijn vastgelegd door de pachtkamer. Tegen zo&amp;rsquo;n vonnis kan echter hoger beroep worden aangetekend. De wet bepaalt in art. 1019&lt;span class="italic"&gt;t&lt;/span&gt; lid 3 Rechtsvordering dat de griffier van het Pachthof in een dergelijk geval aan de grondkamer moet laten weten dat een van partijen in beroep is gegaan, waarna de grondkamer de behandeling van het verzoek tot goedkeuring moet aanhouden totdat omtrent de uitslag van het beroep bericht is ontvangen. Voor het geval van cassatie is een soortgelijke regeling opgenomen in lid 6.&lt;/p&gt;&#13;
&lt;p&gt;In het algemeen levert deze gang van zaken geen probleem op. Dat kan echter anders zijn in een geval als dit, waarin partijen een kortere dan de wettelijke duur zijn overeengekomen. Die kortere duur behoeft een afzonderlijk akkoord van de grondkamer (art. 7:325 lid 3 BW). Wanneer de grondkamer de overeengekomen duur pas kan gaan beoordelen nadat in hoogste instantie is beslist over de schriftelijke vastlegging, kan zij al zijn verstreken voordat duidelijkheid omtrent de toelaatbaarheid ervan bestaat.&lt;/p&gt;&#13;
&lt;p&gt;Pachter en verpachter kunnen dit vermijden, door de goedkeuring van de kortere duur al te vragen voordat de overeenkomst wordt aangegaan (zie opnieuw art. 7:325 lid 3 BW). In deze zaak was voor een andere oplossing gekozen; de verpachter had de grondkamer verzocht om de door hem ingezonden overeenkomst goed te keuren onder de voorwaarde dat het vonnis tot schriftelijke vastlegging kracht van gewijsde zou verkrijgen. Hij stuurde er aldus op aan dat de grondkamer de behandeling van zijn verzoek zou voortzetten, ondanks het feit dat hij tegen het vonnis in hoger beroep ging. Dit had als voordeel dat op het oordeel van de grondkamer over de kortere duur reeds vaststond op het moment dat in hoogste instantie over de schriftelijke vastlegging zou worden beslist.&lt;/p&gt;&#13;
&lt;p&gt;De grondkamer wees het verzoek af, omdat het zich niet met de tekst van art. 1019&lt;span class="italic"&gt;t&lt;/span&gt; Rechtsvordering verdroeg. De Centrale Grondkamer vernietigde de desbetreffende beschikkingen. De wetgever heeft met de bepaling willen voorkomen dat de grondkamer een bij vonnis vastgelegde overeenkomst goedkeurt, terwijl dat vonnis in een later stadium zijn rechtskracht zou verliezen. Van de gegeven goedkeuring zou dan een schijn uitgaan die tot verwarring kan leiden. Deze verwarring is echter uitgesloten indien de goedkeuring wordt gegeven onder de voorwaarde die de verpachter had voorgesteld.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2015-10-20 13:21:26</published><modified>2019-08-22 12:16:39</modified><editiondate>2015-10-20</editiondate><htmlpath>https://denhollander.info/artikel/12504</htmlpath></article>
</articles></edition>
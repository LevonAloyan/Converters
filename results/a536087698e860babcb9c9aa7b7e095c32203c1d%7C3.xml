<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2007</searchword><id>5250</id><udhid>UDH:TvAR/5250</udhid><titel>X / de Minister van Landbouw, Natuur en Voedselkwaliteit (TvAR 2007/5411,5412,5413,5414,5415,5416)</titel><searchwords><searchword>TvAR 11/2007</searchword><searchword>TvAR 2007/5411</searchword><searchword>TvAR 2007/5412</searchword><searchword>TvAR 2007/5413</searchword><searchword>TvAR 2007/5414</searchword><searchword>TvAR 2007/5415</searchword><searchword>TvAR 2007/5416</searchword><searchword>UDH:TvAR/5250</searchword></searchwords><attachments><attachment><name>TAR_2007_11-Rechtspraak ST.pdf</name><extention>pdf</extention><url>https://denhollander.info/download/5185/ci</url></attachment></attachments><inleiding>[Verordening (EG) nr. 1782/2003, art. 40; Regeling GLBinkomenssteun&#13;
2006, art. 13]&#13;
&#13;
Oud probleem van vervuilde grond kan in referentieperiode&#13;
niet tot abnormale en onvoorziene omstandigheid leiden.&#13;
Geen overmacht.</inleiding><content>Uitspraak in de zaak van:&#13;
A, te B, appellant,&#13;
gemachtigde: mr. M.J.C. Mol, werkzaam bij de Zuidelijke&#13;
Land- en Tuinbouworganisatie te Tilburg, de Minister van Landbouw, Natuur en Voedselkwaliteit,&#13;
verweerder,&#13;
gemachtigde: mr. J. Teigeler, werkzaam bij verweerders&#13;
Dienst Regelingen.&#13;
1. De procedure&#13;
Appellant heeft bij brief van 28 november 2006, bij het&#13;
College per fax binnengekomen op 30 november 2006,&#13;
beroep ingesteld tegen een besluit van verweerder van&#13;
20 oktober 2006.&#13;
Bij dit besluit heeft verweerder beslist op het bezwaar van&#13;
appellant tegen een besluit van 22 augustus 2006, waarbij&#13;
verweerder de in het kader van de Regeling GLB-inko -&#13;
menssteun 2006 (hierna: de Regeling) aan appellant&#13;
toekomende toeslagrechten heeft vastgesteld.&#13;
Bij brief van 2 februari 2007 heeft verweerder een verweerschrift&#13;
ingediend en de op de zaak betrekking hebbende&#13;
stukken overgelegd.&#13;
Bij griffiersbrief van 15 februari 2007 heeft het College aanvullende&#13;
informatie bij verweerder opgevraagd. Bij brief van&#13;
26 februari 2007 heeft verweerder de gevraagde gegevens&#13;
verstrekt.&#13;
Op 16 april 2007 heeft het onderzoek ter zitting plaatsgehad,&#13;
waarbij van de zijde van appellant niemand is verschenen.&#13;
Verweerder werd ter zitting vertegenwoordigd&#13;
door zijn gemachtigde.&#13;
2. De grondslag van het geschil&#13;
2.1. Verordening (EG) nr. 1782/2003 van de Raad van 29&#13;
september 2003 tot vaststelling van gemeenschappelijke&#13;
voorschriften voor regelingen inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van&#13;
bepaalde steunregelingen voor landbouwers luidt voorzover&#13;
hier van belang:&#13;
‘Artikel 37&#13;
Berekening van het referentiebedrag&#13;
1. Het referentiebedrag is het gemiddelde over drie jaar&#13;
van het totaalbedrag aan toeslagen dat aan een landbouwer&#13;
voor elk kalenderjaar van de in artikel 38 vastgestelde&#13;
referentieperiode is verleend op grond van de&#13;
in bijlage VI genoemde steunregelingen, berekend en&#13;
aangepast overeenkomstig bijlage VII.&#13;
Artikel 38&#13;
Referentieperiode&#13;
De referentieperiode omvat de kalenderjaren 2000,&#13;
2001 en 2002.&#13;
Artikel 40&#13;
Gevallen van onbillijkheid&#13;
1. In afwijking van artikel 37 heeft een landbouwer&#13;
wiens productie gedurende de referentieperiode nadelig&#13;
werd beïnvloed door een geval van overmacht of uitzonderlijke&#13;
omstandigheden dat/die zich vóór of&#13;
gedurende die referentieperiode heeft/hebben voorgedaan,&#13;
het recht te verzoeken dat het referentiebedrag&#13;
wordt berekend op basis van het kalenderjaar of de&#13;
kalenderjaren in de referentieperiode dat/die niet is/zijn beïnvloed door het geval van overmacht of de uitzonderlijke&#13;
omstandigheden.&#13;
2. (…)’&#13;
Artikel 3 bis van Verordening (EG) nr. 795/2004 van de&#13;
Commissie van 21 april 2004 houdende bepalingen voor de&#13;
uitvoering van de bedrijfstoeslagregeling waarin in voorzien&#13;
bij Verordening (EG) nr. 1782/2003 van de Raad tot vaststelling&#13;
van gemeenschappelijke voorschriften inzake rechtstreekse&#13;
steunverlening in het kader van het gemeenschappelijk&#13;
landbouwbeleid en tot vaststelling van bepaalde&#13;
steunregelingen voor landbouwers luidt:&#13;
‘Geconstateerde hectaren en dieren&#13;
Onverminderd de toepassing van bijlage VII bij Verordening&#13;
(EG) nr. 1782/2003, is het voor de vaststelling&#13;
van het in artikel 37, lid 1, van die verordening bedoelde&#13;
referentiebedrag in aanmerking te nemen aantal&#13;
hectaren of dieren waarvoor in de referentieperiode een&#13;
rechtstreekse betaling is of had moeten worden toegekend,&#13;
het aantal geconstateerde hectaren of dieren in&#13;
de zin van artikel 2, onder r) en s), van Verordening&#13;
(EG) nr. 2419/2001 voor elke van de in bijlage VI bij&#13;
Verordening (EG) nr. 1782/2003 vermelde rechtstreekse&#13;
betalingen.’&#13;
2.2. Op grond van de stukken en het onderzoek ter zitting&#13;
zijn in deze zaak de volgende feiten en omstandigheden&#13;
voor het College komen vast te staan.&#13;
- Appellant heeft in het door verweerder op 21 maart&#13;
2005 ontvangen formulier ‘Inventarisatie bedrijfsgegevens&#13;
voor toeslagrechten’ aangegeven dat op zijn&#13;
bedrijf in de referentiejaren 2000, 2001 en 2002 sprake&#13;
is geweest van een overmachtsituatie als gevolg van de&#13;
MKZ-crisis en langdurige arbeidsongeschiktheid van&#13;
het toenmalige bedrijfshoofd, tengevolge waarvan de&#13;
productie op zijn bedrijf in de referentieperiode nadelig&#13;
is beïnvloed.&#13;
- Bij brief van 7 april 2006 heeft verweerder aan appellant&#13;
meegedeeld dat dit hem geen aanleiding geeft de&#13;
referentiegegevens, zoals aan appellant meegedeeld in&#13;
het ‘overzicht relatie- en referentiegegevens van 2000,&#13;
2001 en 2002’, te wijzigen.&#13;
- Op 9 mei 2006 heeft appellant een aanvraag toeslagrechten&#13;
bij verweerder ingediend.&#13;
- Bij besluit van 22 augustus 2006 heeft verweerder de&#13;
appellant toekomende toeslagrechten vastgesteld op&#13;
10,02, met een waarde per toeslagrecht van € 776,35.&#13;
Bij de berekening hiervan is uitgegaan van een bedrijfstoeslagareaal&#13;
van 10.37 ha over 2000, van 9.43 ha over&#13;
2001 en van 10.27 ha over 2002. Voor de productgroep&#13;
rundvlees is verweerder daarbij uitgegaan van 25&#13;
stieren in 2000, 6 stieren in 2001 en 0 stieren in 2002.&#13;
Verder is verweerder in deze productgroep bij de runderen&#13;
nationale enveloppe uitgegaan van 22 runderen&#13;
in 2000, 61 runderen in 2001 en 0 runderen in 2002.&#13;
- Tegen dit besluit heeft appellant bij brief van 6 september&#13;
2006 bezwaar gemaakt.&#13;
- Vervolgens heeft verweerder het bestreden besluit&#13;
genomen.&#13;
3. Het bestreden besluit&#13;
Bij het bestreden besluit heeft verweerder het bezwaar van&#13;
appellant ongegrond verklaard. Daartoe heeft hij, samengevat,&#13;
het volgende overwogen.&#13;
Uit de gegevensadministratie van verweerder blijkt dat de&#13;
productie in de productgroep runderen gedurende de jaren&#13;
2000, 2001 en 2002 respectievelijk 47, 67 en 0 bedroeg.&#13;
Dit betekent dat de productie in 2001 hoger was dan in&#13;
2000. Daaruit kan slechts worden geconcludeerd dat de&#13;
MKZ, en het daarmee samenhangende vervoersverbod voor&#13;
runderen, in 2001 geen negatieve invloed heeft gehad op de&#13;
runderproductie. Artikel 40 van Verordening (EG) nr.&#13;
1782/2003 stelt de eis dat er een negatief effect op de productie&#13;
moet zijn geweest om een geslaagd beroep op overmacht&#13;
te kunnen doen. Het beroep op overmacht voor het&#13;
jaar 2001 kan dan ook niet slagen.&#13;
Voor het jaar 2002 was er wel een duidelijke productiedaling,&#13;
maar die werd veroorzaakt door de keuze van appellant&#13;
om in 2002 en de jaren daarna geen runderen meer aan&#13;
te houden, maar zich geheel te richten op de varkenshouderij.&#13;
Daarmee heeft appellant niet aangetoond dat de productiedaling&#13;
in 2002 voortvloeit uit de MKZ-problemen&#13;
die in 2001 speelden. Het gaat hier om een ondernemersbeslis-&#13;
sing, die appellant heeft genomen in verband met de&#13;
ernstige ziekte van C, het bedrijfshoofd binnen de toenmalige&#13;
maatschap. Verweerder meent dat binnen de maatschap&#13;
in ieder geval in het jaar 2002 maatregelen hadden kunnen&#13;
zijn genomen om de gevolgen van de arbeidsongeschiktheid&#13;
van het bedrijfshoofd te ondervangen. De beslissing om in&#13;
plaats daarvan over te schakelen op het houden van varkens,&#13;
kan niet tot een geslaagd beroep op overmacht leiden.&#13;
Nu er geen sprake is van overmacht, heeft verweerder de&#13;
toeslagrechten ingevolge artikel 37 van Verordening (EG)&#13;
nr. 1782/2003 berekend aan de hand van het gemiddelde&#13;
van de referentiegegevens over de jaren 2000, 2001 en&#13;
2002. Aan appellants verzoek om bij de bepaling van de&#13;
toeslagrechten het jaar 2002 buiten beschouwing te laten&#13;
kan niet worden voldaan.&#13;
4. Het standpunt van appellant&#13;
Appellant meent dat zijn toeslagrechten te laag zijn berekend,&#13;
omdat hij in de referentiejaren 2001 en 2002 tengevolge&#13;
van MKZ en ziekte van zijn vader een lagere productie&#13;
heeft gehad dan normaal gesproken verwacht had&#13;
mogen worden. In dat verband beroept hij zich op overmacht.&#13;
Tengevolge van de MKZ en een daarmee samenhangend&#13;
vervoersverbod heeft hij op zijn bedrijf dieren noodgedwongen&#13;
langer moeten aanhouden en kon hij geen nieuwe&#13;
dieren aanvoeren. Daardoor is de productie lager geweest&#13;
dan onder normale omstandigheden mogelijk was geweest.&#13;
De ziekte van appellants vader had tot gevolg dat in 2002&#13;
door de overige maten van de maatschap veel tijd voor verzorging&#13;
en begeleiding moest worden vrijgemaakt. Vanwege&#13;
blijvende arbeidsongeschiktheid werd toen besloten over te&#13;
stappen op de minder arbeidsintensieve varkenshouderij.&#13;
Op grond van deze omstandigheden had verweerder het&#13;
jaar 2002 bij de berekening van de toeslagrechten buiten&#13;
beschouwing moeten laten.&#13;
5. De beoordeling van het geschil&#13;
5.1. Ingevolge artikel 40 van Verordening (EG) nr. 1782/&#13;
2003 heeft een landbouwer wiens productie nadelig&#13;
werd beïnvloed door een geval van overmacht, het&#13;
recht te verzoeken dat het referentiebedrag in afwijking&#13;
van artikel 37 wordt berekend op basis van kalenderjaren&#13;
die niet zijn beïnvloed door het geval van overmacht.&#13;
Volgens vaste rechtspraak van het Hof van Justitie van&#13;
de Europese Gemeenschappen (zie onder meer het arrest&#13;
van 11 juli 2002, Käserei Champignon Hofmeister&#13;
GmbH &amp; Co. KG, C-210/00, Jur. I-6453, punt 79)&#13;
moet het begrip overmacht inzake landbouwverordeningen&#13;
aldus worden uitgelegd, dat zich abnormale en&#13;
onvoorzienbare omstandigheden hebben voorgedaan,&#13;
die vreemd zijn aan degene die zich erop beroept, en&#13;
waarvan de gevolgen in weerwil van alle mogelijke&#13;
voorzorgen niet hadden kunnen worden vermeden.&#13;
5.2. Blijkens de productiecijfers van appellant in de productgroep&#13;
rundvlees was er in 2001, het jaar dat appellants&#13;
bedrijf getroffen werd door de MKZ-crisis, met&#13;
67 runderen een hogere productie dan in het voorafgaande&#13;
jaar 2000 met 47 runderen. Hieruit blijkt in&#13;
ieder geval niet van een nadelige invloed van de MKZcrisis&#13;
op de productie in het referentiejaar 2001.&#13;
Hetzelfde geldt voor het referentiejaar 2002. Dat in&#13;
2002 geen runderen zijn gehouden, is niet het gevolg&#13;
van de MKZ-crisis, maar van de bedrijfsbeslissing om&#13;
varkens te gaan houden.&#13;
5.3. Voor het jaar 2002 doet appellant daarnaast een beroep&#13;
op overmacht in verband met het feit dat het toenmalige&#13;
bedrijfshoofd C in de periode 2001/2002 ernstig&#13;
ziek werd, een operatie moest ondergaan en uiteindelijk&#13;
geheel arbeidsongeschikt werd.&#13;
Hoewel er in het referentiejaar 2002 over het geheel&#13;
genomen sprake is van een nadrukkelijke productiedaling&#13;
in de zin van artikel 40, eerste lid, van Verordening&#13;
(EG) nr. 1782/2003, kan het beroep op overmacht&#13;
niet slagen, omdat geen sprake was van een&#13;
situatie die als overmacht kan worden aangemerkt.&#13;
Hoe zeer de opvang van hun zieke vader de andere&#13;
leden van de maatschap ook zal hebben belast, van in&#13;
maatschapsverband samenwerkende ondernemers mag&#13;
verwacht worden dat zij zodanige maatregelen treffen,&#13;
dat ook in die moeilijke omstandigheden de normale&#13;
bedrijfsuitvoering kan worden voortgezet. Dat dat laatste&#13;
absoluut onmogelijk was is niet komen vast te&#13;
staan. Immers, appellant heeft voor een andere bedrijfsopzet&#13;
gekozen door over te schakelen op de minder arbeidsintensieve&#13;
productie van varkens en de aankoop&#13;
van runderen te staken.&#13;
Die beslissing kan slechts worden aangemerkt als een&#13;
zelfstandige, niet uit overmacht voortvloeiende, ondernemingsbeslissing.&#13;
Ook ten aanzien van de arbeidsongeschiktheid van het&#13;
voormalig bedrijfshoofd kon verweerder dus slechts&#13;
besluiten dat het beroep op artikel 40 van Verordening&#13;
(EG) nr. 1782/2003 niet kan slagen. 5.4.Het voorgaande leidt tot de slotsom dat er geen grond&#13;
is voor het maken van een uitzondering voor appellant,&#13;
zodat verweerder gehouden was het referentiebedrag&#13;
met toepassing van artikel 37 van Verordening (EG) nr.&#13;
1782/2003 te berekenen.&#13;
Het beroep dient daarom ongegrond te worden verklaard.&#13;
Het College acht geen termen aanwezig voor een proceskostenveroordeling.&#13;
6. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs>mrs. W.E. Doolaard, E.J.M. Heijs en F. Stuurop</auteurs><published>2007-11-01 00:00:00</published><modified>2017-06-16 16:17:51</modified><editiondate>2007-11-01</editiondate><htmlpath>https://denhollander.info/artikel/5250</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1994</searchword><id>5187</id><udhid>UDH:TvAR/5187</udhid><titel>reclamant tegen het plan van toedeling in de ruilverkaveling 'Roerstreek' (TvAR 1994/4687)</titel><searchwords><searchword>TvAR 3/1994</searchword><searchword>TvAR 1994/4687</searchword><searchword>UDH:TvAR/5187</searchword></searchwords><attachments><attachment><name>1994_nr 3_Rechtspraak_4687.pdf</name><extention>pdf</extention><url>https://denhollander.info/download/5122/ci</url></attachment></attachments><inleiding>Landinrichtingswet, artt. 139, 148, 195, 196&#13;
&#13;
In verband met een doelmatig beheer en onderhoud zijn uiterwaarden langs een rivier toegedeeld aan een waterschap. De toedeling is geschied conform de wens van het waterschap en tegen inbreng van grond elders. In het landinrichtingsplan en in de richtlijnen voor het opmaken van het plan van toedeling is omtrent de toedeling van uiterwaarden niets bepaald. Nu voor een dergelijke toedeling geen landinrichtingsbelang is aan te wijzen, kan een zodanige toedeling slechts geschieden met medewerking van de betrokken eigenaren. Wijziging plan van toedeling. Onderhandelingspositie van de eigenaar ten opzichte van het waterschap. Gelijkheidsbeginsel.</inleiding><content>d'A, reclamant tegen het plan van toedeling in de ruilverkaveling 'Roerstreek';&#13;
Enz.&#13;
Het bezwaar van reclamant&#13;
Kort samengevat luidt dit als volgt:&#13;
Reclamant wenst de ingebrachte grond langs de rivier de Roer te behouden. Het be-treft met name de strook uiterwaarden beho-rende bij het ingebrachte perceel B 1184. Deze strook heeft in de visie van reclamant, gezien ook eerdere aankopen door het Water-schap, een veel hogere waarde in het econo-mische verkeer dan de ruilverkavelingswaar-de van f 6000,- per ha.&#13;
Het standpunt van de bij het bezwaar betrok-ken belanghebbende&#13;
Het waterschap Roer en Maas heeft met name een beroep gedaan op de gelijke behandeling van alle eigenaren waarvan het Waterschap oeverstroken, ten behoeve van een vrije me-andering van de Roer, krijgt toegedeeld. Het&#13;
door reclamant aangehaalde economische ver-lies geldt in de visie van het Waterschap even-zeer voor de andere eigenaren, die evenals het Waterschap grond hebben ingebracht met een hogere waarde dan de schattingswaarde.&#13;
Bovendien is aan reclamant vervangende grond toegedeeld, waarvan de waarde in het economische verkeer evenmin overeenkomt met de door de landinrichtingscommissie toe-gekende schattingswaarde. Door toewijzing van het bezwaar van reclamant zou deze ten onrechte in een voordeliger positie komen ten opzichte van de oevereigenaren, die geen be-zwaar hebben gemaakt.&#13;
Het Waterschap verzoekt het bezwaar van reclamant af te wijzen.&#13;
Het standpunt van de Centrale Landinrich-tingscommissie en de Landinrichtingscommis-sie&#13;
De landinrichtingscommissie heeft zich aan-gesloten bij het standpunt van de Centrale Landinrichtingscommissie. Dit standpunt is neergelegd in de in het geding gebrachte pleit-notities, welke aan dit vonnis zijn gehecht.&#13;
Samengevat luidt het standpunt als volgt:&#13;
De toedeling van de uiterwaarden langs de Roer aan het Waterschap heeft op wens van de belanghebbende plaatsgevonden in ver-band met het doelmatig beheer en onderhoud van de Roer door het Waterschap. Belangheb-bende heeft daarvoor elders in de ruilverkave-ling grond ingebracht, die zij in overleg met de landinrichtingscommissie heeft aange-kocht.&#13;
Deze werkwijze, die in het belang van het Waterschap is, kan alleen worden gevolgd in-dien de betrokken eigenaren vrijwillig mee-werken. Ontbreekt die medewerking, dan moet die werkwijze ter zijde worden gesteld. Immers, reclamant brengt de desbetreffende uiterwaarden in en er is geen landinrichtings-belang aan te wijzen op grond waarvan de be-trokken grond toegedeeld zou moeten worden aan het Waterschap. Derhalve dient de betrok-ken grond in beginsel weer te worden toege-deeld aan reclamant.&#13;
Daargelaten of de argumenten van recla-mant terzake de waarde van de bewuste grond in het economische verkeer juist zijn, het ligt niet op de weg van de ruilverkaveling recla-mants onderhandelingspositie tegenover het Waterschap te verslechteren door de uiter-waarden tegen de wil van de inbrengende ei-genaar aan het Waterschap toe te delen.&#13;
Het gelijkheidsbeginsel is naar het oordeel van de centrale landinrichtingscommissie in het kader van de ruilverkaveling niet geschon-den. Op het bezwaar zou moeten worden be-slist door wijziging van het plan van toedeling overeenkomstig bijlage 3.&#13;
Het oordeel van de rechtbank&#13;
Onweersproken is dat de toedeling van de ui-terwaarden langs de Roer op wens van het Waterschap heeft plaatsgevonden in verband met een doelmatig beheer en onderhoud van bedoelde rivier. Voor toedeling van deze ui-terwaarden heeft belanghebbende elders in de ruilverkaveling gronden ingebracht, die zij heeft moeten aankopen.&#13;
Terecht heeft de Centrale Landinrichtings-commissie opgemerkt dat een dergelijke toe-deling slechts kan geschieden met medewer-king van de betrokken eigenaren, nu geen landinrichtingsbelang is aan te wijzen op grond waarvan bedoelde gronden aan het Wa-terschap toegedeeld zou kunnen worden. In het landinrichtingsplan en in de richtlijnen voor het opmaken van het plan van toedeling is omtrent de toedeling van uiterwaarden niets bepaald.&#13;
Gelet op de strekking van de landinrich-tingswet en met name het bepaalde in artikel 139 dient de door reclamant ingebrachte grond in beginsel weer aan hem te worden toegedeeld. Het is immers niet aan de Landin-richtingscommissie om uit te maken wat in deze de belangen van reclamant zijn en deze in een slechtere onderhandelingspositie te brengen ten opzichte van het Waterschap.&#13;
Van een schending van het gelijkheidsbe-ginsel is naar het oordeel van de rechtbank geen sprake. De omstandigheid dat andere ei-genaren - vrijwillig - uiterwaarden aan het Waterschap hebben afgestaan, betekent niet dat reclamant dat dan ook maar moet doen.&#13;
De rechtbank is van oordeel dat het be-zwaar van reclamant terecht is en dat het plan van toedeling gewijzigd moet worden over-eenkomstig de aan dit vonnis gehechte bijlage 3. Ter terechtzitting is voldoende gebleken dat kavel 022500 overeenkomt met de ter plaatse door reclamant ingebrachte uiterwaarden in kavel B 1184.&#13;
Enz.</content><legacyfootnotes/><footnotes><footnote/></footnotes><auteurs/><published>1994-03-01 00:00:00</published><modified>1993-06-28 00:00:00</modified><editiondate>1994-03-01</editiondate><htmlpath>https://denhollander.info/artikel/5187</htmlpath></article>
</articles></edition>
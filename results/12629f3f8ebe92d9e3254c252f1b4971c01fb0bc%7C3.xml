<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2003</searchword><id>4407</id><udhid>UDH:TvAR/4407</udhid><titel>Coppens / Heijdeman v.d. Plas c.s. (TvAR 2003/5147)</titel><searchwords><searchword>TvAR 1/2003</searchword><searchword>TvAR 2003/5147</searchword><searchword>UDH:TvAR/4407</searchword></searchwords><attachments><attachment><name>2003_nr 1_Rechtspraak_5147.pdf</name><extention>pdf</extention><url>https://denhollander.info/download/4365/ci</url></attachment></attachments><inleiding>[Pachtwet art. 38a, 45 leden 1 en 2]&#13;
&#13;
Een vordering tot indeplaatsstelling, die&#13;
kennelijk strekt tot indeplaatsstelling vóór&#13;
het einde van de pachtovereenkomst en is&#13;
ingesteld vóór het einde van die pachtovereenkomst,&#13;
kan steeds inhoudelijk worden&#13;
beoordeeld (zie het arrest van dit hof van&#13;
13 januari 1998, Agrarisch Recht 1998, nr. 4935).&#13;
Dit betekent dat het instellen van een dergelijke&#13;
vordering ook mogelijk is na het indienen&#13;
van een verlengingsverzoek en het zou&#13;
dan ongerijmd zijn, indien het tijdstip van&#13;
instellen van de vordering in zo’n geval formele&#13;
gevolgen voor de beoordeling van dat&#13;
verzoek zou hebben. Binnen het kader van&#13;
deze verlengingsprocedure kan er zonder&#13;
meer van worden uitgegaan dat de vordering&#13;
tot indeplaatsstelling van de zonen van&#13;
de pachter in diens plaats tijdig is ingesteld.&#13;
Van rechtsverwerking ten aanzien van de&#13;
vordering tot indeplaatsstelling, om welke&#13;
reden het verlengingsverzoek niet meer&#13;
gehonoreerd zou mogen worden is geen&#13;
sprake, nu het enkele feit dat die vordering&#13;
in eerste aanleg (al dan niet meerdere malen)&#13;
is ingesteld en weer is ingetrokken, nog niet&#13;
meebrengt dat sprake is van rechtsverwerking&#13;
ten aanzien van die vordering.&#13;
Gelet op de omstandigheden van dit geval,&#13;
waarin sprake is van een maatschap van de&#13;
pachter met zijn zonen, waarin de onderverpachting&#13;
niet nader is onderbouwd en&#13;
niet is gesteld of gebleken dat de pachter&#13;
niet volwaardig bij de bedrijfsvoering&#13;
betrokken is gebleven, is het hof van&#13;
oordeel dat het beroep op onderverpachting&#13;
aangevoerde niet opgaat.&#13;
Het hof geeft op het verlengingsverzoek een&#13;
tweeledige beslissing:&#13;
Voor het geval de vordering tot indeplaatsstelling&#13;
mocht worden toegewezen, moet&#13;
op het onderhavige verlengingsverzoek&#13;
naar billijkheid worden beslist.&#13;
Het belang van verpachters bij de beëindiging&#13;
van de pachtovereenkomst is vooral&#13;
een financieel belang, dat niet nader is toegelicht,&#13;
zodat omtrent het gewicht daarvan&#13;
niets vaststaat. Daartegenover staat dat de&#13;
zonen van de pachter een concreet belang&#13;
hebben gesteld bij verlenging van de pachtovereenkomst&#13;
in verband met de voortzetting&#13;
van het bedrijf.&#13;
Naar billijkheid dient de pachtovereenkomst&#13;
te worden verlengd. Het hof ziet echter&#13;
aanleiding om de pachtovereenkomst met&#13;
slechts 3 jaren te verlengen in verband met&#13;
de onzekere situatie wat betreft de voortzetting&#13;
van het bedrijf en de vorm waarin dit&#13;
zal geschieden.</inleiding><content>BESCHIKKING IN DE ZAAK VAN:&#13;
Antonius Servatius Maria Coppens, wonende&#13;
te Rosmalen,&#13;
appellant,&#13;
procureur: mr J.M. Bosnak,&#13;
tegen&#13;
1. Maria Geertruda Josepha Heijdeman-van&#13;
der Plas, wonende te Zeist,&#13;
2. Geertruda Theresia Maria Barten-van der&#13;
Plas, wonende te Rijen,&#13;
3. Peternella Gerarda Henrica Maria van der&#13;
Plas, wonende te Rosmalen,&#13;
4. Albertus Hubertus Maria van der Plas,&#13;
wonende te Rosmalen,&#13;
5. Maria Theresia van der Plas, wonende te&#13;
Rosmalen,&#13;
6. Josepha Maria Francisca Ackermans-van&#13;
der Plas, wonende te Rosmalen,&#13;
7. Leonardus Antonius Maria van der Plas&#13;
wonende te Rosmalen,&#13;
8. Wilhelmus Joseph Maria van der Plas&#13;
wonende te Rosmalen,&#13;
geïntimeerden,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te&#13;
’s-Hertogenbosch heeft op 13 juni 2000 tussen&#13;
partijen een beschikking gegeven, waarbij het&#13;
verzoek van appellant, verder te noemen&#13;
Coppens, tot verlenging van de tussen partijen&#13;
bestaande pachtovereenkomst terzake van&#13;
een perceel landbouwgrond, kadastraal bekend&#13;
gemeente Rosmalen, sectie H, nummer 65 ter&#13;
grootte van 4.84.80 ha, is afgewezen en Coppens&#13;
is verwezen in de kosten van het geding&#13;
gevallen aan de zijde van geïntimeerden, verder&#13;
ook gezamenlijk te noemen Van der Plas c.s.&#13;
2 Het geding in hoger beroep&#13;
2.1 Coppens is bij op 12 juli 2000 als faxbericht&#13;
en op 13 juli 2000 per post ter griffie&#13;
van het hof ingekomen beroepschrift in hoger&#13;
beroep gekomen van voornoemde beschikking.&#13;
Hij heeft daarbij bezwaren tegen die&#13;
beschikking aangevoerd, producties overgelegd&#13;
en het hof verzocht de beschikking te vernietigen&#13;
en het verzoek tot verlenging van de&#13;
pachtovereenkomst alsnog toe te wijzen, al&#13;
dan niet onder de voorwaarde dat de vordering&#13;
tot indeplaatsstelling wordt toegewezen,&#13;
een en ander met veroordeling van Van der&#13;
Plas c.s. in de kosten van beide instanties.&#13;
2.2 Bij op 10 augustus 2000 ter griffie van het&#13;
hof ingekomen verweerschrift heeft Van der&#13;
Plas c.s. verweer gevoerd, bewijs aangeboden,&#13;
producties overgelegd en het hof verzocht&#13;
Coppens in zijn beroep niet-ontvankelijk te&#13;
verklaren, althans dit beroep ongegrond te&#13;
verklaren – en daarmee de verzoeken van&#13;
Coppens in beroep af te wijzen –, met veroordeling&#13;
van Coppens in de kosten van (bedoeld&#13;
zal zijn:) het hoger beroep, alsmede het salaris&#13;
van de gemachtigde.&#13;
2.5 Bij op 27 september 2000 ter griffie van&#13;
het hof binnengekomen brief heeft de raadsman&#13;
van Coppens, mr drs H.A. Pasveer,&#13;
advocaat te Rosmalen, het hof bericht subsidiair&#13;
te zullen verzoeken om de pachtovereenkomst&#13;
niet voor zes jaren te verlengen, maar&#13;
voor een termijn van drie jaren.&#13;
2.4 Op 2 oktober 2000 heeft de mondelinge&#13;
behandeling plaatsgevonden. Coppens is in&#13;
persoon verschenen, vergezeld van de heer&#13;
v.d. Heijde, bijgestaan door mr Pasveer voornoemd.&#13;
Van de zijde van Van der Plas c.s. zijn&#13;
verschenen geïntimeerde sub 7 in persoon, de&#13;
heer A.P. Banen, echtgenoot van geïntimeerde&#13;
sub 2, de heer A.H. Ackermans, echtgenoot&#13;
van geïntimeerde sub 6, vergezeld door mr&#13;
J.G.M. van Mierlo, gemachtigde in eerste aanleg,&#13;
bijgestaan door mr A.M. Rottier, advocaat&#13;
te ’s-Hertogenbosch. Partijen hebben aan het&#13;
hof inlichtingen verstrekt, waarna de advocaten&#13;
de wederzijdse standpunten hebben toegelicht,&#13;
mede aan de hand van pleitnotities.&#13;
3 De grieven&#13;
3.1 De door Coppens bij het beroepschrift&#13;
aangevoerde bezwaren tegen de beschikking&#13;
waarvan beroep komen op het volgende neer.&#13;
3.2 Ten onrechte overweegt de pachtkamer&#13;
van het kantongerecht dat het bezwaar van&#13;
Coppens, dat de kennisgeving van niet verdere&#13;
verlenging niet rechtsgeldig – immers niet&#13;
door alle deelgenoten – is gedaan, niet kan&#13;
slagen.&#13;
3.3 Ten onrechte is de pachtkamer van het&#13;
kantongerecht voorbijgegaan aan de vordering&#13;
tot indeplaatsstelling.&#13;
4 De vaststaande feiten&#13;
4.1 Tussen partijen staat als gesteld en erkend&#13;
dan wel niet voldoende weersproken het navolgende&#13;
vast.&#13;
4.2 Op 28 november 1959 is een pachtovereenkomst&#13;
gesloten tussen Coppens als pachter&#13;
en M. Van der Plas-van Dru(e)nen als verpachtster.&#13;
Deze pachtovereenkomst heeft&#13;
betrekking op het perceel kadastraal bekend&#13;
gemeente Rosmalen, sectie H, nummer 65,&#13;
groot 4.84.80 ha en is aangegaan voor de duur&#13;
van zes jaren, ingaande op 1 januari 1960. De&#13;
op schrift gestelde pachtovereenkomst is&#13;
goedgekeurd door de grondkamer voor&#13;
Noord-Brabant op 9 september 1960 en is&#13;
steeds van rechtswege voor de duur van zes&#13;
jaren verlengd. De huidige pachttermijn loopt&#13;
af op 1 januari 2002. De jaarlijkse pachtprijs&#13;
bedraagt momenteel ƒ 4.388,– inclusief waterschapslasten&#13;
en ruilverkavelingsrente.&#13;
4.3 M. Van der Plas-van Dru(e)nen heeft blij-&#13;
kens een notariële akte van 30 december 1981&#13;
onder meer het verpachte in eigendom overgedragen&#13;
aan haar acht kinderen, Van der Plas&#13;
c.s., die daarmee deelgenoten zijn in een&#13;
gemeenschap waarvan het verpachte deel uitmaakt.&#13;
4.4 Bij brief van 26 januari 2000 heeft mr&#13;
P.J.H. Tax voor de erven Van der Plas-Van&#13;
Druenen (L.A.M. van der Plas, A. Banen en&#13;
A.H. Ackermans) aan Coppens de pachtovereenkomst&#13;
opgezegd met ingang van 1 januari&#13;
2002, zulks op de grond dat Coppens inmiddels&#13;
de leeftijd van 65 jaar heeft bereikt.&#13;
4.5 Op 24 februari 2000 heeft Coppens bij de&#13;
pachtkamer van het kantongerecht te ’s-Hertogenbosch&#13;
een verzoek om verlenging van de&#13;
pachtovereenkomst ingediend. Op dat moment&#13;
was bij dat kantongerecht geen vordering tot&#13;
indeplaatsstelling van de zonen van Coppens&#13;
aanhangig.&#13;
5 De mondelinge behandeling&#13;
Ter zitting van het hof is, zakelijk weergegeven,&#13;
niet danwel onvoldoende betwist het volgende&#13;
verklaard:&#13;
Door Coppens:&#13;
Ik ben 66 jaar oud, ben gehuwd en heb 4 kinderen.&#13;
Samen met twee zonen heb ik sinds&#13;
1989 een maatschap. Mijn zoon Lambertus,&#13;
die 36 jaar is, heeft de groenschool en de middelbare&#13;
landbouwschool doorlopen, welke&#13;
laatste opleiding hij heeft afgemaakt, maar&#13;
waarvan hij geen diploma heeft behaald. Mijn&#13;
zoon Henricus, die 35 jaar is, heeft de lts&#13;
doorlopen. Mijn zoons werken beiden fulltime&#13;
op het bedrijf mee en verrichten alle&#13;
voorkomende werkzaamheden, zowel bij het&#13;
vee als in de tuinbouw. Zij zijn daarin net zo&#13;
kundig als ikzelf.&#13;
Ik heb een gemengd bedrijf, met groenteteelt&#13;
en vleesvee. De totale oppervlakte van mijn&#13;
bedrijf is 16 ha grond. Hiervan pacht ik 2 ha&#13;
van jaar tot jaar en pacht ik van Van der Plas&#13;
c.s. de kleine 5 ha in geschil. Verder is de huiskavel&#13;
van ongeveer 6 ha mijn eigendom en&#13;
heb ik iets verder van het huis af nog ongeveer&#13;
1 ha eigen grond. Op het bouwland teel ik&#13;
allerlei soorten groente. De 6 ha grasland&#13;
gebruik ik voor de beweiding van het rundvee.&#13;
In de indeplaatsstellingsprocedure bij de pachtkamer&#13;
in eerste aanleg staat de wederpartij&#13;
voor conclusie van dupliek.&#13;
Per 1 juli 1999 heb ik in principe mijn bedrijf&#13;
verkocht aan Grondbank c.v. Het hangt ervan&#13;
af of de bestemming van de grond verandert.&#13;
Als blijkt dat de koper niets met de grond&#13;
kan, dan mag ik de grond voor de agrarische&#13;
waarde terugkopen. Dat is in een notariële&#13;
akte vastgelegd. De eerstkomende vijf à zes&#13;
jaren zal er niets gebeuren. Er is nog geen&#13;
nieuw bestemmingsplan. Voorlopig blijf ik&#13;
gewoon op het bedrijf zitten. Als de verkoop&#13;
definitief doorgaat, dan willen mijn zonen en&#13;
ik elders doorgaan en wel met een veeteeltbedrijf&#13;
met mestvee. Het bloed kruipt waar het&#13;
niet gaan kan. Ook al kunnen we met het&#13;
mestvee minder verdienen dan met de tuinbouw,&#13;
dan nog willen we daar mee doorgaan.&#13;
De jongens willen dat graag.&#13;
De grond in geschil ligt op ongeveer 3 km van&#13;
de bedrijfsgebouwen vandaan. Die grond&#13;
gebruik ik alleen voor het vee.&#13;
Ik ga geen melkquotum kopen.&#13;
Ik ben ook veehandelaar. De koeien die op&#13;
mijn grond staan, zijn van de maatschap. Ik&#13;
weet echter nooit hoe lang ze er zullen staan.&#13;
Het is namelijk opfok- of mestvee. Ik heb&#13;
geen eigen stal, maar in de winter kan ik bij&#13;
mijn schoonzoon het vee stallen. Als ik te veel&#13;
gras heb, dan verkoop ik dat.&#13;
Door mr Van Mierlo namens Van der Plas c.s.:&#13;
Van der Plas c.s. heeft bij de onderhavige procedure&#13;
belang, omdat hij de grond pachtvrij&#13;
wil kunnen vervreemden.&#13;
6 Beoordeling van het geschil in&#13;
hoger beroep&#13;
6.1 Bij gelegenheid van de mondelinge behandeling&#13;
voor dit hof heeft Coppens zijn beroep&#13;
op de niet rechtsgeldige kennisgeving van niet&#13;
verdere verlenging ingetrokken. Hiermee&#13;
behoeft de onder 3.2 genoemde grief geen&#13;
bespreking.&#13;
6.2 Met de onder 3.3 genoemde grief klaagt&#13;
Coppens er terecht over dat de pachtkamer&#13;
van het kantongerecht is voorbijgegaan aan de&#13;
vordering tot indeplaatsstelling. Anders dan&#13;
Van der Plas c.s. en de pachtkamer in eerste&#13;
aanleg (kennelijk op grond van de tekst van&#13;
het in deze situatie niet van toepassing zijnde&#13;
artikel 38a, lid 2 van de Pachtwet) veronderstellen,&#13;
kan een vordering tot indeplaatsstelling,&#13;
die kennelijk strekt tot indeplaatsstelling&#13;
vóór het einde van de pachtovereenkomst en&#13;
is ingesteld vóór het einde van die pachtovereenkomst&#13;
steeds inhoudelijk worden beoordeeld&#13;
(zie het arrest van dit hof van 13 januari&#13;
1998, Agr. r. 1998, nr. 4935). Dit betekent dat&#13;
het instellen van een dergelijke vordering ook&#13;
mogelijk is na het indienen van een verlengingsverzoek&#13;
en het zou dan ongerijmd zijn,&#13;
indien het tijdstip van instellen van de vordering&#13;
in zo’n geval formele gevolgen voor de&#13;
beoordeling van dat verzoek zou hebben. In&#13;
het onderhavige geval zijn partijen het erover&#13;
eens dat de pachtovereenkomst eindigt op&#13;
1 januari 2002 en is onbetwist door Coppens&#13;
gesteld dat eind april 2000 Van der Plas c.s. is&#13;
gedagvaard terzake van de indeplaatsstellingsprocedure,&#13;
in welke procedure Van der Plas&#13;
c.s. thans een conclusie van dupliek dient te&#13;
nemen, zodat er binnen het kader van deze&#13;
verlengingsprocedure zonder meer van kan&#13;
worden uitgegaan dat de vordering tot indeplaatsstelling&#13;
tijdig is ingesteld.&#13;
6.3 Van der Plas c.s. heeft nog gesteld dat er&#13;
sprake is van rechtsverwerking ten aanzien&#13;
van de vordering tot indeplaatsstelling, om&#13;
welke reden Coppens’ verlengingsverzoek&#13;
niet meer gehonoreerd zou mogen worden.&#13;
Deze stelling gaat naar het oordeel van het hof&#13;
echter niet op, nu het enkele feit dat die vordering&#13;
in eerste aanleg (al dan niet meerdere&#13;
malen) is ingesteld en weer is ingetrokken,&#13;
nog niet meebrengt dat sprake is van rechtsverwerking&#13;
ten aanzien van die vordering.&#13;
Verdere omstandigheden ter onderbouwing&#13;
van het beroep op rechtsverwerking zijn niet&#13;
gesteld.&#13;
6.4 Verder heeft Van der Plas c.s. nog gesuggereerd&#13;
dat Coppens het gepachte zou hebben&#13;
onderverpacht aan zijn zoons dan wel de&#13;
maatschap, hetgeen aan verlenging van de&#13;
pachtovereenkomst in de weg zou staan.&#13;
Gelet op de omstandigheden van dit geval,&#13;
waarin sprake is van een maatschap van Coppens&#13;
met zijn zonen, waarin de onderverpachting&#13;
niet nader is onderbouwd en niet is&#13;
gesteld of gebleken dat Coppens niet volwaardig&#13;
bij de bedrijfsvoering betrokken is gebleven,&#13;
is het hof van oordeel dat dit door Van&#13;
der Plas c.s. aangevoerde niet opgaat.&#13;
6.5 Gelet op het vorenoverwogene zal het hof&#13;
op het verlengingsverzoek een beslissing&#13;
geven en wel een tweeledige, te weten enerzijds&#13;
voor het geval de vordering tot indeplaatsstelling&#13;
mocht worden toegewezen en&#13;
anderzijds voor het geval deze mocht worden&#13;
afgewezen.&#13;
6.6 Indien de vordering tot indeplaatsstelling&#13;
mocht worden afgewezen, is er geen plaats&#13;
voor toewijzing van het verzoek tot pachtverlenging.&#13;
Coppens heeft immers vóór het einde&#13;
van de lopende pachttermijn de leeftijd van&#13;
65 jaren bereikt en deze omstandigheid&#13;
brengt, nu Van der Plas c.s. zich ook deswege&#13;
tegen verlenging van de pachtovereenkomst&#13;
verzet, op grond van het bepaalde in artikel 38a,&#13;
lid 1 van de Pachtwet mede dat voor pachtverlenging&#13;
geen plaats is.&#13;
6.7 Voor het geval de door Coppens ingediende&#13;
vordering tot indeplaatsstelling van zijn zonen&#13;
mocht worden toegewezen, moet op het&#13;
onderhavige verlengingsverzoek naar billijkheid&#13;
worden beslist.&#13;
6.8 Het belang van Van der Plas c.s. bij de&#13;
beëindiging van de pachtovereenkomst is&#13;
vooral een financieel belang, zo is bij gelegenheid&#13;
van de mondelinge behandeling voor dit&#13;
hof van die zijde aangevoerd. Dit belang is&#13;
niet nader toegelicht, zodat omtrent het&#13;
gewicht daarvan niets vaststaat. Niets is gesteld&#13;
of gebleken omtrent enig ander belang.&#13;
6.9 Daartegenover staat dat de zonen van&#13;
Coppens een concreet belang hebben gesteld&#13;
bij verlenging van de pachtovereenkomst in&#13;
verband met de voortzetting van het bedrijf.&#13;
6.10 Al het aangevoerde in ogenschouw&#13;
nemend komt het hof tot het oordeel dat dit&#13;
concrete belang van de zonen van Coppens&#13;
vooralsnog naar billijkheid dient te prevaleren&#13;
boven dat van Van der Plas c.s. en dat de&#13;
pachtovereenkomst dient te worden verlengd.&#13;
Het hof ziet echter aanleiding om de pachtovereenkomst&#13;
met slechts 3 jaren te verlengen&#13;
in verband met de onzekere situatie wat&#13;
betreft de voortzetting van het bedrijf en de&#13;
vorm waarin dit zal geschieden. Daarbij&#13;
wordt overwogen dat de overgelegde stukken&#13;
de vraag oproepen of de onderhavige grond&#13;
thans niet hoofdzakelijk wordt gebruikt ten&#13;
behoeve van de veehandel van (alleen) Coppens&#13;
en slechts in geringe mate ten behoeve&#13;
van het vleesveebedrijf van de maatschap. Na&#13;
verloop van die 3 jaren kan opnieuw worden&#13;
bezien in hoeverre de zonen van Coppens een&#13;
reëel agrarisch belang hebben bij de onderhavige&#13;
grond, kan opnieuw het belang van&#13;
Van der Plas c.s. hiertegen worden afgewogen&#13;
en bestaat er wellicht meer duidelijkheid&#13;
omtrent (het doorgaan van) de verkoop van&#13;
het bedrijf van Coppens in verband met de&#13;
(toekomstige) bestemming van de grond.&#13;
6.11 Ingevolge artikel 45, lid 2 van de Pachtwet&#13;
zal het hof bepalen dat Coppens uiterlijk&#13;
op 1 januari 2004 om verlenging van de&#13;
onderhavige overeenkomst kan verzoeken.&#13;
6.12 Gelet op het vorenoverwogene zal de&#13;
beschikking waarvan beroep worden bevestigd&#13;
voor het geval de vordering tot indeplaatsstelling&#13;
wordt afgewezen en zal deze worden&#13;
vernietigd voor het geval die vordering wordt&#13;
toegewezen, in welk geval het verlengingsverzoek&#13;
zal worden toegewezen als hierna te&#13;
melden. Het hof ziet in deze beslissing aanleiding&#13;
om de in hoger beroep gevallen proceskosten&#13;
te compenseren in die zin dat iedere&#13;
partij haar eigen kosten draagt. Voor het geval&#13;
de vordering tot indeplaatsstelling wordt toegewezen,&#13;
zal Van der Plas c.s. worden veroordeeld&#13;
in de in eerste aanleg gevallen kosten&#13;
aan de zijde van Coppens.&#13;
7 De beslissing&#13;
Het hof, beschikkende in hoger beroep:&#13;
voor het geval de vordering tot indeplaatsstelling&#13;
van de zonen van Coppens wordt afgewezen:&#13;
bevestigt de tussen partijen gegeven beschikking&#13;
van de pachtkamer van het kantongerecht&#13;
te ’s-Hertogenbosch van 13 juni 2000&#13;
waarvan beroep;&#13;
voor het geval de vordering tot indeplaatsstelling&#13;
van de zonen van Coppens wordt toegewezen:&#13;
vernietigt de tussen partijen gegeven beschikking&#13;
van de pachtkamer van het kantongerecht&#13;
te ’s-Hertogenbosch van 13 juni 2000&#13;
waarvan beroep, en opnieuw beschikkende:&#13;
verlengt de onderhavige pachtovereenkomst&#13;
met een termijn van 3 jaren, eindigende op&#13;
1 januari 2005;&#13;
bepaalt dat Coppens uiterlijk op 1 januari&#13;
2004 om verlenging van de onderhavige overeenkomst&#13;
kan verzoeken;&#13;
veroordeelt Van der Plas c.s. in de in eerste&#13;
aanleg aan de zijde van Coppens gevallen proceskosten,&#13;
tot op heden begroot op ƒ 170,–&#13;
wegens griffierecht en op ƒ 1.200,– wegens&#13;
salaris;&#13;
in beide gevallen:&#13;
compenseert de in hoger beroep gevallen proceskosten&#13;
in die zin dat iedere partij haar&#13;
eigen kosten draagt.</content><legacyfootnotes/><footnotes><footnote/></footnotes><auteurs/><published>2003-01-01 00:00:00</published><modified>2003-01-01 00:00:00</modified><editiondate>2003-01-01</editiondate><htmlpath>https://denhollander.info/artikel/4407</htmlpath></article>
</articles></edition>
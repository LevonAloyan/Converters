<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1998</searchword><id>5771</id><udhid>UDH:TvAR/5771</udhid><titel>Bedrijfsoverdracht in de landbouw ‘in ontwikkeling’</titel><searchwords><searchword>TvAR 10/1998</searchword><searchword>UDH:TvAR/5771</searchword></searchwords><attachments><attachment/></attachments><inleiding>1. Inleiding&#13;
Bedrijfsoverdracht in de landbouw is verworden tot een mandarijnenwetenschap. De fiscale rechter verwerpt het begrip 'agrarische waarde' in het kader van een bedrijfs-overdracht van vader op zoon, terwijl de civiele rechter het begrip aanvaardt in een zelfde situatie.&#13;
De Hoge Raad heeft op 12 november 1997 een belangrijk arrest gewezen op het gebied van de waardebepaling van een landbouwbedrijf in het kader van de bedrijfs-overdracht van vader op zoon.1 De agrarische waarde is volgens de Fiscale Kamer van de Hoge Raad niet bepalend voor de berekening van stakingswinst.2 Bij de berekening van de stakingswinst moet worden uitgegaan van de waard^ in het vrije economische verkeer van het ondernemingsvermogen. De vraag die gesteld moet worden, is welke betekenis dit arrest heeft voor de waardebepaling van de landbouwonderneming in het kader van de verdeling van een nalatenschap of een huwelijksgoederengemeen-schap na echtscheiding.3 Uit het arrest van het Gerechtshof Amsterdam van 23 novem-ber 1995, rolnummer 1186/92 volgt dat er niet sprake is van een handeling uit liberali-teit als een zoon bij een ontbinding van de maatschap met zijn vader het aandeel in het maatschapsvermogen overneemt tegen een zodanige waarde dat een lonende exploitatie nog tot de mogelijkheden behoort.4 De rechtspraak wordt voor de recht-zoekende een duistere zaak als de fiscale rechter bij een bedrijfsoverdracht van vader op zoon bepaalt dat voor de waardebepaling van het ondernemingsvermogen de agrarische waarde niet maatgevend is, terwijl de civiele rechter in een zelfde feitencomplex oordeelt dat het uitgangspunt voor de waardering de agrarische waarde is. Uit het arrest van de Hoge Raad van 12 november 1997 mag mijns inziens niet de conclusie worden getrokken dat voor de waardering van het ondernemingsvermogen in een verdeling van een gemeenschap uitgegaan moet worden van de waarde in het vrije economische verkeer.5&#13;
Voor de verdeling van een gemeenschap en de waardering van activa die tot de te verdelen gemeenschap behoren, blijven alle feiten en omstandigheden van het desbe-treffende geval van belang. De feiten kunnen rechtvaardigen dat voor de waardering van het ondernemingsvermogen uitgegaan moet worden van de agrarische waarde en niet van de waarde in het vrije economische verkeer.6&#13;
Niet alleen het arrest van de Hoge Raad van 12 november 1997 roept de nodige vra-gen op, maar ook het besluit van de staatssecretaris van Financiën van 13 mei 1997, TB 1997/20177. Het besluit van de staatssecretaris is van grote betekenis bij een bedrijfsoverdracht die zijn basis vindt in een overeenkomst van personenvennoot-schap. In een groot aantal overeenkomsten van personenvennootschap tussen vader en zoon is de bepaling opgenomen dat de zoon bij ontbinding van de overeenkomst van personenvennootschap het aandeel van de vader in het vermogen van de perso-nenvennootschap kan overnemen tegen een prijs die lager ligt dan de waarde in het vrije economische verkeer. Volgens de staatssecretaris van Financiën ontstaat er dan een gebruikersvoordeel, welk voordeel belast wordt op het moment dat de bedrijfs-opvolger het op basis van de overeenkomst van personenvennootschap verkregen vermogensbestanddeel vervreemdt. Het wekt op zijn minst bevreemding dat het voor de successiebelasting geen belastbaar feit is als de zoon van zijn vader op basis van een overeenkomst van personenvennootschap de landbouwgrond overneemt tegen de waarde in verpachte staat en het quota tegen nihil, maar voor de inkomstenbelasting wel belastingheffing kan plaatsvinden, indien de zoon op basis van de overeenkomst van personenvennootschap een voordeel verkrijgt; namelijk grond tegen de waarde in verpachte staat en melkquotum om niet.&#13;
In dit artikel zal ik onder meer nader ingaan op het besluit van de staatssecretaris van 13 mei 1997 en de mogelijke gevolgen dat het besluit heeft voor de procesrechtelijke positie van legitimarissen die in een civiele procedure stellen dat de bednjfsopvolger als gevolg van een bedrijfsovername zodanig is bevoordeeld, dat de rechten van de legitimarissen zijn geschonden.8 Voorts zal ik ingaan op de mogelijke invloed van het arrest van de Hoge Raad op de waardering van ondernemingsvermogen bij verdeling van een gemeenschap.</inleiding><content>2. Bedrijfsoverdracht&#13;
Bedrijfsoverdracht in de landbouw is zowel bedrijfseconomisch als juridisch en fis-caal een complexe materie. Met de overdracht van een landbouwonderneming zijn grote bedragen gemoeid. Het is een algemeen bekend gegeven dat ingeval de bedrijfs-overnemer de vrije verkeerswaarde voor de onderneming moet betalen, een bedrijfs-overdracht in de meeste gevallen niet meer tot de mogelijkheden behoort. Voor over-dracht van landbouwbedrijven aan verwanten was in het besluit van 21 oktober 1992, BNB 1992/285 met betrekking tot de Successiewet een bijzondere regeling getroffen. De hoofdlijnen van deze regeling luiden als volgt:&#13;
Bij de overdracht van landbouwbedrijven van (groot-)ouders aan (klein-)kinderen, mag de waar-de van grond in aanmerking worden genomen voor de objectieve waarde in verpachte staat en mogen de waarden van melk- en mestquota op nihil worden gesteld. Hierbij geldt als voorwaarde:&#13;
- dat de opvolger ten tijde van de overdracht of overgang het voornemen heeft het bedrijf voort te zetten;&#13;
- dat de familie in haar onderlinge verhouding niet van een hogere waarde uitgaat.9&#13;
In zijn arrest van 26 maart 1997, BNB 1997/186 heeft de Hoge Raad beslist dat het hiervoor genoemde besluit op basis van het gelijkheidsbeginsel eveneens dient te wor-den toegepast als een werknemer van de erflater de agrarische onderneming gelegateerd krijgt tegen de inbreng van de agrarische waarde in de boedel van de nalatenschap.10&#13;
Zoals in de inleiding is gesteld, wordt een bedrijfsoverdracht in de agrarische sector van ouder op kind vaak geregeld bij het aangaan van de overeenkomst van personen-vennootschap. In de overeenkomst van personenvennootschap is daartoe doorgaans de bepaling opgenomen dat de bedrijfsovernemer het aandeel van degene die de onderneming staakt, kan overnemen tegen een waarde die lager is dan de waarde in het vrije economische verkeer. In fiscaalrechtelijke zin ontstaat er dan een gebruikers-voordeel. Als gevolg van de overeenkomst van personenvennootschap verkrijgt de bedrijfsopvolger een gebruikersvoordeel, aldus het besluit van de staatssecretaris van Financiën van 13 mei 1997, DB 1997/217. Dit voordeel bestaat uit het verschil tussen de waarde in het vrije economische verkeer en de verschuldigde prijs hiervoor.&#13;
Voorbeeld&#13;
Als de waarde van de grond per hectare in het vrije economische verkeer ƒ 60.000,- bedraagt en de overnameprijs op grond van de zakelijke overeenkomst van personenvennootschap ƒ 25.000,- is, bedraagt het gebruikersvoordeel f 35.000,-. Dit gebruikersvoordeel wordt belast voor de inkomstenbelasting op het moment dat de overnemer het desbetreffende bedrijfsmiddel vervreemdt.11&#13;
Uit art. 8 lid 1 onder B van de Wet op de inkomstenbelasting 1964 (Wet IB 1964) volgt dat waardeverandering van grond niet tot de winst behoort (landbouwvrijstel-ling). Als de hiervoor genoemde grond voor ƒ 70.000,- per hectare wordt verkocht door de bedrijfsovernemer, dan wordt op basis van het gebruikersvoordeel ƒ 35.000,-belast en ƒ 10.000,- (ƒ 70.000,- - ƒ 60.000,-) valt onder de landbouwvrijstelling. Voor de zoon die de onderneming overneemt, is het van belang dat hij niet geconfronteerd wordt met het gebruikersvoordeel. Een manier voor de zoon om richting de fiscus aan te tonen dat er geen sprake is van een gebruikersvoordeel, is te stellen dat er sprake is van een onzakelijke handeling. Hierop kom ik later in dit artikel terug.&#13;
Art. 17 Wet IB 1964 geeft de mogelijkheid een onderneming fiscaal geruisloos over te dragen aan een bedrijfsopvolger uit de familiekring.12 De bedrijfsopvolger treedt in fiscaalrechtelijke zin in de plaats van degene die het bedrijf overdraagt. In zijn besluit van 13 mei 1997, DB 1997/217 heeft de staatssecretaris van Financiën bepaald dat art. 17 Wet IB 1964 niet van invloed is op het gebruikersvoordeel. Het standpunt van de staatssecretaris wordt onder meer bestreden door Remie en Janssen. Volgens Remie ontstaat bij de bedrijfsopvolger geen voordeel; hij zet namelijk de positie van zijn voorganger voort.13 Het standpunt van Remie onderschrijf ik.&#13;
3. Gebruikers voordeel en de positie van legitimarissen&#13;
De fiscale visie van de staatssecretaris inzake het gebruikersvoordeel kan betekenis hebben voor civielrechtelijke verhoudingen. Hierbij kan gedacht worden aan de rech-ten van legitimarissen. Als een bedrijfsovernemer op zakelijke gronden bedrijfsmid-delen van de erflater kan overnemen tegen een lagere prijs dan de waarde in het eco-nomisch verkeer, is er in het algemeen geen sprake van een handeling uit liberaliteit.14 Is er sprake van een zakelijke prijs, dan sluit dit per definitie een schenking uit. In het geval een kind op basis van een zakelijke prijs een onderneming van zijn ouders over-neemt, is de kans gering dat de overige legitimarissen in de bedrijfsoverdracht een materiële schenking kunnen aantonen.15 Wat een zakelijke prijs is, hangt af van alle feiten en omstandigheden van het desbetreffende geval. Voorbeelden van zakelijke omstandigheden kunnen zijn:&#13;
1. De zoon heeft vroegtijdig zijn schoolopleiding moeten beëindigen omdat zijn arbeidsinzet binnen de onderneming gewenst was.&#13;
2. Als de zoon niet binnen de onderneming van zijn vader had meegewerkt, had zijn vader het bedrijf in een veel eerder stadium aan een willekeurige derde moeten verkopen.&#13;
3. Door de arbeidsinspanning van de zoon is de onderneming up-to-date gebleven, waardoor het bedrijf zijn waarde heeft behouden.&#13;
4. De arbeidsinspanning van de zoon binnen de onderneming was groter dan die van zijn vader, echter beiden hadden een gelijke aanspraak in de winst.&#13;
5. Door de inspanning van de zoon is het bedrijf gemoderniseerd en uitgebreid.&#13;
6. Doordat de zoon in het bedrijf kon meewerken, kon de onderneming gecontinu- eerd worden met als gevolg dat de onderneming als bron van inkomen voor het gezin in stand bleef. De overige kinderen konden hun opleiding afronden.&#13;
7. Door de bedrijfseconomische kennis van de zoon is het resultaat van de onder neming sterk toegenomen.&#13;
Deze lijst is niet limitatief. Als een bedrijfsovernemer op grond van een zakelijke overeenkomst van personenvennootschap de onderneming verwerft tegen een prijs die lager is dan de waarde in het economisch verkeer, dan wordt de bedrijfsovernemer geconfronteerd met een aanzienlijke latente inkomstenbelastingclaim, die gebaseerd is op het gebruikersvoordeel. Als de bedrijfsovernemer in verband met de zakelijkheid van de bedrijfsoverdracht geen problemen meer behoeft te verwachten met de legiti-marissen, wordt hij voor zijn zakelijkheid gestraft door de fiscus die het gebruikers-voordeel in de fiscale heffing betrekt. Door het besluit van de staatssecretaris van 13 mei 1997, DB 1997/217 wordt bedrijfsoverdracht binnen de familiesfeer er niet gemakkelijker op. Voor het constateren van het gebruikersvoordeel is het alleen noodzakelijk dat het voordeel is ontstaan op basis van een zakelijke overeenkomst van personenvennootschap. Als de bedrijfsoverdracht op onzakelijke gronden plaats-vindt, dan ontstaat het probleem van het gebruikersvoordeel in het kader van de Wet op de inkomstenbelasting niet.16&#13;
Als er sprake is van een onzakelijke handeling bij een bedrijfsoverdracht in de agrari-sche sector, geldt voor het schenkings- en successierecht het besluit van 21 oktober 1992, BNB 1992/285, dat kort gezegd inhoudt dat grond kan worden overgedragen tegen de waarde in verpachte staat en melk- en mestquota tegen nihil. Vanuit het schenkings- en successierecht doen zich bij de overdracht van een landbouwbedrijf geen noemenswaardige fiscale problemen voor. Maar als van een onzakelijke hande-ling sprake is, kan dit civielrechtelijk wel van betekenis zijn. Als een zoon van zijn vader een landbouwonderneming van 100 hectare voor ƒ 25.000,- per hectare over-neemt terwijl de waarde van de grond in het economisch verkeer ƒ 65.000,- per hectare bedraagt, dan is het volstrekt duidelijk dat er in principe sprake is van een materiële bevoordeling van de zoon van ƒ 4.000.000,-.17 Bij de berekening van de rechten van legitimarissen wordt niet alleen rekening gehouden met formele schenkingen, maar ook met materiële bevoordelingen. De materiële schenking bedraagt voor de zoon f 4.000.000,-. Als de rechten van de overige legitimarissen als gevolg van deze mate-riële schenking zijn geschonden, kunnen deze legitimarissen ten opzichte van de bedrijfsopvolger overgaan tot inkorting. Bij een materiële schenking is de vordering tot inkorting een vordering jegens de begiftigde tot voldoening in geld aan de legiti-marissen van het bedrag van de bevoordeling, voorzover de legitimaris in zijn legitie-me is geschonden.18&#13;
Ingeval de bedrijfsopvolger jegens de legitimarissen kan bewijzen dat de prijs van ƒ 25.000,- op grond van een zakelijke overeenkomst van personenvennootschap tot stand is gekomen, dan kunnen de legitimarissen in het algemeen niet meer stellen dat er sprake is van een materiële bevoordeling. Echter, in dat geval heeft de fiscus een latente claim inkomstenbelasting op basis van het gebruikersvoordeel. In het slechtste geval bedraagt de inkomstenbelasting 60% van ƒ 4.000.000,- = ƒ 2.400.000,-. De juri-dische adviseur die op basis van de zakelijkheid van de overeenkomst van personen-vennootschap de rechten van de overige legitimarissen buiten de deur zet, haalt een claim van de fiscus op basis van het gebruikersvoordeel binnen. De fiscaal adviseur die - ter voorkoming van het gebruikersvoordeel - stelt dat de bedrijfsoverdracht van vader op zoon niet op zakelijke gronden heeft plaatsgevonden, zet de deur open voor legitimarissen die menen dat als gevolg van de bedrijfsoverdracht legitieme rechten zijn geschonden. Het vorenstaande bevestigt dat bij een bedrijfsoverdracht zowel met de civielrechtelijke als fiscaalrechtelijke gevolgen rekening moet worden gehouden.&#13;
4. Hoe kan het gebruikersvoordeel worden voorkomen?&#13;
Volgens het besluit van 13 mei 1997, DB 1997/2017 ontstaat het gebruikersvoordeel bij de bedrijfsopvolger. De fiscale behandeling van het gebruikersvoordeel kan der-halve niet worden beïnvloed door art. 17 Wet IB 1964. In art. 17 Wet IB 1964 is de ruisloze fiscale doorschuiving van de bedrijfsoverdrager aan de bedrijfsovernemer bin-nen de familiesfeer geregeld. Een ondernemer die 55 jaar of ouder is of voor meer dan 45% arbeidsongeschikt, kan zijn onderneming aan zijn zoon overdragen tegen de boekwaarde. Op basis van de besluiten 14 december 1987/DB 1987/7575 en 26 janu- ari 1991, DB 1991/184,19 kan bij een bedrijfsoverdracht van vader op zoon voor melk- en mestquotum alsmede voor grond gekozen worden voor een gedeeltelijke geruis-loze doorschuiving in het kader van de Wet op de inkomstenbelasting. Bij geruisloze doorschuiving neemt de zoon in fiscaalrechtelijke zin de plaats van zijn vader over. Voor de fiscale winstberekening zet de bedrijfsovernemer de positie van de bedrijfs-overdrager voort. Als de zoon de fiscale positie van zijn vader voortzet, geldt dit eveneens voor de berekening van de winst die gemaakt wordt bij latere verkoop van de landbouwgrond. Als de vader destijds de grond voor ƒ 20.000,- per hectare heeft gekocht en de zoon in fiscaalrechtelijke zin de positie van zijn vader voortzet, is het een consequente gedachte dat bij verkoop van de grond door de zoon het voordeel valt onder de landbouwvrijstelling. De visie die de staatssecretaris van Financiën weer-geeft in zijn besluit van 13 mei 1997, kan echter tot consequentie hebben dat de over-nemer die vele jaren geleden de onderneming heeft overgenomen, op basis van de over-eenkomst van personenvennootschap geconfronteerd wordt met een dreigende belas-tingclaim. Voor degene die op korte termijn de onderneming wil overnemen, geeft P.H.F. Remie het advies grond, die veelal voor de waarde in verpachte staat wordt overgedragen, direct te activeren tegen de waarde in het economisch verkeer. Daarbij stelt Remie wel als aanvullende voorwaarde dat de overeenkomst tot bedrijfsover-dracht onzakelijk moet zijn. Hiermee stelt Remie naar mijn mening de deur open voor alle overige legitimarissen, voorzover de bedrijfsoverdracht als gevolg van een mate-riële schenking schending van de legitieme rechten oplevert. Vanuit civielrechtelijke optiek biedt de visie van Remie niet een echte oplossing. Ook kan de vader in het kader van de bedrijfsoverdracht de onderneming aan zijn zoon verpachten. De zoon kan als pachter dan de grond overnemen.20 Ook daar speelt de zakelijkheid/onzakelijkheid van de pachtovereenkomst een belangrijke rol. Is de overeenkomst zakelijk, dan kan zich het pachtersvoordeel voordoen, dat onder voorwaarden kan worden doorgeschoven.&#13;
Voor de praktijk is het van essentieel belang dat de staatssecretaris zo spoedig moge-lijk terugkomt op zijn besluit van 13 mei 1997 en beslist dat de opvolger de positie van zijn voorganger voortzet.&#13;
5. Hoge Raad 12 november 1997&#13;
In de aan de Hoge Raad voorgelegde zaak waren vader en zoon in 1980 met elkaar een overeenkomst van personenvennootschap aangegaan. Binnen de overeenkomst van personenvennootschap werd een melkveebedrijf geëxploiteerd. Op het moment van totstandkoming van de overeenkomst van personenvennootschap was het fenomeen melkquotum nog onbekend. Vanaf 1 april 1984 werden de Nederlandse melkveehou-ders geconfronteerd met de beschikking Superheffing; zo ook de vader en de zoon in de zaak van 12 november 1997. Voor het melkjaar 1985/1986 verkregen vader en zoon 372.000 kilogram melkquotum. In 1985 wenste de vader zijn onderneming te staken. Het melkquotum vertegenwoordigde toen een waarde van ƒ 2,- x 372.000 kilogram = ƒ 744.000,-. De vader was op basis van de overeenkomst van personenvennootschap voor 40% gerechtigd in de winst en de zoon voor 60%. In de overeenkomst van per-sonenvennootschap waren de vader en de zoon de volgende bepaling overeengekomen terzake de waardeberekening van het maatschapsaandeel van de uittredende vennoot:&#13;
De waarde van het maatschapsaandeel is gelijk aan de kapitaaldeelname van de niet-voort-zettende vennoot in het bedrijf van de maatschap op het moment van het plaatsvinden van de scheiding en deling. De ingebrachte goederen en rechten, alsmede bestaande verplichtin-gen worden op de balans opgevoerd voor de waarde, welke in het economisch verkeer daar-aan kan worden toegekend bij voortgezette bedrijfsuitoefening, behoudens het economisch belang van de onroerende goederen dat opgevoerd wordt voor de agrarische waarde. Even-tuele aanwezige goodwill wordt op deze balans voor nihil opgevoerd.&#13;
Op het moment dat de vader de onderneming staakte, was er nog geen fiscale facili-teit om het melkquotum binnen de familiesfeer ruisloos door te schuiven. De inspec-teur stelde zich op het standpunt dat voor de berekening van de stakingswinst van de vader voor de waarde van het melkquotum moet worden uitgegaan van ƒ 0,325 per kilogram. De waarde van het melkquotum in het vrije economische verkeer bedroeg op het moment van de staking van vader ƒ 297.600,-. De correctie die de inspecteur wilde aanbrengen bij de berekening van de stakingswinst, bedroeg slechts 40% x 372.000 kilogram x ƒ 0,325 = ƒ 48.360,-. Uitgaande van een belastingheffing van 45% bedraagt dan de fiscale claim, waarover twaalf jaar werd geprocedeerd, ƒ 21.762,-.&#13;
Vader en zoon stelden dat de strekking van de overeenkomst van personenvennoot-schap was dat bij een overdracht van vader op zoon van een zodanige waarde van het ondernemingsvermogen dient te worden uitgegaan dat een lonende exploitatie nog juist tot de mogelijkheden behoort. Om die reden moest het melkquotum om niet aan de zoon worden overgedragen. Na twaalf jaar procederen heeft de Hoge Raad uitgemaakt dat het oordeel van het Hof 's-Gravenhage niet onbegrijpelijk is; dat voor de waardering van het melkquotum wordt uitgegaan van de waarde in het vrije eco-nomisch verkeer, tenzij de redelijkheid en billijkheid tot een ander resultaat leidden. Wat redelijk en billijk is, volgt uit de feiten. Het is de taak van de rechter aan de wet een redelijke uitleg te geven.21 De rechter moet in zijn beslissing inzicht geven in zijn gedachten waarom de billijkheid tot een bepaalde beslissing leidt.22 De redelijkheid en billijkheid zijn in het kader van de fiscale rechtsvinding eveneens van belang. De redelijkheid en billijkheid kunnen gebruikt worden ter aanvulling van de wet of ter toetsing van een resultaat aan de objectieve redelijkheid.23 Op basis van alle feiten en omstandigheden van het betreffende geval leidde de correctie van de stakingswinst niet tot een objectief onredelijk resultaat.&#13;
6. De personenvennootschap&#13;
De goederen die dienstbaar zijn gemaakt aan de overeenkomst van personenvennoot-schap, behoren tot een gebonden gemeenschap.24 Deze gebondenheid houdt onder meer in dat gedurende de overeenkomst van personenvennootschap de ene vennoot goederen die hij heeft ingebracht niet zonder instemming van de andere vennoot aan het vermogen van de personenvennootschap mag onttrekken. Het is geen bestaans-vereiste voor de overeenkomst van personenvennootschap dat deze schriftelijk wordt vastgelegd. Vanuit bewijsrechtelijk oogpunt is een schriftelijke akte aan te raden. De overeenkomst van personenvennootschap is een bundeling van obligatoire rechten en verplichtingen tussen de individuele vennoten. Op grond van de schakelbepaling (art. 6:216 BW) zijn de bepalingen van boek 6 eveneens van toepassing op de overeen-komst van personenvennootschap. Conform art. 6:248 BW heeft een overeenkomst van personenvennootschap die rechtsgevolgen, welke uit de aard van de overeen-komst, de wet, de gewoonten of de eisen van de redelijkheid en billijkheid voortvloei-en.25 Wat redelijk en billijk is, is afhankelijk van alle feiten en omstandigheden van het desbetreffende geval.26 De redelijkheid en billijkheid mogen niet als een algemeen lap-middel worden gebruikt.27 De vennoten bepalen in onderling overleg welke goederen behoren tot het vennootschapsvermogen. Als er sprake is van een schriftelijke vast-legging van de overeenkomst van personenvennootschap, is in de inbrengbepaling aangegeven wat de vennoten inbrengen en op welke wijze. Aan de vennootschappe-lijke samenwerking kunnen goederen als volgt dienstbaar worden gemaakt:&#13;
1. juridisch eigendom;&#13;
2. economisch belang;&#13;
3. gebruik en genot.&#13;
Gedurende de samenwerking kunnen de vennoten ook andere goederen dienstbaar maken aan het samenwerkingsverband. Vanuit bewijsrechtelijk oogpunt is het zeker aan te bevelen dat de vennoten op enigerlei wijze vastleggen op welke wijze de goede-ren dienstbaar zijn gemaakt aan de samenwerking. In de zaak van 12 november 1997 werden de vennoten ermee geconfronteerd dat aan de onderneming melkquotum werd toegekend.28 In hun onderlinge verhouding bestond er tussen vader en zoon geen discussie over het feit dat het melkquotum aan de vennoten gezamenlijk toek-wam. Conform de winstverdelingsverhouding was de vader gerechtigd tot 40% en de zoon tot 60% tot de waarde van het melkquotum. In de overeenkomst van personen-vennootschap hadden de vennoten geen bepaling opgenomen terzake wie van de ven-noten het vermogensrecht van melkquotum kreeg bij ontbinding van de overeen-komst van personenvennootschap, noch hadden zij een voorziening getroffen terzake de wijze waarop de waarde van het melkquotum moest worden gewaardeerd. Bij het aangaan van het samenwerkingsverband tussen vader en zoon was het voor beiden duidelijk dat de zoon de onderneming zou voortzetten op het moment dat de vader zich uit het werkzaam leven zou terugtrekken. Op basis van art. 3:166 lid 3 jo. art. 6:2 BW brengt de rechtsverhouding tussen partijen mee dat de zoon het volledige melkquotum verwerft. Op grond van de rechtsverhouding tussen partijen stond het de vader niet vrij zijn aandeel in het melkquotum aan een willekeurige derde te verko-pen. Met andere woorden: het melkquotum is niet vrij overdraagbaar. Als een goed niet op de vrije markt kan worden verkocht, welke criteria moeten er dan worden gesteld bij de waardebepaling van het goed, in casu het melkquotum?&#13;
7.&#13;
Waardering&#13;
In de onderhavige zaak heeft de Hoge Raad in een eerder in deze zaak gewezen arrest overwogen dat het de vader niet vrij stond een vergoeding voor het melkquotum van een derde te bedingen nu de zoon het recht had het aandeel van de vader in het ver-mogen van de vennootschap over te nemen. Met andere woorden: het stond de vader niet vrij zijn aandeel in het melkquotum aan een derde te verkopen. Zowel voor de inspecteur van de inkomstenbelasting als voor de vader en zoon was het van belang te weten wat de uitgangspunten dienen te zijn bij de waardebepaling van het melkquo-tum in het kader van de verdeling van het maatschapsvermogen. Uitgangspunten voor de waardebepaling van activa of van het volledige ondernemingsvermogen zijn de rekenregels die partijen met elkaar zijn overeengekomen in de overeenkomst van personenvennootschap.29 Voor de bepaling van de winst in de zin van art. 7 Wet IB 1964 is het van belang dat de prijs van het over te nemen aandeel op zakelijke gron-den tot stand komt.30&#13;
De heffing van de inkomstenbelasting mag niet afhankelijk zijn van de persoonlijke beïnvloeding door de ondernemer en zijn opvolger. De bepaling van de winst in het kader van art. 7 Wet IB 1964 dient onafhankelijk te zijn van de wil van de onderne-mer.31 Als partijen niets met elkaar zijn overeengekomen terzake de wijze waarop de prijs van het aandeel van de vennoot moet worden vastgesteld, moet gekeken worden naar de totale rechtsverhouding van de vennoten.32 Voor de prijsbepaling van het ondernemingsvermogen kunnen onder meer de antwoorden op de volgende vragen van belang zijn:&#13;
1. Wat was de verwachting van partijen bij het aangaan van de overeenkomst van personenvennootschap betreffende de continuïteitsgedachte van de onderneming? 2. Heeft de bedrijfsovernemer voor het behoud van de onderneming zijn eigen&#13;
carrière beëindigd?&#13;
3. Is de onderneming voor de bedrijfsovernemer een bron van inkomsten?&#13;
4. Wat zijn de maatschappelijke gevolgen als de 'onderneming' moet worden geliqui-&#13;
deerd voor de werknemers en voor de overnemer in spe en voor degene die de onderneming overdraagt?&#13;
5. Staat het door de bedrijfsovernemer genoten winstaandeel in enige verhouding tot&#13;
de prestatie die hij heeft geleverd binnen de onderneming?&#13;
6. Wat is het gebruikelijk rendement in de branche?&#13;
7. Moeten binnen afzienbare tijd grote investeringen worden verricht om de onder-&#13;
neming up to date te houden?&#13;
8. Hoeveel bedragen de kosten van liquidatie van de onderneming? Denk hierbij aan&#13;
de afvloeiingskosten van personeel en mogelijke kosten op het gebied van milieu.&#13;
9. Is er sprake van een levensvatbaar bedrijf?&#13;
10. Wat is de toekomstverwachting binnen de branche?&#13;
11. Wat zijn de voordelen voor de overnemer in spe en degene die zijn onderneming staakt indien de onderneming aan een willekeurige derde wordt overgedragen?&#13;
12. Is de bedrijfsoverdracht ingegeven uit emotie, namelijk de oudste zoon moet de onderneming voortzetten of is de ondernemersgeest van de zoon de reden van de bedrijf soverdracht?33&#13;
De hiervoor genoemde opsomming is niet limitatief.&#13;
Bij de prijsbepaling van het ondernemingsvermogen in het kader van een overdracht binnen familieverband is het een mengeling van objectieve en subjectieve getinte fac-toren. De balans van alle feiten en omstandigheden bepaalt uiteindelijk de prijs. Prijs-bepaling van ondernemingsvermogen is in het zakelijk verkeer al maatwerk. Echter, binnen de familiesfeer zullen alle feiten en omstandigheden nog meer moeten worden afgewogen.&#13;
Als in het kader van een verdeling van een huwelijksgoederengemeenschap na echtscheiding de prijs van het ondernemingsvermogen moet worden vastgesteld, kan bij de prijsbepaling niet alleen de continuïteit van de onderneming een wegingsfactor zijn. Ook zijn de condities van belang waaronder de echtgenoten de onderneming hebben verworven: heeft de man de onderneming van zijn vader overgenomen op basis van de agrarische waarde, dan wel hebben beide echtgenoten de onderneming aangekocht tegen de waarde in het vrije economische verkeer? In het laatste geval heeft de Arrondissementsrechtbank Utrecht bij vonnis van 29 april 1998 geoordeeld dat dan uitgegaan moet worden van de waarde van het landbouwbedrijf in het vrije economische verkeer.34&#13;
Wat de criteria bij de prijsbepaling van ondernemingsvermogen zijn geweest bij een bedrijfsoverdracht van vader op zoon is van eminent belang als een van de legitima-rissen zich op het standpunt stelt dat de bedrijfsoverdracht een materiële bevoorde-ling inhoudt van degene die de onderneming heeft overgenomen. Niet ongebruikelijk is dat de ouders en de zoon om de tafel zitten met hun vertrouwenspersoon en aan de vertrouwenspersoon meedelen dat zoon Jan het bedrijf zo goedkoop mogelijk moet krijgen. Als de ouders een huis in het dorp hebben en een aanvulling op hun AOW, vinden de ouders de prijs goed. Gezien de veranderende maatschappelijke verhoudin-gen binnen de familiesfeer is het zeker niet uit te sluiten dat steeds meer legitimarissen de vraag zullen stellen: "Is het redelijk dat één legitimaris de volledige nalatenschap verkrijgt en de overigen slechts een fractie?" De individualisering van onze maat-schappij en de minder sterke familietraditie kan veranderingen teweeg brengen bij de prijsbepaling van ondernemingsvermogen bij bedrijfsoverdracht van vader op zoon.35 De gedachten van de ouders dat de overige kinderen zich te allen tijde zullen neerleg-gen bij hun besluit om de onderneming tegen een lagere waarde over te dragen dan de waarde in het economische verkeer, is wellicht een wens geworden. Aan de bedrijfs-overname leggen de ouders vrijwel nooit een bedrijfseconomisch rapport ten grond-slag, waarin onder meer is aangegeven:&#13;
1. de staat waarin het bedrijf verkeerde op het moment van de overname;&#13;
2. de toekomstverwachting van de onderneming;&#13;
3. een berekeningsmodel waaruit de levensvatbaarheid van het bedrijf volgt;&#13;
4. de maximale financieringscapaciteit van de onderneming.&#13;
Afhankelijk van de inhoud van een dergelijk rapport kan het een bewijsmiddel vor-men waaruit afgeleid kan worden wat de zakelijke overnameprijs in het verleden was. Als de overnameprijs van de onderneming zakelijk is, kan de overname niet de oor-zaak zijn van een mogelijke aantasting van de legitieme rechten. Wel wijs ik erop dat gezien het besluit van de staatssecretaris van Financiën van 13 mei 1997, DB 1997/ 217 wel een gebruikersvoordeel wordt vastgesteld.&#13;
8.&#13;
Waardering en fiscus&#13;
Volgens Van Dijck is er in de fiscale wetgeving niet één waardebegrip.36&#13;
In dit artikel beperk ik mij voor de waardering alleen tot de inkomstenbelasting. Janssen stelt dat in tegenstelling tot de subjectieve civielrechtelijke waardering, waardering in fiscalibus objectief is.37&#13;
Mijn inziens dienen eveneens voor het civiele recht objectieve criteria gehanteerd te worden bij de waardering van ondernemingsvermogen in het kader van een verdeling. Een deelgenoot in een onverdeelde boedel dient, alvorens hij of zij een beslissing neemt terzake de verdeling, inzicht te hebben in de objectieve waarde van het onder-nemingsvermogen:&#13;
1. Wat is bijvoorbeeld een derde bereid voor de onderneming als één geheel te betalen? 2. Wat is de opbrengst van het ondernemingsvermogen indien de onderneming wordt geliquideerd?&#13;
In de landbouw doet zich vaak de situatie voor dat verkoop van de individuele ver-mogensbestanddelen meer opbrengt dan wanneer de onderneming als één geheel wordt verkocht. Pas als alle relevante feiten door alle deelgenoten op een rij zijn gezet, kunnen de deelgenoten met elkaar onderhandelen over de prijs waarvoor het ondernemingsvermogen in de verdeling moet worden betrokken. Als de deelgenoten er in onderling overleg niet uitkomen, zal de rechter op basis van het feitenmateriaal moeten vaststellen voor welke prijs het ondernemingsvermogen in de verdeling moet worden betrokken.38 Wat ik hiermee wil zeggen, is dat in een verhouding tussen deel-genoten in een onverdeelde boedel het ondernemingsvermogen dat in het economi-sche verkeer ƒ 1.000.000,- waard is, in de verdeling kan worden betrokken voor ƒ 750.000,-, aangezien de 'rechtssfeer' zulks verlangt. De waarde van het onderne-mingsvermogen wordt niet lager, maar de prijs waarmee in de verdeling rekening wordt gehouden wel.&#13;
Als uit feiten en omstandigheden volgt dat een bepaald rechtsgevolg niet redelijk en billijk is, hebben deze feiten ook relevantie in de fiscale context. In zijn arrest van 12 november 1997 overweegt de Hoge Raad onder meer:&#13;
Hiervan uitgaande heeft het Hof geoordeeld: dat gelet op laatstbedoelde bepalingen van de maatschapsakte, bezien in onderling verband en samenhang, het meest aannemelijk is dat deze waardering van het melkquotum naar de waarde in het economisch verkeer in overeen-stemming is met de bedoeling; dat toetsen aan de eisen van redelijkheid en billijkheid niet tot een ander resultaat leidt; dat enerzijds het melkquotum, inclusief het aandeel van de belang-hebbende daarin, voor de zoon uiteraard van grote zakelijke betekenis was voor de voort-zetting van het tot 5 oktober 1985 door de maatschap uitgeoefende bedrijf; dat anderzijds het zakelijk belang van belanghebbenden niet gediend was bij het verkrijgen van een gerin-gere tegenprestatie voor zijn aandeel in het melkquotum van 40%, dat geen concrete feiten of omstandigheden naar voren zijn gekomen, waaruit kan worden afgeleid dat een interpre-tatie als vorenbedoeld strijd zou opleveren met de ultimo 1985 levende rechtsovertuiging met betrekking tot de overdracht en toescheiding van melkquotum in zakelijke verhoudingen.&#13;
Voor de zoon was het van essentieel belang dat hij de onderneming kon voortzetten. Het is evident dat hij hiervoor de beschikking diende te hebben over het melkquo-tum. Het is een bekend gegeven dat dit productiemiddel melkquotum sec op de vrije markt een aanzienlijk bedrag opbrengt. Melkquotum wordt soms aangekocht om de productiesynergie binnen een onderneming te verbeteren. Voor een dergelijke verbe-tering van synergie is de ondernemer soms bereid een hoger bedrag voor dit produc-tiemiddel te betalen dan wanneer het productiemiddel deel uit maakt van een totale onderneming. Bij de aankoop van een totale onderneming zal de ondernemer met name de bedrijfswaarde in overweging nemen.39 Uit de feiten en omstandigheden van het aan de Hoge Raad voorgelegde geval kan niet afgeleid worden dat de zoon, tevens bedrijfsovernemer, in redelijkheid het bedrag van ƒ 48.360,- niet voor het productie-middel melkquotum kon betalen. Onder de gegeven omstandigheden is het oordeel van de Hoge Raad zeer begrijpelijk en redelijk. Niet alleen uit het arrest van de Hoge Raad d.d. 12 november 1997 volgt dat maatschappelijke overwegingen van invloed kunnen zijn op de waardebepaling van ondernemingsvermogen, maar zulks volgt eveneens uit het Klei-Modderschip-arrest. In dit arrest vond de Hoge Raad het uit maatschappelijk oogpunt acceptabel dat de rijkste vrouw van het dorp niet overging tot verkoop van de boot, omdat verkoop tot gevolg zou hebben dat de schipper zijn betrekking zou verliezen.40 Het lijkt mij verdedigbaar ook bij de waardering in fiscaalrechtelij k perspectief rekening kan worden gehouden met subjectieve omstandigheden van het betreffende geval.&#13;
9.&#13;
Agrarische waarde en fiscus&#13;
De annotator in Vakstudie Nieuws bij het arrest van 12 november 1997 concludeert naar aanleiding van dit arrest als volgt:&#13;
Een beroep op de zogenaamde agrarische waarde, welke haar begrenzing vindt in hetgeen de overnemende partij nog net een lonende exploitatie van de onderneming laat, kan ons inziens definitief niet meer worden gehonoreerd.&#13;
Deze stellingname is voor wat het civiele recht betreft zeker te voorbarig te noemen. Uit het arrest van de Hoge Raad van 12 november 1997 leid ik af dat de verdiencapaciteit van de bedrijfsovernemer niet het enige criterium kan zijn voor de waardebepaling van het ondernemingsvermogen. Op zichzelf beschouwd vind ik dit een juist uitgangspunt van de Hoge Raad. Bij de waardebepaling van ondernemingsvermogen bij een overdracht binnen de familiesfeer moet met alle feiten en omstandigheden rekening worden gehouden. Een van de aspecten die bij de prijsbepaling van het onderne-mingsvermogen een rol speelt, is de verdiencapaciteit van de onderneming. Met nadruk wijs ik erop dat dit argument nooit op zichzelf kan staan. Een ander belangrijk argument bij de prijsbepaling kan zijn, welk bedrag een bank bereid is aan de onderneming uit te lenen voor de financiering van de overname.41 Een zichzelf respecterende bankinstelling zal bij de kredietverschaffing eveneens in haar beoordeling betrek-ken of de overnemer de geldlening kan terugbetalen. Bij de berekening van de inleen-capaciteit van de onderneming moet zo veel mogelijk worden uitgegaan van objectieve criteria. Te denken valt hierbij aan:&#13;
- Wat zijn in de branche gebruikelijke investeringen?&#13;
- Wat is voor een dergelijke ondernemer een normale ondernemingsbeloning?&#13;
- Wat is in de branche het gebruikelijke resultaat?&#13;
- Welk resultaat volgt uit de sterkte/zwakte-analyse van de desbetreffende onder neming?&#13;
Aan de hand van de berekening van de inleencapaciteit kan worden vastgesteld of er sprake is van een levensvatbaar bedrijf, waarvan maatschappelijk gezien van belang is dat deze onderneming voor de Nederlandse economie in stand blijft.42 Ook voor de prijsbepaling van ondernemingsvermogen vanuit fiscaalrechtelijk oogpunt is de rede-lijkheid en de billijkheid wel degelijk een factor waar rekening mee moet worden gehouden. Uit het arrest van de Hoge Raad van 12 november 1997 mag worden afge-leid dat de agrarische waarde niet tot een algemene standaard kan worden beschouwd, op grond waarvan de waarde van een landbouwbedrijf kan worden vastgesteld. Prijs-bepaling van ondernemingsvermogen is maatwerk. Zodra de waarde van onder-nemingsvermogen aan de hand van rekenmodellen wordt vastgesteld, zullen subjec-tieve en objectieve elementen hun intrede doen.43&#13;
Conclusie&#13;
Bedrijfsoverdracht in de familiesfeer wordt er niet eenvoudiger op. Vanuit fiscaal-rechtelijk oogpunt is het gebruikersvoordeel voor vele bedrijfsovernemers al een pro-bleem. Het arrest van de Hoge Raad van 12 november 1997 geeft duidelijk aan dat agrarische waarde niet een algemeen uitgangspunt is voor de waardebepaling van een agrarische onderneming in fiscalibus. Voor de waardering van landbouwbedrijven in civielrechtelijke verhoudingen zijn alle feiten en omstandigheden van het betreffende geval bepalend voor wat de prijs van het ondernemingsvermogen zal zijn. Wat voor de ondernemer in de familiesfeer van groot belang is, is dat hij over een goed overna-medossier beschikt. Uit het overnamedossier moet volgen wat de argumenten zijn geweest voor de bedrijfsoverdracht en de prijsvorming. Als er sprake is van een zake-lijke overnameprijs, wordt de overnemer niet geconfronteerd met mogelijke aanspra-ken van legitimarissen; echter zolang het besluit van de staatssecretaris van 13 mei 1997 bestaat, is een aanmerkelijk risico aanwezig van het gebruikersvoordeel.&#13;
Bedrijfsoverdracht in de landbouw is verworden tot een mandarijnenwetenschap.</content><legacyfootnotes>1. HR 12 november 1997, V-N 1997, p. 4384-4386.&#13;
2. G.T.K. Meussen, Bedrijfswaarde, diss. 1997, p. 37-40; G.T.K. Meussen, Bedrijfsopvolging in de Land bouw, 1989, p. 221-236. Onder de agrarische waarde wordt verstaan: een zodanige waarde dat een lonende exploitatie nog juist tot de mogelijklijkheden behoort.&#13;
3. Asser-Vranken, 1995, p. 125: "Met interne rechtsvergelijking doel ik in dit boek op het verschijnsel dat de civiele rechter over de grenzen van zijn vakgebied heen kijkt en voor zijn beslissingen aansluiting zoekt bij andere deelterreinen van het recht, in het bijzonder bij het strafrecht, het bestuursrecht en het fiscale recht. Interne rechtsvergelijking staat in het teken van het bewaken en het bevorderen van de eenheid van rechtspraak als geheel."&#13;
4. A.N. Labohm, 'Het overnemingsbeding in de overeenkomst van personenvennootschap en de rechten van legitimarissen,' Agr.r. 1996, p. 220; A.N. Labohm, 'Einde van een partnership tegen welke prijs?' Agr.r. 1996, p. 599; Arr. Dordrecht, 4 juni 1997, rolnr. 7678HAZA/95-2520: "Gelet op het gegeven dat de man de onderneming wil voortzetten, brengt in casu de redelijkheid en billijkheid mee dat de tot de huwelijksgoederengemeenschap behorende activa en passiva moeten worden gewaardeerd voor de waarde die zij hebben binnen de door de man voort te zetten landbouwonderneming, derhalve de agra rische waarde." Gerechtshof 's-Gravenhage, 24 januari 1997, rekestnr. 179/H/96 en 234/H/96: "Het Hof acht het onder deze omstandigheden niet redelijk en billijk om bij het einde van het huwelijk het ondernemingsvermogen tussen de partijen te verdelen op basis van de waarde in het vrije economische verkeer. Het uitgangspunt van de waarderingsgrondslag dient te zijn dat de man in staat wordt gesteld het bedrijf alsnog lonend te kunnen exploiteren."&#13;
5. Aantekening bij het arrest van 12 november 1997, V-N 1997, p. 4386: "Naar het ons voorkomt, dient deze bijzondere langlopende procedure ertoe te leiden dat ook in agrarische kringen algemeen wordt aanvaard dat voor de toepassing van het fiscale recht heeft te gelden hetgeen zakelijk handelende partij en overeenkomen. Een beroep op de zogenaamde agrarische waarde, welke een begrenzing vindt in het geen de overnemende partij nog net een lonende exploitatie van de onderneming laat, kan ons inziens definitief niet meer worden gehonoreerd."&#13;
6. Zie noot 4. Van Mourik, Verstappen, Handboek 1997, p. 311 en 312.&#13;
7. V-N 1997, p. 2104 en 2105.&#13;
8 . Art. 4:960 BW; HR 4 juni 1937, NJ 1937/551: "Beschikkingen in strijd met het wettelijk erfdeel zijn niet volstrekt nietig, doch zij hebben het gewilde gevolg totdat de rechthebbende daartegen opkomt." Asser-Van der Ploeg-Perrick, Erfrecht 1996, nr. 186.&#13;
9. Dit besluit is per 31 augustus 1998 komen te vervallen. Met ingang van 1 januari 1997 is in art. 26 derde t/m negende lid Invorderingswet een nieuwe kwijtscheldingsregeling opgenomen voor het successie- en schenkingsrecht. Zie V-N 1998, 113; zie tevens V-N 1998, 3652 en 3653.&#13;
10. R.M. Kavelaars-Niekoop, A.N. Labohm, 'Gefacilieerde bedrijfsoverdracht uitsluitend beperkt tot ver wanten?' Fiscaal Weekblad 1997/6260.&#13;
11. P.H.F. Remie, 'Over pachters- en andere voordelen', Weekblad voor Fiscaal Recht 1997/6271; J.M. Janssen, 'Overdracht van landbouwbedrijven', Weekblad voor Fiscaal Recht 1998/6278.&#13;
12. A.J. van Soest, Belastingen, 19de druk, p. 159 en 160.&#13;
13. J.M. Janssen, 'Overdracht van landbouwbedrijven', Weekblad voor Fiscaal Recht 1998/6278; P.H.F. Remie, 'Over pachters- en andere voordelen', Weekblad voor Fiscaal Recht 1997/6271.&#13;
14. J.W.M. Zwemmer, Schenking, 3de druk, p. 7: "Het vorenstaande pleegt men samen te vatten in de for mulering dat een schenking maar een oorzaak heeft, de vrijgevigheid." Hof Amsterdam 23 november 1995, rolnr. 1186/92: "X c.s. gaat er daarbij vanuit, dat de eisen van de redelijkheid en billijkheid die tussen erfgenamen in acht dienen te worden genomen in het geval als het onderhavige meebrengen dat een zoon die met een vader een vennootschap onder firma vormt, waarin een overnemingsbeding als het onderhavige wordt opgenomen, dat recht geeft met alleen op overname van het aandeel van de vader in de vennootschap, doch ook overname van de eigendom van het goed zelf waarin zij tezamen het bedrijf uitoefenden en wel tegen de zogenaamde agrarische waarde, zich in beginsel op zulk een beding kan beroepen en dat daarmede niet in dezen sprake is van een materiële schenking aan de zoon die voor erfrechtelijke inkorting vatbaar is. Het Hof is van oordeel, dat deze opvatting voor X c.s. juist is, in overeenstemming met de rechtspraktijk en de door de fiscus gerespecteerde eisen van maatschap pelijke ontwikkelingen op het gebied van de landbouw. Uit een beding als het onderhavige valt de kennelijke wens van de in het bedrijf met de zoon samenwerkende vader af te leiden dat de zoon te zijner tijd het bedrijf zal kunnen voortzetten tegen een overnameprijs waarbij voortzetting van de exploitatie nog juist haalbaar is, hetgeen in het algemeen niet als een handeling uit liberaliteit moet worden gekenschetst. Van erfgenamen mag in het geval als het onderhavige in verband met eisen van redelijkheid en billijkheid worden verwacht dat zij zulk een beding respecteren."&#13;
15. A.N. Labohm, 'Het overnemingsbeding in de overeenkomst van personenvennootschap en de rechten van legitimarissen', Agr.r. 1996, p. 224 en 225.&#13;
16. P.H.F. Remie, 'Over pachters- en andere voordelen', Weekblad voor Fiscaal Recht 1997/6271: "Bij niet- zakelijke transacties komt voor de fiscale winstberekening de waarde in het economisch verkeer in de plaats van de daadwerkelijk betaalde prijs."&#13;
17. M.J.A. van Mourik, Erfrecht, 6de druk. Voor de wijze waarop de legitimaire massa wordt berekend zie p. 146-149; art. 4:968 BW.&#13;
18. Asser-Van der Ploeg-Perrick, Erfrecht 1996, nr. 239.&#13;
19. V-N 1988/34 en V-N 1991/758.&#13;
20. J. Boele, 'Wijzigingen Pachtwet: fiscale gevolgen/waardeontwikkeling', Agr.r. 1996, p. 230 en 231.&#13;
21. H.C.F. Schoordijk, Redelijkheid en billijkheid aan de vooravond van een nieuw millennium, rede 1996, p. 5: "De rol van redelijkheid en billijkheid is hiermee gegeven. De Wet moet in de eerste plaats een redelijke uitleg krijgen. Bij de uitleg van de Wet is het de zaak voor een rechter oplossingen te vinden die werfkracht hebben. Ik herhaal: veelal dient zich niet slechts een vorm van redelijkheid aan."&#13;
22. J.D.A. den Tonkelaar, 'Het motiveren van op de eisen van redelijkheid en billijkheid gegronde beslissin gen', TCR 1998, afl. 1.&#13;
23. Ch.P.A. Geppaart, Fiscale rechtsvinding, diss. 1965, p. 111 en 112.&#13;
24. Asser-Maeijer 1995, nr. 162; M.J.A. van Mourik, De personenvennootschap, 4de druk, p. 33 en 34: "De maatschapsgemeenschap is doelgebonden. Dat heeft gevolgen voor de beschikkingsbevoegdheid der vennoten met betrekking tot het aandeel in de gemeenschap en de uitwinningsmogelijkheden van de eigen schuldeisers."&#13;
25. M.J.A. van Mourik, De personenvennootschap, 4de druk, p. 5.&#13;
26. H.C.F. Schoordijk, Redelijkheid en billijkheid aan de vooravond van een nieuw millenium, rede 1996,&#13;
P-6.&#13;
27. Art. 3:12 BW: "Bij de vaststelling van wat redelijkheid en billijkheid eisen, moet rekening worden gehouden met algemeen erkende rechtsbeginselen, met de in Nederland levende rechtsovertuigingen en met de maatschappelijke en persoonlijke belangen, die bij het gegeven geval zijn betrokken."&#13;
28. W.B.M. Engels, Superheffing, bedrijven en agrarisch onroerend goed, 1988, p. 9.&#13;
29. HR 3 mei 1968, NJ 1968/267. Uit dit arrest van de Hoge Raad volgt dat voor de waardebepaling van het ondernemingsvermogen uitgegaan moet worden van hetgeen de vennoten bij de overeenkomst van per sonenvennootschap hebben bepaald.&#13;
30. AJ. van Soest, Belastingen, 19de druk, p. 77 en 78: "Artikel 7 van de Wet op de inkomstenbelasting legt de grondslag voor het fiscale winstbegrip, dat wil zeggen wat, gezien over de gehele duur van de onder neming, als winst geldt. Voor het winstbegrip kan men derhalve als beginsel stellen; de winst gedurende het gehele bestaan van de onderneming, afgezien van objectieve vrijstellingen en vermogensaftrek, gelijk aan het verschil tussen het eindvermogen, vermeerderd met de onttrekkingen en verminderd met de kapitaalstortingen die gedurende het bestaan van de onderneming hebben plaatsgevonden."&#13;
31. J.J.M. Janssen, 'Overdracht van landbouwbedrijven', Weekblad voor Fiscaal Recht 1998/6278: "In tegenstelling tot de subjectieve civielrechtelijke waardering is de fiscale waardering in de winst een objectief punt. Dit vindt zijn oorzaak in het totale winstbegrip van artikel 7 van de Wet op de inkom stenbelasting 1964."&#13;
32. A.N. Labohm, 'Einde van een partnership tegen welke prijs?' Agr.r. 1996, p. 599; Van Mourik-Verstappen, Handboek 1997, p. 311-314.&#13;
33. G.W. Greveling, 'Bedrijfsovername en emotie', De Accountant nr. 6/1995.&#13;
34. Zie noot 4.&#13;
35. Mary Ann Clandon, The new family and the new property, 1981, p. 101: "First, traditionally Family Law was organized around the unitory conception of the family. The family was marriage, centred and patriorchal. The husband was the breadwinner, and the primary authority of the children and was pre- dominant in the indisposal decisions such as the choice of the residence. The wifes primary rule was to take for the home and the children."&#13;
36. J.A.M, van Dijck, Inaugurale rede 1963.&#13;
37. J.J.M. Janssen, 'Overdracht van landbouwbedrijven', Weekblad voor Fiscaal Recht 1998/6278, p. 198.&#13;
38. M.J.A. van Mourik, L.C.A. Verstappen, Handboek 1997, p. 311: "De begrippen waarde en prijs dienen uit elkaar gehouden te worden. Het vaststellen van de prijs van een goed dient te geschieden met inacht-neming van de rechtssfeer waarin de waardering aan de orde is. De redelijkheid en billijkheid bepalen mede welke maatstaven moeten worden aangelegd om te komen tot de prijs van een goed."&#13;
39. HR 7 december 1994, BNB 1995/88: "De (bedrijfs-)waarde welke een verkrijger bij overneming van de gehele onderneming zou toekennen aan het afzonderlijk activum indien hij zou uitgaan van de overne mingswaarde van het geheel en voornemens zou zijn de onderneming voort te zetten." G.T.K. Meussen, De bedrijfswaarde, diss. 1997.&#13;
40. HR 14 april 1954, BNB 1954/182.&#13;
41. Hof 's-Gravenhage 24 januari 1997, rekestnr. 179/H/96 en 234/H/96: "Voor het Hof is het onduidelijk of een waardering dier nog een juist lonende exploitatie mogelijk moet maken, meebrengt, dat, zoals de man stelt, uitsluitend de leencapaciteit bepalend is en dat deze capaciteit uitsluitend beoordeeld zou moeten worden aan de hand van de aanwezige bedrijfsmiddelen. Het Hof wil daarbij op voorhand niet uitsluiten dat van de man, indien zou blijken dat hij op dit moment niet in staat is met aanwezige bedrijfsmiddelen een passende financiering te verkrijgen, een einde aan het verzoek om uitkering van de overbedeling van de vrouw te voldoen, redelijkerwijs gevraagd kan worden na te gaan of hij bij de fami lie kan lenen, of hij de ondernemingsactiviteiten kan aanpassen en/of hij het geheel of een deel van de vordering jegens de vrouw kan schuldigblijven in de toekomst, bijvoorbeeld met vergoeding van een redelijke rente."&#13;
42. Art. 3:185 BW: uit dit artikel volgt dat de rechter bij de verdeling rekening houdt met de belangen van partijen en met het algemeen belang. Uit de parlementaire geschiedenis bij art. 3:185 BW volgt dat onder het algemeen belang wordt verstaan dat een in essentie gezond bedrijf voor de Nederlandse economie in stand blijft.&#13;
43. A.N. Labohm, 'De waardering en verdeling van een landbouwonderneming in familierechtelijk per spectief', Agr.r. 1995, p. 12; G.T.K. Meussen, Bedrijfswaarde, diss. 1997, p. 42: "Subjectieve elementen doen pas hun intrede bij de daadwerkelijke bedrijfswaardebepaling, aangezien de waarde van de onder neming door de fictieve koper dient te worden geschat.''</legacyfootnotes><footnotes><footnote/></footnotes><auteurs>mr. A.N. Labohm</auteurs><published>1998-10-01 00:00:00</published><modified>1998-10-01 00:00:00</modified><editiondate>1998-10-01</editiondate><htmlpath>https://denhollander.info/artikel/5771</htmlpath></article>
</articles></edition>
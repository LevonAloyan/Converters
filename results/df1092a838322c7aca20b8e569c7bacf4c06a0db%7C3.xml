<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2017</searchword><id>14205</id><udhid>UDH:TvAR/14205</udhid><titel>Wetgeving, literatuur en rechtspraak</titel><searchwords><searchword>TvAR 4/2017</searchword><searchword>UDH:TvAR/14205</searchword></searchwords><attachments><attachment><name>19116.pdf</name><extention>pdf</extention><url>https://denhollander.info/download/19116/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Bedrijfsmatig&lt;/h4&gt;&lt;p&gt;Pachter heeft geen functie meer buiten de landbouw. Hij is sinds enkele jaren gepensioneerd en ontvangt AOW, terwijl hij heeft verklaard dat hij daarnaast verder geen pensioen heeft opgebouwd. De omvang van het bedrijf is met ongeveer 20 ha beperkt. Van deze 20 ha is 12,854 ha eigendom, worden circa 4 ha gepacht, terwijl de rest wordt gepacht van derden. De mogelijkheden voor uitbreiding van het bedrijf in de directe omgeving lijken beperkt te zijn. Naast de directe verhuurinkomsten uit de exploitatie van het paardenpension als zodanig, is er dus ook sprake van het genereren van daarmee verband houdende omzet uit de genoemde landbouwactiviteiten, terwijl er tevens omzet wordt gegenereerd door het houden van koeien en schapen en door inkomsten (in de vorm van subsidies) uit de deelname aan de regeling voor agrarisch natuur- en landschapsbeheer. Deze laatste inkomstenbronnen zijn tezamen genomen aanmerkelijk groter dan de zuivere verhuuropbrengsten van het paardenpension. Door pachter zijn geen gegevens van de gecombineerde opgave overgelegd, maar wel jaarstukken, waaruit blijkt dat een bescheiden opbrengst wordt gegenereerd met het bedrijf. Het is legitiem om te kiezen voor een sobere levenswijze en bovendien is voldoende aannemelijk dat er ook dan nog ruimte is om in beperkte mate investeringen te doen, die dan wellicht verdeeld over een periode van enkele jaren stapsgewijs moeten worden gerealiseerd. Hierbij wordt aangetekend dat het, gelet op de aard van het bedrijf, met een beperkt aantal opstallen en landbouwwerktuigen, niet hoeft te gaan om zeer grote investeringen. De laatste jaren is evenwel niet alleen 2,75 ha grond aangekocht, maar is ook het dak van de stal met de koeien en de paardenboxen gedeeltelijk vervangen en het is uitdrukkelijk de bedoeling om het andere deel ook te vervangen. Ook al zijn de in het bedrijfsplan gestelde doelen cijfermatig niet onderbouwd, tegen deze achtergrond is het voldoende aannemelijk dat het mogelijk is door uitbreiding van de veestapel en de verkoop van gras/hooi geleidelijk aan meer omzet te genereren en de bedrijfsvoering een meer solide basis te geven, met navenant hogere jaarlijkse rendementen. Conclusie: bedrijfsmatig (Rechtbank Rotterdam 9 maart 2017, ECLI:NL:RBROT:2017:1799).&lt;/p&gt;&lt;h4&gt;Dwaling&lt;/h4&gt;&lt;p&gt;Art. 6:228 en 3:44 BW. Verpachtster heeft een reguliere pachtovereenkomst getekend en vordert de vernietiging o.g.v. 6:228 en 3:44 BW. De stelling dat de pachter haar door een onjuiste inlichting in dwaling heeft gebracht, heeft pachter gemotiveerd betwist. Verpachtster heeft bewijs aangeboden, maar zij kan geen ander bewijs bijdragen dan een partijgetuigeverklaring van haarzelf. In verband met art. 164 lid 2 Rv is haar bewijsaanbod niet genoegzaam. Voor zover verpachtster zich er op beroept dat zij een reguliere pachtovereenkomst heeft ondertekend terwijl zij niet wist (en niet wilde) dat deze telkens van rechtswege wordt verlengd, is er sprake van rechtsdwaling die voor haar rekening moet blijven. Aan haar beroep op misbruik van omstandigheden legt verpachtster ten grondslag haar vertrouwensband met pachter, haar leeftijd, de omstandigheid dat zij een adviseur had en dat pachter wist dat zij de grond maar voor zes jaar in gebruik wilde geven. Al hetgeen verpachtster heeft aangevoerd is op zichzelf en in onderlinge samenhang bezien onvoldoende om te kunnen concluderen dat pachter wist of moest begrijpen dat verpachtster slechts door bijzondere omstandigheden zoals vermeld in art. 3:44 lid 1 en 4 BW tot het aangaan van de reguliere pachtovereenkomst werd bewogen (Hof Arnhem-Leeuwarden 21 maart 2017, ECLI:NL: GHARL:2017:2325&lt;span class="italic"&gt;).&lt;/span&gt;&lt;/p&gt;&lt;h4&gt;Erfrecht&lt;/h4&gt;&lt;p&gt;Pachtovereenkomst voortgezet of tot stand gekomen na overlijden verpachtster tevens moeder en erflaatster van de echtgenote van vermeend pachter? De echtgenote van de vermeend pachter, heeft als deelgenoot in de gemeenschap die de nalatenschap van haar moeder vormt, goederenrechtelijk aanspraak op (mede)gebruik uit hoofde van die gemeenschap. Daarom is de vraag aan de orde of het (voortgezet) gebruik moet worden aangemerkt als een beheers- of gebruiksregeling (art. 3:168 en 3:169 BW) tussen de deelgenoten of als een (nieuwe) mondeling gesloten pachtovereenkomst. Daarbij zijn de (kenbare) bedoelingen van partijen bepalend (vgl. Hof Arnhem 16 juni 2009, ECLI:NL:GHARN:2009:BI8652). De kenbare bedoelingen van partijen zijn niet gericht geweest op het sluiten of voortzetten van een pachtovereenkomst met vermeend pachter, wat ook niet voor de hand ligt. Indien (de echtgenoot van) een van de deelgenoten immers tevens pachter wordt, wordt de betreffende deelgenoot sterk bevoordeeld en worden de andere deelgenoten navenant benadeeld. Bij de toedeling aan de (vermeende) pachter, althans diens echtgenote, zal immers de verpachte waarde uitgangspunt zijn. Meer voor de hand ligt daarom dat de deelgenoten het exclusieve gebruik tegen een vergoeding aan de echtgenote hebben gegund voor de periode tot aan de verdeling en daarmee bij wijze van gebruiksregeling. Vermeend pachter heeft tegenover het vorenstaande onvoldoende concrete feiten en omstandigheden aangedragen die meebrengen dat anders over de rechtsverhouding met betrekking tot het gebruik van de cultuurgrond moet worden gedacht (Hof Arnhem-Leeuwarden 21 maart 2017, ECLI:NL:GHARL:2017:2326&lt;span class="italic"&gt;).&lt;/span&gt;&lt;/p&gt;&lt;h4&gt;Koop&lt;/h4&gt;&lt;p&gt;Erflater verkoopt bij leven (vlak voor diens dood) aan een zoon (gesteld) onverpachte landbouwgrond op basis van waarde van die grond in verpachte staat. Geen aansprakelijkheid van de instrumenterende notaris jegens een dochter van erflater (die zich als mede-erfgename benadeeld achtte) (Rechtbank Rotterdam 29 maart 2017, ECLI:NL:RBROT: 2017: 2451&lt;span class="italic"&gt;).&lt;/span&gt;&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Koop&lt;/h4&gt;&lt;p&gt;Kort geding. Veilingkoop van 21 hectare landbouwgrond. Vraag of op het perceel een recht van gebruik als bedoeld in art. 3:226 BW (vruchtgebruik) rust wordt op grond van uitleg van een eerdere notariële akte van levering ontkennend beantwoord. Bovendien is niet voldaan aan art. 24 lid 4 Kadasterwet. Machtiging tot ontruiming van het perceel als bedoeld in art. 3:299 BW. Tevens moet de voormalige gebruiker dulden dat de koper een jaar lang gebruik maakt van de toegangsweg over zijn erf om vanaf de openbare weg te gaan naar en te komen van het perceel (Hof Arnhem-Leeuwarden 21 februari 2017, ECLI:NL:GHARL:2017:1540&lt;span class="italic"&gt;).&lt;/span&gt;&lt;/p&gt;&lt;h4&gt;Beklemming&lt;/h4&gt;&lt;p&gt;Art. 17 lid 2 Wet WOZ. Recht van beklemming vervallen omdat beklemde meiers huur niet hebben betaald (HR 3 maart 2017, ECLI:NL:HR:2017:352&lt;span class="italic"&gt;).&lt;/span&gt;&lt;/p&gt;&lt;h4&gt;Burenrecht&lt;/h4&gt;&lt;p&gt;Overhangende takken; art. 5:44 BW; erfdienstbaarheid die verplicht om overhangende takken te dulden; positie van de niet-eigenaar in het kader van art. 5:44 BW; voorwaarden voor een geslaagd beroep op het wegsnijrecht; relevantie van de periode waarin mag worden gesnoeid; misbruik van bevoegdheid; aansprakelijkheid van de opdrachtgever voor (eventueel) tekortschieten van de hovenier; aard en omvang van de schadevergoeding (Hof ’s-Hertogenbosch 28 februari 2017, ECLI:NL: GHSHE:2017:823. Zie ook Rechtbank Overijssel 09-03-2017, ECLI:NL:RBOVE:2017:1088&lt;span class="italic"&gt;).&lt;/span&gt;&lt;/p&gt;&lt;h4&gt;Erfdienstbaarheid&lt;/h4&gt;&lt;p&gt;Incident. Provisionele vordering. Erfdienstbaarheid van weg. Aanwijzen van een noodweg (Rechtbank Gelderland 22 februari 2017, ECLI:NL:RBGEL: 2017: 1247&lt;span class="italic"&gt;).&lt;/span&gt;&lt;/p&gt;&lt;h4&gt;Belemmeringenwet&lt;/h4&gt;&lt;p&gt;Gedoogplicht hoogspanningsverbinding. De Afdeling stelt vast dat de minister zich ervan heeft vergewist dat TenneT een serieuze en redelijke poging heeft ondernomen om langs minnelijke weg met Keppel en Pallandt tot overeenstemming te komen. Dat TenneT daarbij niet akkoord is gegaan met het voorstel van Keppel en Pallandt om de duur van het recht van opstal tot in beginsel 50 jaar te beperken, betekent niet dat de minister het aanbod van TenneT had moeten aanmerken als onwerkelijk of onredelijk. Daarbij is van belang dat het vanwege het uitgangspunt een zakelijk recht voor onbepaalde tijd te verkrijgen mogelijk moet blijven dat de hoogspanningsverbinding in gebruik blijft na afloop van die termijn, eventueel met vernieuwde masten op dezelfde locaties. Voorts stelt de Afdeling vast dat bij het opleggen van een gedoogplicht krachtens de BP geen verplichting bestaat tot het betalen van een retributie. In het licht hiervan bestaat geen aanleiding om Keppel en Pallandt te volgen in hun stelling dat TenneT, door in de onderhandelingsfase voorafgaand aan het verzoek om een gedoogplicht op te leggen niet in een periodieke retributie te willen voorzien, geen serieuze en redelijke poging heeft ondernomen om met hen langs minnelijke weg tot overeenstemming te komen. Verder komt aan de omstandigheid dat TenneT in het genoemde geval in Delft wel bereid is geweest om het recht van opstal in duur te beperken en een periodieke retributie te betalen niet de betekenis toe die Keppel en Pallandt daaraan toegekend wensen te zien. Van een vergelijkbaar geval is immers geen sprake, nu in het door Keppel en Pallandt genoemde geval – anders dan in het onderhavige geval – een opstijgpunt voor een hoogspanningsverbinding aan de orde was. Beroep ongegrond (ABRvS 22 maart 2016, ECLI:NL:RVS:2017:751. Zie ook ABRvS 22 maart 2017, ECLI:NL:RVS:2017:752&lt;span class="italic"&gt;).&lt;/span&gt;&lt;span class="unknown"&gt; &lt;/span&gt;&lt;/p&gt;&lt;p&gt;Bij besluit van 14 april 2015 heeft de minister op een verzoek daartoe van Gasunie Transport Services B.V. (hierna: GTS; thans: Gasunie Grid Services B.V., hierna: GGS), krachtens art. 2 lid 5 Belemmeringenwet Privaatrecht (hierna: de BP) [appellant] de plicht opgelegd tot het gedogen van de instandhouding van een afsluiterschema met bijkomende werken op een [appellant] toebehorend perceel (hierna: het perceel) en krachtens art. 4 lid 6 BP bepaald dat met dat gedogen niet kan worden gewacht totdat de in art. 4 lid 1 BP vermelde termijn is verstreken of door het bevoegde gerechtshof op het in die bepaling bedoelde verzoekschrift is beslist (ABRvS 29 maart 2017, ECLI:NL:RVS:2017:816&lt;span class="italic"&gt;).&lt;/span&gt;&lt;/p&gt;&lt;h4&gt;Onteigening&lt;/h4&gt;&lt;p&gt;Schadeloosstelling. Waardering van onteigende als bouwrijp of als ruwe bouwgrond? Eliminatiebeginsel (art. 40c Ow); bouwrijp maken van grond door overheid, met het oog op realisering van het werk door een andere partij dan de overheid (HR 31 maart 2017, ECLI:NL:HR:2017:544&lt;span class="italic"&gt;).&lt;/span&gt;&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Woonbestemming&lt;/h4&gt;&lt;p&gt;Agrarische activiteiten bestaand uit het kopen en verkopen van koeien of kalveren en schapen of lammeren. In de maanden oktober tot en met de eerste week van mei staan er dieren op het perceel om te lammeren en te kalveren. De andere dieren worden het gehele jaar door gehouden op het perceel. Ten behoeve van deze activiteiten wordt gebruik gemaakt van een tractor, vindt bevoorrading plaats van veevoer en diesel voor de tractor door een vrachtauto op het perceel en wordt veevoer en diesel op het perceel opgeslagen. Het houden van dieren op het perceel maakt dan ook onderdeel uit van zijn bedrijfsvoering. Deze bedrijfsactiviteiten vinden met vaste regelmaat ook op het perceel plaats. Gezien de aard, omvang en intensiteit van die activiteiten alsmede de onlosmakelijke verbondenheid met de activiteiten op andere percelen zoals dagelijkse tractorbewegingen van en naar dat perceel en de opslag van veevoer en olie, heeft de rechtbank terecht geoordeeld dat sprake is van activiteiten op het perceel die niet passen bij een woonbestemming, maar gezien de ruimtelijke uitstraling een bedrijfsmatig karakter hebben. Naar aanleiding van het ter zitting van de rechtbank door het college ingenomen standpunt dat in ieder geval als hobbymatig op het perceel zeven schapen inclusief lammeren en twee koeien kunnen worden gehouden, heeft de rechtbank met juistheid overwogen dat in dit geval gelet op de activiteiten die op het perceel plaatsvinden het enkel verlagen van het aantal dieren op het perceel niet tot het oordeel leidt dat de ruimtelijke uitstraling dan zodanig is dat die te rijmen is met de woonfunctie van het perceel (ABRvS 1 maart 2017, ECLI:NL:RVS:2017:550&lt;span class="italic"&gt;).&lt;/span&gt;&lt;/p&gt;&lt;h4&gt;Bestemmingsplan&lt;/h4&gt;&lt;p&gt;De Afdeling heeft in de tussenuitspraak onder 7.5 en 7.6 overwogen dat in het bestreden besluit van 30 april 2015 niet inzichtelijk is of het bestemmingsplan ‘Buitengebied Teylingen’ voor reëel agrarische bedrijven, in strijd met art. 2.3.1 lid 1, aanhef en onder b, van de Verordening ruimte 2014 van de provincie Zuid-Holland (hierna: de Verordening), nieuwe bebouwing toestaat, nu bij de voorbereiding van het plan niet is onderzocht of alle bouwmogelijkheden bij de reëel agrarische bedrijven volledig zijn benut en of de afwijkings- en wijzigingsregels voor deze bedrijven van toepassing kunnen zijn. In zoverre is het plan niet met de vereiste zorgvuldigheid voorbereid (ABRvS 8 maart 2017, ECLI:NL:RVS: 2017: 574&lt;span class="italic"&gt;).&lt;/span&gt;&lt;/p&gt;&lt;h4&gt;Grondgebondenheid &lt;/h4&gt;&lt;p&gt;Vergunningverlening melkveehouderij. Het college stelt zich blijkens de schriftelijke uiteenzetting op het standpunt dat [appellant sub 2] een grondgebonden veehouderij exploiteert, omdat hij 57 ha eigen grond heeft waarop hij nagenoeg al het voer, zoals gras en mais, voor zijn veestapel produceert. Volgens [appellant sub 2] blijkt uit door hem overgelegde berekeningen dat het veevoer voor ten minste 80% afkomstig is van gronden die tot het bedrijf horen. Het college en [appellant sub 2] gaan hierbij uit van de bestaande situatie. Niet in geschil is dat dit percentage na realisering van de voorziene uitbreiding van rundveestal B tussen 50% en 60% ligt. Het college heeft niet onderzocht of [appellant sub 2] na deze uitbreiding over voldoende gronden kan beschikken om aan het vereiste van grondgebondenheid te voldoen. Nu het dit heeft nagelaten, is het besluit van 18 juli 2014 in zoverre in strijd met art. 3:2 Awb niet zorgvuldig voorbereid. Beroep gegrond (ABRvS 22 maart 2017, ECLI:NL:RVS:2017:730&lt;span class="italic"&gt;).&lt;/span&gt;&lt;/p&gt;&lt;h4&gt;Algen&lt;/h4&gt;&lt;p&gt;De Afdeling overweegt dat de wijzigingsbevoegdheid in art. 7 lid 7.8.1, onder d, van de planregels betrekking heeft op het vergroten van het bouwvlak voor een grondgebonden agrarisch bedrijf en dat tevens de voorwaarde is gesteld dat geen omschakeling plaatsvindt naar een niet-grondgebonden bedrijf. In het conceptwijzigingsplan van DLV dat aan het verzoek van CBE ten grondslag is gelegd wordt een beschrijving van de voorgenomen activiteiten gegeven. Daaruit volgt dat het telen van algen plaatsvindt in een gesloten systeem van bassins en buizen. Het college heeft, nu algen niet op of in de grond worden geteeld, het standpunt ingenomen dat er geen relatie is van de algen met de groeikracht van de bodem van het perceel, zodat in zoverre geen sprake is van een bedrijf dat grondgebonden is in de zin van art. 1 lid 1.28 van de planregels. Voorts komt, aldus het college, bio-ethanol tot stand door vergisting van algen en wordt dit product dus niet door het telen van gewassen geproduceerd. Het gaat daarbij niet om een agrarisch bedrijfsproces. Het telen van algen is volgens het college onderdeel van het bedrijfsproces, maar het merendeel van de activiteiten is niet agrarisch van aard (ABRvS 29 maart 2017, ECLI:NL:RVS:2017:854&lt;span class="italic"&gt;).&lt;/span&gt;&lt;/p&gt;&lt;h2&gt;Landinrichting&lt;/h2&gt;&lt;h4&gt;Omgevingswet&lt;/h4&gt;&lt;p&gt;De Wet inrichting landelijk gebied zal worden geïmplanteerd in de Omgevingswet. In het Tijdschrift voor Bouwrecht van maart 2017 bespreken J.W.A. Rheinfeld en D.W. Bruil de consultatieversie van de Aanvullingswet Grond op dit onderdeel. Er kan nog nauwkeurig naar de tekst worden gekeken. Belangrijkste bezwaar is dat het landinrichtingsplan wordt vervangen door twee besluiten: het inrichtingsprogramma en het inrichtingsbesluit (p. 226 e.v.).&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Wet natuurbescherming&lt;/h4&gt;&lt;p&gt;De Eerste Kamer had nog vragen over de Wet natuurbescherming. Daarover is een mondeling overleg met de staatssecretaris gevoerd (&lt;span class="italic"&gt;Kamerstukken I&lt;/span&gt; 2016/17, 33348, AD). Aan de orde onder meer: de invoering van de wet en de besturen van de faunabeheereenheden. In Bouwrecht van februari 2017 gaat H.E. Woldendorp in op de gebiedsbescherming in de Wet natuurbescherming onder de titel ‘De Wet natuurbescherming; de kleinere matroesjka van de Natuurbeschermingswet 1998’ (p. 64 e.v.).&lt;/p&gt;&lt;h4&gt;NB-wetvergunning&lt;/h4&gt;&lt;p&gt;De bedrijfssituatie waarvoor in 2009 een milieuvergunning is verleend ziet op het houden van 474.506 vleeskuikens. Vaststaat dat die vergunde bedrijfssituatie in 2009 meer ammoniakemissie tot gevolg heeft dan de op grond van de Hinderwet vergunde bedrijfssituatie in 1991. Gelet op hetgeen hiervoor onder 4.2 is overwogen, heeft het college terecht de vergunde bedrijfssituatie voorafgaand aan de referentiedata, te weten de Hinderwetvergunning van 22 januari 1991, als referentiesituatie gebruikt voor de beoordeling of sprake is van een toename van de stikstofdepositie (ABRvS 8 maart 2017,&lt;span class="italic"&gt; &lt;/span&gt;ECLI:NL:RVS:2017:605).&lt;span class="unknown"&gt; &lt;/span&gt;&lt;/p&gt;&lt;p&gt;Saldering: welke gegevens worden gebruikt? Hinderwetvergunning vervallen? (ABRvS 22 maart 2017&lt;span class="italic"&gt;, &lt;/span&gt;ECLI:NL:RVS:2017:768).&lt;/p&gt;&lt;p&gt;Melkrundveebedrijf. Externe saldering, cumulatieve effecten. Beroep ongegrond (ABRvS 29 maart 2017,&lt;span class="italic"&gt; &lt;/span&gt;ECLI:NL:RVS:2017:857).&lt;/p&gt;&lt;h4&gt;PAS&lt;/h4&gt;&lt;p&gt;Zoals door verschillende media is bericht, is de Afdeling bestuursrechtspraak van de Raad van State voornemens om in enkele aanhangige pilotzaken over het PAS en de vrijstelling voor het weiden van vee en het uitrijden van meststoffen prejudiciële vragen te stellen aan het Hof van Justitie van de Europese Unie. Deze vragen hebben betrekking op de verhouding tussen (verschillende aspecten van) het PAS, en daarmee samenhangende vrijstellingen van de Natura 2000-vergunningplicht, en art. 6 Habitatrichtlijn. De Afdeling heeft partijen in de gelegenheid gesteld hun zienswijze ten aanzien van de voorgenomen vragen te geven (&lt;span class="italic"&gt;Kamerstukken II&lt;/span&gt; 2016/17, 32670, nr. 113). In de &lt;span class="italic"&gt;Gemeentestem&lt;/span&gt; 2017/15 (februari) wordt ingegaan op het besluitkarakter van de PAS-melding (‘Het besluitloze karakter van de melding in het kader van het PAS’ door R.H.W. Frins en L.J.M. Timmermans. De schrijvers zijn het niet eens met uitspraken van de Raad van State (melding is geen besluit)).&lt;/p&gt;&lt;h4&gt;Natuurpact&lt;/h4&gt;&lt;p&gt;Het Natuurpact uit 2013 is geëvalueerd door het Planbureau voor de Leefomgeving. De Eerste Kamer heeft daarover een schriftelijk overleg gevoerd (&lt;span class="italic"&gt;Kamerstukken I&lt;/span&gt; 2016/17, 33576, D).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge boeren&lt;/h4&gt;&lt;p&gt;De Beleidsregel Uitvoeringsregeling rechtstreekse betalingen GLB is aangepast. Zeggenschap is een belangrijk criterium in de definitie van jonge landbouwer. De inschrijving in het handelsregister van de Kamer van Koophandel is bepalend voor het vaststellen van de zeggenschap. Bij tegenstrijdigheid tussen de inschrijving in het handelsregister en eventuele aktes, is de informatie in het handelsregister leidend (&lt;span class="italic"&gt;Stcrt&lt;/span&gt;. 2017, 13798).&lt;/p&gt;&lt;p&gt;Subsidie Jonge Landbouwers 2013. Wijziging van investering van een spuitmachine naar een trekker in de categorie machines en verplaatsbare installaties niet toegestaan (CBb 20 maart 2017, ECLI:NL:CBB:2017:97).&lt;/p&gt;&lt;h4&gt;Duurzame veehouderij&lt;/h4&gt;&lt;p&gt;Het desbetreffende SER-rapport (Versnelling verduurzaming) is aan de Eerste Kamer gezonden (&lt;span class="italic"&gt;Kamerstukken I&lt;/span&gt; 2016/17, 28973, B).&lt;/p&gt;&lt;h4&gt;Koe in de wei&lt;/h4&gt;&lt;p&gt;De Tweede Kamer heeft een motie aangenomen waarin de regering wordt verzocht weidegang voor koeien wettelijk te borgen (&lt;span class="italic"&gt;Kamerstukken II&lt;/span&gt; 2016/17, 21501-32, nr. 982). De regering wil eerst onderzoek laten doen. Ten eerste naar hoe vrijwillige weidegang gestimuleerd kan worden, met name door de partijen die het Convenant weidegang hebben ondertekend. Ten tweede wordt onderzocht wat de voor- en nadelen van een wettelijke verplichting zijn. In dit onderzoek is ook gevraagd om andere overheidsinterventies dan een wettelijke verplichting in beeld te brengen, met daarbij de voor- en nadelen. Met dit onderzoek kan een breed pallet worden geschetst van wettelijke en niet-wettelijke mogelijkheden om weidegang te stimuleren en te borgen, zowel door de overheid als door andere (Convenants)partijen. Bij de uitwerking van de opdracht zullen ook ervaringen in het buitenland met wettelijke maatregelen gericht op weidegang worden meegenomen. Medio juni 2017 moet dat onderzoek klaar zijn (&lt;span class="italic"&gt;Kamerstukken II&lt;/span&gt; 2016/17, 34313, nr. 16). In de Tweede Kamer is overlegd over de initiatiefnota ‘Wei voor de koe’. De teneur is (opnieuw) dat rundvee weidegang zou moeten hebben (&lt;span class="italic"&gt;Kamerstukken II&lt;/span&gt; 2016/17, 34313, nr. 15). Voor een eerder overleg zie nr. 14.&lt;/p&gt;&lt;h2&gt;Marktordening&lt;/h2&gt;&lt;h4&gt;Producentenorganisaties&lt;/h4&gt;&lt;p&gt;Conform de integrale Gemeenschappelijke Marktordeningsverordening (iGMO, Verordening (EU) nr. 1308/2013) en de Regeling producenten- en brancheorganisaties (regeling) die daaraan uitvoering geeft, zijn in 2016 twee brancheorganisaties (BO’s) erkend: de brancheorganisatie Sierteeltproducten en de brancheorganisatie G&amp;F Nederland (Groenten en Fruit). In 2014 en 2015 waren al één producentenorganisatie (PO) en zeven BO’s erkend. Het gaat hierbij om de Producentenorganisatie Varkenshouderij, de Stichting Brancheorganisatie Kalversector, Zuivel NL, Stichting OVONED (eieren), Stichting PLUIMNED (pluimveevlees), de BO Granen, de BO Suiker en de BO Aardappelen en overige producten. Deze laatste drie BO’s zijn organisatorisch ondergebracht in de BO Akkerbouw. Alle erkenningen zijn geldig tot en met 31 december 2020. Deze einddatum hangt samen met de herziening van het Gemeenschappelijk Landbouwbeleid (GLB), waarvan de iGMO onderdeel uitmaakt (&lt;span class="italic"&gt;Kamerstukken II&lt;/span&gt; 2016/17, 33910, nr. 26). Met de Eerste Kamer is een schriftelijk overleg gevoerd over het onderwerp, met name over de algemeenverbindendverklaring (N).&lt;/p&gt;&lt;h4&gt;Betalingsrechten&lt;/h4&gt;&lt;p&gt;Toewijzing betalingsrechten 2015. Afwijkende oppervlakte van landbouwareaal in Gecombineerde Opgaaf en intekening op bedrijfskaart door aanvrager. Art. 18 lid 6 Verordening (EU) nr. 640/2014 (verschil opgegeven en geconstateerd areaal minder dan 0,1 ha?). Beroep gegrond wegens niet-horen. Rechtsgevolgen in stand gelaten (CBb 23 februari 2017, ECLI:NL:CBB:2017:62).&lt;/p&gt;&lt;h4&gt;Uitvoeringsregeling rechtstreekse betalingen GLB&lt;/h4&gt;&lt;p&gt;Deze regeling is gewijzigd (&lt;span class="italic"&gt;Stcrt&lt;/span&gt;. 2017, 13791). De wijzigingen betreffen: toevoegen van het begrip ‘verbonden bedrijf’ (ook via zo’n bedrijf kan men ‘actieve landbouwer’ zijn); hersteltermijn vroegtijdig waarschuwingssysteem (bij verlies oormerken); enkele nieuwe natuurbeheertypen; aanpassing van de GLMC-normen (goede landbouw- en milieucondities).&lt;/p&gt;&lt;h4&gt;Randvoorwaarden&lt;/h4&gt;&lt;p&gt;In het inspectierapport staat vermeld dat de toezichthouder heeft geconstateerd dat 68 runderen werden gehouden in een weiland waarin op een hoek een hoop puin lag met daarin beton en betonijzer met uitstekende delen, waaraan de runderen zich kunnen verwonden en dat deze runderen vrije toegang hadden tot dit puin. Overtreding art. 1.6 lid 3 Besluit houders van dieren. Korting 3%. Beroep ongegrond (CBb 28 februari 2017, ECLI:NL:CBB:2017:64).&lt;/p&gt;&lt;h4&gt;Toeslagrechten&lt;/h4&gt;&lt;p&gt;Voor zover appellante betoogt dat de door verweerder opgelegde korting haar onevenredig treft, omdat deze korting voor haar resulteert in een sanctie van 200% kan dit betoog haar niet baten. Ingevolge art. 58 Verordening (EG) nr. 1122/2009 wordt, indien voor een gewasgroep de oppervlakte die is aangegeven met het oog op welke oppervlaktegebonden steunregeling dan ook, groter is dan de overeenkomstig art. 57 geconstateerde oppervlakte, de steun berekend op basis van de geconstateerde oppervlakte, verminderd met tweemaal het vastgestelde verschil indien dat verschil meer dan 3% van de geconstateerde oppervlakte of meer dan twee hectare, maar niet meer dan 20% van de geconstateerde oppervlakte bedraagt. Dat appellante toeslagrechten met een hoge waarde heeft en hierdoor bij een vastgesteld verschil in oppervlakte harder wordt getroffen dan een landbouwer met een lager toeslagrecht vloeit voort uit deze bepaling en betekent op zichzelf genomen niet dat die bepaling reeds hierom onevenredig is (CBb 8 maart 2017,&lt;span class="italic"&gt; &lt;/span&gt;ECLI:NL:CBB:2017:81).&lt;/p&gt;&lt;p&gt;Zie voorts: Bedrijfstoeslag 2012. Kerstbomen. Verschil tussen opgegeven oppervlakte en goedgekeurde oppervlakte minder dan 0,1 ha (CBb 8 maart 2017, ECLI:NL:CBB:2017:85). Dynamisch natuurgebied met karrevelden. Landbouwgrond? NVWA-controle AAN-laag (CBB 8 maart 2017, ECLI:NL:CBB:2017:86). Blijvend grasland, toeslagrechten (CBb 24 maart 2017,&lt;span class="italic"&gt; &lt;/span&gt;ECLI:NL:CBB:2017:87). GLB, toeslagrechten, beginsel van ne bis in idem (afgewezen) (CBb 16 maart 2017,&lt;span class="italic"&gt; &lt;/span&gt;ECLI:NL:CBB:2017:90).&lt;/p&gt;&lt;h4&gt;Betalingsrechten&lt;/h4&gt;&lt;p&gt;Appellanten hebben voor 23 van de 25 percelen met een totale oppervlakte van 36,37 hectare verzocht om uitbetaling van de betalingsrechten. Hierdoor hebben appellanten circa 90% van de betalingsrechten laten uitbetalen. Het verschil tussen hetgeen appellanten hebben aangevraagd en hetgeen zij maximaal konden aanvragen is daarmee niet zodanig groot dat dit bij een summier onderzoek van de aanvraag direct in het oog had moeten springen. Voor het oordeel dat bij summier onderzoek van de aanvraag direct duidelijk had moeten zijn dat de aanvraag blijkbaar geen goede weergave was van hetgeen appellanten beoogde bestaat daarom geen aanleiding, zodat om die reden geen sprake was van een kennelijke fout. Het College ziet dan ook geen aanleiding om, zoals door appellante verzocht, zijn rechtspraak dienaangaande te wijzigen (CBb 8 maart 2017,&lt;span class="italic"&gt; &lt;/span&gt;ECLI:NL:CBB:2017:83).&lt;/p&gt;&lt;p&gt;Wat betreft de door appellant op 12 april 2015 ingediende Gecombineerde opgave 2015 staat vast dat appellant in de daartoe bestemde rubriek expliciet heeft ingevuld geen aanvraag te doen voor toewijzing van betalingsrechten door bij de drie genoemde mogelijkheden betalingsrechten aanvragen, aanvraag betalingsrechten uit de Nationale reserve voor starters en aanvraag betalingsrechten uit de Nationale reserve voor jonge landbouwers het vakje ‘Nee’ aan te kruisen. Verweerder heeft zich dus terecht op het standpunt gesteld dat appellant met de door hem op 12 april 2015 ingediende Gecombineerde opgave geen verzamelaanvraag heeft ingediend waarbij hij om toewijzing van betalingsrechten of uitbetaling hiervan heeft gevraagd (zie de uitspraak van het College van 6 maart 2017, hiervoor aangehaald). Voor zover appellant zich beroept op het bestaan van een kennelijke fout in de door hem op 12 april 2015 ingediende Gecombineerde opgave 2015 – in die zin dat duidelijk moet zijn geweest dat wel beoogd is betalingsrechten en uitbetaling hiervan aan te vragen – ziet hij eraan voorbij dat de vraag of sprake is van een kennelijke fout als bedoeld in art. 4 Verordening (EU) nr. 809/2014, gelet op de bewoordingen van dat artikel, eerst aan de orde is als een steunaanvraag is ingediend. Nu met de op 12 april 2015 ingediende Gecombineerde opgave geen verzamelaanvraag en dus geen steunaanvraag is gedaan, is voor de beoordeling of sprake is van een kennelijke fout als bedoeld in art. 4 Verordening (EU) nr. 809/2014 in die Gecombineerde opgave geen plaats (CBb 21 maart 2017,&lt;span class="italic"&gt; &lt;/span&gt;ECLI:NL:CBB:2017:99).&lt;/p&gt;&lt;h4&gt;Koepad&lt;/h4&gt;&lt;p&gt;Het College stelt vast dat op de luchtfoto’s van perceel 4 zichtbaar is dat de afgewezen oppervlakte duidelijk anders van kleur en structuur is dan de naastgelegen oppervlakte die als blijvend grasland is goedgekeurd. De afgekeurde strook lijkt een onverhard pad dat niet is begroeid met gras. Appellant heeft foto’s van verschillende delen van de afgewezen oppervlakte overgelegd. De foto’s 1, 2, 4, 5 tonen een grotendeels met groen begroeide strook grond met een breedte van ongeveer zeven tot tien meter die door koeien wordt begraasd. De niet begroeide delen zijn een tweetal sporen. Op die foto’s is ook te zien dat de strook deels is begroeid met een ander gewas dan gras. Naar het oordeel van het College geven deze foto’s een ander beeld van de afgewezen oppervlakte dan de luchtfoto’s. Appellant heeft toegelicht dat de koeien overdag vrij tussen de stal en het op dat moment ter beschikking gestelde stuk weiland kunnen lopen via de strook grond. Deze strook staat dan ook ter vrije beschikking van de koeien en wordt ook begraasd. Van een van de weide afgescheiden strook grond is dan ook geen sprake. Gelet op de door appellant overgelegde foto’s en het door hem toegelichte gebruik van de afgewezen oppervlakte, heeft verweerder naar het oordeel van het College onvoldoende onderzocht of de volledige strook grond die is afgekeurd niet is aan te merken als landbouwareaal, zodat het besluit ook niet wordt gedragen door de daaraan ten grondslag gelegde motivering. Dat betekent dat het bestreden besluit voor zover het ziet op het besluit van 15 december 2015 is genomen in strijd met art. 3:2 en 7:12 lid 1 Algemene wet bestuursrecht. Deze beroepsgrond slaagt (CBb 8 maart 2017&lt;span class="italic"&gt;, &lt;/span&gt;ECLI:NL:CBB:2017:82).&lt;/p&gt;&lt;h4&gt;Superheffing&lt;/h4&gt;&lt;p&gt;Opgave superheffing, bezwaar tegen registratie niet-ontvankelijk. Verweerder heeft verzuimd om te beslissen op bezwaar tegen besluit betreffende de verschuldigde superheffing (CBb 3 maart 2017,&lt;span class="italic"&gt; &lt;/span&gt;ECLI:NL:CBB:2017:75).&lt;/p&gt;&lt;h2&gt;Dieren&lt;/h2&gt;&lt;h4&gt;Diergezondheidsfonds&lt;/h4&gt;&lt;p&gt;In de procedure ‘Wijziging van de Gezondheids- en welzijnswet voor dieren en de Wet dieren in verband met de herziening van het heffingenstelsel ten behoeve van de kosten van de bestrijding en het weren van besmettelijke dierziekten, zoönosen en zoönoseverwekkers (herziening heffingenstelsel Diergezondheidsfonds)’ is een nota van wijziging ontstaan (&lt;span class="italic"&gt;Kamerstukken II&lt;/span&gt; 2016/17, 34570, nr. 7).&lt;/p&gt;&lt;h4&gt;Vogelgriep&lt;/h4&gt;&lt;p&gt;De situatie met betrekking tot de vogelgriep is nauwelijks gewijzigd. Brussel blijft bovendien negatief over een oplossing voor de problemen van de vrije uitloop eieren (&lt;span class="italic"&gt;Kamerstukken II&lt;/span&gt; 2016/17, 28807, nr. 210).	&lt;/p&gt;&lt;h4&gt;Geiten&lt;/h4&gt;&lt;p&gt;Overlijden van geiten als gevolg van geleverd stro, dat besmet was met de bacterie listeria. Toerekenbaarheid van de tekortkoming. Art. 6:75 BW. Verkeersopvattingen. Leverancier moet betalen (Rechtbank Gelderland 1 maart 2017,&lt;span class="italic"&gt; &lt;/span&gt;ECLI:NL:RBGEL:2017:1613).&lt;/p&gt;&lt;h2&gt;Planten&lt;/h2&gt;&lt;h4&gt;Biotechnologie&lt;/h4&gt;&lt;p&gt;De Tweede Kamer heeft overleg gevoerd over biotechnologie. Aan de orde kwamen onder meer het afwegingskader voor het toelaten van genetische gemodificeerde gewassen, het co-existentiebeleid, het klonen van dieren en het kwekersrecht (&lt;span class="italic"&gt;Kamerstukken II&lt;/span&gt; 2016/17, 27428, nr. 343). Zie voor een voorbeeld van zo’n ggo-toelating: &lt;span class="italic"&gt;Stcrt&lt;/span&gt;. 2017, 11098 (&lt;span class="italic"&gt;anjers&lt;/span&gt;).&lt;/p&gt;&lt;h4&gt;Regeling invoer, uitvoer en verkeer van planten&lt;/h4&gt;&lt;p&gt;De wijziging van deze regeling geeft uitvoering aan twee uitvoeringsbesluiten van de Europese Commissie. Het eerste is het Uitvoeringsbesluit (EU) 2017/198 van 2 februari 2017 betreffende maatregelen ter voorkoming van de insleep en verspreiding in de Unie van Pseudomonas syringae pv. actinidiae Takikawa, Serizawa, Ichikawa, Tsuyumu &amp; Goto (&lt;span class="italic"&gt;PbEU&lt;/span&gt; 2017, L 31). Het tweede betreft het Uitvoeringsbesluit (EU) 2017/204 van 3 februari 2017 waarbij de lidstaten gemachtigd worden tijdelijk af te wijken van een aantal bepalingen van Richtlijn 2000/29/EG van de Raad ten aanzien van essenhout van oorsprong uit of verwerkt in de Verenigde Staten van Amerika, én waarmee tevens Uitvoeringsbesluit (EU) 2015/2416, waarbij bepaalde gebieden van de Verenigde Staten van Amerika worden erkend als zijnde vrij van Agrilus planipennis Fairmaire, wordt ingetrokken (&lt;span class="italic"&gt;PbEU&lt;/span&gt; 2017, L 32) (&lt;span class="italic"&gt;Stcrt&lt;/span&gt;. 2017, 16970).&lt;/p&gt;&lt;h2&gt;Producten&lt;/h2&gt;&lt;h4&gt;Heksenkaas&lt;/h4&gt;&lt;p&gt;De rechtbank komt niet toe aan beantwoording van de vraag of smaak auteursrechtelijke bescherming verdient, nu de eiseres heeft nagelaten te stellen welke elementen of combinatie van elementen van de smaak van het product leiden tot het vereiste eigen, oorspronkelijk karakter en persoonlijke stempel (Rechtbank Gelderland 10 juni 2015, ECLI:NL:RBGEL:2015:4674).&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatreductieplan&lt;/h4&gt;&lt;p&gt;De staatssecretaris heeft besloten om alle aanvragen voor de stoppersregeling te honoreren. Het budget is verhoogd en de beoogde tweede tranche zal niet worden opengesteld. (&lt;span class="italic"&gt;Kamerstukken II&lt;/span&gt; 2016/17, 33037, nr. 192). De stoppersregeling (Subsidieregeling bedrijfsbeëindiging melkveehouderij) is intussen aangepast. Met deze wijziging wordt het subsidieplafond van de eerste openstellingsperiode verhoogd naar 38 miljoen euro. Dit wordt gedaan omdat het voor de eerste openstelling beschikbare bedrag van 12 miljoen euro al op de eerste dag van de openstelling fors is overschreden en dit tot gevolg zou hebben dat er tussen de ingediende aanvragen zou moeten worden geloot om te bepalen wie er voor subsidie in aanmerking komt. Omdat uit alle signalen blijkt dat de kans op afhakende ondernemers groot is als zij worden uitgeloot en dit ten koste zou gaan van de effectiviteit van de maatregel, is besloten alle op de eerste dag van de openstellingsperiode ingediende aanvragen uit de eerste tranche in behandeling te nemen en daartoe het budget te verhogen. Dit besluit strekt tevens ter uitvoering van de motie-Geurts (&lt;span class="italic"&gt;Kamerstukken II, 21501-32, nr. 977&lt;/span&gt;) waarin de regering wordt verzocht om in overleg met sectorpartijen binnen de juridische en financiële mogelijkheden te bezien hoe de gehele groep van aanmeldingen in de eerste tranche geaccommodeerd kan worden (&lt;span class="italic"&gt;Stcrt&lt;/span&gt;. 2017, 15211).&lt;/p&gt;&lt;h4&gt;Geluidhinder&lt;/h4&gt;&lt;p&gt;Weigering handhaving i.v.m. geluidhinder schapen- en rundveehouderij. Beroep ongegrond (ABRvS 1 maart 2017,&lt;span class="italic"&gt; &lt;/span&gt;ECLI:NL:RVS:2017:548).&lt;/p&gt;&lt;h4&gt;Verhandelbare rechten&lt;/h4&gt;&lt;p&gt;In &lt;span class="italic"&gt;RegelMaat&lt;/span&gt; 2017/01 schrijft D.R.P. de Kok over het dierrechtenstelsel in de Meststoffenwet, onder de titel ‘Verhandelbare rechten, tussen markt en overheid’. Na een uitvoerige beschrijving van het stelsel (ook in historisch perspectief) luidt de conclusie: een systeem van verhandelbare rechten heeft nadelen, maar ook voordelen.&lt;/p&gt;&lt;h4&gt;Mestverwerking&lt;/h4&gt;&lt;p&gt;De regering wil niet tegemoetkomen aan de motie-Dijkgraaf (het verlagen van de verplichte mestverwerkingspercentages). Er zijn drie redenen voor. Ten eerste is op dit moment nog onbekend hoeveel fosfaat dit jaar wordt geproduceerd. Ten tweede wil men in de gesprekken met de Europese Commissie over een derogatie voor de periode 2018-2021 inzetten op het schrappen van het fosfaatplafond uit de derogatiebeschikking. Een voorwaarde daarvoor is dat via de verplichte mestverwerking wordt zeker gesteld dat het fosfaatoverschot in Nederland geen extra milieurisico met zich meebrengt. Ten derde wordt veel waarde gehecht aan duidelijkheid voor bedrijven over het geldende mestverwerkingspercentage vóór aanvang van een kalenderjaar. Bedrijven moeten er op enig moment op kunnen vertrouwen dat de regels niet meer wijzigen. Tornen aan dit uitgangspunt zet het vertrouwen in de overheid onder druk en werkt bovendien ondermijnend voor de normen die worden gesteld (&lt;span class="italic"&gt;Kamerstukken II&lt;/span&gt; 2016/17, 21501-32, nr. 991).&lt;/p&gt;&lt;h4&gt;Aerius&lt;/h4&gt;&lt;p&gt;Van Aerius (berekening ammoniakdepositie) is een versie 2016 gemaakt. Daarvoor is de Regeling natuurbescherming aangepast. Ook is er een nieuwe lijst prioritaire projecten waarvoor ontwikkelingsruimte is gereserveerd. Daar zit ook wat agrarische bedrijvigheid in (&lt;span class="italic"&gt;Stcrt&lt;/span&gt;. 2017, 14889).&lt;/p&gt;&lt;h4&gt;Mestbassin&lt;/h4&gt;&lt;p&gt;Veroordeling voormalig wethouder (gemeente Aalten) en zijn melkveehouderij tot (voorwaardelijke) geldboetes wegens het in werking hebben van een inrichting (mestbassin) zonder daarvoor benodigde omgevingsvergunning (Rechtbank Gelderland 9 maart 2017&lt;span class="italic"&gt;, &lt;/span&gt;ECLI:NL:RBGEL:2017:1346). Zie ook ECLI:NL:RBGEL:2017:1347 (&lt;span class="italic"&gt;de maatschap&lt;/span&gt;).&lt;/p&gt;&lt;h4&gt;Wet grondgebonden groei&lt;/h4&gt;&lt;p&gt;In het wetsvoorstel, dat nu bij de Eerste Kamer ligt, is een omissie geconstateerd. Deze omissie resulteert erin dat bij de berekening die in het kader van de Wet grondgebonden groei melkveehouderij moet worden gemaakt, grond die tijdelijk buiten gebruik is als gevolg van de realisatie van publieke infrastructuur slechts ten dele wordt meegewogen. Concreet is ten onrechte geen aanpassing voorgesteld van het begrip op basis waarvan wordt vastgesteld over hoeveel landbouwgrond een bedrijf beschikt (de definitie van melkveefosfaatoverschot). De regering heeft het voornemen om via een vrijstellingsregeling, gebaseerd op art. 38 Meststoffenwet, te borgen dat de situatie zoals die eerder werd beoogd wordt gerealiseerd. Daarnaast zal worden gezocht naar een geschikt wetsvoorstel waarmee het geconstateerde gebrek ook in de wet kan worden hersteld (&lt;span class="italic"&gt;Kamerstukken I&lt;/span&gt; 2016/17, 34295, D).&lt;/p&gt;&lt;h4&gt;POR-regeling&lt;/h4&gt;&lt;p&gt;Ontheffing varkensrechten gedeeltelijk ingetrokken. Verweerder heeft aan het primaire besluit ten grondslag gelegd dat appellante – kort gezegd – niet heeft voldaan aan het aan de ontheffing verbonden voorschrift van art. 118 lid 1, aanhef en onder d, Uitvoeringsregeling. Onder verwijzing naar het afdoeningsrapport heeft verweerder uiteengezet dat niet alle op het bedrijf van appellante geproduceerde varkensmest op het bedrijf van appellante is verwerkt of bewerkt, dat niet al deze mest is geëxporteerd en dat een deel van de mest op eigen grond is aangewend. Ten aanzien van de berekening van de gedeeltelijke intrekking van de ontheffing en de bijstelling van de omvang van de ontheffing heeft verweerder in het primaire besluit het volgende uiteengezet. Beroep ongegrond (CBb 20 maart 2017, ECLI:NL:CBB:2017:98).&lt;/p&gt;&lt;h4&gt;Verantwoording&lt;/h4&gt;&lt;p&gt;Overtreding van art. 14 Meststoffenwet wegens het niet verantwoorden van een bepaalde hoeveelheid fosfaat. Oplegging van een zestal bestuurlijke boetes. Omvang van de overtreding op één onderdeel onjuist door de staatssecretaris vastgesteld. Eiseres 3 en eiser 2 kunnen niet worden aangemerkt als medeplegers van de overtreding. Strijd met het in art. 5:43 Algemene wet bestuursrecht neergelegde ne bis in idem-beginsel wegens het tweemaal beboeten van eiser 1 voor dezelfde overtreding. Vernietiging van de bestreden besluiten en zelf in de zaak voorzien op grond van art. 8:72a Awb (Rechtbank Zeeland-West-Brabant 3 maart 2017&lt;span class="italic"&gt;, &lt;/span&gt;ECLI:NL:RBZWB:2017:1487).&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Waardevaststelling melkveehouderij. Gemeente slaagt in bewijslast (Hof Arnhem-Leeuwarden 21 februari 2017&lt;span class="italic"&gt;, &lt;/span&gt;ECLI:NL:GHARL:2017:1386).&lt;/p&gt;&lt;h4&gt;Vermogensrendementsheffing&lt;/h4&gt;&lt;p&gt;Proefprocedure. Wet inkomstenbelasting 2001. Vermogensrendementsheffing voor het jaar 2014 niet in strijd met recht van eigendom. Belastingheffing in box 3 in 2014 niet in strijd met eigendomsrecht. De Bond voor Belastingbetalers en de Belastingdienst hebben zes zaken geselecteerd om voor te leggen aan de rechter. De Rechtbank Gelderland heeft vandaag uitspraak gedaan in de laatste twee zaken. Deze zaken gaan over het jaar 2014. Belastingheffing over bank- en spaartegoeden. Belastingplichtigen in deze twee zaken bezitten met name bank- en spaartegoeden. Over deze tegoeden zijn zij de zogenoemde vermogensrendementsheffing verschuldigd. Deze heffing bedraagt – kort gezegd – 30% over een verondersteld rendement op de bank- en spaartegoeden. Dit veronderstelde rendement is gelijk aan 4% (art. 5.2 Wet inkomstenbelasting 2001) van de tegoeden. Strijd met eigendomsrecht? Belastingplichtigen hebben zich op het standpunt gesteld dat voor die tegoeden een heffing over een verondersteld rendement van 4% in strijd is met het recht van eigendom (art. 1 Eerste Protocol bij het Europees Verdrag voor de Rechten van de Mens). Het veronderstelde rendement van 4% wijkt naar hun mening voor spaartegoeden te veel af van het werkelijk behaalde rendement. De Hoge Raad heeft in eerdere zaken die gingen over de jaren 2010 en 2011 geoordeeld dat belastingheffing over een verondersteld rendement in beginsel niet in strijd is met het recht van eigendom. De rechtbank ziet in wat belastingplichtigen hebben aangevoerd geen aanleiding om voor het jaar 2014 anders te oordelen. Belastingplichtigen leggen sterk de nadruk op de hoogte van de heffing over spaar- en banktegoeden. De rechtbank is echter van oordeel dat dit een onjuiste benadering is. De wetgever heeft namelijk voor de belastingheffing in box 3 geen onderscheid gemaakt tussen verschillende vormen van bezittingen. Daarom past het niet om bij de beoordeling van het veronderstelde rendement te kijken naar één soort bezitting. De Hoge Raad heeft één uitzondering gemaakt in bovengenoemde zaken. Als – kort gezegd – komt vast te staan dat het voor een lange reeks van jaren veronderstelde rendement van 4% voor particuliere beleggers niet meer haalbaar is, zou sprake kunnen zijn van schending van het recht van eigendom. In dit geval zijn echter de door belastingplichtigen aangevoerde gegevens onvoldoende om dat te kunnen oordelen. De rechtbank heeft de beroepen dan ook ongegrond verklaard (Rechtbank Gelderland 28 maart 2017&lt;span class="italic"&gt;, &lt;/span&gt;ECLI:NL:RBGEL:2017:1661).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De Landbouw- en visserijraad van maart 2017 ging onder meer over de toekomst van het GLB. Eurocommissaris Hogan benadrukte dat het GLB economisch-, sociaal- en milieubeleid is waarbij die sociale kant niet moet worden vergeten. Hij onderschreef het pleidooi van veel andere lidstaten voor het behoud van inkomenssteun. Verder gaf hij aan dat de omvang van het GLB-budget zal afhangen van de vormgeving van het nieuwe Meerjarig Financieel Kader. De Eurocommissaris wees ten slotte op de consultatie over het GLB die thans plaatsvindt en die tot 2 mei aanstaande loopt. Hij gaf aan dat de Europese Commissie al 12.500 reacties ontvangen heeft op deze consultatie (&lt;span class="italic"&gt;Kamerstukken II&lt;/span&gt; 2016/17, 21501-32, nr. 993). Al lang wordt gesproken over een vereenvoudiging van het GLB. In Agrar- und Umweltrecht van februari 2017 worden de actuele ontwikkelingen op een rijtje gezet door Kruger en List (Ein Zwischenstand).&lt;/p&gt;&lt;h2&gt;Diversen&lt;/h2&gt;&lt;h4&gt;Aansprakelijkheid&lt;/h4&gt;&lt;p&gt;Letselschade. Paard met een been door bruggetje gezakt. Aansprakelijkheid beheerder bruggetje op grond van art. 6:174 BW. Gedeeltelijk eigen schuld eigenaar paard omdat zij niet met het paard in het betreffende gebied mocht komen (Rechtbank Limburg 1 maart 2017&lt;span class="italic"&gt;, &lt;/span&gt;ECLI:NL:RBLIM:2017:1874).&lt;/p&gt;&lt;h4&gt;Ongeval&lt;/h4&gt;&lt;p&gt;Het mestmixbedrijf uit Abbega en de directeur zijn door de Rechtbank Overijssel veroordeeld voor het dodelijke ongeluk bij het schoonmaken van een mestsilo in Makkinga. De rechtbank oordeelt dat de man zijn zorgplicht voor de medewerkers ernstig heeft verzaakt. Het bedrijf krijgt een boete van 100.000 euro opgelegd. De directeur is veroordeeld tot een taakstraf van 240 uur en 1 jaar voorwaardelijke celstraf met een proeftijd van 3 jaar. Bij het ongeluk in 2013 kwamen 3 mensen om het leven en raakte een ander zwaargewond (Rechtbank Overijssel 10 maart 2017&lt;span class="italic"&gt;, &lt;/span&gt;ECLI:NL:RBOVE:2017:1096).&lt;/p&gt;&lt;h4&gt;Stalsysteem&lt;/h4&gt;&lt;p&gt;Verkoop en plaatsing van een stalsysteem; volgens koper zou systeem niet voldoen; geen concrete aanknopingspunten dat tijdig is geklaagd; beroep op dwaling wordt verworpen omdat dit verweer volstrekt onvoldoende is onderbouwd (Rechtbank Limburg&lt;span class="italic"&gt;, &lt;/span&gt;ECLI:﻿NL:RBLIM:2017:2599).&lt;/p&gt;</content><legacyfootnotes/><footnotes><footnote/></footnotes><auteurs/><published>2017-05-05 12:12:39</published><modified>2017-05-08 11:50:01</modified><editiondate>2017-05-05</editiondate><htmlpath>https://denhollander.info/artikel/14205</htmlpath></article>
</articles></edition>
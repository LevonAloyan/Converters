<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1993</searchword><id>6079</id><udhid>UDH:TvAR/6079</udhid><titel>De redelijkheid en billijkheid en het melkquotum</titel><searchwords><searchword>TvAR 5/1993</searchword><searchword>UDH:TvAR/6079</searchword></searchwords><attachments><attachment><name>1993_nr 5_Artikel_Overwater.pdf</name><extention>pdf</extention><url>https://denhollander.info/download/5888/ci</url></attachment></attachments><inleiding>1. INLEIDING&#13;
In zijn artikel 'De redelijkheid en billijkheid volgens artikel 3.12 NBW' (WPNR 5963,&#13;
blz. 359 e.v.) haalt mr. C.W. Dubbink, Oud-President Hoge Raad der Nederlanden met&#13;
instemming de rechtsfilosoof Kisch aan, waar deze stelt: 'Als men het in de rechtsfilosofie&#13;
allengs over één ding eens is geworden, dan is het dit: dat de billijkheid voor definiëring&#13;
niet vatbaar is'.&#13;
Het artikel van ing. J. Tolner 'Pacht en (schade)-vergoeding bij overdracht van melkquotum'&#13;
(Agrarisch Recht 1993, nr. 2, blz. 73 e.v.) is strijdig met deze stelling, omdat hij&#13;
de redelijkheid en billijkheid probeert te becijferen.&#13;
Ook is mijns inziens de conclusie van het artikel onjuist, daar dit is gebaseerd op het&#13;
verkeerd lezen en te eng uitleggen van de jurisprudentie van de Pachtkamer van het Gerechtshof&#13;
te Arnhem. En bovendien omdat factorkosten ten onrechte worden geacht gericht&#13;
te zijn geweest op het verwerven van quotum.&#13;
De in de jurisprudentie gevormde 50/50-regel acht ik wel in overeenstemming met de&#13;
redelijkheid en billijkheid.&#13;
Ik probeer hierna de door mij geponeerde stellingen te beargumenteren.</inleiding><content>2. DE SITUATIE MET BETREKKING TOT HET QUOTUM EN PACHT LAAT ZICH ALS VOLGT BESCHRIJVEN&#13;
2.1. Op europees niveau&#13;
'Uit artikel 7, lid 1, Vo 857/84 in samenhang met artikel 7, lid 4, gelezen, volgt dat de&#13;
gemeenschapswetgever de referentiehoeveelheid - onder voorbehoud van de bevoegdheid&#13;
van lidstaten, deze geheel of gedeeltelijk aan de desbetreffende pachter toe te delen -&#13;
na afloop van de pacht in beginsel aan de verpachter die weer de beschikking verlangt&#13;
over het bedrijf, ten goede wil laten komen.'&#13;
Aldus het Hof van Justitie van de Europese Gemeenschappen in het arrest d.d. 13 juli&#13;
1989, zaak 5/88, Wachauf/Bundes Republik Deutschland. De lidstaat Nederland heeft&#13;
geen gebruik gemaakt van de mogelijkheid om een referentiehoeveelheid aan de desbetreffende&#13;
pachter toe te delen, zodat deze na afloop wordt toegedeeld aan de verpachter.&#13;
Dan rijst de vraag, komt de ex-pachter dan een vergoeding toe en zo ja, hoe hoog. In de zaak Wachauf stelde de Europese Commissie met betrekking tot deze vraag in&#13;
het stuk 'schriftelijke opmerkingen':&#13;
a. De heffingvrije hoeveelheid is op basis van de Europese Verordening aan een be&#13;
drijf, dat wil zeggen een agrarisch stuk grond, gebonden en is niet de vrucht van de arbeid&#13;
van de melkveehouder.&#13;
b. Pachters hebben recht op een vergoeding als zij door significante investeringen het&#13;
desbetreffende bedrijf voor de melkveehouderij hebben ingericht. De inbreng van koeien&#13;
en een melkinstallatie is dat niet omdat deze na afloop van de pacht eigendom van de&#13;
pachter blijven.&#13;
Het Hof van Justitie overwoog met betrekking tot deze vraag in rechtsoverweging 19&#13;
van het arrest Wachauf, dat het niet toekennen van een schadeloosstelling aan een pachter&#13;
na afloop van de pacht voor de vrucht van zijn arbeid en voor zijn investeringen in strijd&#13;
zou zijn met de Europese rechtsorde.&#13;
In de zaak Posthumus/Oosterwoud, arrest gewezen door het Hof van Justitie op 6 december&#13;
1991, zaak C-121/90, is het punt van de schadeloosstelling ook behandeld. De&#13;
Nederlandse regering stelde in haar schriftelijke opmerkingen d.d. 10 augustus 1990&#13;
voorafgaand aan het arrest, dat in de Beschikking superheffing bewust geen dwingende&#13;
regeling is getroffen in geval van overdracht van quotum door middel van het beëindigen&#13;
of aangaan van een pachtovereenkomst. Partijen kunnen onderling een regeling overeenkomen&#13;
en als die er niet uitkomen, is het aan de rechter om te bepalen wat een redelijke&#13;
regeling is.&#13;
De regering stelt dan: 'In de praktijk heeft dit ertoe geleid dat de rechter op grond van&#13;
het Nederlandse pachtstelsel, rekeninghoudend met de randvoorwaarden gesteld in de Beschikking&#13;
Superheffing 1988, het quotum in een geval als het onderhavige doorgaans&#13;
evenredig verdeelt over partijen, eventueel met toekenning van een vergoeding.'&#13;
Met evenredig bedoelt de regering hier de verdeling tussen eigendomsgrond van de&#13;
pachter en het gepachte.&#13;
De regering vervolgt met: 'Uit het voorgaande moge blijken dat de Nederlandse praktijk&#13;
in overeenstemming is met de reeds gememoreerde uitspraak van Uw Hof in zaak&#13;
5/88, Wachauf. Immers de fundamentele rechten van de pachter alsook die van de verpachter&#13;
worden beschermd door de regels van met name de Pachtwet in welk kader beide&#13;
partijen hun rechten geldend kunnen maken'.&#13;
De advocaat-generaal bij het Hof van Justitie, mr. F.G. Jacobs, stelt in zijn conclusie&#13;
d.d. 4 juni 1991 voorafgaand aan het arrest Posthumus/Oosterhout, dat een lidstaat niet&#13;
verplicht is om vertrekkende pachters melkquotum te laten behouden, mits de pachter een&#13;
passende vergoeding ontvangt, rekeninghoudend met de arbeid en de investeringen ter&#13;
verkrijging van die quota. Daarna beschrijft de advocaat-generaal de jurisprudentie in Nederland&#13;
en geeft aan de Nederlandse rechtspraak in overeenstemming met de uitspraak&#13;
Wachauf, dus in overeenstemming met de Europese rechtsorde te vinden.&#13;
2.2. Op nationaal niveau&#13;
De Beschikking superheffing laat in het midden wat er moet gebeuren als verpachter en&#13;
pachter niet onderling tot overeenstemming kunnen komen bij het einde van een pachtovereenkomst.&#13;
Volgens het Ministerie van Landbouw, Natuurbeheer en Visserij is dat mogelijk, omdat: 'De contractuele verhouding tussen een pachter en een verpachter wordt&#13;
beheerst door de regels van de Pachtwet en, voor zover de Pachtwet daar niet van afwijkt,&#13;
door de regels van het Burgerlijk Wetboek en de daarop gebaseerde jurisprudentie.' (Toelichting&#13;
bij wijziging Beschikking superheffing 1988, Staatscourant 203, 19 oktober&#13;
1988).&#13;
De gewezen jurisprudentie bevat de navolgende in casu relevante overwegingen:&#13;
a. De redelijkheid en billijkheid verplichten de pachter bij het gebruik van het quotum&#13;
te waken voor het daarmee samenhangende belang van verpachters. (Pachtkamer van het&#13;
Hof te Arnhem, 9 mei 1988, Agrarisch Recht 1988, 4174.)&#13;
b. Het staat de pachter niet vrij bij het einde van de pacht of gedurende de looptijd&#13;
daarvan het gepachte aan de verpachter op te leveren zonder het daarmee samenhangende&#13;
melkquotum. (Pachtkamer van het Hof te Arnhem, 17 april 1989, Agrarisch Recht 1990,&#13;
4309.)&#13;
c. Het belang van verpachters, dat het melkquotum voor de grond in geschil behouden&#13;
zou zijn gebleven, hangt samen met het prijsverschil van grond met melkquotum en&#13;
grond zonder melkquotum, beide in pachtvrije toestand. (Pachtkamer van het Hof te Arn&#13;
hem, 9 mei 1988, Agrarisch Recht 1988,4174.)&#13;
d. Ervan uitgaande dat de heffingvrije hoeveelheid niet slechts bedrijfs- maar ook -&#13;
nog steeds - grondgebonden is. (Pachtkamer van het Hof te Arnhem, 9 mei 1988, Agra&#13;
risch Recht 1988, 4174.)&#13;
e. Pachter zal wegens zijn aandeel in de opbouw van het quotum redelijkerwijs daar&#13;
voor een vergoeding kunnen bedingen. (Pachtkamer van het Hof te Arnhem, 12 december&#13;
1988, Agrarisch Recht 1989,4286.)&#13;
f. In aanmerking genomen enerzijds dat de verpachter de grond waarop de melkpro&#13;
duktie kan plaatsvinden ter beschikking heeft gesteld en anderzijds dat de pachter de&#13;
melkproduktie tot stand heeft gebracht, acht het Hof in de gegeven omstandigheden een&#13;
redelijke vergoeding van de schade de helft van de waarde van de heffingvrije hoeveel&#13;
heid. (Pachtkamer van het Hof te Arnhem, 22 januari 1990, Agrarisch Recht 1990, 4363.)&#13;
3. HET ARTIKEL 'PACHT EN (SCHADE)VERGOEDING BIJ OVERDRACHT VAN MELKQUOTUM'&#13;
VAN ING. J. TOLNER (AGRARISCH RECHT 1993, NR 2, BLZ. 73-88)&#13;
a. De heer Tolner begint zijn artikel met een onjuiste stelling waar hij poneert dat de&#13;
50/50-regel is gebaseerd op de standaardmotivering van het Hof, die luidt, dat 'enerzijds&#13;
de verpachter de grond waarop de melkproduktie kon plaatsvinden ter beschikking heeft&#13;
gesteld en anderzijds de pachter die melkproduktie - waarvoor het melkquotum werd verleend&#13;
- tot stand heeft gebracht'.&#13;
Dit is onjuist want dit is slechts een deel van de standaardmotivering. Het Hof stelt: 'In&#13;
aanmerking genomen' dat enerzijds de pachter enz., hiermee is bedoeld dat dit slechts één&#13;
van de mee te wegen omstandigheden is.&#13;
Daarbij overweegt het Hof standaard dat het de pachter niet vrij staat bij het einde van&#13;
de pacht of gedurende de looptijd daarvan het gepachte aan de verpachter op te leveren&#13;
zonder het daarmee samenhangende melkquotum. En voorts wordt steeds naar alle omstandigheden&#13;
van het geval verwezen. Ten onrechte laat Tolner hierbij niet meewegen de&#13;
in de jurisprudentie verwoorde overweging van het Hof, dat het quotum grondgebonden is en dat het belang van de verpachter samenhangt met het waardeverschil tussen grond&#13;
met en zonder quotum.&#13;
b. Bij de probleemstelling haalt Tolner De Hoog en Vugts aan om te onderbouwen dat de&#13;
50/50-regel omstreden is. Alhoewel steeds meer wordt getwijfeld aan het nog bestaan van&#13;
de waardevrije wetenschap, meen ik toch dat het zorgvuldiger is hier te verwijzen naar de&#13;
mening van wetenschappers dan naar die van duidelijke partij (pachters) vertegen&#13;
woordigers als De Hoog en Vugts.&#13;
Prof. mr. G. Heida stelde: 'Men zou kunnen denken aan het vaststellen van de vergoeding&#13;
op de helft van de marktwaarde. Men zou de situatie min of meer kunnen vergelijken&#13;
met het geval dat van twee personen de één de rechterschoen heeft en de ander de&#13;
linker.' (Agrarisch Recht 1987, blz. 150.)&#13;
Prof. mr. P. de Haan stelde dat een pachter voor zijn aandeel in de opbouw van het&#13;
quotum redelijkerwijs enige vergoeding kan bedingen. De Haan acht een vergoeding voor&#13;
elk van beide partijen voor de helft van de waarde van het quotum bij tussentijdse beëindiging&#13;
redelijk en is van mening dat bij niet-verlenging geen sprake zou moeten zijn van&#13;
een vergoeding voor de pachter, daar door de pachter bij niet-verlenging geen enkele aanspraak&#13;
op het melkquotum wordt behouden. (Agrarisch Recht 1988, blz. 341.)&#13;
Prof. mr. A.H.T. Heisterkamp is - zoals Tolner eveneens aanhaalt - wel tevreden met&#13;
de jurisprudentie.&#13;
Hij stelt dat de benadering van het Hof, gelet op de uitgangspunten van het quotumstelsel&#13;
tot de meest redelijke uitkomsten leidt. (Agrarisch Recht 1991, blz. 608.)&#13;
c. In de paragraaf 'in aanmerking te nemen factoren' wijst Tolner met name op de over&#13;
weging van het Europese Hof met betrekking tot de schadevergoeding voor de vruchten&#13;
van de arbeid en de in het verpachte gedane investeringen.&#13;
Tolner cursiveert arbeid en spreekt later niet meer over 'de vruchten van de arbeid'&#13;
maar nog slechts over de arbeid. Tolner rekent dan ook alle arbeid, of die nu direct gericht&#13;
is op het produceren van melk of gericht op bijvoorbeeld het ontginnen van grond,&#13;
toe aan de zijns inziens in aanmerking te nemen factor. Mijns inziens ten onrechte.&#13;
In de zaak Wachauf stelde de pachter recht op vergoeding te hebben omdat hij de&#13;
grond had ontgonnen en in de gebouwen had geïnvesteerd. En waar het Hof van Justitie&#13;
dan spreekt over een vergoeding voor de vrucht van de arbeid wordt gedoeld op de ontgonnen&#13;
grond. Dat komt ook overeen met de stelling van de commissie: 'De heffingvrije&#13;
hoeveelheid is op basis van de Europese verordening aan een bedrijf, dat wil zeggen een&#13;
agrarisch stuk grond, gebonden en is niet de vrucht van de arbeid van de melkveehouder.'&#13;
d. In de paragrafen Bedrijfseconomische uitwerking en Praktische en juridische uitwer&#13;
king verengt Tolner de redelijkheid en de billijkheid en de omstandigheden van het geval&#13;
tot een cijfermatige waardering van de inbreng van de pachter en verpachter. Zoals in de&#13;
inleiding al aangegeven veronachtzaamt Tolner hier de bij elke jurist bekende regel dat de&#13;
redelijkheid en billijkheid niet te becijferen zijn.&#13;
Daarbij gaat Tolner er ten onrechte vanuit dat de inspanning van de verpachter en de&#13;
pachter erop gericht zijn geweest om quotum te verwerven. Dat is niet het geval. De&#13;
pachter heeft gewerkt voor zijn melkgeld en aanwas en de verpachter stelde zijn grond&#13;
ter beschikking voor pachtgeld. Dit komt ook overeen met de stelling van de Europese Commissie dat de door haar gecreëerde&#13;
heffingvrije hoeveelheid aan grond is gebonden en niet de vrucht van de arbeid&#13;
van de melkveehouder is (zie hiervoor 2 I sub a).&#13;
Bij de beoordeling van de redelijkheid en billijkheid dient dan ook van veel meer omstandigheden&#13;
te worden uitgegaan dan waarmee Tolner werkt.&#13;
Wat betreft de door Tolner opgevoerde factorkosten ligt het voor de hand om vraagtekens&#13;
te zetten bij de individuele factorkosten, zoals hierboven aangegeven met name voor&#13;
wat betreft het opvoeren van de post arbeid. Echter, gezien het feit dat de redenering van&#13;
Tolner mijns inziens principieel onjuist is, ga ik op de uitwerking van de factorkosten en&#13;
berekeningswijze verder niet in.&#13;
4. HOE MOETEN DE REDELIJKHEID EN BILLIJKHEID WEL WORDEN UITGELEGD?&#13;
Het antwoord daarop staat allereerst in de wet. Artikel 3:12 BW luidt: 'Bij de vaststelling&#13;
van wat redelijkheid en billijkheid eisen, moet rekening worden gehouden met algemeen&#13;
erkende rechtsbeginselen, met de in Nederland levende rechtsovertuigingen en met de&#13;
maatschappelijke en persoonlijke belangen, die bij het gegeven geval zijn betrokken'.&#13;
Volgens de memorie van toelichting op het wetsontwerp 17 496 wordt met dit artikel&#13;
gepoogd objectivering aan te brengen in de oordeelsvorming over de eisen van redelijkheid&#13;
en billijkheid. In het in de inleiding aangehaalde artikel van Dubbink stelt deze in&#13;
navolging van de minister van Justitie, dat art. 12 de rechter noodzaakt in zijn beslissing&#13;
te motiveren waarom hij iets in een bepaald geval redelijk en billijk acht.&#13;
Naar mijn mening schiet de jurisprudentie van de Pachtkamer van het Hof te Arnhem&#13;
hier te kort waar zij veel schuift onder de overweging 'de omstandigheden van het geval&#13;
in acht genomen'.&#13;
Door (inmiddels prof.) mr. J.M. Barendrecht wordt in zijn proefschrift 'Recht als model&#13;
van rechtvaardigheid', Kluwer 1992, betoogd dat rechters niet mogen volstaan met&#13;
het opsommen van omstandigheden van het geval maar regels moeten geven voor vergelijkbare&#13;
gevallen. Welke regels dan steeds verder dienen te worden aangescherpt en aangepast.&#13;
In wezen heeft het Hof deels aan de wens van Barendrecht voldaan door de&#13;
algemene 50/50-regel bij beëindiging van pacht te formuleren, maar dit doet niet af aan&#13;
het op zich onvoldoende beargumenteren door het Hof.&#13;
5. TOETSING AAN DE AANWIJZINGEN VAN ART. 3:12 BW&#13;
5. 1. Rekening houden met de algemeen erkende rechtsbeginselen&#13;
Wanneer ik deze aanwijzing verbind met de quotumwaardeverdeling komt bij mij onmiddellijk&#13;
de gedachte aan eerlijk delen boven.&#13;
Er zit naar mijn mening iets ongrijpbaars aan het quotum. Het geschenk is 'zo maar'&#13;
uit de Brusselse hemel komen vallen waardoor, om met Heida te spreken, voor sommigen&#13;
een goudmijntje is ontstaan. In het zakenleven wordt in zulk een geval snel de opmerking&#13;
gemaakt: 'winst is makkelijk delen'. Als een pachtovereenkomst voor de invoering van de superheffing werd beëindigd verliet&#13;
de pachter de grond en kreeg niets, en nu krijgt hij opeens een forse vergoeding voor&#13;
quotum. Even onwerkelijk is het dat de waarde van de grond van de verpachter opeens&#13;
sterk wordt beïnvloed door dat Brusselse geschenk. In een situatie waarbij zulk een ongrijpbaar&#13;
aspect speelt, moet mijns inziens worden gekozen voor eerlijk delen ofwel&#13;
50/50.&#13;
5.2. De in Nederland levende rechtsovertuiging&#13;
De memorie van toelichting noemt als voorbeeld kringen van bedrijfs- en beroepsgenoten.&#13;
- Hierboven heb ik reeds aangehaald dat de wetenschap achter de 50/50-regel staat;&#13;
- Het Landbouwschap heeft zich akkoord verklaard met de 50/50-regel en voorgesteld dit&#13;
in de Beschikking superheffing op te nemen (Agrarisch Recht 1988, blz. 604 e.v.);&#13;
- De wetgever is in de Derde Regeling Opkoop Heffingvrije Hoeveelheden ook uitgegaan&#13;
van een 50/50-verdeling tussen de verpachter en de pachter (Staatscourant 1986,&#13;
191);&#13;
- De wetgever heeft in diverse toelichtingen bij wijzigingen van de Beschikking superheffing&#13;
duidelijk gemaakt het eens te zijn met de gewezen jurisprudentie;&#13;
- In de praktijk wordt al een aantal jaren de 50/50-regel toegepast, wat duidt op acceptatie&#13;
van die regel.&#13;
5.3. Maatschappelijke en persoonlijke belangen&#13;
Hierbij denk ik aan de warme sanering die in de melkveehouderij tot stand is gekomen&#13;
c.q. bezig is doordat er opeens quotum ontstond. Het maatschappelijk belang van de&#13;
groep verpachters is een vergoeding voor de waardedaling van de grond waarop geen&#13;
quotum rust en de waardedaling van de grond sec waarop wél quotum rust.&#13;
Tot zover de toetsing aan art. 3:12 BW.&#13;
6. CONCLUSIES&#13;
a. Als algemeen mee te wegen omstandigheden waarnaar het Hof steeds verwijst onderken&#13;
ik:&#13;
- Het quotum is grondgebonden;&#13;
- Het staat de pachter niet vrij om over het quotum te beschikken, het eigendomsrecht telt&#13;
in casu zwaarder dan het pachtrecht van de pachter;&#13;
- De pachter heeft een bijdrage geleverd aan de omvang van het aan de grond toe te ken&#13;
nen quotum;&#13;
- Het quotum is deels nodig om de waardedaling van de grond sec te compenseren.&#13;
Op basis van al het bovenstaande meen ik te kunnen concluderen dat het Hof in Arnhem&#13;
terecht in zijn algemeenheid de 50/50-regel hanteert. b. De conclusie die de heer Tolner in zijn artikel trekt kan niet in stand blijven omdat&#13;
deze is gebaseerd op twee fouten.&#13;
De eerste fout is, dat de heer Tolner slechts rekening houdt met de inbreng van de&#13;
pachter en de verpachter en ten onrechte allerlei andere omstandigheden niet mee laat wegen.&#13;
Dit is in strijd met de uitspraken van het Hof te Arnhem.&#13;
De tweede fout is, dat de heer Tolner de factorkosten toerekent aan het toegewezen&#13;
zijn van het melkquotum. Dit terwijl het quotum, blijkens de Europese regelgevingen en&#13;
toelichting daarop, is toegekend aan de grond. Bovendien blijkt uit het arrest Wachauf dat&#13;
de vergoeding voor vruchten van arbeid en investeringen is bedoeld als een vergoeding&#13;
voor arbeid gericht op het verbeteren van grond en investeringen in gebouwen van de&#13;
verpachter die daarover na afloop van de pachttermijn weer de beschikking krijgt. Hierbij&#13;
dient nog opgemerkt te worden dat het Nederlandse recht al een uitwerking kent van het&#13;
Europese grondrecht waarnaar het Europese Hof in het arrest Wachauf verwijst, te weten&#13;
art. 31 van de Pachtwet. Dit artikel geeft de pachter recht op een billijke vergoeding voor&#13;
de door hem aangebrachte verbeteringen aan het gepachte.&#13;
c. In tegenstelling tot mijn persoonlijke gevoel voor wat redelijk en billijk is (zie conclusie&#13;
1), is het mijns inziens op basis van de Europese regelgeving en jurisprudentie - om&#13;
het in advocatentermen te zeggen - pleitbaar de stelling dat de door het Pachthof gehanteerde&#13;
regel van 50/50 onjuist is en dat een groter deel van de waarde van het melkquotum&#13;
aan de verpachter toekomt. Met name in situaties waarin zowel grond als opstallen&#13;
door de verpachter aan de pachter ter beschikking zijn gesteld en daarin door de pachter&#13;
geen significante investeringen zijn verricht.&#13;
d. Het blijft mijns inziens niet terecht dat de wetgever in Nederland heeft nagelaten richt&#13;
lijnen te geven aan de pachtrechter hoe de vergoeding moet worden bepaald. Er zouden&#13;
dan heel wat, vaak emotioneel geladen, procedures zijn voorkomen.&#13;
Voor de rechtspraktijk was het dan ook een uitkomst dat het Hof haar verantwoordelijkheid&#13;
heeft genomen en het heeft aangedurfd om een algemene regel te stellen.</content><legacyfootnotes/><footnotes><footnote/></footnotes><auteurs>Mr. P.S.A. Overwater</auteurs><published>1993-05-01 00:00:00</published><modified>1992-01-06 00:00:00</modified><editiondate>1993-05-01</editiondate><htmlpath>https://denhollander.info/artikel/6079</htmlpath></article>
</articles></edition>
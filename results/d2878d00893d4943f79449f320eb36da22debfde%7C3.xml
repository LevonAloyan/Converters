<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>7151</id><udhid>UDH:TvAR/7151</udhid><titel>'H.K.F. / ruilverkaveling 'Harkstede'' (TvAR 1990/4402)</titel><searchwords><searchword>TvAR 10/1990</searchword><searchword>TvAR 1990/4402</searchword><searchword>UDH:TvAR/7151</searchword></searchwords><attachments><attachment><name>1990_nr 10_Rechtspraak_4402.pdf</name><extention>pdf</extention><url>https://denhollander.info/download/6746/ci</url></attachment></attachments><inleiding>Landinrichtingswet, art. 196&#13;
Reclamant heeft na de peildatum gronden in&#13;
eigendom verworven.&#13;
Op zich is de conclusie van reclamant juist&#13;
dat de rechter niet gebonden is aan de peildatum.&#13;
De belangen van de nieuw opgekomen&#13;
eigenaar zijn echter dan bij afweging&#13;
ondergeschikt aan de belangen van de&#13;
overige ingelanden.&#13;
De rechtbank stelt vast dat de belanghebbenden&#13;
een reëel belang hebben om zich&#13;
tegen wijziging van het plan van toedeling te&#13;
verzetten. Alleen als reclamant en belanghebbenden&#13;
tot overeenstemming zouden&#13;
komen kan het plan van toedeling worden&#13;
gewijzigd. </inleiding><content>Rechtbank Groningen, 1 december 1989&#13;
(Mrs. Van Riessen, Praktiek en Evenhuis)&#13;
H.K.F., reclamant tegen het plan van toedeling&#13;
in de ruilverkaveling 'Harkstede'; enz.&#13;
Rechtsoverwegingen&#13;
1. Het bezwaar van reclamant is gericht tegen&#13;
de toedeling aan hem van kavel 38031.&#13;
2. Ter toelichting op voormeld bezwaar is&#13;
door en namens reclamant onder meer het&#13;
navolgende aangevoerd.&#13;
De toegedeelde kavel is qua lengte/breedte-verhoudingen voor reclamant onacceptabel.&#13;
De LiC is van mening dat met de belangen&#13;
van Fluks jr. geen rekening behoeft te&#13;
worden gehouden omdat de eigendomsverkrijging&#13;
van de onderhavige kavel is geschied&#13;
na de peildatum.&#13;
In zijn algemeenheid is dat standpunt van&#13;
de LiC onjuist. De veelgebruikte term peildatum&#13;
is nergens in de Landinrichtingswet&#13;
terug te vinden; het is een uit praktische motieven&#13;
gekozen moment tijdens het ontwerpproces&#13;
om transacties na een bepaalde datum&#13;
niet meer in het plan te verwerken. De rechter&#13;
is derhalve niet gebonden aan de peildatum;&#13;
het staat hem vrij om transacties na die datum&#13;
af te wegen en zelfstandig te beoordelen.&#13;
Uiteraard dient dan te worden gekeken naar&#13;
de effecten die een wijziging van het plan van&#13;
toedeling met zich zou brengen en of door die&#13;
wijziging een minder goede toedeling zou&#13;
ontstaan.&#13;
In dat geval zijn de belangen van de nieuw&#13;
opgekomen reclamant ondergeschikt aan de&#13;
belangen van de overige ingelanden. Ter oplossing&#13;
van het onderhavige bezwaar geeft&#13;
reclamant een aantal opties aan. In de eerste&#13;
plaats wordt voorgesteld een kavelsplitsing&#13;
van kavel 52022 in twee gedeelten, te weten&#13;
2.23.50 ha aan Fluks en 1.62.36 ha aan BBL;&#13;
voorts toedeling van kavel 38031 aan BBL.&#13;
In de tweede plaats wordt voorgesteld de&#13;
kavels 38030 en 38031 niet in de lengterichting&#13;
te splitsen doch in de breedte, teneinde&#13;
de lengte/breedte-verhoudingen van beide&#13;
kavels te verbeteren. In deze mogelijkheid&#13;
kan het perceel dat langs het Slochterdiep&#13;
komt te liggen worden toegedeeld aan Fluks&#13;
jr., terwijl het achterste gedeelte aan Keizer-&#13;
Meertens kan worden toegedeeld onder het&#13;
vestigen van een erfdienstbaarheid van overpad&#13;
naar de openbare weg ten behoeve van dit&#13;
achterste gedeelte over het voorgaande gedeelte.&#13;
Tevens zou een spiegelbeeld-toedeling&#13;
van het hierboven aangegevene kunnen&#13;
worden bewerkstelligd. Voormelde opties&#13;
zijn reëel en aanvaardbaar voor alle daarbij&#13;
betrokken partijen.&#13;
3. Namens CLiC is het navolgende aangevoerd.&#13;
Reclamant is niet in de positie om al dan&#13;
niet akkoord te gaan met de toedeling van&#13;
kavel 38031, want deze kavel is niet aan&#13;
hem toegedeeld, maar aan K.H. van Nijhuis&#13;
te Lageland. Naast kavel 38031 is kavel&#13;
38030, groot 2.03.42 ha toegedeeld in&#13;
eigendom aan L.H. Keizer-Meertens te&#13;
Den Haag en in pacht aan H. Danes te&#13;
Terwispel. Die toedeling is tot stand gekomen&#13;
overeenkomstig de wensen van K.H.&#13;
van Nijhuis, L.H. Keizer-Meertens en H.&#13;
Danes.&#13;
Reclamant heeft op 6 januari 1988 de inbreng&#13;
van K.H. van Nijhuis gekocht, terwijl&#13;
het plan van toedeling is opgemaakt naar de&#13;
rechtstoestand van 1 april 1987, met andere&#13;
woorden met grondverwervingen na de peildatum&#13;
is in het plan van toedeling geen rekening&#13;
gehouden en kan ook geen rekening&#13;
gehouden worden. Het gaat hier om de essentie&#13;
van de peildatum, te weten de fixatie van&#13;
de rechtstoestand naar een bepaalde datum,&#13;
omdat anders het opmaken van een plan van&#13;
toedeling een onmogelijke zaak is. Immers,&#13;
zonder peildatum zou de LiC bij het opmaken&#13;
van het plan van toedeling steeds achter de&#13;
feiten aanlopen in verband met de voortgang&#13;
van het rechtsverkeer. Het gestelde zoals&#13;
hiervoor aangegeven heeft tot gevolg dat aan&#13;
de LiC geen ontwikkelingen na de peildatum&#13;
kunnen worden tegen-geworpen, terwijl&#13;
voor de belanghebbende in feite hetzelfde&#13;
geldt, met andere woorden in beginsel behoeft&#13;
een belanghebbende niet van zijn toedeling&#13;
te wijken omdat een andere belanghebbende&#13;
na de peildatum grond heeft verworven&#13;
en deze daarom gaarne een andere&#13;
toedeling wil.&#13;
Het voorgaande uitgangspunt lijdt echter&#13;
uitzondering voor zover tussen alle betrokkenen&#13;
overeenstemming over een wijziging&#13;
van het plan van toedeling bestaat en voorts&#13;
als een weigerachtige belanghebbende geen&#13;
reëel belang heeft om zich te verzetten.&#13;
Reclamant ziet als oplossing toedeling aan&#13;
hem van kavel 52022, met een schattingswaarde&#13;
van ƒ 91 140,- en de toegedeelde&#13;
eigenaar van kavel 52022, te weten het BBL&#13;
toe te delen kavel 38031 met een schattingswaarde&#13;
van ƒ 52 240,-. Reclamant komt tot&#13;
die stelling omdat hij naast kavel 52022 ligt&#13;
met 16 ha grond.&#13;
De kavels 38031 en 52022 zijn niet uitruilbaar&#13;
wegens verschil in schattingswaarde.&#13;
In feite zou de toedeling van het BBL&#13;
dan in tweeën worden gesplitst, hetgeen niet&#13;
de bedoeling kan zijn. De ingebrachte grond&#13;
voor kavel 52022 is aangekocht met belastinggeld. Derhalve dient kavel 52022 in&#13;
zijn geheel aangewend te worden ter verbetering&#13;
van de structuur van agrarische bedrijven&#13;
via daarvoor bestaande kanalen.&#13;
Kavel 52022 dient er niet voor de problemen&#13;
van reclamant op te lossen die hij zelf veroorzaakt&#13;
heeft en waarvoor hij zelf in&#13;
elk geval de verantwoordelijkheid draagt.&#13;
Naar het oordeel van de commissie heeft&#13;
het BBL reëel belang zich tegenover de voorgestelde&#13;
uitruil te verzetten, hetgeen met zich&#13;
meebrengt dat het onderhavige bezwaar&#13;
ongegrond dient te worden verklaard.&#13;
4. In de beginfase van een landinrichting&#13;
worden alle mutaties in de rechtstoestand,&#13;
zoals die uit het rechtsverkeer ontstaan, aan&#13;
de hand van kadaster en pachtregistratie bijgehouden.&#13;
Er komt echter een moment tijdens&#13;
het ontwerpproces waarop zulke mutaties&#13;
om praktische redenen niet meer in het&#13;
plan van toedeling kunnen worden opgenomen.&#13;
Om die reden wordt in de praktijk,&#13;
zonder dat de wet daarvoor een grondslag&#13;
biedt, door de LiC een peildatum vastgesteld&#13;
voor het plan van toedeling. In principe&#13;
worden transacties in de zin van vervreemding,&#13;
bezwaring en verpachting na die datum&#13;
niet meer in het plan verwerkt, tenzij dit om&#13;
een landbouwkundige of andere redenen onvermijdelijk&#13;
is of dit zonder bezwaar voor&#13;
c.q. met toestemming van derden nog kan geschieden.&#13;
Op zich is juist de conclusie van reclamant&#13;
dat de rechter niet gebonden is aan de peildatum.&#13;
De belangen van de nieuw opgekomen&#13;
reclamant zijn echter na afweging ondergeschikt&#13;
aan de belangen van de overige ingelanden.&#13;
Toewijzing of gegrondverklaring&#13;
van het onderhavige bezwaar, ook indien de&#13;
door reclamant voorgestelde opties zouden&#13;
worden gevolgd, leidt tot bezwaren voor&#13;
derden-belanghebbenden.&#13;
Op zichzelf heeft het BBL naar het oordeel&#13;
van de rechtbank een reëel belang om zich&#13;
tegen de voorgestelde uitruil of wijziging van&#13;
gronden te verzetten. Datzelfde belang hebben&#13;
ook de overige belanghebbenden bij de&#13;
beoogde uitruil, te weten K.H. van Nijhuis,&#13;
L.H. Keizer-Meertens en H. Danes.&#13;
Met name leidt dit voor het BBL tot versnippering&#13;
van het bij dit bureau in eigendom&#13;
zijnde gronden. Alleen indien reclamant en&#13;
voormelde belanghebbenden tot overeenstemming&#13;
zouden kunnen komen met betrekking&#13;
tot aankoop of uitruil van gronden, kan&#13;
het onderhavige plan van toedeling zoals dat&#13;
ter visie is gelegd worden gewijzigd. Nu&#13;
namens het BBL is gesteld dat het bureau in&#13;
de eerste plaats tot taak heeft verbetering van&#13;
de structuur van agrarische bedrijven via&#13;
daarvoor bestaande kanalen, kan niet van&#13;
deze belanghebbende worden gevergd dat&#13;
aan een gedwongen uitruil van kavels wordt&#13;
meegewerkt. Met de CliC is de rechtbank van&#13;
oordeel dat kavel 52022 niet dient te worden&#13;
aangewend voor de oplossing van de problemen&#13;
van reclamant die niet in de landbouw&#13;
werkzaam is.&#13;
Een en ander leidt ertoe dat het onderhavige&#13;
bezwaar ongegrond dient te worden verklaard.&#13;
De rechtbank zal de proceskosten compenseren&#13;
zoals hierna in het dictum is aangegeven.&#13;
Enzovoorts.</content><legacyfootnotes/><footnotes><footnote/></footnotes><auteurs>Mrs. Van Riessen, Praktiek en Evenhuis</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/7151</htmlpath></article>
</articles></edition>
<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2006</searchword><id>3841</id><udhid>UDH:TvAR/3841</udhid><titel>Uitspraak zaaknr. AM 04-41 (TvAR 2006/5327)</titel><searchwords><searchword>TvAR 3/2006</searchword><searchword>TvAR 2006/5327</searchword><searchword>UDH:TvAR/3841</searchword></searchwords><attachments><attachment><name>2006_nr 3_Rechtspraak_5327.pdf</name><extention>pdf</extention><url>https://denhollander.info/download/3830/ci</url></attachment></attachments><inleiding>Overtreding artikel 3 lid 1 van de&#13;
Verordening HPA aardappelmoeheid 2003</inleiding><content>1. De procedure&#13;
Op 31 januari 2005 heeft het Tuchtgerecht een&#13;
schriftelijke verklaring ontvangen van de voorzitter&#13;
van het Hoofdproductschap Akkerbouw&#13;
met nummer AM 04-41 en een bijgevoegd&#13;
berechtingsrapport waarmee deze zaak&#13;
bij het Tuchtgerecht aanhangig is gemaakt.&#13;
Op 11 maart 2005 heeft het onderzoek ter zitting&#13;
plaatsgevonden. De heren T. en T. hebben&#13;
de zaak toegelicht. Namens de voorzitter van&#13;
het Hoofdproductschap Akkerbouw heeft&#13;
mevrouw mr. O.D. van der Vliet de zaak&#13;
nader toegelicht.&#13;
2. De schriftelijke verklaring en het&#13;
berechtingsrapport&#13;
De maatschap wordt ten laste gelegd:&#13;
Overtreding van artikel 3 lid 1 van de Verordening&#13;
HPA aardappelmoeheid 2003 door&#13;
aardappelen te telen op een zelfde (gedeelte&#13;
van een) perceel met een oppervlakte van&#13;
38000 m? waar twee jaar daarvoor ook aardappelen&#13;
zijn geteeld.&#13;
Het berechtingsrapport is opgemaakt 7 december&#13;
2004 door C.C.A. Boons, toezichthouder&#13;
HPA. Het berechtingsrapport bevat een verklaring&#13;
van T. en een signaleringsrapport met&#13;
als bijlagen kopieën van de karteringskaarten&#13;
2002 en 2004, kopie van een schrijven van T.&#13;
en een kopie nota diepploegen. Op de kaarten&#13;
wordt het perceel aangeduid waarop de overtreding&#13;
betrekking heeft.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA aardappelmoeheid 2003&#13;
vastgesteld. Doelstelling is de beheersing van&#13;
de aardappelziekte aardappelmoeheid. Om&#13;
aardappelmoeheid te voorkomen en verdere&#13;
verspreiding tegen te gaan is het verboden&#13;
vaker dan één keer in de drie jaar aardappelen&#13;
te telen op hetzelfde perceel. In bepaalde situaties&#13;
is ontheffing van voornoemd verbod&#13;
mogelijk. De voorwaarden voor deze ontheffing&#13;
zijn neergelegd in het Besluit HPA voorschriften&#13;
ontheffing aardappelmoeheid 2003&#13;
van het Hoofdproductschap Akkerbouw.&#13;
Op overtreding van het bepaalde bij of krachtens&#13;
de Verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– de maatschap heeft 2004 op onderhavig perceel&#13;
aardappelen geteeld terwijl daar in 2002&#13;
ook aardappelen zijn geteeld;&#13;
– op 2 november 2004 is door de toezichthouder&#13;
HPA de overtreding geconstateerd.&#13;
5. Standpunt van de maatschap&#13;
De maatschap geeft het ten laste gelegde toe.&#13;
De maatschap geeft aan dat met het diepploegen&#13;
van het perceel en het vervolgens aanpassen&#13;
van het bouwplan alle kenmerken van het&#13;
perceel waren verdwenen. Diepploegen is volgens&#13;
de maatschap een ingrijpende gebeurtenis&#13;
en daarnaast is men ook nog in de lengte&#13;
gaan telen. Onder deze omstandigheden is het&#13;
de maatschap ontgaan dat op een gedeelte van&#13;
het perceel een 1 op 2 teeltsituatie ontstond.&#13;
Er is niet aan gedacht een ontheffingsaanvraag&#13;
in te dienen. De maatschap teelt bewust 1 op 4&#13;
en laat op vrijwillige basis monsters van de&#13;
grond nemen om zo de gezondheid van de&#13;
bodem optimaal te houden.&#13;
6. De beoordeling&#13;
Het voorgaande in aanmerking genomen, acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
3 lid 1 van de Verordening HPA aardappelmoeheid&#13;
2003 vast. Het Tuchtgerecht is&#13;
ervan overtuigd dat de maatschap goed op de&#13;
hoogte is van de AM-regelgeving en daar&#13;
zorgvuldig mee omgaat maar moet constateren&#13;
dat de maatschap daarin in deze zaak&#13;
tekort is geschoten. De maatschap moet ook&#13;
onder deze omstandigheden de vruchtwisselingsvoorschriften&#13;
naleven. Een ontheffingsaanvraag&#13;
voor onderhavig perceel had naar&#13;
alle waarschijnlijkheid niet tot een ontheffing&#13;
geleid. Het Tuchtgerecht constateert dat het&#13;
een vrij groot areaal betreft.&#13;
7. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de maatschap een geldboete op van € 600.</content><legacyfootnotes/><footnotes><footnote/></footnotes><auteurs/><published>2006-03-01 00:00:00</published><modified>2006-03-01 00:00:00</modified><editiondate>2006-03-01</editiondate><htmlpath>https://denhollander.info/artikel/3841</htmlpath></article>
</articles></edition>
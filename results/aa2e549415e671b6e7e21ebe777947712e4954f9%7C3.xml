<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1999</searchword><id>4807</id><udhid>UDH:TvAR/4807</udhid><titel>Evertse / Van Ankum c.s. (TvAR 1999/4975)</titel><searchwords><searchword>TvAR 10/1999</searchword><searchword>TvAR 1999/4975</searchword><searchword>UDH:TvAR/4807</searchword></searchwords><attachments><attachment><name>1999_nr 10_Rechtspraak_4975.pdf</name><extention>pdf</extention><url>https://denhollander.info/download/4749/ci</url></attachment></attachments><inleiding>Pachtwet art. 49a, 54 leden 2 en 3&#13;
Burgerlijk Wetboek art. 1:97&#13;
&#13;
Verpachter, vader van pachter, in 1977 overleden.&#13;
Pachter is sedertdien samen met broer&#13;
en zusters tevens medeverpachter.&#13;
Pachter in 1993 van echt gescheiden, in 1994&#13;
overleden.&#13;
Ex-echtgenote van pachter vordert (onder&#13;
meer) verklaring voor recht dat zij (mede)-&#13;
pachtster is, op grond van huwelijksgoederenrecht&#13;
respectievelijk pachtwijzigingsovereenkomst&#13;
met haar echtgenoot.&#13;
Tussenarrest:&#13;
In algehele gemeenschap van goederen gehuwde&#13;
echtgenote van pachter is niet van&#13;
rechtswege medepachtster. Dat zou niet te rijmen&#13;
zijn met artikel 1:97 BW en de artikelen&#13;
49a, 54 lid 2 en 54 lid 3 Pachtwet.&#13;
Bewijsopdracht aan ex-echtgenote van pachter:&#13;
Dat tussen haar en haar echtgenoot is overeengekomen&#13;
dat zij in zijn plaats als pachter&#13;
werd gesteld c.q. medepachtster werd, en dat&#13;
haar echtgenoot als medeverpachter bevoegd&#13;
was dit mede namens zijn broer en zusters als&#13;
medeverpachters overeen te komen.&#13;
Eindarrest:&#13;
Ex-echtgenote pachter heeft geen bewijs van&#13;
pachtwijzigingsovereenkomst geleverd. Er bestaat&#13;
dus geen pachtverhouding tussen haar en&#13;
de verpachters.</inleiding><content>ARREST VAN 23 JULI 1996 IN DE&#13;
ZAAK VAN:&#13;
Geertruida Evertse, wonende te Dalfsen,&#13;
appellante,&#13;
procureur: mr. P.C. Plochg,&#13;
tegen&#13;
1 Johannes van Ankum, wonende te Leersum,&#13;
2 Hendrika Johanna de Koning-van Ankum,&#13;
wonende te Zwolle,&#13;
3 Anna Janna Derkje Geertje Aleida Wintersvan&#13;
Ankum, wonende te Dalfsen,&#13;
4 Anna Hendrika Aleida Dwars-Bakker,&#13;
wonende te Zwolle,&#13;
5 Aleida Johanna Dwars, wonende te Utrecht,&#13;
geïntimeerden,&#13;
procureur: mr. F.J. Boom.&#13;
1 Het verloop van het geding&#13;
1.1 Voor het verloop van de procedure in eerste&#13;
aanleg wordt verwezen naar het vonnis dat&#13;
de pachtkamer van het kantongerecht te&#13;
Zwolle op 29 mei 1995 tussen partijen heeft&#13;
uitgesproken in de gevoegde zaken onder de&#13;
rolnummers 6958 CP 94-4 (met appellante als&#13;
eiseres, en geïntimeerden als gedaagden) en&#13;
6963 CP 94-5 (met geïntimeerden als eisers en&#13;
appellante als gedaagde); van dit vonnis is een&#13;
fotocopie aan dit arrest gehecht.&#13;
1.2 Appellante – verder ook te noemen&#13;
Evertse – is bij exploit van 19 juni 1995, met&#13;
gelijktijdige dagvaarding van geïntimeerden –&#13;
verder tezamen ook te noemen De erven Van&#13;
Ankum – bij het hof in hoger beroep gekomen&#13;
van genoemd vonnis, waarbij – kort&#13;
weergegeven – de vorderingen van Evertse&#13;
zijn afgewezen, met haar veroordeling in de&#13;
proceskosten, respectievelijk voor recht is&#13;
verklaard dat de na te noemen pachtovereenkomst&#13;
op 18 februari 1994 is geëindigd, met&#13;
compensatie der proceskosten.&#13;
1.3 Bij memorie van grieven heeft Evertse&#13;
negen grieven tegen het vonnis aangevoerd en&#13;
toegelicht en geconcludeerd – zakelijk weergegeven&#13;
– dat het hof:&#13;
– het vonnis waarvan beroep in beide zaken&#13;
zal vernietigen en, opnieuw rechtdoende, bij&#13;
arrest:&#13;
– 1. schriftelijk zal vastleggen de tussen&#13;
Evertse en De erven Van Ankum overeengekomen&#13;
wijzigingsovereenkomst, inhoudende&#13;
dat Evertse de pachtrechten heeft overgenomen&#13;
van H.J. van Ankum met betrekking tot&#13;
de pachtovereenkomst van 7 december 1976,&#13;
goedgekeurd door de grondkamer op 10 maart&#13;
1977;&#13;
– 2. zal verklaren voor recht, dat Evertse vanaf&#13;
1979 pachter is van de hoeve, omschreven in&#13;
de pachtovereenkomst van 7 december 1976;&#13;
– 3. zal verklaren voor recht, dat Evertse vanaf&#13;
1977 medepachter is van de hoeve, omschreven&#13;
in de pachtovereenkomst van 7 december&#13;
1976;&#13;
– 4. subsidiair Evertse in de plaats zal stellen&#13;
van de overleden pachter H.J. van Ankum;&#13;
– de vorderingen van De erven Van Ankum&#13;
alsnog niet-ontvankelijk dan wel ongegrond&#13;
zal verklaren;&#13;
met veroordeling van De erven Van Ankum in&#13;
de kosten van de procedures in beide instanties.&#13;
1.4 Bij memorie van antwoord hebben De&#13;
erven Van Ankum terzake verweer gevoerd en&#13;
geconcludeerd dat het hof het vonnis waarvan&#13;
beroep in beide zaken, al dan niet onder aanvulling&#13;
van gronden, zal bekrachtigen, met&#13;
veroordeling van Evertse in de kosten van&#13;
beide instanties.&#13;
1.5 Vervolgens is de zaak op 15 april 1996 ter&#13;
zitting van het hof, alwaar aanwezig waren&#13;
Evertse en haar raadsman mr A.J.H. Geense,&#13;
advocaat te Leeuwarden, alsmede De erven&#13;
Van Ankum sub 1, 2 en 3 en hun raadsman mr&#13;
L.R.G. Uneken, advocaat te Zwolle, behandeld.&#13;
De raadslieden hebben, beiden onder&#13;
overlegging van pleitnotities, de standpunten&#13;
van partijen bepleit. Ter zitting heeft mr&#13;
Geense tevens bij akte nog produkties in het&#13;
geding gebracht.&#13;
1.6 Daarna hebben partijen de stukken aan&#13;
het hof overgelegd voor het wijzen van arrest.&#13;
2 De grieven&#13;
Evertse heeft tegen het vonnis de volgende&#13;
grieven aangevoerd:&#13;
in de zaak onder rolnummer 6958 CP 94-4&#13;
(vordering Evertse):&#13;
2.1 tegen rechtsoverweging 5 en 5.1, waarin de&#13;
pachtkamer uitspreekt dat naar haar oordeel&#13;
geen sprake is van een wijzigingsovereenkomst.&#13;
2.2 tegen rechtsoverweging 5.1, waarin de&#13;
pachtkamer het bewijsaanbod van Evertse&#13;
inzake de gestelde wijzigingsovereenkomst&#13;
passeert.&#13;
2.3 tegen de gehele rechtsoverweging 6.1.&#13;
2.4 tegen rechtsoverweging 6.1, met name het&#13;
oordeel, dat het enkele feit dat Evertse de&#13;
stoeterij runt, onvoldoende is om haar tot&#13;
contractuele wederpartij van de verpachter te&#13;
maken.&#13;
2.5 tegen rechtsoverweging 7.1, met name het&#13;
oordeel, dat de jurisprudentie van het pachthof&#13;
ten deze voldoende duidelijk is, terwijl de&#13;
doctrine geenszins aanvaardt dat het feit dat&#13;
pachtrechten op vermogensrecht in de huwelijksgemeenschap&#13;
vallen, zal meebrengen dat&#13;
de andere echtgenoot van rechtswege medepachter&#13;
is geworden.&#13;
2.6 tegen rechtsoverweging 8, waarin de pachtkamer&#13;
de vordering van Evertse ex artikel 54&#13;
Pachtwet afwijst, aangezien Evertse naar het&#13;
oordeel van de pachtkamer geen medepachter&#13;
zou zijn.&#13;
2.7 tegen rechtsoverweging 9, waarin de&#13;
pachtkamer zegt dat, nu Evertse geen beroep&#13;
kan doen op enig pachtrecht, het voor de&#13;
beoordeling van haar vordering niet meer&#13;
interessant is of de pachtovereenkomst nog&#13;
bestaat.&#13;
en in de zaak onder rolnummer 6963 CP 9405&#13;
(vordering De erven Van Ankum):&#13;
2.8 tegen rechtsoverweging 19, waarin de&#13;
pachtkamer zegt dat zij van oordeel is dat er&#13;
toch een tussentijdse beëindiging van de&#13;
pachtovereenkomst heeft plaatsgevonden, en&#13;
zegt dat zij het aannemelijk acht dat H.J. van&#13;
Ankum en zijn broer en zusters na het overlijden&#13;
van Johannes van Ankum zijn overeengekomen&#13;
de pachtovereenkomst terzijde te stellen.&#13;
2.9 tegen rechtsoverweging 9 (lees: 19) en met&#13;
name de laatste alinea, waarin de pachtkamer&#13;
zegt dat toewijzing van de subsidiaire vordering&#13;
niet betekent dat de pachtovereenkomst&#13;
tot aan het overlijden van H.J. van Ankum is&#13;
blijven doorlopen.&#13;
3 De vaststaande feiten&#13;
Op grond van de in zoverre niet-bestreden&#13;
vaststellingen van de pachtkamer van het kantongerecht&#13;
en van hetgeen in appèl overigens&#13;
is gesteld en niet of onvoldoende is weersproken,&#13;
staat in hoger beroep het volgende vast:&#13;
a. J.H. Van Ankum heeft bij akte van 7 december&#13;
1976 aan zijn zoon H.J. Van Ankum&#13;
een hoeve, gelegen aan de Marshoekersteeg te&#13;
Dalfsen, groot 55.08.34 ha, verpacht tegen een&#13;
jaarlijkse pachtprijs van ƒ 12.500,–.&#13;
In deze pachtovereenkomst is een looptijd&#13;
van 24 jaren opgenomen en als einddatum&#13;
30 april 1999 uitgedrukt.&#13;
Deze pachtovereenkomst is door de grondkamer&#13;
goedgekeurd op 10 maart 1977.&#13;
b. J.H. Van Ankum is op 31 augustus 1977&#13;
overleden.&#13;
Zijn vijf erfgenamen waren zijn echtgenote&#13;
mw Letteboer, zijn kinderen H.J. Van Ankum,&#13;
Joh. Van Ankum, mw de Koning-Van Ankum&#13;
en mw Winters-Van Ankum.&#13;
Mw Letteboer heeft afstand gedaan van haar&#13;
erfdeel.&#13;
c. Betalingen ten titel van pacht hebben sedert&#13;
het overlijden van J.H. van Ankum niet meer&#13;
plaatsgevonden.&#13;
d. Tussen 1978 en 1989 zijn gedeelten van het&#13;
verpachte bij een zestal transakties vrij van&#13;
pacht en tegen de onverpachte waarde aan&#13;
derden verkocht.&#13;
Zoals ter zitting van het hof door partijen is&#13;
verklaard hebben alle mede-eigenaars voor de&#13;
betreffende verkoop-transakties steeds schriftelijke&#13;
volmachten afgegeven en zijn de opbrengsten&#13;
van deze verkopen steeds tussen de&#13;
eigenaren verdeeld.&#13;
Daarbij heeft H.J. van Ankum in 1989 een&#13;
voordien tot het gepachte behorende schuur&#13;
tegen de pachtvrije waarde gekocht ten&#13;
behoeve van zijn na te noemen stoeterij, en&#13;
vervolgens verbouwd.&#13;
Van het verpachte land is thans nog 37.70.00&#13;
ha aanwezig.&#13;
Overigens is de nalatenschap van J.H. Van&#13;
Ankum nog niet gescheiden en gedeeld.&#13;
e. H.J. Van Ankum is in algehele gemeenschap&#13;
van goederen gehuwd met mw Evertse, welk&#13;
huwelijk op 10 november 1993 door echtscheiding&#13;
is ontbonden. De samenwoning tussen&#13;
hen is medio 1992 feitelijk geëindigd.&#13;
Scheiding en deling van hun huwelijksgemeenschap&#13;
heeft nog niet plaatsgevonden.&#13;
f. Op 18 februari 1994 is H.J. Van Ankum&#13;
overleden. De vijf thans geïntimeerden zijn&#13;
diens erfgenamen, respectievelijk zijn broer,&#13;
zijn twee zusters, zijn moeder en zijn halfzuster.&#13;
g. In de loop der jaren zijn H.J. Van Ankum&#13;
en Evertse het veehouderijbedrijf op het&#13;
gepachte gaan afstoten, en zijn zij zich gaan&#13;
toeleggen op het houden en fokken van paarden.&#13;
Daarnaast hebben zij zich beziggehouden&#13;
met verkopen van gras en mais op stam.&#13;
h. In 1979 heeft H.J. Van Ankum in volledige&#13;
dagtaak een functie als opsporingsambtenaar&#13;
bij de milieu- en veldpolitie te Ommen aanvaard.&#13;
In 1980 heeft H.J. Van Ankum met een zekere&#13;
Veenstra de vennootschap onder firma “Stal&#13;
de Marshoek” opgericht, welke vennootschap&#13;
per 1 april 1982 weer is beëindigd.&#13;
i. Op 29 november 1995 heeft de rechtbank te&#13;
Zwolle tussen partijen een vonnis gewezen&#13;
inzake de verdeling van de nalatenschap van&#13;
J.H. van Ankum.&#13;
Door Evertse is hoger beroep tegen dit vonnis&#13;
ingesteld. In deze procedure is nog geen uitspraak&#13;
gedaan.&#13;
j. Bij vonnis van de kantonrechter te Zwolle&#13;
van 25 juli 1994 is een beheersregeling getroffen,&#13;
waarbij 7,8 ha van het gepachte in beheer&#13;
is gegeven aan Evertse, en het overige aan de&#13;
erven van J.H. Van Ankum. Deze beschikking&#13;
is in hoger beroep bekrachtigd bij beschikking&#13;
van de rechtbank te Zwolle van 10 november&#13;
1994.&#13;
Ter zitting van het hof hebben partijen verklaard&#13;
dat in feite nimmer meer dan ca 8 ha&#13;
van het verpachte in gebruik is geweest voor&#13;
de stoeterij.&#13;
4 De motivering van de beslissing in&#13;
hoger beroep&#13;
4.1 De grieven betreffende beide zaken lenen&#13;
zich deels voor gezamenlijke behandeling.&#13;
Grieven I en II&#13;
4.2 Deze grieven stellen aan de orde of in 1979&#13;
een pachtwijzigingsovereenkomst is gesloten&#13;
tussen enerzijds H.J. van Ankum, zowel voor&#13;
zichzelf als (afgaande) pachter als ook als vertegenwoordiger&#13;
van alle erven van de overleden&#13;
verpachter J.H. van Ankum, en anderzijds&#13;
Evertse als nieuwe pachtster of medepachtster.&#13;
4.3 Nu De erven Van Ankum zowel het sluiten&#13;
van de gestelde pachtwijzigingsovereenkomst&#13;
als ook de bevoegdheid van H.J. van&#13;
Ankum tot het sluiten daarvan namens de&#13;
andere erven van J.H. van Ankum gemotiveerd&#13;
hebben betwist, zal het hof Evertse,&#13;
overeenkomstig haar aanbod daartoe, toelaten&#13;
tot bewijs, zoals hieronder bepaald.&#13;
Een beslissing omtrent de grieven I en II zal&#13;
tot na deze bewijslevering worden aangehouden.&#13;
Grieven III en IV&#13;
4.4 De vraag of iemand als pachter in een&#13;
pachtovereenkomst moet worden aangemerkt,&#13;
is niet afhankelijk van de vraag of deze persoon&#13;
de betreffende onroerende zaak feitelijk&#13;
exploiteert, noch van de vraag of deze de met&#13;
de exploitatie samenhangende beslissingen&#13;
neemt, doch uitsluitend van de vraag of de&#13;
eigenaar/zakelijk gerechtigde een overeenkomst&#13;
met deze persoon als pacht(st)er heeft&#13;
gesloten zoals bedoeld in artikel 1 lid 1 sub d&#13;
Pachtwet.&#13;
4.5 De grieven III en IV, die zich uitsluitend&#13;
richten tegen de beslissing van de rechtbank&#13;
op de twee eerstgenoemde vragen, zijn derhalve&#13;
vergeefs aangevoerd en worden verworpen.&#13;
Zoals hierboven reeds overwogen komt de&#13;
laatstbedoelde vraag, aan de orde gesteld in de&#13;
grieven I en II, pas na bewijslevering voor&#13;
beantwoording in aanmerking.&#13;
Grief V&#13;
4.6 Deze grief stelt de vraag aan de orde, of&#13;
Evertse in een pachtovereenkomst, gesloten&#13;
met H.J. van Ankum als pachter, van rechtswege&#13;
medepachtster is omdat zij ten tijde van&#13;
het sluiten van die overeenkomst met H.J. van&#13;
Ankum in algehele gemeenschap van goederen&#13;
gehuwd was.&#13;
4.7 Tussen partijen is – terecht – niet in geschil&#13;
dat de vermogensrechten van een pachter uit&#13;
een pachtovereenkomst niet vallen onder de&#13;
rechten met een zodanig hoogstpersoonlijk&#13;
karakter – of in terminologie van artikel 1:94&#13;
BW: niet op zodanige bijzondere wijze aan de&#13;
pachter als echtgenoot verknocht zijn – dat&#13;
dat karakter zich verzet tegen het vallen van&#13;
deze rechten in een huwelijksgemeenschap.&#13;
4.8 Niet omstreden is dat deze vermogensrechten&#13;
van de zijde van H.J. van Ankum in&#13;
de gemeenschap zijn gevallen.&#13;
4.9 Het bovenstaande houdt naar het oordeel&#13;
van het hof echter niet in dat de in algehele&#13;
gemeenschap van goederen met de pacht(st)er&#13;
gehuwde echtgeno(o)t(e) mede-pachtster wordt,&#13;
en als zodanig de uit de pachtovereenkomst&#13;
voortvloeiende rechten tegenover de verpachter&#13;
kan uitoefenen.&#13;
4.10 De pachtkamer van het kantongerecht&#13;
heeft met recht overwogen dat dit laatste niet&#13;
goed past in het systeem van het Nederlandse&#13;
contractenrecht.&#13;
Kort gezegd: Het vallen van bepaalde rechten&#13;
in een huwelijksgemeenschap tussen echtgenoten&#13;
onderling brengt – uiteraard tenzij de&#13;
wet dit voor een bepaald geval met zoveel&#13;
woorden bepaalt – naar Nederlands burgerlijk&#13;
recht in beginsel niet – en zeker niet: zonder&#13;
meer – mee dat de contractverhouding van de&#13;
echtgenoot, van wiens zijde deze rechten in de&#13;
gemeenschap zijn gevallen, tegenover diens&#13;
contractuele wederpartij wordt gewijzigd, en&#13;
evenmin dat de andere echtgenoot te dier zake&#13;
met deze derde in een contractuele relatie&#13;
treedt.&#13;
4.11 Het tegendeel zou ondermeer moeilijk te&#13;
rijmen zijn met de wettelijke bepalingen&#13;
omtrent bestuursverdeling (artt. 97 e.v. BW)&#13;
en in het pachtrecht met art. 49a Pachtwet&#13;
(vordering tot aanmerking van de echtgenoot&#13;
als medepachter), artikel 54 lid 2 Pachtwet&#13;
(vordering van een echtgenoot tot voortzetting&#13;
van de pacht na overlijden van de echtgenoot)&#13;
en 54 lid 3 Pachtwet (vordering van de&#13;
verpachter tot ontslag van de echtgenoot,&#13;
indien deze één der erfgenamen van de overleden&#13;
pachter is).&#13;
4.12 In de door Evertse voorgestane zienswijze&#13;
zou een huwelijk in algehele gemeenschap&#13;
van goederen van een pachter voor (de uitoefening&#13;
van) rechten uit pachtovereenkomsten&#13;
in geval van echtscheiding (en temeer bij&#13;
eventueel hertrouwen van pachter en/of voormalige&#13;
echtgenote) naar het oordeel van het&#13;
hof ongewenste, onaanvaardbare en met het&#13;
systeem van de Pachtwet strijdige gevolgen&#13;
kunnen hebben.&#13;
4.13 Het bovenstaande leidt tot de conclusie&#13;
dat Evertse in 1977 geen mede-pachtster is&#13;
geworden (en dus na het overlijden van haar&#13;
voormalige echtgenoot geen pachtster), zodat&#13;
de daaromtrent gevraagde verklaring voor&#13;
recht door de pachtkamer van het kantongerecht&#13;
terecht niet is gegeven, en de grief V&#13;
geen doel treft.&#13;
Grief VI&#13;
4.14 Afgezien van het feit dat, zoals vaststaat,&#13;
Evertse ten tijde van het overlijden van H.J.&#13;
van Ankum niet (meer) diens echtgenote was,&#13;
en hierboven is geoordeeld dat zij geen medepachtster&#13;
is geworden, heeft Evertse niet binnen&#13;
de in artikel 54 lid 2 Pachtwet bepaalde&#13;
termijn een vordering als daar bedoeld ingesteld.&#13;
De pachtkamer van het kantongerecht heeft&#13;
de in deze grief bestreden beslissing dan ook&#13;
op juiste gronden gegeven, zodat ook deze&#13;
grief geen doel treft.&#13;
Grief VII&#13;
4.15 Een beslissing op deze grief wordt eveneens&#13;
aangehouden tot na de bewijslevering in&#13;
verband met de grieven I en II.&#13;
Grieven VIII en IX&#13;
4.16 Ook ten aanzien van deze grieven, die de&#13;
beslissing van de pachtkamer van het kantongerecht&#13;
op de vorderingen van De erven Van&#13;
Ankum in de zaak onder rolnummer 6963 CP&#13;
94-5 (kort gezegd: dat de pachtovereenkomst&#13;
is geëindigd) wordt de beslissing aangehouden&#13;
tot na de bewijslevering in verband met de&#13;
grieven I en II.&#13;
5 Beslissing&#13;
Het hof, rechtsprekend in hoger beroep:&#13;
in de zaken onder in eerste instantie de rolnummers&#13;
6958 CP 94-4 en 6963 CP 94-5:&#13;
laat Evertse toe tot het bewijs:&#13;
– dat in 1979 een pachtwijzigingsovereenkomst&#13;
is gesloten tussen enerzijds H.J. van&#13;
Ankum, zowel voor zichzelf als ook als vertegenwoordiger&#13;
van alle (andere) erven van de&#13;
overleden verpachter J.H. van Ankum, en&#13;
anderzijds Evertse, waarbij is overeengekomen&#13;
dat Evertse in de plaats van H.J. van&#13;
Ankum werd gesteld als pachter in de, onder&#13;
de vaststaande feiten onder a. omschreven,&#13;
pachtovereenkomst, c.q. dat Evertse naast&#13;
Henk van Ankum medepachtster werd in die&#13;
pachtovereenkomst;&#13;
– dat H.J. van Ankum bevoegd was deze&#13;
pachtwijzigingsovereenkomst namens de&#13;
(andere) erven van J.H. van Ankum te sluiten;&#13;
bepaalt dat, indien Evertse dat bewijs door&#13;
getuigen wenst te leveren, het verhoor van&#13;
deze getuigen zal geschieden ten overstaan&#13;
van het ten deze tot raadsheer-commissaris&#13;
benoemde lid van het hof mr G.M. Bierman&#13;
en de raad ing. Hamelink, die daartoe zitting&#13;
zullen houden in het Paleis van Justitie te&#13;
Arnhem aan de Walburgstraat 2-4 op een&#13;
nader door de raadsheer-commissaris te bepalen&#13;
dag en uur;&#13;
bepaalt voorts dat, indien getuigen worden&#13;
voorgebracht, partijen in persoon, vergezeld&#13;
van hun advocaten, bij het verhoor van de&#13;
getuigen aanwezig zullen zijn, zowel opdat&#13;
partijen zelf zonodig nadere inlichtingen zullen&#13;
kunnen geven over de punten waarover de&#13;
getuigen zullen worden gehoord, alsook opdat&#13;
kan worden onderzocht of partijen het op&#13;
één of meer punten met elkaar eens kunnen&#13;
worden;&#13;
bepaalt dat het aantal der te horen getuigen,&#13;
en de verhinderdagen van partijen, van hun&#13;
advocaten en van de getuigen in de periode&#13;
september, oktober en november 1996 zullen&#13;
worden opgegeven ter rolle van het hof van&#13;
20 augustus 1996, waarna de raadsheer-commissaris&#13;
dag en uur voor het getuigenverhoor&#13;
zal bepalen;&#13;
houdt iedere verdere beslissing aan.&#13;
ARREST VAN 16 SEPTEMBER 1997&#13;
1 Het verloop van het geding&#13;
1.1 Het hof verwijst naar het in deze zaak op&#13;
23 juli 1996 gewezen tussenarrest, waarin&#13;
Evertse is toegelaten tot bewijs.&#13;
1.2 In rechtsoverweging 4.5, tweede regel, van&#13;
dit arrest moet in plaats van “rechtbank” gelezen&#13;
worden: “pachtkamer van het kantongerecht”.&#13;
1.3 Ingevolge voornoemd arrest heeft Evertse&#13;
tien getuigen doen horen, waaronder zichzelf&#13;
als partij-getuige.&#13;
De erven Van Ankum hebben drie getuigen in&#13;
tegenverhoor voorgebracht, te weten de geïntimeerden&#13;
sub 1, 2 en 3.&#13;
Van de afgelegde verklaringen is proces-verbaal&#13;
opgemaakt.&#13;
1.4 Vervolgens heeft Evertse een conclusie na&#13;
enquête en een akte tot rectificatie genomen,&#13;
waarna de erven Van Ankum eveneens hebben&#13;
geconcludeerd na enquête.&#13;
1.5 Tenslotte hebben partijen wederom de&#13;
stukken overgelegd voor het wijzen van arrest.&#13;
1.6 Mr Staal is inmiddels gedefungeerd; in zijn&#13;
plaats wijst mr Runia dit arrest thans mede.&#13;
2 De verdere beoordeling van het&#13;
geschil in hoger beroep in de zaken&#13;
in eerste instantie onder de&#13;
rolnummers 6958 CP 94-4 en&#13;
6963 CP 94-5&#13;
De grieven I en II&#13;
2.1 Bij het bovengenoemde tussenarrest is aan&#13;
Evertse te bewijzen opgedragen:&#13;
1. dat in 1979 een pachtwijzigingsovereenkomst&#13;
is gesloten tussen enerzijds H.J. (Henk)&#13;
van Ankum, zowel voor zichzelf als ook als&#13;
vertegenwoordiger van alle (andere) erven van&#13;
de overleden verpachter J.H. van Ankum, en&#13;
anderzijds Evertse, waarbij is overeengekomen&#13;
dat Evertse in de plaats van Henk van&#13;
Ankum werd gesteld als pachter in de onderhavige&#13;
pachtovereenkomst, c.q. dat Evertse&#13;
naast Henk van Ankum mede-pachtster werd&#13;
in die pachtovereenkomst;&#13;
2. dat Henk van Ankum bevoegd was deze&#13;
pachtwijzigingsovereenkomst namens de (andere)&#13;
erven van J.H. van Ankum te sluiten;&#13;
2.2 Evertse heeft als getuige verklaard dat zij&#13;
met haar man heeft afgesproken dat zij “ook&#13;
pachter” zou worden. Het hof begrijpt daaruit&#13;
dat er volgens haar geen sprake van is dat&#13;
zij pachtster in plaats van hem zou worden,&#13;
doch dat uitsluitend sprake is van eventuele&#13;
medepacht.&#13;
2.3 Uit de verklaring van Evertse als getuige&#13;
blijkt niet dat zijzelf of haar man ooit de door&#13;
haar gestelde afspraak tussen hen beiden, dat&#13;
zij mede-pachtster zou worden, met de (andere)&#13;
verpachters hebben besproken, of zelfs&#13;
hebben beoogd dat te doen. Zij heeft dat zelf&#13;
in ieder geval nooit gedaan.&#13;
2.4 Evertse heeft verklaard dat zij over haar&#13;
afspraak tot medepacht heeft gesproken met&#13;
haar (drie) raadslieden en de beide opvolgende&#13;
accountants van het bedrijf. Dit wordt echter&#13;
niet bevestigd in enig stuk of enige verklaring&#13;
van deze personen.&#13;
2.5 De getuige Coverdale heeft slechts verklaard&#13;
omtrent de wijze van bedrijfsvoering&#13;
door Henk van Ankum resp. Evertse. Zij&#13;
heeft verklaard niet te weten wie precies eigenaar&#13;
of pachter was.&#13;
2.6 De getuige Kemperman heeft verklaard&#13;
uitsluitend van Henk van Ankum te hebben&#13;
gehoord dat die “zijn vrouw tot mede-pachtster&#13;
had gemaakt”.&#13;
2.7 Ook de getuige Borghuis heeft verklaard&#13;
van Henk van Ankum en eenmaal van de&#13;
echtgenoot van mw Koning-van Ankum te&#13;
hebben gehoord dat Evertse mede-pachtster&#13;
was.&#13;
2.8 De getuige Van der Vliet heeft verklaard&#13;
van Henk van Ankum te hebben gehoord dat&#13;
hij, Henk van Ankum, de boerderij in pacht&#13;
had, dat deze de pacht en de volledige verantwoording&#13;
voor de boerderij aan zijn vrouw&#13;
had overgedragen, en dat bij dit laatste sprake&#13;
was van duidelijke mondelinge afspraken,&#13;
gemaakt kort na de dood van zijn vader.&#13;
2.9 De getuige Meulman heeft verklaard, dat&#13;
hij van Henk van Ankum heeft gehoord dat&#13;
de grond door hem werd gepacht van de&#13;
erven Van Ankum en dat Henk van Ankum&#13;
hem, toen hij een baan kreeg bij de politie,&#13;
ook wel eens heeft verteld dat zijn vrouw&#13;
pachter was.&#13;
Hij heeft verder verklaard, dat hij jarenlang&#13;
grond van Van Ankum huurde en in 1991 aan&#13;
Henk van Ankum heeft gevraagd of hij 4 ha&#13;
met mais mocht betelen en dat Henk van&#13;
Ankum dat goed vond, dat hij grond van Van&#13;
Ankum heeft gekocht voor een vrije prijs, dat&#13;
dit andere grond was dan hij al van Henk van&#13;
Ankum in gebruik had, en dat hij alleen zaken&#13;
heeft gedaan met Henk van Ankum en Evertse.&#13;
Hij deed betalingen altijd feitelijk aan Evertse&#13;
“omdat Henk van Ankum er bijna nooit&#13;
was”, en heeft wel eens geld aan Henk van&#13;
Ankum geleend met verrekening tegen gebruik&#13;
van land.&#13;
Hij heeft verklaard dat Henk van Ankum het&#13;
in zijn baan druk had en er bijna nooit was, en&#13;
dat Henk van Ankum daarom goed vond dat&#13;
hij zaken ook met Evertse regelde, omdat&#13;
Evertse pachter was.&#13;
2.10 De getuige Van Drooge heeft onder meer&#13;
verklaard dat Henk van Ankum altijd etaleerde&#13;
dat hij in het bedrijf het gehele gebeuren&#13;
regelde, maar dat het feitelijke werk eigenlijk&#13;
altijd helemaal door Evertse werd gedaan, en&#13;
dat Henk van Ankum de verantwoordelijkheid&#13;
voor het hele bedrijfsgebeuren geheel aan&#13;
zijn vrouw had overgedragen.&#13;
2.11 De getuige Beltman-Brown heeft onder&#13;
meer verklaard te hebben gehoord dat er kort&#13;
vóór het overlijden van vader Van Ankum een&#13;
pachtcontract was gemaakt met Henk van&#13;
Ankum als pachter, en dat Henk van Ankum&#13;
en Evertse haar duidelijk hebben gezegd dat&#13;
Evertse mede-pachtster is geworden toen&#13;
Henk van Ankum bij de veldpolitie is gegaan,&#13;
naar zij denkt omdat Henk van Ankum een&#13;
gevaarlijk beroep kreeg.&#13;
2.12 De getuige Van Vloten heeft onder meer&#13;
verklaard: “Voor zover ik weet was de grond&#13;
van het bedrijf van de vader van Henk, en&#13;
pachtte Henk dat. Dat was algemeen bekend.&#13;
Henk was de baas in het bedrijf. Hij liet de&#13;
feitelijke bedrijfsvoering echter volledig aan&#13;
zijn vrouw over nadat zijn vader was overleden&#13;
en hij bij de veldpolitie was gegaan. Henk&#13;
heeft mij in dat kader wel eens gezegd dat zij&#13;
de pacht had en dat hij haar de pacht had&#13;
gegeven. Dat had te maken met het geld en&#13;
het gevaar in zijn beroep.”&#13;
2.13 De getuige Wesselink-Hanekroot heeft&#13;
onder meer verklaard, dat Henk van Ankum&#13;
haar indertijd duidelijk heeft gezegd dat hij&#13;
ervoor had gezorgd dat Geke mede-pachtster&#13;
was geworden in verband met zijn gevaarlijke&#13;
beroep, en dat Henk haar ook nog eens heeft&#13;
verteld dat hij geregeld had dat Geke het&#13;
bedrijf zou kunnen voortzetten.&#13;
2.14 De getuige Koning-Van Ankum heeft&#13;
onder meer verklaard dat er nooit iets met&#13;
haar is besproken of geregeld over overname&#13;
van de pacht door Evertse of medepacht van&#13;
Evertse samen met Henk van Ankum, en dat&#13;
daar volgens haar nooit sprake van is geweest.&#13;
Zij heeft met Evertse ook nooit gesproken&#13;
over pachtoverneming of medepacht, en ook&#13;
van Henk van Ankum nooit gehoord dat hij&#13;
met zijn vrouw zou hebben geregeld haar de&#13;
pacht van hem te laten overnemen of haar&#13;
medepachtster te maken.&#13;
2.15 De getuige Winters-Van Ankum heeft&#13;
verklaard dat de [tussen haar vader en haar&#13;
broer Henk gesloten] pachtovereenkomst&#13;
handig was voor de successie, maar dat het&#13;
duidelijk was dat Henk de erven Van Ankum&#13;
niet zou houden aan de pachtovereenkomst.&#13;
Zij had wel contact met Evertse maar heeft&#13;
met haar nimmer over pacht gesproken en&#13;
ook nooit is tussen hen ter sprake gekomen&#13;
dat zij de pacht van Henk over zou nemen of&#13;
samen met Henk zou gaan pachten.&#13;
2.16 De getuige J. van Ankum heeft verklaard:&#13;
Ik heb nooit gehoord over pachtovername of&#13;
medepacht van mijn schoonzuster Geke vóór&#13;
het onderhavige proces. Dat is ook nooit ter&#13;
sprake gekomen in mijn contacten met Geke&#13;
of Henk. […] Ik herinner mij dat Henk toen&#13;
[te weten: in het kader van zijn echtscheidingsproces]&#13;
eens tegen mij heeft gezegd:&#13;
“Wat ik van jullie in gebruik heb, is mij toegewezen&#13;
en mag ik blijven gebruiken.”&#13;
2.17 De door Evertse voortgebrachte getuigen&#13;
baseren hun verklaringen omtrent het probandum&#13;
sub 1 (nagenoeg) geheel op hetgeen&#13;
zij van Henk van Ankum hebben vernomen&#13;
Geen der getuigen kan overigens iets uit eigen&#13;
wetenschap over de gestelde overeenkomst&#13;
tussen Henk van Ankum en Evertse verklaren.&#13;
Daarbij acht het hof gerede twijfel aanwezig&#13;
of een aantal dezer getuigen voldoende oog&#13;
heeft gehad voor – kort gezegd – het onderscheid&#13;
tussen feitelijke bedrijfsvoering en het&#13;
zijn van (mede)pachter.&#13;
2.18 Bij de beoordeling van de vraag of het&#13;
eerste gedeelte van het probandum sub 1 is&#13;
bewezen acht het hof verder onder meer het&#13;
volgende van belang.&#13;
2.19 Er is door de erven Van Ankum gemotiveerd&#13;
gesteld dat na 1977 nimmer pacht meer&#13;
is betaald, noch door Henk van Ankum noch&#13;
door Evertse. Evertse heeft (toelichting grief&#13;
VIII) in hoger beroep weliswaar gesteld dat&#13;
Henk van Ankum wel degelijk “altijd nog”&#13;
pacht heeft betaald, zoals blijkt uit de overgelegde&#13;
accountantsrapporten.&#13;
Uit die rapporten blijkt betaling aan pacht in&#13;
1981 van ƒ 5.177,–, in 1982 van ƒ 6.316,–, in&#13;
1983 van ƒ 6.697,–, in 1984 van ƒ 6.966,–, in&#13;
1985 van ƒ 5.571,– en in 1986 van ƒ 5.212,–.&#13;
Voor zover al bewijs van pachtbetaling kan&#13;
worden geput uit de boekhouding van de&#13;
pachter zonder overlegging van bewijzen van&#13;
betaling, acht het hof niet aangetoond dat&#13;
deze pachtbetalingen betreffen voor de onderhavige&#13;
boerderij. Zulks lijkt voorshands,&#13;
gezien de omvang van het bedrijf en de bedragen&#13;
en het uit de stukken blijkende feit dat bij&#13;
het bedrijf ook grond van derden werd gepacht,&#13;
niet waarschijnlijk.&#13;
2.20 Van de door Evertse als “pachtbetaling”&#13;
opgevoerde, door Henk van Ankum aan derden&#13;
betaalde kosten is gesteld noch gebleken,&#13;
dat deze krachtens afspraak met de erven Van&#13;
Ankum ten titel van “pacht” zijn voldaan.&#13;
2.21 Henk van Ankum heeft een aantal keren&#13;
meegewerkt aan pachtvrije verkoop van gedeelten&#13;
van de nalatenschap van zijn vader.&#13;
Daaraan kan niet afdoen dat Evertse thans&#13;
stelt dat Henk van Ankum een bedrijfsgebouw&#13;
uit de nalatenschap heeft gekocht voor de verpachte&#13;
waarde, waartegenover de erven Van&#13;
Ankum gemotiveerd hebben gesteld dat ten&#13;
deze wel degelijk sprake is van verkoop voor&#13;
een pachtvrije waarde, maar zonder bij de&#13;
taxatie rekening te houden met door Henk&#13;
van Ankum betaalde verbouwingen.&#13;
Niet betwist is dat alle grond-transacties tegen&#13;
pachtvrije waarde hebben plaatsgevonden.&#13;
2.22 Niet is gebleken dat bij deze verkopen&#13;
(naast volmachten van de erven Van Ankum)&#13;
ooit instemming van Evertse is gevraagd of&#13;
verkregen (laat staan schriftelijk vastgelegd)&#13;
voor deze pachtvrije verkopen aan derden.&#13;
Henk van Ankum heeft dus jegens de notaris&#13;
kennelijk nooit aanspraak gemaakt op pachtrechten&#13;
voor hemzelf of zijn vrouw, noch&#13;
Evertse voor zichzelf.&#13;
2.23 Evertse noch Henk van Ankum hebben&#13;
ooit enig gedeelte van de verkoopprijs van&#13;
gronden uit de nalatenschap als vergoeding&#13;
voor verlies van pachtrechten gevraagd of&#13;
ontvangen.&#13;
2.24 Zoals vaststaat hebben alle erven Van&#13;
Ankum voor elke verkoop van gronden, behorende&#13;
tot de nalatenschap van vader Van&#13;
Ankum, via de notaris steeds aparte volmachten&#13;
(aan Henk van Ankum) afgegeven.&#13;
Daarmee is niet in strijd dat Henk van&#13;
Ankum kennelijk bij de transacties steeds de&#13;
onderhandelingen voor de erven Van Ankum&#13;
heeft gevoerd.&#13;
2.25 In de akte voor de door de erven Van&#13;
Ankum op de gronden genomen hypotheek is&#13;
vermeld – met instemming van Henk van&#13;
Ankum – dat de erven Van Ankum ieder voor&#13;
1/5 gedeelte in de gronden zijn gerechtigd en&#13;
dat het onroerend goed gedeeltelijk is verpacht&#13;
voor ƒ 4.926,– per jaar en overigens niet&#13;
is verpacht, noch onder andere titel in gebruik&#13;
of bewoning is afgestaan.&#13;
2.26 Gesteld noch gebleken is dat Henk van&#13;
Ankum of Evertse enig beroep op pachtrechten&#13;
heeft gedaan in de ruilverkaveling “Marshoek-&#13;
Hoonhorst” waarbij de gronden betrokken&#13;
zijn geweest.&#13;
2.27 Noch in haar processtukken noch in haar&#13;
getuigenverklaring maakt Evertse duidelijk&#13;
hoe en wanneer de door haar gestelde overeenkomst&#13;
met haar man zou zijn gesloten en&#13;
met welke inhoud precies. Zo geeft zij niet&#13;
eenduidig aan of volgens haar sprake is van&#13;
een overeenkomst tot pachtovername dan wel&#13;
tot medepacht.&#13;
2.28 Het hof is op bovengenoemde gronden&#13;
van oordeel dat Evertse niet heeft bewezen&#13;
dat – kort gezegd – tussen Henk van Ankum&#13;
en Evertse is overeengekomen dat Evertse&#13;
pachtster in de plaats van Henk van Ankum&#13;
dan wel (mede)pachtster naast Henk van&#13;
Ankum zou worden, in 1979 of enig ander&#13;
jaar.&#13;
2.29 De vraag in hoeverre Evertse als in de&#13;
plaats gestelde pachtster c.q. mede-pachtster&#13;
dan gebonden zou zijn aan de gestelde afspraken&#13;
van Henk van Ankum met zijn medeerven&#13;
omtrent – kort weergegeven – het&#13;
slechts ten behoeve van de successie laten&#13;
voortbestaan van de pachtovereenkomst en&#13;
het zonder tegenprestatie mogen gebruiken&#13;
van het land, kan daarom in het midden blijven.&#13;
2.30 Ook de in het probandum sub 2 aan de&#13;
orde gestelde vraag, of Henk van Ankum&#13;
bevoegd was een pachtwijzigingsovereenkomst&#13;
namens de (andere) erven Van Ankum&#13;
te sluiten behoeft om die reden geen beantwoording.&#13;
2.31 Nu Evertse niet heeft bewezen dat sprake&#13;
is van een pachtwijzigingsovereenkomst, is&#13;
grief I vergeefs voorgesteld.&#13;
2.32 Grief II, op zichzelf gegrond voor zover&#13;
daarin bezwaar is gemaakt tegen het passeren&#13;
van het bewijsaanbod van Evertse, kan niet&#13;
leiden tot het beoogde doel, nu in hoger&#13;
beroep bewijs aan Evertse is opgedragen maar&#13;
door haar niet is geleverd. Ook grief II wordt&#13;
dus verworpen.&#13;
Grief VII&#13;
2.33 In deze grief bestrijdt Evertse het oordeel&#13;
van de pachtkamer van het kantongerecht dat,&#13;
nu Evertse geen beroep kan doen op enig&#13;
pachtrecht, het voor de beoordeling van haar&#13;
vordering niet meer interessant is of de pachtovereenkomst&#13;
nog bestaat.&#13;
2.34 Vergeefs: Uit het hierboven met betrekking&#13;
tot de grieven I en II overwogene vloeit&#13;
immers voort dat Evertse ook naar het oordeel&#13;
van het hof geen beroep kan doen op&#13;
enig pachtrecht.&#13;
2.35 De vordering van Evertse betreft – kort&#13;
weergegeven –:&#13;
– schriftelijke vastlegging van een pachtovereenkomst&#13;
met haar;&#13;
– verklaringen voor recht dat zij (mede)pachtster&#13;
is;&#13;
– haar indeplaatsstelling als pachtster;&#13;
2.36 Daarnaast heeft zij in hoger beroep vernietiging&#13;
gevorderd van de in de procedure&#13;
onder rolnummer 6963 CP 94-5 aan de erven&#13;
Van Ankum gegeven verklaring voor recht,&#13;
dat de pachtovereenkomst van 1976 op&#13;
18 februari 1994 is (lees: al was) geëindigd.&#13;
2.37 De bovengenoemde, in deze grief aangevallen&#13;
overweging kan blijkens zijn bewoording&#13;
slechts de vordering van Evertse betreffen&#13;
(“haar vordering”). Geen van haar vorderingen&#13;
kan echter voor toewijzing in aanmerking&#13;
komen nu zij geen beroep kan doen op&#13;
enig pachtrecht.&#13;
De pachtkamer van het kantongerecht heeft&#13;
dan ook terecht overwogen dat deze vraag&#13;
niet interessant is voor de beoordeling van&#13;
haar vordering.&#13;
2.38 Evertse motiveert deze grief met een&#13;
beroep erop dat deze vraag voor haar interessant&#13;
is ten behoeve van boedelverdelingsprocedures.&#13;
Die zijn hier echter niet aan de orde.&#13;
Ook grief VII wordt dus verworpen.&#13;
2.39 Evertse heeft in par. 14 van haar conclusie&#13;
na enquête met klem aan het hof verzocht&#13;
aan te geven op welk moment de pachtovereenkomst&#13;
naar zijn oordeel precies is geëindigd,&#13;
in verband met de scheiding en deling&#13;
van de nalatenschap van J.H. van Ankum en&#13;
de boedelscheidingsprocedure tussen Henk&#13;
van Ankum en Evertse.&#13;
Nu blijkens par. 13 van die conclusie thans&#13;
ook een procedure voor het hof aanhangig is&#13;
met betrekking tot de verdeling van de nalatenschap&#13;
van J.H. van Ankum, acht het hof&#13;
het juist dat deze vraag in deze laatstbedoelde&#13;
procedure wordt beantwoord, en niet – ten&#13;
overvloede – in de onderhavige zaak.&#13;
De grieven VIII en IX&#13;
2.40 Deze grieven richten zich tegen de toewijzing&#13;
van de (in de procedure onder rolnummer&#13;
6963 CP 94-5 op de vordering van de&#13;
erven Van Ankum aan dezen gegeven) verklaring&#13;
voor recht dat de pachtovereenkomst van&#13;
1976 op 18 februari 1994 is (lees: al was) geëindigd.&#13;
2.41 Blijkens de toelichting op grief VIII&#13;
bestrijdt Evertse in deze grief dat de pachtovereenkomst&#13;
zou zijn geëindigd ingevolge&#13;
een pachtbeëindigingsovereenkomst, door de&#13;
erven Van Ankum onderling gesloten na het&#13;
(op 31 augustus 1977) overlijden van J.H. van&#13;
Ankum. Met name bestrijdt zij, dat daarbij&#13;
sprake zou zijn van een feitelijk uitgevoerde&#13;
pachtbeëindigingsovereenkomst.&#13;
2.42 De door Evertse in de toelichting op&#13;
deze grieven gesignaleerde tegenstrijdigheid&#13;
berust op een onjuiste lezing van rechtsoverwegingen&#13;
15 en 19 en van het dictum van het&#13;
vonnis waarvan beroep.&#13;
De pachtkamer van het kantongerecht heeft&#13;
niet beslist, zoals Evertse stelt, dat de pachtovereenkomst&#13;
is geëindigd op 18 februari&#13;
1994, maar heeft daarentegen:&#13;
– overwogen in rov. 15: dat de pachtovereenkomst,&#13;
gesteld dat deze niet eerder als gevolg&#13;
van de uitvoering van de beweerdelijk gesloten&#13;
beëindigingsovereenkomst is geëindigd, in&#13;
elk geval door schuldvermenging is geëindigd&#13;
door het overlijden van Henk van Ankum, en&#13;
dat de subsidiaire vordering in zoverre moet&#13;
worden toegewezen;&#13;
– overwogen in rov. 19: dat toewijzing van de&#13;
subsidiaire vordering derhalve niet betekent&#13;
dat de pachtovereenkomst tot aan het overlijden&#13;
van Henk van Ankum is blijven doorlopen;&#13;
– beslist in het dictum: verklaart voor recht&#13;
dat de pachtovereenkomst op 18 februari 1994&#13;
is (lees: reeds was) geëindigd.&#13;
2.43 Deze verklaring voor recht valt niet&#13;
anders te lezen dan als een verklaring dat de&#13;
pachtovereenkomst, voor zover deze tot&#13;
18 februari 1994 nog heeft bestaan, dan in elk&#13;
geval op 18 februari 1994 tot een einde is&#13;
gekomen.&#13;
2.44 Door Evertse wordt dit laatste niet bestreden.&#13;
De grieven VIII en IX treffen dus geen doel.&#13;
3 Slotsom&#13;
3.1 De grieven III, IV, V en VI zijn in het&#13;
arrest van 23 juli 1996 verworpen. Blijkens het&#13;
in dit arrest overwogene zijn ook alle overige&#13;
grieven vergeefs aangevoerd.&#13;
Het vonnis, waarvan beroep, moet dus worden&#13;
bekrachtigd.&#13;
3.2 Evertse moet als de daarin in het ongelijk&#13;
gestelde partij worden veroordeeld in de kosten&#13;
van het geding in hoger beroep.&#13;
De beslissing in hoger beroep&#13;
Het hof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt Evertse in de kosten van het&#13;
geding in hoger beroep, welke tot heden aan&#13;
de zijde van de erven Van Ankum worden&#13;
begroot op ƒ 420,– aan verschotten en ƒ 4.200,–&#13;
aan procureurssalaris.</content><legacyfootnotes/><footnotes><footnote/></footnotes><auteurs/><published>1999-10-01 00:00:00</published><modified>1995-10-31 00:00:00</modified><editiondate>1999-10-01</editiondate><htmlpath>https://denhollander.info/artikel/4807</htmlpath></article>
</articles></edition>
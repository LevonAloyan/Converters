<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1999</searchword><id>4799</id><udhid>UDH:TvAR/4799</udhid><titel>Y / Suikerfabrikant X (TvAR 1999/4951)</titel><searchwords><searchword>TvAR 3/1999</searchword><searchword>TvAR 1999/4951</searchword><searchword>UDH:TvAR/4799</searchword></searchwords><attachments><attachment><name>1999_nr 3_Rechtspraak_4951.pdf</name><extention>pdf</extention><url>https://denhollander.info/download/4741/ci</url></attachment></attachments><inleiding>Suikersysteem 1996 art. 27&#13;
&#13;
Wanneer de Landbouwtelling-gegevens gerechtvaardigd&#13;
ontbreken dan wel in geval van het&#13;
overleggen van gegevens die niet correct blijken&#13;
te zijn terwijl betrokkenen daarvan in redelijkheid&#13;
geen verwijten kunnen worden gemaakt,&#13;
behoort de gelegenheid te worden geboden om&#13;
de juistheid van de stellingen op andere wijze&#13;
aan te tonen of de inhoud van overgelegde&#13;
gegevens aan te vullen en/of te corrigeren. In&#13;
casu is sprake van een gerechtvaardigd ontbreken&#13;
van die gegevens. Met name met de&#13;
ter zitting overgelegde kadastrale kaart,&#13;
waarop het gepachte was aangegeven, heeft&#13;
verzoeker genoegzaam aangetoond dat hij in&#13;
de referentieperiode voor eigen rekening en&#13;
risico suikerbieten heeft geteeld op grond die&#13;
duurzaam deel uit maakt van zijn bedrijf.</inleiding><content>Arbitraal vonnis (...) in de zaak van:&#13;
...,&#13;
wonende te ...,&#13;
verzoeker,&#13;
gemachtigde: mr C.C. van Harten;&#13;
tegen:&#13;
Suikerfabrikant X,&#13;
gevestigd te ...,&#13;
verweerster.&#13;
Het verloop van de procedure&#13;
1. Bij aangetekende brief van zijn gemachtigde&#13;
d.d. 28 april 1997 is verzoeker onder aanvulling&#13;
van gronden bij de arbitragecommissie in&#13;
beroep gekomen van een beslissing van verweerster,&#13;
waarbij een eerdere beslissing tot het&#13;
innemen van de polsuikerreferenties van verzoeker&#13;
werd gehandhaafd. Verzoeker heeft de&#13;
gronden voor zijn beroep vervolgens aangevuld&#13;
bij aangetekend schrijven van zijn&#13;
gemachtigde d.d. 25 augustus 1997.&#13;
2. Verweerster heeft schriftelijk verweer gevoerd&#13;
bij conclusie van antwoord d.d. 2 oktober&#13;
1997.&#13;
3. Hierop hebben partijen hun standpunten&#13;
nader uiteengezet, verzoeker bij conclusie van&#13;
repliek d.d. 31 oktober 1997 (met zes producties)&#13;
en verweerster bij conclusie van dupliek&#13;
d.d. 1 december 1997. Bij brief d.d. 17 november&#13;
1997 heeft de gemachtigde van verzoeker&#13;
nog kopie van enkele stukken overgelegd.&#13;
4. Op 17 februari 1998 heeft te Utrecht ten&#13;
overstaan van de arbitragecommissie een mondelinge&#13;
behandeling van de zaak plaatsgevonden.&#13;
Verzoeker was in persoon aanwezig en&#13;
werd vergezeld door zijn gemachtigde en zijn&#13;
ouders. Aan de zijde van verweerster waren&#13;
aanwezig ... en de .... Ter zitting heeft verzoeker&#13;
kopie overgelegd van twaalf stukken.&#13;
5. De inhoud van bovenbedoelde stukken&#13;
moet als hier herhaald en ingelast worden&#13;
beschouwd.&#13;
6. De zaak is in staat van wijzen gekomen en&#13;
het vonnis is bepaald op heden.&#13;
De feiten&#13;
7. Tussen partijen staat als enerzijds gesteld en&#13;
anderzijds niet of onvoldoende gemotiveerd&#13;
betwist, alsmede op grond van de overgelegde&#13;
en in zoverre niet betwiste stukken, het volgende&#13;
vast.&#13;
7.1 De vader van verzoeker heeft tot 1990 een&#13;
akkerbouwbedrijf geëxploiteerd met een oppervlakte&#13;
van circa 40 ha. Hij verbouwde&#13;
onder meer suikerbieten, zulks in een teelt&#13;
van 1 op 4. Verzoeker werkte op dit bedrijf&#13;
mee.&#13;
7.2 Het bedrijf werd in 1990 wegens financiële&#13;
problemen van vader gestaakt, hetgeen de&#13;
ouders en hun gezin zeer heeft aangegrepen.&#13;
In verband met de staking van het bedrijf&#13;
werden een deel van de grond en van de met&#13;
het bedrijf samenhangende basisreferentie&#13;
overgedragen aan c.q. overgeschreven naar&#13;
een derde.&#13;
7.3 Van de oorspronkelijk tot het bedrijf&#13;
behorende grond werden om redenen van met&#13;
name emotionele aard circa 10 ha in gebruik&#13;
genomen door verzoeker, die in loondienst&#13;
was en is bij een loonwerker en zijn inkomsten&#13;
met name uit de desbetreffende dienstbetrekking&#13;
geniet. Van bedoelde circa 10 ha&#13;
worden circa 7 ha (bestaande uit akkerbouwgrond)&#13;
gepacht van ene ...; de overige 3 ha&#13;
(bestaande uit grasland) verkreeg hij in eigendom.&#13;
In samenhang hiermee werd het resterende&#13;
gedeelte van de basisreferentie van&#13;
vader naar verzoeker overgeschreven. Op de&#13;
pachtgrond heeft verzoeker jaarlijks suikerbieten&#13;
verbouwd, die vervolgens aan verweerster&#13;
zijn geleverd.&#13;
7.4 Vader heeft na 1989 niet meer aan de landbouwtelling&#13;
deelgenomen. Verzoeker heeft&#13;
zich, als gevolg van het feit dat de gedwongen&#13;
bedrijfsbeëindiging de leden van het gezin&#13;
zozeer heeft aangegrepen, niet gerealiseerd dat&#13;
hij tellingsplichtig was geworden, hetgeen er&#13;
toe heeft geleid dat hij nimmer aan de landbouwtelling&#13;
heeft deelgenomen. In verband&#13;
hiermee heeft hij verweerster op haar verzoek&#13;
geen landbouwtelling-gegevens kunnen overleggen.&#13;
Het geschil&#13;
8. Verweerster heeft in de bestreden beslissing,&#13;
ingevolge het bepaalde in artikel 27, eer-&#13;
ste lid, Suikersysteem 1996, besloten om vast&#13;
te houden aan haar eerdere beslissing om over&#13;
te gaan tot intrekking van de polsuikerreferenties&#13;
van verzoeker, aangezien deze niet in&#13;
staat bleek om landbouwtelling-gegevens over&#13;
te leggen over het referentiejaar 1996 en de&#13;
referentieperiode 1991 tot en met 1995.&#13;
9. Verzoeker heeft zich zakelijk samengevat&#13;
op het standpunt gesteld dat hij, hoewel hij de&#13;
juistheid van zijn stellingen niet met de overlegging&#13;
van landbouwtelling-gegevens kan&#13;
staven, door middel van de overlegging van&#13;
andere stukken genoegzaam heeft aangetoond&#13;
dat hij in de jaren 1992 tot en met 1996 voor&#13;
eigen rekening en risico suikerbieten heeft&#13;
geteeld op grond die duurzaam deel uit maakt&#13;
van zijn bedrijf.&#13;
10. Nadat ... en ... kennis hadden kunnen&#13;
nemen van de ter zitting nog door verzoeker&#13;
overgelegde stukken hebben zij verklaard dat&#13;
verweerster, indien deze stukken haar eerder&#13;
bekend waren geweest, er met nog meer klem&#13;
bij de Commissie van Toezicht en Advies,&#13;
bedoeld in artikel 29 Suikersysteem 1996, op&#13;
zou hebben gewezen dat in casu naar haar&#13;
oordeel sprake was van een situatie waarop de&#13;
in die bepaling neergelegde hardheidsclausule&#13;
diende te worden toegepast, aangezien met de&#13;
stukken inderdaad aannemelijk was gemaakt&#13;
dat verzoeker gedurende de jaren 1992 tot en&#13;
met 1996 voor eigen rekening en risico suikerbieten&#13;
had geteeld op grond die duurzaam tot&#13;
zijn bedrijf behoorde.&#13;
De beoordeling van het geschil&#13;
11. De arbitragecommissie stelt voorop, dat&#13;
het kunnen verkrijgen van inzage in landbouwtelling-&#13;
gegevens moet worden aangemerkt&#13;
als een van de weinige mogelijkheden&#13;
ter controle van de grondslagen van de suikersystemen.&#13;
Slechts aldus kan namelijk worden&#13;
nagegaan of een teler die basisreferentie op zijn&#13;
naam heeft (nog) wel beschikt over voldoende&#13;
landbouwgrond om de daarmee corresponderende&#13;
hoeveelheid suikerbieten te kunnen telen.&#13;
Als uitgangspunt heeft dan ook te gelden dat&#13;
de sanctie van artikel 27, eerste lid, kan worden&#13;
toegepast indien een teler niet bereid of&#13;
niet in staat is landbouwtelling-gegevens van&#13;
één of meer jaren uit de referentieperiode&#13;
en/of het toewijzingsjaar over te leggen.&#13;
12. Het vorenoverwogene neemt echter niet&#13;
weg dat een teler in geval van het gerechtvaardigd&#13;
ontbreken van landbouwtelling-gegevens,&#13;
dan wel in geval van het overleggen van&#13;
gegevens die niet correct blijken te zijn terwijl&#13;
betrokkene hieromtrent in redelijkheid geen&#13;
verwijten kunnen worden gemaakt, de gelegenheid&#13;
behoort te worden geboden om de&#13;
juistheid van zijn stellingen op andere wijze&#13;
aan te tonen, of de inhoud van overgelegde&#13;
gegevens aan te vullen en/of te corrigeren.&#13;
13. De arbitragecommissie is van oordeel dat&#13;
gelet op de bijzondere feiten en omstandigheden&#13;
van het onderhavige geval van een&#13;
gerechtvaardigd ontbreken van landbouwtelling-&#13;
gegevens sprake is.&#13;
14. Bovendien is zij van oordeel dat verzoeker&#13;
met de bijlagen bij de brief van zijn gemachtigde&#13;
d.d. 17 november 1997 en met de ter zitting&#13;
in kopie overgelegde stukken (en wel met&#13;
name met de toen overgelegde kadastrale&#13;
kaart, waarop het gepachte was aangegeven)&#13;
genoegzaam heeft aangetoond dat hij in de&#13;
jaren 1992 tot en met 1996 voor eigen rekening&#13;
en risico suikerbieten heeft geteeld op&#13;
grond die duurzaam deel uit maakt van zijn&#13;
bedrijf.&#13;
15. In verband hiermee overweegt de commissie&#13;
dat het beroep terecht is ingesteld en de&#13;
bestreden beslissing moet worden vernietigd.&#13;
16. Nu de vernietiging van de bestreden&#13;
beslissing met name is gebaseerd op de inhoud&#13;
van stukken welke eerst na repliek en&#13;
tijdens de mondelinge behandeling door hem&#13;
werden overgelegd, is de arbitragecommissie&#13;
van oordeel dat verzoeker in de kosten van de&#13;
procedure dient te worden verwezen.&#13;
Beslissing&#13;
De arbitragecommissie bedoeld in artikel 31,&#13;
eerste lid, van het Suikersysteem 1996, beslissend&#13;
als goede mannen naar billijkheid:&#13;
1. Vernietigt de bestreden beslissing en veroordeelt&#13;
verweerster om de daarbij ingetrokken&#13;
referenties van verzoeker weer te herstellen,&#13;
zulks met ingang van het jaar 1996.&#13;
2. Veroordeelt verzoeker in de kosten van de&#13;
procedure, welke kosten tot en met de deponering&#13;
van dit vonnis worden begroot op een&#13;
bedrag van ƒ 4.318,–.&#13;
</content><legacyfootnotes/><footnotes><footnote/></footnotes><auteurs/><published>1999-03-01 00:00:00</published><modified>1998-02-17 00:00:00</modified><editiondate>1999-03-01</editiondate><htmlpath>https://denhollander.info/artikel/4799</htmlpath></article>
</articles></edition>
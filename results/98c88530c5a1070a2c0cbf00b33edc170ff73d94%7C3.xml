<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2009</searchword><id>8127</id><udhid>UDH:TvAR/8127</udhid><titel>Minas in de nacompetitie</titel><searchwords><searchword>TvAR 6/2009</searchword><searchword>UDH:TvAR/8127</searchword></searchwords><attachments><attachment><name>TvAR2009_06_01_Minas.pdf</name><extention>pdf</extention><url>https://denhollander.info/download/7341/ci</url></attachment></attachments><inleiding>Het mineralenaangiftesysteem voor meststoffen is per 1 januari 2006 komen te vervallen. De&#13;
op die datum in werking getreden wijziging van de Meststoffenwet schakelde over op de zogenoemde&#13;
gebruiksnormen. Hoewel er destijds veel energie in is gestoken om een enigszins&#13;
sluitend boekhoudsysteem voor mineralen op het agrarisch bedrijf van de grond te krijgen,&#13;
isMinas nooit echt populair geweest. Veehouders zagen pas achteraf, toenMinas al verdwenen&#13;
was, dat het systeem toch nog niet zo gek was, met name door de ruime mogelijkheden voor&#13;
saldering.Ook rechters zijn er aan te pas gekomen omeen oordeel overMinas te geven. Bekend&#13;
is natuurlijk het arrest van het Europese Hof van Justitie, waarin werd geoordeeld dat het&#13;
systeemeen ontoereikende implementatie van deNitraatrichtlijn vormde.Dat arrest betekende&#13;
dat Nederland een nieuw Actieprogramma moest opstellen en dat Minas vervangen werd&#13;
door de gebruiksnormen. Ook andere onderwerpen komen bij de rechter op tafel. Op 15 mei&#13;
2009 (LJN BC2868) kwam er een arrest van de Hoge Raad waarin ter discussie stond of mest&#13;
die volgens de veehouder zonder zijn toestemming op het land was gebracht in de heffing&#13;
betrokken kon worden. Ieder weldenkend mens zou gezegd hebben: ‘zoek dat dan maar uit&#13;
met degene die dat gedaan heeft’, maar de Hoge Raad vindt dat dergelijke meststoffen niet&#13;
zijn ‘afgenomen’ door de veehouder, omdat ‘afnemen’ een actieve betrokkenheid van de afnemer&#13;
veronderstelt. Misschien schuilt in deze casus een dramatiek die mij ontgaat, maar op&#13;
dergelijke staaltjes van semantiek zitten wij toch werkelijk niet te wachten. Een belangrijk -&#13;
nationaal - strijdpunt was het zgn. minasgat, waarbij grondloze bedrijven die alle mest afvoerden,&#13;
toch met een heffing werden geconfronteerd. Dit werd geweten aan de ontoereikende&#13;
bemonstering.Onlangs heeft deHoge Raad in een aantal arresten (onder andere in dit nummer&#13;
opgenomen onder nr. 5527) bepaald dat de techniek inderdaad niet aan de daaraan te stellen&#13;
eisen voldeed, zodat in individuele gevallen een onterechte heffing kan zijn opgelegd. Zaken&#13;
zijn terugverwezen naar het gerechtshof. De uitkomst daarvan moet nog worden afgewacht,&#13;
maar onmiddellijk komen twee vragen op. Ten eerste: wat is de betekenis van deze arresten&#13;
voor het huidige systeem? De minister stapt daar luchtig overheen. Het systeem van bemonstering&#13;
is aangepast en voldoet nu wel. Ten tweede: wat is de betekenis van deze arresten voor&#13;
het verleden? Er zullen immers wel meer gevallen zijn dan de nu bekende 17 zaken die bij de&#13;
Hoge Raad zijn verschenen. Kan iemand alsnog zijn heffing aanvechten? In het algemeen zal&#13;
dat niet het geval zijn. De heffingsaanslagen krijgen nu eenmaal formele rechtkracht als er&#13;
niet binnen de termijn bezwaar of beroep tegen wordt ingesteld. Het is natuurlijk nogal onbevredigend,&#13;
dat men zo’n lange adem moet hebben om recht te kunnen halen. Velen zullen,&#13;
al was het maar vanwege de kosten, hebben afgezien van een procedure. Nu achteraf blijkt&#13;
dat er een en ander mis was zou het in beginsel mogelijk moeten zijn om de formele rechtskracht&#13;
te doorbreken. De parallel met de Aujeszki-heffingen dringt zich op. Deze heffingen&#13;
bleken achteraf gebaseerd te zijn op een onverbindende regeling.DeHoge Raad leek te vinden&#13;
dat ook diegenen die geen beroep hadden ingesteld tegen de heffing via een civiele procedure&#13;
alsnog terugbetaald konden krijgen (HR 18 februari 2005, LJN AO4257). Nu is de minasregeling&#13;
niet direct onverbindend verklaard door de bestuursrechter, zoals bij Aujezski wel het&#13;
geval was, maar de fiscale rechter laat de heffingen toch niet passeren en bovendien heeft de&#13;
minister zelf al in 2002 toegegeven dat er wel eens een verkeerde aanslag kon worden opgelegd:&#13;
‘Onnauwkeurigheden (toevallige fouten) in de mestbemonstering, zowel afwijkingen naar&#13;
boven als naar beneden, kunnen op dit moment als een oorzaak van het MINAS-gat worden&#13;
aangemerkt (Kamerstukken II 2002/03, 28 385, nr. 3).’ Het zou diezelfde overheid dan ook&#13;
sieren als degenen die in hetzelfde schuitje zaten als de procederende veehouders alsnog hun&#13;
heffing terugbetaald krijgen. Het oordeel of het de moeite waard is om ook daarover via een&#13;
civiele procedure weer jarenlang te procederen – wel moet dan de drempel van de verjaring&#13;
nog genomen worden - laat ik graag over aan de belanghebbenden en/of hun organisaties.</inleiding><content/><legacyfootnotes/><footnotes><footnote/></footnotes><auteurs>Prof.mr. D.W. Bruil</auteurs><published>2009-06-01 00:00:00</published><modified>2017-06-16 16:17:51</modified><editiondate>2009-06-01</editiondate><htmlpath>https://denhollander.info/artikel/8127</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2001</searchword><id>4690</id><udhid>UDH:TvAR/4690</udhid><titel>A.J. Prins / LNV (TvAR 2001/5050)</titel><searchwords><searchword>TvAR 2/2001</searchword><searchword>TvAR 2001/5050</searchword><searchword>UDH:TvAR/4690</searchword></searchwords><attachments><attachment><name>2001_nr 2_Rechtspraak_5050.pdf</name><extention>pdf</extention><url>https://denhollander.info/download/4636/ci</url></attachment></attachments><inleiding>[Regeling dierlijke EG-premies art. 1.1, 6.1;&#13;
Verordening (EEG) 3887/92 art. 10 lid 2]&#13;
&#13;
Afwijzing premieaanvraag zoogkoeien. Op&#13;
grond van het totale aantal binnen de aanhoudperiode&#13;
geslachte koeien, bezien in&#13;
relatie tot de bij de premieaanvraag opgegeven&#13;
koeien, is verweerders conclusie&#13;
gerechtvaardigd dat appellant niet kan&#13;
worden aangemerkt als zoogkoeienproducent&#13;
in de zin van de Regeling. Beroep&#13;
ongegrond.</inleiding><content>UITSPRAAK IN DE ZAAK VAN:&#13;
A.J. Prins te Ruinen,&#13;
appellant,&#13;
gemachtigde: mr. G.N. Paanakker, advocaat te&#13;
Groningen,&#13;
tegen&#13;
de Minister van Landbouw, Natuurbeheer en&#13;
Visserij te ’s-Gravenhage,&#13;
verweerder,&#13;
gemachtigde: mr. S.H.G. van Zanten.&#13;
1. De procedure&#13;
(…)&#13;
2. De grondslag van het geschil&#13;
2.1De relevante regelgeving&#13;
Aan producenten die op hun bedrijf zoogkoeien&#13;
houden en die over een zogeheten premierecht&#13;
beschikken wordt op hun verzoek,&#13;
overeenkomstig de bepalingen van Verordening&#13;
(EEG) nr. 805/68, Verordening (EEG)&#13;
nr. 3886/92, Verordening (EEG) nr. 3887/92&#13;
en de Regeling, een premie tot maximaal de&#13;
hoogte van het premierecht verleend.&#13;
Artikel 10 van Verordening (EEG) nr. 3887/92&#13;
luidt voor zover van belang:&#13;
“1. In de gevallen waarin een individueel&#13;
maximum geldt, wordt het in steunaanvragen&#13;
vermelde aantal dieren beperkt tot het voor&#13;
het betrokken bedrijfshoofd vastgestelde&#13;
maximumaantal.&#13;
2. Wanneer wordt vastgesteld dat het aantal in&#13;
een steunaanvraag aangegeven dieren groter is&#13;
dan het aantal bij de controle geconstateerde&#13;
dieren, wordt het steunbedrag berekend op&#13;
basis van het aantal geconstateerde dieren.&#13;
Behoudens overmacht en na toepassing van&#13;
lid 5 wordt het steunbedrag per eenheid echter&#13;
verlaagd met:&#13;
a) betreffende een steunaanvraag voor maximaal&#13;
20 dieren&#13;
(…)&#13;
b) in de andere gevallen:&#13;
– het percentage dat overeenkomt met het&#13;
vastgestelde verschil wanneer dit laatste ten&#13;
hoogste 5% van het geconstateerde aantal&#13;
bedraagt;&#13;
– 20% wanneer het vastgestelde verschil meer&#13;
dan 5% en ten hoogste 10% van het geconstateerde&#13;
aantal bedraagt;&#13;
– 40% wanneer het vastgestelde verschil meer&#13;
dan 10% en ten hoogste 20% van het geconstateerde&#13;
aantal bedraagt.&#13;
Er wordt geen steun toegekend wanneer het&#13;
vastgestelde verschil meer dan 20% van het&#13;
geconstateerde aantal bedraagt.&#13;
De percentages onder a) worden berekend op&#13;
basis van het in de steunaanvraag aangegeven&#13;
aantal dieren, die onder b) op basis van het&#13;
geconstateerde aantal.”&#13;
In artikel 1.1. van de Regeling is, overeenkomstig&#13;
artikel 4a van Verordening (EEG) nr.&#13;
805/68, het begrip zoogkoe als volgt gedefinieerd:&#13;
“koe van een vleesras of koe die is voortgekomen&#13;
uit een kruising met een dergelijk ras en&#13;
die deel uit maakt van een bestand dat wordt&#13;
gebruikt voor het opfokken van kalveren voor&#13;
de vleesproductie en ten minste eenmaal&#13;
gekalfd heeft, dan wel drachtige vaars die een&#13;
zoogkoe vervangt en aan dezelfde voorwaarden&#13;
voldoet.”&#13;
Artikel 6.1. van de Regeling luidt – voor zover&#13;
van belang – als volgt:&#13;
“Voor een premie komen slechts zoogkoeienproducenten&#13;
in aanmerking die:&#13;
a. het runderbestand op het bedrijf dat zij&#13;
beheren uitsluitend gebruiken voor het&#13;
opfokken van kalveren voor de vleesproduktie&#13;
en gedurende twaalf maanden, te rekenen&#13;
vanaf de dag na de dag van ontvangst door&#13;
LASER van de aanvraag, geen melk en geen&#13;
zuivelprodukten leveren, behoudens de rechtstreekse&#13;
levering van het bedrijf aan de consument&#13;
dan wel&#13;
b. (…)&#13;
en&#13;
c. gedurende ten minste zes maanden, te rekenen&#13;
vanaf de dag na de dag van ontvangst&#13;
door LASER van de aanvraag, op het bedrijf&#13;
een aantal zoogkoeien of ter vervanging daarvan&#13;
drachtige vaarzen houden dat ten minste&#13;
gelijk is aan het aantal krachtens deze regeling&#13;
voor premie in aanmerking komende koeien,&#13;
waarvoor de premie is aangevraagd.”&#13;
2.2 Op grond van de stukken en het onderzoek&#13;
ter zitting zijn in deze zaak de volgende&#13;
feiten en omstandigheden voor het College&#13;
komen vast te staan.&#13;
– Appellant heeft op 3 september 1996 op een&#13;
daartoe bestemd aanvraagformulier premie&#13;
aangevraagd voor totaal 125 zoogkoeien (verkoopseizoen&#13;
1996).&#13;
– De Algemene Inspectiedienst (AID) heeft&#13;
bij appellant over de periode 20 maart 1997&#13;
tot 7 juli 1997 een zogenoemde “controle aanhouden&#13;
zoogkoeienbestand” verricht, hetgeen&#13;
heeft geresulteerd in een op 7 juli 1997, onder&#13;
nummer 1819/97/0163, opgemaakt rapport&#13;
met bijlagen. Dit rapport behelst, voor zover&#13;
van belang, de volgende passage:&#13;
“32 aangevraagde zoogkoeien bleken niet uitsluitend&#13;
te zijn bestemd voor de opfok van&#13;
kalveren voor de vleesproduktie. Ná te zijn&#13;
geïmporteerd en zonder gekalfd te hebben in&#13;
de aanhoudperiode, zijn betreffende runderen&#13;
geslacht. Dezen werden soms meerdere keren&#13;
vervangen door het zgn “mestvee”.&#13;
Verder bleken 9 aangevraagde zoogkoeien niet&#13;
te zijn vervangen door een zoogkoe met die&#13;
bestemming óf een drachtige vaars (totaal = 41).&#13;
Ook deze zoogkoeien werden soms meerdere&#13;
keren vervangen door zgn “mestvee”.&#13;
Ten slotte bleken er 22 zoogkoeien van het&#13;
bedrijfsregister in eigendom toe te behoren&#13;
aan Smit te Pesse, die door aanvrager (blijkens&#13;
het I&amp;R-systeem) van 300896-141096 werden&#13;
gehouden. Aangezien het bewijs terzake het&#13;
“voor eigen rekening houden” in deze moeilijk&#13;
is, zijn deze 22 door ons niet in mindering&#13;
gebracht.”&#13;
In het AID-rapport wordt geconstateerd dat&#13;
in de van belang zijnde periode door appellant&#13;
met betrekking tot 84 zoogkoeien/vervangende&#13;
vaarzen aan de eisen is voldaan.&#13;
– Bij besluit van 11 juli 1997 heeft verweerder&#13;
appellant, onder bijvoeging van het AID-rapport&#13;
van 7 juli 1997, bericht dat zijn aanvraag&#13;
is afgewezen. Daarbij is als reden vermeld:&#13;
“De producent dient alle bepalingen van de&#13;
regeling in acht te nemen (artikel 2.8, lid 1).&#13;
Bij een controle door de Algemene Inspectiedienst&#13;
op Uw bedrijf is geconstateerd dat U&#13;
niet aan de gestelde voorwaarden heeft voldaan.”&#13;
– Namens appellant is op 22 augustus 1997&#13;
een bezwaarschrift ingediend tegen voormeld&#13;
besluit. In het bezwaarschrift wordt de conclusie&#13;
van de AID, inhoudende dat 41 van de&#13;
door appellant opgegeven zoogkoeien (dan&#13;
wel vervangers daarvan) – vermoedelijk – niet&#13;
aan de criteria voldeden, bestreden.&#13;
– Op 16 september 1997 heeft een hoorzitting&#13;
naar aanleiding van het bezwaar plaatsgevonden,&#13;
waarbij uitvoerig aandacht is besteed aan&#13;
de 22 aan Smit in eigendom behorende zoogkoeien.&#13;
Appellant heeft tijdens die hoorzitting&#13;
desgevraagd meegedeeld dat de afspraken met&#13;
Smit ten aanzien van het door hem weiden,&#13;
onderhouden en verzorgen van deze koeien&#13;
mondeling zijn gemaakt en dat deze koeien&#13;
vanuit de wei naar de stal van Smit zijn gegaan.&#13;
Tevens heeft appellant toegezegd dat hij, indien&#13;
hij daarvan iets op papier heeft, dit aan&#13;
verweerder zal toezenden. Vervolgens heeft&#13;
verweerder het bestreden besluit genomen.&#13;
– Bij de (fax)brief van 25 maart 1999 is&#13;
namens appellant onder meer een verklaring&#13;
d.d. 23 maart 1999 overgelegd van J. Staal,&#13;
dierenarts te Ruinen, met de volgende inhoud:&#13;
“Hierbij verklaar ik dat:&#13;
De Heer A.J. Prins Leeuwte 44 te Ruinen&#13;
sinds meerdere jaren een zoogkoeienhouderij&#13;
heeft.&#13;
Hij gebruikt hiervoor Simmenthalers uit Oostenrijk.&#13;
De kalveren werden op een leeftijd van +&#13;
6 maanden verkocht.&#13;
Koeien werden drachtig geïmporteerd of&#13;
gedekt door één van de + 4 stieren.&#13;
Dieren, die aan het eind van het weideseizoen&#13;
niet drachtig zijn werden verkocht.&#13;
Alle koeien werden door mij in november&#13;
onderzocht (+ 160 stuks).&#13;
Het percentage guste dieren is vrij hoog.&#13;
Redenen: 1 Laagenergie niveau van voer in de&#13;
zomer (Heide en onbemest grasland)&#13;
Gevolg: minder drachtige dieren&#13;
2 geen diergeneeskundig handelen op gebied&#13;
van vruchtbaarheid in weideseizoen (dieren&#13;
zijn niet te vangen)&#13;
Gevolg: minder drachtige dieren&#13;
3 Na in Oostenrijk geboren koeien zijn uitgeselecteerd&#13;
door de boeren daar. Eén van de&#13;
selectiecriteria is slechte vruchtbaarheid. (dat&#13;
is aan de buitenzijde van het dier niet te zien).&#13;
Gevolg: mooie niet drachtige koeien worden&#13;
ondanks samenweiding met de stier niet&#13;
drachtig.”&#13;
3. Het bestreden besluit&#13;
Het bestreden besluit houdt onder meer het&#13;
volgende in:&#13;
“Omdat u als producent voor 22 runderen,&#13;
welke eigendom waren van de heer Smit, premie&#13;
heeft aangevraagd, dienen deze dieren&#13;
door u te worden aangehouden. Uit de stukken&#13;
blijkt niet dat u de betreffende dieren&#13;
voor uw rekening en risico heeft aangehouden,&#13;
met andere woorden, het beheer over&#13;
betreffende dieren heeft gehad.&#13;
Bovendien heeft u, na daartoe behoorlijk in&#13;
gelegenheid te zijn gesteld, geen bewijsstukken&#13;
overgelegd waaruit blijkt dat u de zoogkoeien&#13;
van de heer Smit te Pesse voor eigen&#13;
rekening en risico heeft aangehouden. Daarbij&#13;
neem ik in aanmerking dat LASER van u geen&#13;
verplaatsingsverklaring heeft ontvangen. Tot&#13;
het indienen van een veplaatsingsverklaring&#13;
was u, als producent, wel gehouden, uitgaande&#13;
van uw verklaring ter hoorzitting dat&#13;
betreffende 22 koeien van de heer Smit op&#13;
gronden liepen bij de sterrewacht, welke niet&#13;
tot de agrarische vestigingsplaats als bedoeld&#13;
in de Regeling behoorden en alwaar de zoogkoeien&#13;
niet gedurende de gehele aanhoudperiode&#13;
zijn geweest.&#13;
Gelet op het bovenstaande moet het er daarom&#13;
voor worden gehouden dat u feitelijk over&#13;
deze 22 runderen niet het beheer voerde&#13;
derhalve voor deze 22 zoogkoeien niet aangemerkt&#13;
kan worden als producent in de zin van&#13;
artikel 1.1, eerste lid, van de Regeling. Dat&#13;
betreffende 22 runderen in het I&amp;R-systeem&#13;
wel op uw naam stonden, doet aan het vorenstaande&#13;
niet af. Immers het I&amp;R-systeem&#13;
geeft geen uitsluitsel over wie daadwerkelijk&#13;
het beheer heeft van de aangemelde runderen.&#13;
(…)&#13;
Gelet op het bovenstaande komen de betreffende&#13;
22 runderen niet voor premie in aanmerking.&#13;
Voorts is blijkens het controlerapport nummer&#13;
1819/97/0163 onder meer geconstateerd,&#13;
dat van de zoogkoeien waarvoor u premie&#13;
heeft aangevraagd, er 21 binnen de aanhoudperiode&#13;
zijn geslacht en zonder in de aanhoudperiode&#13;
te hebben gekalfd. Daarnaast&#13;
zijn van de 39 vervangers er 19 binnen de aanhoudperiode&#13;
en 19 kort na afloop van de aanhoudperiode&#13;
geslacht. Van de 39 vervangers&#13;
zijn 23 in 1997 geïmporteerd.&#13;
Gelet op vorenstaand feitencomplex, is mij&#13;
niet gebleken dat u het runderbestand op uw&#13;
bedrijf (uitsluitend) gebruikt voor het opfokken&#13;
van kalveren voor de vleesproduktie&#13;
drachtige vaarzen gebruikt die een zoogkoe&#13;
vervangen en aan dezelfde voorwaarden voldoen.&#13;
Voor wat betreft de genoemde 21 runderen en&#13;
de 19 vervangers moet het er derhalve voor&#13;
worden gehouden dat u met deze runderen&#13;
kennelijk een andere bedoeling had, in casu&#13;
slacht, dan voor (uitsluitend) gebruik voor het&#13;
opfokken van kalveren voor de vleesproduktie.&#13;
Gelet op bovenstaande voldoen 40 (21 + 19)&#13;
runderen derhalve niet aan de definitie van&#13;
zoogkoe, als bedoeld in artikel 1.1, eerste lid,&#13;
van de Regeling en artikel 4a van Verordening&#13;
805/68. Daarnaast wordt evenmin voldaan aan&#13;
artikel 6.1, tweede lid, aanhef en onder a, van&#13;
de Regeling, waarin wordt gesteld dat voor&#13;
premie slechts rundvleesproducenten in aanmerking&#13;
komen die het runderbestand op het&#13;
bedrijf dat zij beheren uitsluitend gebruiken&#13;
voor het opfokken van kalveren voor de&#13;
vleesproduktie.&#13;
Van de 21 runderen zijn er 3 (levensnummers&#13;
112673363, 112673402 en 112674760) die tevens&#13;
deel uitmaken van de 22 runderen welke&#13;
eigendom zijn van de heer Smit.&#13;
Gelet op bovenstaande komen in totaal 59&#13;
(37 + 22) runderen niet voor premie in aanmerking.&#13;
U heeft aangevraagd voor 125 zoogkoeien.&#13;
Het geconstateerde aantal dieren, met andere&#13;
woorden het aantal dieren dat wel voor premie&#13;
in aanmerking komt, bedraagt derhalve&#13;
66. Gelet op artikel 10, tweede lid, van Verordening&#13;
3887/92 vloeit uit het vorenstaande&#13;
voort, dat het percentage dieren dat niet aan&#13;
de Regeling voldoet hoger is dan 20%. Derhalve&#13;
kunt u voor uw aanvraag van 1996 niet&#13;
voor premie in aanmerking komen. Daarnaast&#13;
kunt u niet voor premie in aanmerking komen&#13;
omdat, in het onderhavige geval, niet is voldaan&#13;
aan het vereiste van artikel 6.1, tweede&#13;
lid, aanhef en onderdeel a, van de Regeling.&#13;
De teammanager heeft dan ook terecht besloten&#13;
om uw aanvraag, op grond van artikel 2.8,&#13;
eerste lid, van de Regeling, af te wijzen.”&#13;
4. Het standpunt van appellant&#13;
Appellant heeft ter ondersteuning van het&#13;
beroep – samengevat – onder meer het volgende&#13;
tegen het bestreden besluit aangevoerd.&#13;
Uit het AID-rapport blijkt dat aanvankelijk&#13;
de 22 zoogkoeien van Smit niet in mindering&#13;
zijn gebracht. Dit is eerst gebeurd bij het bestreden&#13;
besluit. Deze handelwijze van verweerder&#13;
is naar de opvatting van appellant in&#13;
strijd met het bepaalde in artikel 7:11 van de&#13;
Algemene wet bestuursrecht (hierna: Awb),&#13;
terwijl hij daardoor in zijn verweermogelijkheden&#13;
is geschaad.&#13;
Gelet op de definitie van het begrip zoogkoe&#13;
in de toepasselijke regelgeving is – anders dan&#13;
verweerder stelt – niet van belang of de&#13;
betreffende zoogkoe(ien) gedurende de aanhoudperiode&#13;
heeft (hebben) gekalfd. Dit geldt&#13;
niet alleen voor de oorspronkelijk bij de aanvraag&#13;
vermelde zoogkoeien, doch eveneens&#13;
voor de vervangers daarvan, terwijl uit de&#13;
Regeling niet blijkt dat het niet zou zijn toegestaan&#13;
verschillende keren te vervangen. De&#13;
bedrijfsvoering van appellant gedurende het&#13;
verkoopseizoen 1996 is exact dezelfde als in&#13;
voorafgaande jaren, terwijl toen door de controleur&#13;
van de AID niet is gesteld dat appellant&#13;
de zoogkoeien, waarvoor premie is aangevraagd,&#13;
te vaak zou hebben vervangen.&#13;
In het bestreden besluit is sprake van een&#13;
dubbeltelling, nu in een aantal gevallen zowel&#13;
vervangers van bij de aanvraag opgegeven&#13;
zoogkoeien als vervangers van vervangers in&#13;
mindering zijn gebracht, terwijl reeds in eerste&#13;
instantie het rund dat vervangen is – op&#13;
grond van verweerders stelling dat dit niet als&#13;
zoogkoe kan worden aangemerkt – in mindering&#13;
is gebracht. Die stelling van verweerder is&#13;
gebaseerd op de constatering dat de betreffende&#13;
runderen tijdens of kort na de aanhoudperiode&#13;
zijn geslacht Dit komt echter niet voor&#13;
rekening van appellant, nu deze runderen zijn&#13;
geslacht nadat ze door appellant waren verkocht&#13;
(en eventueel – binnen de aanhoudperiode&#13;
– vervangen).&#13;
5. Het nadere standpunt van&#13;
verweerder&#13;
In het verweerschrift heeft verweerder – mede&#13;
naar aanleiding van het beroepschrift – erkend&#13;
dat sprake is van dubbeltelling van een aantal&#13;
zoogkoeien. Naar de opvatting van verweerder&#13;
doet dit echter aan de juistheid van de bij&#13;
het bestreden besluit gehandhaafde afwijzing&#13;
van de premie-aanvraag van appellant niet af,&#13;
waartoe verweerder het volgende heeft aangevoerd.&#13;
Gebleken is dat in tegenstelling tot de inhoud&#13;
van het bestreden besluit niet 19, maar 18 vervangende&#13;
koeien tijdens de aanhoudperiode&#13;
zijn geslacht en dat ten aanzien van 11 van&#13;
deze 18 geldt dat de koe, die zij vervingen,&#13;
ook al in mindering was gebracht. In plaats&#13;
van het in het bestreden besluit vermelde aantal&#13;
van 19 vervangende koeien, die in mindering&#13;
moeten worden gebracht, dient dit aantal&#13;
derhalve (18 – 11 =) zeven te zijn. Voor de&#13;
totaaltelling betekent dit dat in plaats van&#13;
59 dieren in totaal 47 dieren niet voor premie&#13;
in aanmerking komen, zulks met inbegrip van&#13;
de 22 zoogkoeien, die eigendom zijn van Smit.&#13;
Dienaangaande merkt verweerder op dat in&#13;
het bezwaarschrift bezwaar is gemaakt tegen&#13;
de afwijzing van de premie-aanvraag als zodanig,&#13;
zonder daar delen van uit te sluiten, terwijl&#13;
appellant door het betrekken van die&#13;
22 zoogkoeien in de beslissing op bezwaar&#13;
niet in een slechtere positie is gekomen, nu de&#13;
aanvraag immers was en bleef afgewezen.&#13;
Het vorenstaande brengt verweerder nader&#13;
tot de slotsom dat van de aangevraagde&#13;
125 zoogkoeien er slechts 78 aan de voorwaarden&#13;
voldeden. Daarmee blijft de stelling&#13;
van verweerder, inhoudend dat meer dan 20%&#13;
van de dieren niet overeenkomstig de voorwaarden&#13;
van de regelgeving is aangehouden,&#13;
geheel overeind.&#13;
6. Beoordeling van het geschil&#13;
Aan het bestreden besluit, zoals hiervoor&#13;
onder 3. weergegeven, liggen twee gronden&#13;
voor handhaving van de afwijzing van de premie&#13;
ten grondslag. Enerzijds heeft verweerder&#13;
geconcludeerd dat sprake is van een situatie,&#13;
waarin ten opzichte van het geconstateerde&#13;
aantal zoogkoeien sprake is van een verschil&#13;
van meer dan 20%, zodat op grond van artikel&#13;
10, lid 2, van Verordening (EEG) nr.&#13;
3778/92 geen aanspraak op premie bestaat.&#13;
Anderzijds stelt verweerder zich op het standpunt&#13;
dat appellant, gelet op de bevindingen&#13;
van de AID, niet kan worden aangemerkt als&#13;
een zoogkoeienproducent, die op grond van&#13;
artikel 6.1, aanhef en onder a, van de Regeling&#13;
voor een premie in aanmerking kan komen.&#13;
Aangezien laatstgenoemde afwijzingsgrond&#13;
de meest verstrekkende is, zal het College&#13;
eerst tot beoordeling daarvan overgaan. Op&#13;
grond van het nadere cijfermateriaal, zoals dat&#13;
door verweerder in het verweerschrift naar&#13;
voren is gebracht en door appellant niet&#13;
afdoende – is weersproken, staat vast dat 18&#13;
van de bij de aanvraag opgegeven koeien, die&#13;
niet in eigendom aan Smit toebehoren, binnen&#13;
de aanhoudperiode en zonder gekalfd te hebben&#13;
door appellant zijn verkocht en vervolgens&#13;
zijn geslacht. Voorts blijkt uit die cijfers&#13;
dat van de vervangers, die niet dienden ter&#13;
vervanging van een van de hiervoor bedoelde&#13;
18, er binnen de aanhoudperiode 7 zijn geslacht.&#13;
Voorts komt in het kader van de onderhavige&#13;
afwijzingsgrond ook betekenis toe aan&#13;
de omstandigheid dat ook vervangers van de&#13;
koeien, die binnen de aanhoudperiode zijn&#13;
geslacht, eveneens binnen de aanhoudperiode&#13;
door appellant zijn verkocht en vervolgens&#13;
geslacht; dit betreft nader, zoals ook verweerder&#13;
berekent, 11 koeien. Op grond van het&#13;
totale aantal binnen de aanhoudperiode geslachte&#13;
koeien, bezien in relatie tot het aantal&#13;
waarop de premie-aanvraag betrekking heeft,&#13;
is de conclusie gerechtvaardigd dat appellant&#13;
niet kan worden aangemerkt als zoogkoeienproducent,&#13;
die het runderbestand dat hij beheert&#13;
uitsluitend gebruikt voor het opfokken&#13;
van kalveren voor de vleesproductie, als&#13;
bedoeld in artikel 6.1, aanhef en onder a, van&#13;
de Regeling. De omstandigheid dat appellant&#13;
die koeien niet zelf ter slachting heeft aangeboden&#13;
maakt dit niet anders. Voormelde conclusie&#13;
vindt steun in de zijdens appellant in&#13;
het geding gebrachte, hiervoor in rubriek 2.2&#13;
geciteerde, verklaring van diens veearts, waaruit&#13;
valt op te maken dat de wijze waarop&#13;
appellant zijn runderbestand beheert een van&#13;
belang zijnde oorzaak is van het hoge percentage&#13;
niet-drachtige koeien.&#13;
Overigens acht het College niet begrijpelijk&#13;
dat appellant, die voorgeeft zijn runderbestand&#13;
uitsluitend te gebruiken voor het opfokken&#13;
van kalveren, daartoe runderen aanwendt&#13;
die onder meer zijn geselecteerd op slechte&#13;
vruchtbaarheid.&#13;
Indien de stelling van appellant, inhoudende&#13;
dat hij in eerdere jaren wel premie heeft ontvangen,&#13;
terwijl hij zijn koeienbestand toen op&#13;
vergelijkbare wijze heeft beheerd, al juist is&#13;
– verweerder kan dit bevestigen noch ontkennen&#13;
– brengt dit niet met zich mee dat hij&#13;
reeds op die grond en in weerwil van voor-&#13;
melde conclusie ook thans aanspraak op premie&#13;
kan maken. Reeds op grond van het&#13;
bepaalde in artikel 6.1, aanhef en onder a, van&#13;
de Regeling heeft verweerder derhalve terecht&#13;
besloten tot handhaving van de afwijzing van&#13;
de premie-aanvraag van appellant, zodat de&#13;
argumenten van appellant die zien op de&#13;
afwijzingsgrond als bedoeld in artikel 10, lid&#13;
2, van Verordening (EEG) nr. 3778/92 geen&#13;
bespreking meer behoeven.&#13;
Ten overvloede merkt het College met betrekking&#13;
tot laatstgenoemde bepaling nog het volgende&#13;
op. Uit het hiervoor bedoelde cijfermateriaal&#13;
blijkt dat 25 van de 125 in beginsel&#13;
voor premie in aanmerking te brengen koeien&#13;
binnen de aanhoudperiode zijn geslacht,&#13;
zodat voor dit aantal niet aan alle gestelde&#13;
voorwaarden is voldaan. Indien uitsluitend&#13;
rekening wordt gehouden naar dit aantal&#13;
geslachte – niet aan Smit toebehorende – koeien,&#13;
heeft appellant in de relevante periode&#13;
(hooguit) met betrekking tot 100 (vervangende)&#13;
zoogkoeien aan de vereisten van de toepasselijke&#13;
regelgeving voldaan. Gelet op het&#13;
bepaalde in artikel 10, lid 2, van Verordening&#13;
(EEG) nr. 3887/92 dient bij een premie-aanvraag&#13;
van meer dan 20 dieren het aantal dieren,&#13;
waarmee niet aan de regelgeving wordt&#13;
voldaan te worden gerelateerd aan het aantal&#13;
waarmee dat wel het geval is. In het onderhavige&#13;
geval brengt dit met zich mee dat het&#13;
vastgestelde verschil meer dan 20%, namelijk&#13;
25%, bedraagt, zodat appellant ook op die&#13;
grond niet voor premie in aanmerking kan&#13;
komen.&#13;
Gelet op het voorgaande kan een bespreking&#13;
van de grieven van appellant betreffende de&#13;
22 zoogkoeien van Smit achterwege blijven.&#13;
Aangezien ook overigens niet is gebleken van&#13;
feiten of omstandigheden op grond waarvan&#13;
moet worden geoordeeld dat het bestreden&#13;
besluit onrechtmatig is, dient het beroep ongegrond&#13;
te worden verklaard.&#13;
Het College acht geen termen aanwezig voor&#13;
een proceskostenveroordeling met toepassing&#13;
van artikel 8:75 van de Awb.&#13;
7. De beslissing&#13;
Het College verklaart het beroep ongegrond.</content><legacyfootnotes/><footnotes><footnote/></footnotes><auteurs/><published>2001-02-01 00:00:00</published><modified>1999-06-08 00:00:00</modified><editiondate>2001-02-01</editiondate><htmlpath>https://denhollander.info/artikel/4690</htmlpath></article>
</articles></edition>
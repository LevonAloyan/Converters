<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1984</searchword><id>6417</id><udhid>UDH:TvAR/6417</udhid><titel>Aspecten van nationale landschappen</titel><searchwords><searchword>TvAR 7/1984</searchword><searchword>UDH:TvAR/6417</searchword></searchwords><attachments><attachment><name>1984_nr 7_Artikel_Dungen.pdf</name><extention>pdf</extention><url>https://denhollander.info/download/6199/ci</url></attachment></attachments><inleiding>1. INLEIDING&#13;
'Nationale Landschapsparken, tien jaar denken, praten, schrijven, en (weinig)&#13;
doen', schreef van der Kloet in het Nederlands Bosbouwtijdschrift van november/&#13;
december 1980. Op het eerste gezicht inspireert zo'n verzuchting niet tot een artikel&#13;
over Nationale Landschappen, zoals ze sinds 1980 heten. Toch ga ik graag in&#13;
op het verzoek van de redactie om dit fenomeen aan een nadere beschouwing te&#13;
onderwerpen. Reden daarvoor is, dat er de afgelopen jaren wel degelijk nieuwe ontwikkelingen&#13;
zijn geweest. Dat geldt niet alleen voor de onverkwikkelijkheden van&#13;
Winterswijk, die menigeen nog vers in het geheugen liggen. Over andere proefgebieden&#13;
zijn daarentegen positievere mededelingen te doen. Tot de nieuwe ontwikkelingen&#13;
behoort het doorlopen van de procedure der planologische kernbeslissing&#13;
van de Structuurschema's Openluchtrecreatie en Natuur- en Landschapsbehoud.&#13;
'Weg met de Nationale Landschappen', laat prof. Vroom in diverse kranten&#13;
weten.1 Vaktijdschriften in de agrarische sector laten zich niet onbetuigd in het&#13;
bespreken van het fenomeen. Kortom: er gebeurt genoeg om de Nationale Landschappen&#13;
opnieuw voor het voetlicht te halen. Het zwaartepunt in dit artikel zal liggen&#13;
op enkele juridische aspecten.</inleiding><content>2. VERSCHEIDENHEID IN DE PROEFGEBIEDEN&#13;
De voorgeschiedenis en de bedoeling van het Nationale Landschappenbeleid zijn&#13;
elders2 uitvoerig belicht, zodat ik daaraan voorbijga. Ik volsta met de omschrijving&#13;
zoals die in de structuurschema's Openluchtrecreatie en Natuur- en Landschapsbehoud3&#13;
wordt gegeven: 'Een door de Rijksoverheid als zodanig aangewezen gebied&#13;
van ten minste 10.000 ha, bestaande uit zowel natuurterreinen, wateren en/of&#13;
bossen als cultuurgronden en nederzettingen, dat een grote rijkdom vertegenwoordigt&#13;
aan natuurlijke en landschappelijke kwaliteiten en aan cultuurhistorische waarden&#13;
en als zodanig een overwegend samenhangend en harmonisch geheel vormt, waarin het beleid van de Rijksoverheid erop is gericht - uitgaande van een conceptie&#13;
voor inrichting, ontwikkeling, beheer en bestuur van het gebied als geheel - het&#13;
specifieke en gedifferentieerde karakter van het gebied, met name ook ten behoeve&#13;
van de zich recreërende mens, in stand te houden en te ontwikkelen, waarbij rekening&#13;
wordt gehouden met de sociaal-culturele en economische belangen van de aldaar&#13;
wonende en werkende bevolking'.&#13;
Het succes van de Nationale Landschaps-gedachte in de vijf proefgebieden t.w.&#13;
Mergelland, Noordwest-Overijssel, Veluwe, Waterland en Winterswijk loopt sterk&#13;
uiteen. Uitersten zijn het Winterswijkse (voorlopige) echec en het behoorlijk wortelschietende&#13;
Noordwest-Overijsselse experiment. Vooropgesteld moet worden dat ieder&#13;
proefgebied een eigen karakter heeft - een uitvloeisel van de wijze van selectie4,&#13;
hetgeen in combinatie met het verschil in houding van de bevolking een verklaring&#13;
vormt voor de verschillen in resultaat. Terwijl bijvoorbeeld de Veluwe en&#13;
Noordwest-Overijssel grotendeels uit natuurgebieden bestaan, is het agrarisch gebruik&#13;
in het proefgebied Winterswijk veel dominerender. In dit laatste proefgebied&#13;
lijkt een Nationaal Landschap nog ver weg, terwijl het Nationaal Landschap in&#13;
Noordwest-Overijssel steeds concreter vormen aanneemt, zowel voor de betrokken&#13;
overheden als voor de bevolking. Voor een deel is dat zeker te danken aan een pragmatische&#13;
aanpak.5&#13;
In de begrips-omschrijving van de Nationale Landschappen zijn de ontwikkeling&#13;
en instandhouding van de samenhang in landschap, natuur, cultuurhistorie en recreatie&#13;
wezenlijke elementen. De instrumenten, die daarvoor ten dienste staan, zijn&#13;
in beginsel gelijk aan die, welke ook buiten de Nationale Landschappen beschikbaar&#13;
zijn.&#13;
Het ruimtelijke ordeningsinstrumentarium geldt er, de Ontgrondingenwet, de&#13;
Pachtwet en de Boswet worden er toegepast, de gebieden blijven niet verschoond of,&#13;
zo men wil, verstoken van ruilverkaveling, WIR-premies worden ook daar verstrekt&#13;
etc. De extra attentie die het verwezenlijken van de doelstelling vergt komt o.m. tot&#13;
uitdrukking in het bij voorrang toepassen van bestaand instrumentarium. Zo kent&#13;
de voorrangsselectie voor de relatienota een speciale categorie voor de Nationale&#13;
Landschappen. Daarnaast wordt het tot stand brengen van nieuwe regelingen en&#13;
projecten bevorderd.&#13;
De regering heeft er steeds op gewezen, dat de invulling van het Nationaal Landschap&#13;
door de streek moet geschieden. Het is in dat opzicht illustratief een (overigens&#13;
niet uitputtende) opsomming te geven van gesubsidieerde projecten en regelingen&#13;
van de verschillende proefgebieden.&#13;
Mergelland&#13;
- opschoonplan Geul en Gulp;&#13;
- watertoevoer Sluismolen en Otten-Wijlre;&#13;
- restauratie stenen brug kasteel Goedenraad;&#13;
- restauratie toren kasteel Cartils; - aanleg geologisch natuurpad Witten;&#13;
- aanleg en onderhoud poelen;&#13;
- opknappen ondergrondse mergelgroeven;&#13;
- herstel en onderhoud hoogstamboomgaarden.&#13;
Noordwest- Overijssel&#13;
- diverse regelingen en projecten voor de rietteelt, zoals de regeling opknappen&#13;
rietlandareaal, de regeling voor het onderhoud van rietland door particulieren,&#13;
de aanleg van rietopslagplaatsen, een onderzoek naar de afzet van bladriet en de&#13;
regeling herstel rieten daken;&#13;
- onderzoek naar de waterkwaliteit en projecten ter verbetering daarvan;&#13;
- de bouw van een gezamenlijk melktanklokaal te Dwarsgracht;&#13;
- regeling herstel bruggen en vonders;&#13;
- regeling opschonen van sloten;&#13;
- regeling aangepast welstandstoezicht;&#13;
- onderzoek naar de waterkwaliteit en projecten ter verbetering daarvan;&#13;
- voorlichtingsprojecten.&#13;
Velu we&#13;
- herstelwerkzaamheden beken en sprengen;&#13;
- planmatige aanpak en inrichting motorcrossterreinen;&#13;
- regeling landschappelijke inpassing campings;&#13;
- realisering natuurpaden;&#13;
- landschapsanalyse grote enclaves.&#13;
Waterland&#13;
- aangepaste werktuigen voor vaarboeren;&#13;
- regeling verfijnd welstandstoezicht;&#13;
- onderhoudsregeling hout- en schilderwerk;&#13;
- pontje Spijkerboer;&#13;
- herinrichting Kerkplein Broek in Waterland;&#13;
- voetpad Waterlandse Zeedijk.&#13;
Winterswijk&#13;
- regeling landschappelijke inpassing campings;&#13;
- integraal beheer landgoederen;&#13;
- publicatie avifauna Winterswijk.&#13;
Uit deze opsomming blijkt, dat er een grote verscheidenheid is in soorten regelingen&#13;
en in de concrete activiteiten en projecten. Voor sommige projecten kwamen bijdragen&#13;
van ƒ 10.000,- voor, andere vergden een veelvoud daarvan.&#13;
Het totale begrotingsbedrag bedroeg in 1983 ruim ƒ 4.300.000, - .6 De genoemde&#13;
algemene regelingen zijn vrijwel alle gegoten in de vorm van provinciale verordeningen. Daarin is steeds uitdrukkelijk gesteld, dat de toepassing beperkt is tot de respectievelijke&#13;
proefgebieden, zulks alleen voor zover het Rijk gelden beschikbaar stelt.&#13;
De provincies dragen overigens bij in de kosten van uitvoering.&#13;
Hoewel deze restrictie een onzekerheid met zich meebrengt, leert de praktijk, dat&#13;
de bijdrage-regelingen een belangrijke impuls kunnen geven t.b.v. éénmalige voorzieningen&#13;
en investeringen.&#13;
Al met al is er de laatste jaren een forse hoeveelheid werk verzet. Gebleken is dat&#13;
het beleid van de Nationale Landschappen als ingrijpend wordt ervaren en heel wat&#13;
emoties oproept. Hoe zit het nu met de positie van de Nationale Landschappen tegen&#13;
het decor van de ruimtelijke relevante wetgeving?&#13;
3. WETTELIJK KADER ONTBREEKT&#13;
De Nationale Landschappen zijn een typisch produkt van 'nota-wetgeving'. De aanwijzing&#13;
in 1975 van de vijf proefgebieden, was gebaseerd op het interim-advies van&#13;
de Commissie-Verhoeve.7&#13;
Een basis van wetgeving in formele zin is er niet, of men zou de begrotingswetten&#13;
als zodanig moeten beschouwen. Die basis zou dan slechts de financiële voorzieningen&#13;
betreffen. Over de procedure van aanwijzing, de rechtsgevolgen, de financiële&#13;
continuïteit, de verhouding tot de ruimtelijke ordening, de bestuurlijke organisatie&#13;
etc. is wettelijk niets geregeld. Het heeft er lange tijd naar uitgezien, dat de Nationale&#13;
Landschappen een gedeeltelijke wettelijke verankering zouden vinden in de wijziging&#13;
van de Wet op de Ruimtelijke Ordening (WRO): de formalisering van de procedure&#13;
der planologische kernbeslissing (pkb) zou zich ook over de structuurschema's&#13;
Openluchtrecreatie en Natuur- en Landschapsbehoud hebben uitgestrekt. Nu de pkb&#13;
uit de ontwerpwijziging WRO is geschrapt, volgens de regering vanwege gebrek aan&#13;
eenstemmigheid over zowel de noodzaak als de inhoud van een wettelijke regeling8,&#13;
blijft het Nationaal Landschap voorlopig wat het was: een typisch product&#13;
van nota-wetgeving. Het ontbreken van een formeel-wettelijke basis betekent overigens&#13;
niet dat er geen parlementaire aandacht voor het beleid zou zijn. Meer dan eens&#13;
heeft de Tweede Kamer zich uitgesproken over de Nationale Landschappen.9 De&#13;
houding aldaar is kortheidshalve als 'kritisch ondersteunend' te omschrijven. Benadrukt&#13;
is dat voor diverse voorwaarden in sfeer van voorlichting, prijskaartjes, inspraak&#13;
en overleg aandacht dringend nodig is.&#13;
4. WEL OF NIET EEN WETTELIJKE REGELING?&#13;
De wettelijke regeling van de Nationale Landschappen is meermalen bepleit, o.a. door Luteijn¹º :'De definitieve aanwijzing zal dan moeten plaatsvinden via een wettelijke&#13;
procedure, die onderdeel uitmaakt van een speciale Wet op de Nationale&#13;
Landschappen'. Ook de Raad van Advies voor de Ruimtelijke Ordening denkt in&#13;
de richting van een wettelijke regeling", terwijl in dit tijdschrift De Haan en&#13;
Noordanus de noodzakelijkheid daarvan hebben weergegeven.12 Hiermee wordt afwijzend&#13;
gereageerd op de conclusie van het eindadvies Nationale Landschapsparken.&#13;
Daarin stelde de Commissie Verhoeve: 'Naar het zich laat aanzien, ontbreekt&#13;
aan het ontwerpen van een aparte wet voorshands de noodzaak'.&#13;
Zij vindt dat het beleid voldoende handen en voeten kan krijgen, en dat op een&#13;
verantwoorde wijze, bij gebruikmaking van bestaande wettelijke bepalingen. Daarvan&#13;
zouden er evenwel diverse aanpassing behoeven.&#13;
Als men de drie groene nota's uit 1975 in herinnering roept 13, ontstaat het volgende&#13;
beeld: voor de uit de Relatienota voortvloeiende regelingen is een wettelijke&#13;
grondslag voorzien in de Beheerswet. De Nationale Parken zouden wettelijke grond&#13;
onder de voeten krijgen in de te herziene Natuurbeschermingswet. De Nationale&#13;
Landschappen blijven 'nota-wetgeving'.&#13;
Door de voorstanders van een wettelijke regeling van de Nationale Landschappen&#13;
zijn vooral argumenten van rechtsbescherming, schadevergoeding en financiële&#13;
continuïteit gebruikt. Ik beoordeel deze argumenten in het navolgende vanuit de&#13;
praktijk in de proefgebieden. Laat ik daarbij vooropstellen dat de animo voor een&#13;
'Wet op de Nationale Landschappen' niet bijster groot lijkt. Het politieke gesternte&#13;
is niet gunstig, getuige bijvoorbeeld de (vooralsnog vooral verbale) dereguleringshausse.&#13;
5. RECHTSBESCHERMING&#13;
Gesteld, dat het Rijk zou besluiten tot aanwijzing van een proefgebied tot Nationaal&#13;
Landschap, dan staan daartegen bij de huidige stand van wetgeving, geen administratief-&#13;
rechtelijke voorzieningen open. Ook tegen een beheers- en ontwikkelingsprogramma14&#13;
is dat niet het geval. Nu is het ontbreken van bezwaar- of beroepsmogelijkheden&#13;
tegen een gebiedsaanwijzing geen onbekend verschijnsel in het&#13;
Nederlandse bestuursrecht. Ik denk aan het plaatsen van een ruilverkaveling op het&#13;
voorbereidingsschema, het besluit tot ruilverkaveling zelf, de aanwijzing tot Staatsnatuurmonument ingevolge de Natuurbeschermingswet, de tracé-vaststelling van&#13;
een rijksweg, en zo zijn er nog wel andere voorbeelden. Dat neemt niet weg, dat het&#13;
de voorkeur verdient een toetsing achteraf een vast onderdeel van gebiedsaanwijzingsprocedures&#13;
te doen zijn, derhalve ook van de procedure tot aanwijzing van de&#13;
Nationale Landschappen. In dit opzicht is er veel te zeggen voor een grotere onderlinge&#13;
gelijkenis tussen de diverse gebiedsaanwijzingenprocedures waarin een beroepsregeling&#13;
een plaats behoort te hebben.&#13;
De verdienste van de discussie rond de zgn. operationele gebiedsaanwijzing schuilt&#13;
mede in het inzichtelijk maken van dit besef. De aanwijzing tot Nationaal Landschap&#13;
heeft als gevolg, dat een samenhang in beleid tot stand kan komen, waaraan&#13;
het beheers- en ontwikkelingsprogramma als een soort bestuurlijk actieprogramma&#13;
ten grondslag ligt. Het is uitvoeringsgericht en leidt tot bestuurlijke binding voor betrokken&#13;
overheden. De 'externe effecten van zelfbinding' kunnen d.m.v. de toepassing&#13;
van wettelijke regelingen en subsidiëring een ieder raken.&#13;
Van de gecoördineerd toe te passen instrumenten zoals die zijn opgesomd in het&#13;
Eindadvies15 kennen de meeste bezwaar- en beroepsmogelijkheden, die voldoende&#13;
rechtsbescherming bieden alsmede garanties tegen buitenproportionele benadeling&#13;
of schade. Andere toe te passen instrumenten hebben het kenmerk van de vrijwilligheid.&#13;
Niemand kan worden gedwongen een onderhoudsovereenkomst ex Relatienota&#13;
te ondertekenen. Niemand is, om een Waterlands voorbeeld te gebruiken, gedwongen&#13;
zijn huis te schilderen met subsidie. Niemand is verplicht zijn gronden aan&#13;
een Natuurbeschermingsinstantie over te dragen. Tegen deze achtergrond wil ik de&#13;
stelling dat een wettelijke regeling een conditio sine qua non is voor een aanwijzing&#13;
tot Nationaal Landschap enigszins relativeren. Waarborgen in de fase vóór de aanwijzing&#13;
zijn ook uitgebreid aanwezig. Voorop staat, dat er geen Nationaal Landschap&#13;
komt, als het provinciaal bestuur geen voorstel daartoe doet, terwijl ook een&#13;
positieve houding van betrokken gemeentebesturen onontbeerlijk is.&#13;
Er is niet voorzien in enige 'overruling' van lagere overheden en zo iets zou ook&#13;
weinig vruchten afwerpen. (De voorlopige ontwerpen voor regeling van de Operationele&#13;
Gebiedsaanwijzing kennen een dergelijke 'zachte dwang' wel en ook in andere&#13;
regelingen komen dergelijke constructies voor.)16 Daarnaast heeft bijvoorbeeld het&#13;
Eindadvies ruime aandacht geschonken aan de bestuursstructuur rond het Nationaal&#13;
Landschap. In Noordwest-Overijssel is o.m. de legitimatie van het Landschappenbeleid&#13;
mede afkomstig van de zgn. hoorgroep. In deze hoorgroep is de plaatselijke&#13;
bevolking door een ruim aantal leden17 vertegenwoordigd.&#13;
Het is ook geheel in overeenstemming met de opzet van het Nationaal Landschappenbeleid,&#13;
dat het initiatief voor diverse regelingen, genoemd onder 2, van de hoorgroep&#13;
afkomstig is.&#13;
Over de vrees, dat een buiten-wettelijk beheers- en ontwikkelingsprogramma niet&#13;
tot een gecoördineerd beleid zal leiden18, zou ik het volgende willen opmerken. Het&#13;
gebrek aan samenwerking is niet in de eerste plaats een wetgevingsprobleem, maar vooral een bestuurlijk probleem. Als doelstellingen van overheden en&#13;
organisaties te ver uiteenliggen, verandert de wetgever daarin weinig.&#13;
6. SCHADEVERGOEDING&#13;
Een ander argument voor een wettelijke regeling is de&#13;
schadevergoedingsproble-matiek en dan meer in het bijzonder de cumulatie&#13;
van schade.19 Bedoeld wordt daarmee, dat uit een samenloop van sectorale en&#13;
ruimtelijke regelingen verschillende beperkingen voortvloeien, die elk op&#13;
zich niet voldoende zijn voor het aannemen van 'onevenredig nadeel', maar&#13;
dat ze tesamen die kwalificatie wel verdienen.&#13;
In dit tijdschrift20 heeft Noordanus een aantal aanwijzingen opgesomd, die&#13;
op hetzelfde gebied betrekking kunnen hebben:&#13;
Nationaal Landschap, stiltegebied, bodembeschermingsgebied, een&#13;
bestemming agrarisch gebied met hoge landschappelijke en&#13;
natuurwetenschappelijke waarde. Deze opsomming kan zonder moeite&#13;
worden aangevuld.&#13;
Nu is het samenvallen van verschillende soorten gebiedsaanwijzingen niet&#13;
een exclusief verschijnsel van Nationale Landschappen, zoals uit de&#13;
opsomming al blijkt. Het is me dan ook niet duidelijk welk belang ertoe&#13;
dwingt, dat juist bij een Nationaal Landschap voor de cumulatieve&#13;
schadevergoedingsproblematiek een wettelijke regeling tot stand moet&#13;
komen, alvorens tot aanwijzing te kunnen besluiten, temeer niet daar&#13;
zorgvuldig gecoördineerde toepassing van de diverse instrumenten het uitgangspunt&#13;
is. Daarnaast meen ik dat de problematiek in praktijk niet de&#13;
gevreesde vormen aanneemt. Een indicatie daarvoor vormt het zeer geringe&#13;
aantal schade-vergoedingsverzoeken n.a.v. aanwijzingen tot Beschermd&#13;
Natuurmonument op basis van de Natuurbeschermingswet. Als het&#13;
werkelijke probleem ligt in het onvoldoende functioneren van art. 49 WRO,&#13;
dan ligt het voor de hand in verbetering daarvan de oplossing te zoeken.&#13;
De commissie-Samkalden heeft in haar rapport over art. 49 WRO ook een&#13;
suggestie gedaan ter oplossing van mogelijke cumulatieve schade, t.w.: de&#13;
gemeenteraad houdt het verzoek om schadevergoeding aan, en vraagt het in&#13;
aanmerking komend orgaan te beslissen, alsof het verzoek daar was&#13;
ingediend.&#13;
Onder 9. zal ik aangeven, dat voor het gebied als geheel van cumulatief&#13;
nadeel geen sprake is. Integendeel, het zal blijken dat het juister is te spreken&#13;
van een cumulatief voordeel.&#13;
7. HERZIENING VAN PROVINCIE- EN GEMEENTEWET&#13;
Er is evenwel een derde argument om aandacht te schenken aan de&#13;
wettelijke verankering van het Nationale Landschap. Het betreft de op 1&#13;
januari 1984 in werking getreden wijziging van de Provinciewet en de&#13;
Gemeentewet. Ingevolge de art. 114b, lid 1 Provinciewet en 231b, lid 1 Gemeentewet zullen, kort gezegd, doeluitkeringen&#13;
uit 's Rijks kas alleen nog worden verstrekt, indien daarvoor een formeel-wettelijke&#13;
regeling van kracht is.21 Er geldt een overgangstermijn van 5 jaar na datum van inwerkingtreding.&#13;
Dit houdt, toegepast op de Nationale Landschappen, in, dat&#13;
binnen 5 jaar een wettelijke regeling voor de specifieke uitkeringen t.b.v.&#13;
Nationale Landschappen tot stand moet komen, willen de uitkeringen niet opgaan&#13;
in die uit het provincie- resp. gemeentefonds.&#13;
De Minister van Landbouw en Visserij heeft deze problematiek al wel&#13;
onderkend voor de uitkeringen t.b.v. de zgn. A-2 werken e.d. In de ontwerp-&#13;
Landinrichtings-wet is, op een plaats, die daarvoor gezien het systeem van de&#13;
wet niet direct voor de hand ligt, t.w. in het slot van art. 11, een voorziening&#13;
opgenomen. Dit, terwijl de uitvoering van bedoelde werken geheel los staat van&#13;
het in de wet voorziene landinrichtingsinstrumentarium .&#13;
Zou deze weg gekozen worden voor de uitkeringen t.b.v. een Nationaal Landschap,&#13;
dan rijst de vraag bij welke wettelijke regeling kan worden aangehaakt.&#13;
Doorslaggevende argumenten om in de Landinrichtingswet, de Beheerswet, de&#13;
Natuurbeschermingswet of de in het vooruitzicht gestelde wet op de Openlucht&#13;
recreatie of elders een kapstokartikel op te nemen zijn er niet.&#13;
8. FINANCIËLE CONTINUÏTEIT&#13;
Spreken over financiële aangelegenheden kan niemand om de cruciale vraag&#13;
heen, of in de financiële gevolgen van het Nationale Landschappenbeleid&#13;
voldoende is voorzien. Voor de korte termijn lijkt dat het geval. Zo is het&#13;
begrotingsartikel voor de Nationale Landschappen ontzien bij alle bezuiniging, die&#13;
het laatste jaar over ons kwam. Het uitgetrokken bedrag is voor 1984 gelijk aan dat&#13;
voor 1983, zoals gezegd ruim ƒ 4.300.000,-.&#13;
Met dit bedrag dienen de vijf proefgebieden zich te behelpen. Van de kant van&#13;
enkele colleges van Gedeputeerde Staten is de Minister van Landbouw en Visserij&#13;
bericht, dat minder geld dan toegewezen niet anders dan een afbouw van het proefbeleid&#13;
zou kunnen betekenen. Voor de langere termijn zijn de vooruitzichten niet&#13;
duidelijk. Wel staat vast, dat de stap van proefgebiedenbeleid naar de verwezenlijking&#13;
van de twintig voorziene Nationale Landschappen slechts vertraagd kan worden&#13;
gezet.22 Zou de aanwijzing van ten hoogste vijf (proef-)gebieden het maximum&#13;
zijn, dan zou bovendien het element 'nationaal' in het landschappenbeleid op de&#13;
achtergrond raken.23De RARO heeft gevraagd naar een soort voorbereidingsschema voor Nationale Landschappen24 zulks naar analogie van het voorbereidingsschema&#13;
voor ruilverkavelingen.&#13;
Verschillen tussen die twee soorten schema's zijn er zeker. Hierbij denk ik aan de&#13;
consequenties in de tijd (een ruilverkaveling is begrensd in tijd; een aanwijzing tot&#13;
Nationaal Landschap in beginsel niet) en de 'veto-rol' van het provinciaal bestuur&#13;
bij de aanwijzing tot Nationaal Landschap.&#13;
Niettemin kan zo'n voorbereidingsschema goede diensten bewijzen als ondersteuning&#13;
van de financiële zekerheid. Ten departemente bestaat vooralsnog de voorkeur&#13;
voor meerjarenbegroting en het benutten van de begrotingstoelichting voor meerjarenvooruitzichten.&#13;
9. NATIONAAL LANDSCHAP EN RUIMTELIJK ORDENING&#13;
In agrarische kringen bestaat de vrees dat een Nationaal Landschap inherent is aan&#13;
'beperkingen'. In verband met bedoelde vrees valt wel de term planologische schaduw.&#13;
In mijn ogen is deze vrees niet terecht.&#13;
De functionele verdeling in aanduidingen en bestemmingen is en blijft gebaseerd&#13;
op een afweging van belangen. Deze afweging is op haar beurt ingegeven door de&#13;
waarden voor de diverse functies. Men moet zich de zaak veeleer zo voorstellen, dat&#13;
zowel de 'zware' planologische regeling als de selectie tot potentieel Nationaal Landschap&#13;
hun oorsprong vinden in de grote waarden van deze gebieden voor natuur,&#13;
landschap en cultuurhistorie.&#13;
Te constateren valt dat in de potentiële Nationale Landschappen streek- en bestemmingsplannnen&#13;
verhoudingsgewijs veel zware aanduidingen en bestemmingen&#13;
kennen. Vanzelfsprekend is dat niet ingegeven door het Eindadvies of Structuurschema's,&#13;
maar door het onmiskenbaar gegeven dat het om waardevolle gebieden&#13;
gaat.&#13;
Het intensiever toepassen van bestaande beleidsinstrumenten en het toevoegen&#13;
van nieuwe faciliteiten heeft voor de proefgebieden tot gevolg gehad, dat er een cumulatief&#13;
voordeel is ontstaan. Dit effect wordt nog vergroot doordat het niet louter&#13;
gaat om beleidsonderdelen van het eerstverantwoordelijk departement. Er is een&#13;
tendens te onderkennen dat ook andere departementen dan Landbouw en Visserij&#13;
een verhoogde aandacht geven. Als voorbeelden kan worden gewezen op extra werkgelegenheids-&#13;
projecten, op het kunnen behouden van een schooltje in de kleine kern&#13;
Kalenberg, op bijdragen van het Ministerie van VROM voor een project van geluidsarme&#13;
boten. Ook komt het voor, dat de mogelijkheden van het proefgebied beleid&#13;
van een ander departement steunen: met bijdragen van Monumentenzorg is de&#13;
watermolen van Otten-Wijlre gerestaureerd en dankzij het Nationaal Landschap&#13;
draait deze molen weer daadwerkelijk.&#13;
De leefbaarheid, een belangrijk terugkerend onderwerp van gesprek in de proefgebieden,&#13;
is met dergelijke koppelingen gebaat. Zolang binnen de doelstelling wordt&#13;
geopereerd, is dit beleid toe te juichen, omdat daarmee de maatschappelijke acceptatie van de Nationale Landschappen wordt bevorderd. Sterker nog: aandacht voor&#13;
de leefbaarheid is noodzakelijk voor het kunnen realiseren van de doelstelling.&#13;
In het Eindadvies geeft de commissie-Verhoeve aan, dat de ruimtelijke aspecten van&#13;
nationale landschappen in actuele streekplannen worden verwerkt. De wijze waarop&#13;
dit gebeurt is (uiteraard) een zaak van de provinciale besturen. Mijns inziens hoeft&#13;
dit niet perse te betekenen, dat streekplankaarten exacte begrenzingen laten zien.&#13;
Van belang is vooral, dat de zonering aanknopingspunten biedt voor een begrenzing,&#13;
die de beschreven eenheid van het Nationaal Landschap recht doet. In deze&#13;
gedachtengang is het voldoende dat het Streekplan in het beleidsprogramma, dat ieder&#13;
modern streekplan in een of andere vorm kent, voorziet in de mogelijkheid van de&#13;
aanwijzing tot Nationaal Landschap, zulks voor een gebied dat nader omgrensd zal&#13;
worden. Ter vergelijking: ook van bijvoorbeeld een landinrichtingsgebied wordt de&#13;
begrenzing niet op de plankaart opgenomen.&#13;
10. SLOT&#13;
Aan het slot van mijn betoog maak ik een klein rechtsvergelijkend uitstapje. In veel&#13;
West-Europese landen is wetgeving tot stand gebracht over gebiedsaanwijzingen met&#13;
karaktertrekken van het Nationaal Landschap. Zo heeft West-Duitsland zijn 'Landschaftsschutzgebiete',&#13;
Frankrijk zijn 'Parcs Naturels régionaux' en Engeland zijn&#13;
'National Parcs'. Kenmerkend voor de wetgeving is, dat, zeker in West-Duitsland en&#13;
Engeland, de landbouw in een sterke uitzonderingspositie wordt geplaatst.25 Het&#13;
duidelijkst is dit terug te vinden in de enkele wettelijke ficties uit de Duitse (Raamwet)&#13;
Bundesnaturschutzgesetz. In § 1,3 is te lezen 'Der OrdnungsgemaBe Land- und&#13;
Forstwirtschaft kommt für den Enthaltung des Kultur- und Erholungslandschaft&#13;
eine zentrale Bedeutung zu: Sie dient in der Regel den Zielen dieses Gesetzes'.&#13;
Nog sterker is § 8,7 geformuleerd: 'Die im Sinne dieses Gesetzes Ordnungsgemafie&#13;
land-, forst-, und fischereiwirtschaftlichte Bodennutzung ist nicht als Eingriff in&#13;
Natur und Landschaft anzusehen'.&#13;
Hoewel uitzonderingsposities voor de landbouw in het Nederlands bestuursrecht&#13;
niet onbekend zijn - vgl. art. 10 van de Wet op de Ruimtelijke Ordening - zit het&#13;
Nederlandse beleid op een andere lijn. Voor de Nationale Landschappen houdt die&#13;
in, dat de landbouw gevraagd wordt mee te denken over het instandhouden van wezenlijke&#13;
gebiedskenmerken. Met louter afwijzing is noch het Nationale Landschappenbeleid,&#13;
noch de agrarische stand gebaat. Instrumenten als streekplan, bestemmingsplan,&#13;
Boswet, kapverordening enz. zullen blijven toepassing vinden. Maar&#13;
juist de beschreven extra attentie zou achterwege blijven. Welbegrepen eigenbelang&#13;
kan bijdragen tot realisering van de doelstelling.26 Het verdient daarom aanbeveling&#13;
het proefgebiedenbeleid voort te zetten. Juridisch bestaan er geen beletselen om het proefgebiedenbeleid definitief te maken. Wel zal op den duur een formeelwettelijke&#13;
regeling onontbeerlijk zijn. Op het moment van verschijnen van dit artikel&#13;
heeft wellicht deel d van het Structuurschema Openluchtrecreatie hierover meer duidelijkheid&#13;
geboden.&#13;
Een succesvolle voortzetting van het beleid stelt hoge eisen aan de overheid. Allereerst&#13;
is het dringend noodzakelijk dat de maatschappelijke acceptatie alle aandacht&#13;
blijft houden. Daarvoor is die gebieds- en streekgerichte invulling nodig, die ook&#13;
haar uitdrukking zal moeten vinden in een bestuursmodel. Daarnaast is het bieden&#13;
van financiële zekerheid voor de langere termijn onontbeerlijk. Als de financiële&#13;
armslag zal verdwijnen, zal niet alleen bij velen een gevoel van vergeefse moeite&#13;
resteren. Belangrijker is, dat schade zal worden toegebracht aan de samenhang in&#13;
de proefgebieden. Daarom bepleit ik:&#13;
'Vele jaren denken, praten, schrijven, maar vooral veel doen'.</content><legacyfootnotes>1. Zie o.m. Deventer Dagblad, 9 januari 1984, Leidse Courant, d.d. 7 januari 1984, en de Gelderlander,&#13;
27 maart 1984.&#13;
2. M. van Genne, Nationale Landschappen in Nederland, Nederlands Bosbouwtijdschrift november/&#13;
december 1980, p. 281. Drs. W.J. Brunsveld, Nationale Landschappen: conflict of synthese? Recrea&#13;
tie en Toerisme 1984, nr. 3.&#13;
3. Structuurschema Openluchtrecreatie, deel a, p. 98, Structuurschema Natuur- en Landschapsbehoud,&#13;
deel a, p. 170, 's-Gravenhage 1981.&#13;
4. Eindadvies Nationale Landschapsparken, TK 1979-1980, 13284, nrs. 3-4, p. 10 e.v.&#13;
5. P.P. Bosch, Vijf jaar proefgebied Nationaal Landschap Noordwest-Overijssel. Nederlands Bosbouwtijdschrift&#13;
november/december 1980, p. 290.&#13;
6. Voor 1984 en 1985 heeft het Ministerie van Landbouw en Visserij daarnaast in het kader van de werkgelegenheidsstimulering&#13;
ƒ 9 miljoen toegewezen aan de Nationale Landschappen.&#13;
7. Interimadvies Nationale Landschapsparken, TK 1974-1975, 13284, nrs. 1-2.&#13;
8. Zie hierover Mr. G.J. Jansen, De wijziging van de Wet op de Ruimtelijke Ordening en de effecten&#13;
van de deregulering, Bouwrecht 1984, p. 2.&#13;
9. Vgl. bijv. Handelingen, verslag van de UCV Vaste Commissie voor Landbouw d.d. 16 november&#13;
1983.&#13;
10. D. Luteijn, Landschapsparken in Nederland?&#13;
Nederlands Bosbouwtijdschrift november/december 1980, p. 310.&#13;
Idem: het advies van het Landbouwschap d.d. 16-10-1980 over het Eindadvies Nationale Landschapsparken.&#13;
11. Raad van Advies voor de Ruimtelijke Ordening. De drie groene Structuurschema's deel c: advies,&#13;
p. 82.&#13;
12. Prof. Mr. P. de Haan, Advies inzake de regeling van het landschapsbeheer en de landschapsparken&#13;
op lange en korte termijn, De Pacht 1975, p. 206 e.v.&#13;
Mr. P.G.A. Noordanus, De ontwikking van de beheerswetgeving Landelijk Gebied, Agrarisch Recht&#13;
1982, p. 90.&#13;
13. TK, 1974/1975, nr. 13.284 nrs. 1-2 en nr. 13.285 nrs. 1-2.&#13;
14. Zie over het beheers- en ontwikkelingsprogramma het Eindadvies Nationale Landschapsparken, TK&#13;
1979-1980, 13.284, nr. 3-4, p. 27 e.v.&#13;
Over de veelheid van gebiedsaanwijzingsprocedures handelt het artikel van Lotte Valkenburg, Natuur&#13;
en Landschap: 15 variaties in gebiedsaanwijzing, Milieu en Recht 1983/1, p. 14 e.v.&#13;
15. Eindadvies, zie noot 4, p. 52 e.v.&#13;
16. Bijv. Ontwerp-Landinrichtingswet, art. 116&#13;
17. Deze leden handelen zonder last of ruggespraak van geledingen uit de bevolking, hoewel zij wel daar&#13;
uit gekozen zijn.&#13;
18. Zie noot 11, p. 92&#13;
19. Zie noot 10.&#13;
20. Zie noot 11, p. 102&#13;
21. De teks van art. 144 b, lid 2 Provinciewet luidt (art. 2376 Gemeentewet luidt analoog):&#13;
'Uitkeringen uit 's Rijks kas aan provincies waarvan de besteding vooraf is aangegeven of die worden&#13;
verstrekt voor de besteding van de kosten van bepaalde taken of activiteiten worden geregeld bij of&#13;
krachtens wet. Uitkeringen uit 's Rijkskas aan provincies, die door de aard van het betrokken ont&#13;
werp een tijdelijke karakter hebben, worden geregeld bij algemene maatregel van bestuur'.&#13;
22. Vgl. de uitspraak van de Hoofddirecteur Natuurbehoud en Openluchtrecreatie van het Ministerie van&#13;
Landbouw en Visserij in Elseviers weekblad d.d. 25 februari 1984:&#13;
'Gezien de financiële situatie van het Rijk zie ik in de komende jaren geen twintig Nationale Landschappen&#13;
ontstaan'.&#13;
23. Vergelijk de zorgvuldige selectie - zie noot 4 - van twintig representatieve land schap sty pen in&#13;
Nederland.&#13;
24. Zie noot 10, p. 84.&#13;
25. Hierover uitgebreid B. Huizinga-Kesting, Boeren in een Landschapspark, doctoraalscriptie R.U. Lei&#13;
den, augustus 1979.&#13;
26. In dit licht is het sprekend, dat de groep agrariërs die gebruik maakt van de relatienota-beheersover&#13;
eenkomsten in het proefgebied Noordwest-Overijssel, qua leeftijd, bedrijfsopvolging, bedrijfsgrootte&#13;
e.d. niet significant verschilt van de totale groep agrariërs in het gebied.</legacyfootnotes><footnotes><footnote/></footnotes><auteurs>mr G.P.M, van den Dungen</auteurs><published>1984-07-01 00:00:00</published><modified>1984-07-01 00:00:00</modified><editiondate>1984-07-01</editiondate><htmlpath>https://denhollander.info/artikel/6417</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1989</searchword><id>7841</id><udhid>UDH:TvAR/7841</udhid><titel>'Pieternella Adriana Manneke / Bernard Baudouin Emmanuel Charles Ghislain Rolin Jacquemijns en Charlotte Francoise Mi-cheline Hedwige Marie Rolin Jacquemijns (TvAR 1989/4257)</titel><searchwords><searchword>TvAR 7/1989</searchword><searchword>TvAR 1989/4257</searchword><searchword>UDH:TvAR/7841</searchword></searchwords><attachments><attachment><name>1989_nr 7_Rechtspraak_4257.doc</name><extention>doc</extention><url>https://denhollander.info/download/16401/ci</url></attachment></attachments><inleiding>4257 Pachtwet, art. 49, 50 en 54&#13;
Ook als sprake is van omstandigheden als bedoeld in art. 54 der Pachtwet en de daar genoemde termijn nog niet is verstreken, kan een medepachter die niet of niet meer persoonlijk bij de exploitatie van het ge­pachte is betrokken, vorderen uit de pacht te worden ontslagen ongeacht of hij al dan niet tot de in art. 54, lid 2, der Pachtwet be­doelde categorie personen behoort en onge­acht of inmiddels van de zijde van de ver­pachter al dan niet een vordering tot ont­binding van de pachtovereenkomst is inge­diend.&#13;
Gelijktijdig aanhangig zijn:&#13;
de tegen de drie pachters ingestelde&#13;
vordering van de verpachters tot ontbin­-&#13;
ding van de pachtovereenkomst;&#13;
de vordering van twee van de pachters&#13;
om uit de pacht te worden ontslagen;&#13;
de vordering van de derde pachter om&#13;
zijn beide zonen als pachter in zijn plaats te&#13;
stellen.&#13;
Op de vordering van twee van de pach­ters om uit de pacht te worden ontslagen moet eerst worden beslist omdat, hoe deze beslissing ook uitvalt, deze in geen enkel opzicht prejudicieert op de beslissing op de beide andere vorderingen. Vervolgens moet op de indeplaatsstellingsvordering van de derde pachter worden beslist, aangezien om de continuïteit van het bedrijf van de overleden pachter te waarborgen de vorde­ring tot pachtontbinding na het overlijden van de pachter slechts behoort te worden toegewezen indien zich alsdan - eventueel na toepassing van art. 54, lid 2, 49 en/of 49a der Pachtwet - niemand opdoet ten aanzien van wie in redelijkheid van de ver­pachter kan worden gevergd dat hij de pacht met deze als pachter voortzet.&#13;
De pachter, die voor vererving pachter is geworden, heeft niet minder rechten dan enige andere pachter.  Met name verzet&#13;
geen bepaling van de Pachtwet - ook niet de bepalingen die verband houden met het door de pachter bereikt hebben van de 65-jarige leeftijd - zich tegen het indienen van een vordering ex art. 49 der Pachtwet, zulks ook niet als daarbij de indeplaatsstel-ling wordt gevorderd van een of meer per­sonen van wie de overleden pachter niet de indeplaatsstelling heeft kunnen vorderen. De wetgever heeft door de invoering van de met het bereiken van de 65-jarige leef­tijd door de pachter verband houdende wij­ziging van de Pachtwet in 1984 het enkele bereiken of bereikt hebben van de 65-jarige leeftijd door de pachter niet willen aanmer­ken als een grond voor pachtontbinding, doch slechts als grond voor niet-verlenging bij het einde van de lopende pachttermijn. Hieraan doet niet af dat een vordering tot indeplaatsstelling ex art. 49, lid 6, of 54, lid 6, der Pachtwet moet worden afgewezen als de voorgestelde pachter de leeftijd van 65 jaar heeft bereikt en de verpachter des­wege bezwaar maakt tegen toewijzing van de vordering.&#13;
Pachtkamer Gerechtshof Arnhem, arrest d.d. 10 oktober 1988&#13;
In de zaak van:&#13;
Pieternella Adriana Manneke, wonende te Breskens, gemeente Oostburg, en Cathari-na Abramina Manneke, wonende te Swif-terband, gemeente Dronten, appellanten, procureur: mr. J.M.J. Huver;&#13;
tegen&#13;
Bernard Baudouin Emmanuel Charles Ghislain Rolin Jacquemijns, wonende te Linal (België), en Charlotte Francoise Mi-cheline Hedwige Marie Rolin Jacquemijns, wonende te Woluwé St. Pierre (België), geïntimeerden, procureur: mr. Y.C. Swart-ling.</inleiding><content>Het gerechtshof te Arnhem, pachtkamer; Gezien de stukken van het geding, waar­onder het tussen partijen door de pachtka­mer van het kantongerecht te Oostburg ge­wezen vonnis van 3 september 1987, dat in fotocopie aan dit arrest is gehecht;&#13;
Overwegende:&#13;
Appellanten, eiseressen in eerste aanleg, -&#13;
hierna ook Manneke c.s. te noemen - zijn bij exploit van 1 oktober 1987 in hoger be­roep gekomen van voormeld vonnis, met gelijktijdige dagvaarding van geïntimeer­den, gedaagden in eerste aanleg, - hierna ook Rolin Jacquemijns c.s. te noemen -voor dit hof.&#13;
Bij memorie van grieven is na te melden grief aangevoerd en is geconcludeerd het vonnis, waarvan beroep, te vernietigen en, opnieuw rechtdoende, alsnog toe te wijzen de oorspronkelijke vordering van appellan-ten en hen mitsdien uit de pacht van de ten processe bedoelde boerderij de Forthoeve te ontslaan, zulks met veroordeling van geïntimeerden in de kosten van het geding in hoger beroep.&#13;
Bij memorie van antwoord is verweer ge­voerd met conclusie het vonnis, waarvan beroep, te bekrachtigen, kosten rechtens.&#13;
Ter zitting van dit hof van 4 juli 1988 is de zaak vervolgens bepleit, voor Manneke c.s. door mr. L.J. den Hollander Sr., advo­caat te Middelharnis, en voor Rolin Jac­quemijns c.s. door mr. Y.C. Swartling, ad­vocaat te Geldermalsen.&#13;
Daarna hebben partijen de stukken, waaronder de pleitnota's, aan het hof over­gelegd voor het wijzen van arrest.&#13;
De grief&#13;
De grief luidt:&#13;
Ten onrechte heeft de pachtkamer van het kantongerecht de vordering van eiseres­sen wel ontvankelijk, doch niet toewijsbaar verklaard en die als ongegrond ontzegd, in plaats van die vordering toe te wijzen.&#13;
De vaststaande feiten &#13;
Als enerzijds gesteld en anderzijds erkend dan wel niet of onvoldoende weersproken staat ten processe het navolgende vast:&#13;
- bij pachtovereenkomst van 23 februa­-&#13;
ri 1967 werd door de rechtsvoorganger van&#13;
Rolin Jacquemijns c.s. aan Abraham Pie-&#13;
ter  Manneke verpacht de  hofstede,  ge­-&#13;
naamd Forthoeve, met daartoe behorende&#13;
gebouwen en grond, thans kadastraal be­-&#13;
kend gemeente Oostburg, sectie EL, nrs.&#13;
229 en 113, thans totaal groot 15.70.95 ha;&#13;
- deze verpachting geschiedde voor de&#13;
duur van 12 jaar, eindigend 28 februari&#13;
1979, welke duur inmiddels enkele keren&#13;
van rechtswege met 6 jaar is verlengd,&#13;
laatstelijk tot 28 februari 1991;&#13;
- Abraham Pieter Manneke is op 17 september 1986 overleden, als zijn enige erfgenamen achterlatend zijn broer Ma­theus Abraham Manneke en zijn beide zus­ters, de appellanten, zulks gezamenlijk en voor gelijke delen.&#13;
De ontvankelijkheid van Manneke c.s. in hun vordering&#13;
Krachtens het bepaalde in art. 54 der Pacht­wet zijn voornoemde erfgenamen van Abra­ham Pieter Manneke hem opgevolgd als pachters in de hiervoor bedoelde pacht­overeenkomst. Dit houdt in, dat naast de beide appellanten ook hun broer Matheus Abraham Manneke medepachter in de on­derhavige pachtovereenkomst is en uit dien hoofde mede in het geding had moeten worden geroepen. De omstandigheid dat dit is verzuimd, behoeft evenwel in casu niet de niet-ontvankelijkheid van Manneke c.s. mede te brengen omdat uit hetgeen is gevorderd in een gelijktijdige door onder meer Matheus Abraham Manneke tegen Ro­lin Jacquemijns c.s. aangespannen pacht-procedure - waarin het hof in hoger be­roep per heden eveneens arrest wijst — blijkt dat hij met het door Manneke c.s. in de onderhavige procedure gevorderde in­stemt en zijn eigen vordering zelfs daarop heeft gebaseerd.&#13;
Behandeling van het geschil in hoger beroep&#13;
1. Met betrekking tot de litigieuze pacht­overeenkomst is een drietal gedingen ge­lijktijdig aanhangig, te weten:&#13;
a.	de tegen de drie pachters ingestelde&#13;
vordering van de verpachters tot ontbin­-&#13;
ding van de pachtovereenkomst;&#13;
b.	de onderhavige vordering;&#13;
c.	de vordering van Matheus Abraham&#13;
Manneke om zijn zonen Abraham Matheus&#13;
en Nicolaas Marinus als pachter in zijn&#13;
plaats te stellen.&#13;
2. De vordering van Manneke c.s. is ge­baseerd op het bepaalde in art. 50, lid 1, der Pachtwet. Rolin Jacquemijns c.s. voe­ren aan dat voor zulk een vordering geen plaats is binnen de in art. 54, lid 2, der Pachtwet genoemde termijn, zeker niet nu zij zelf al eerder ontbinding van de pacht­overeenkomst hadden gevorderd en boven­dien de medepachter Matheus Abraham Manneke reeds de leeftijd van 65 jaar heeft bereikt.&#13;
Het hof kan hen in deze redenering even­wel niet volgen.&#13;
Noch uit de tekst van de betreffende wets­bepalingen, noch uit de strekking daarvan volgt een beperking van de in art. 50, lid 1, der Pachtwet gegeven mogelijkheid als door geïntimeerden betoogd. Ook als spra­ke is van omstandigheden als bedoeld in art. 54 der Pachtwet en de daar genoemde termijn nog niet is verstreken, kan een me­depachter die niet of niet meer persoonlijk bij de exploitatie van het gepachte is be­trokken, vorderen om uit de pacht te wor­den ontslagen ongeacht of hij al dan niet tot de in art. 54, lid 2, der Pachtwet bedoel­de categorie personen behoort en ongeacht of inmiddels van de zijde van de verpach­ter(s) al dan niet een vordering tot ontbin­ding van de pachtovereenkomst is inge­diend.&#13;
Met betrekking tot de volgorde waarin&#13;
op de drie aanhangige vorderingen moet&#13;
worden beslist, heeft de pachtkamer van&#13;
het kantongerecht geoordeeld dat het eerst&#13;
moet worden beslist op de ontbindingsvor­-&#13;
dering als zijnde deze van de verste strek­&#13;
king. Daarentegen is het hof van oordeel,&#13;
dat het eerst moet worden beslist op de on­-&#13;
derhavige vordering omdat, hoe deze be­-&#13;
slissing ook uitvalt, deze in geen enkel op­&#13;
zicht prejudicieert op de beslissing op elk&#13;
van beide andere vorderingen. De verhou­-&#13;
ding tussen de beide hierna nog resterende&#13;
vorderingen en de volgorde waarin hierop&#13;
moet worden beslist is thans niet van be­-&#13;
lang.&#13;
Rolin Jacquemijns c.s. hebben tegen&#13;
het door Manneke c.s. gevorderde ontslag&#13;
uit de pachtovereenkomst op zichzelf geen&#13;
bezwaren aangevoerd. Nu deze vordering&#13;
voorts, zoals hiervoor overwogen, op de&#13;
wet gegrond is, dient zij alsnog te worden&#13;
toegewezen.&#13;
De tegen het vonnis, waarvan beroep, voorgestelde grief is derhalve gegrond.&#13;
Slotsom&#13;
Het vonnis, waarvan beroep, moet worden vernietigd behalve wat betreft de veroorde­ling van Rolin Jacquemijns c.s. in de kos­ten van het geding in eerste aanleg. Rolin Jacquemijns c.s. dienen als de in&#13;
hoger beroep in het ongelijk gestelde partij te worden veroordeeld in de in dat hoger beroep gevallen proceskosten.&#13;
Rechtdoende in hoger beroep &#13;
Vernietigt het tussen partijen door de pachtkamer van het kantongerecht te Oost­burg gewezen vonnis van 3 september 1987, waarvan beroep, behalve wat betreft de daarin begrepen veroordeling van Rolin Jacquemijns c.s. in de proceskosten in eer­ste aanleg,&#13;
en in zoverre opnieuw rechtdoende: Wijst het door Manneke c.s. gevorderde alsnog toe en ontslaat hen uit de pacht in­zake de tussen hen en Matheus Abraham Manneke als pachters enerzijds en Rolin Jacquemijns c.s. als verpachters anderzijds bestaande pachtovereenkomst met betrek­king tot de hofstede, genaamd Forthoeve, met daartoe behorende gebouwen en grond, thans kadastraal bekend gemeente Oost­burg, sectie EL, nrs. 229 en 113, thans to­taal groot 15.70.95 ha, zulks met ingang van heden.&#13;
Veroordeelt Rolin Jacquemijns c.s. in de kosten van het hoger beroep voorzover aan de zijde van Manneke c.s. gevallen en tot heden begroot op / 388,20 (driehonderd achtentachtig gulden en twintig cent) voor verschotten en / 2 000,- (tweeduizend gul­den) voor salaris van de procureur.&#13;
Pachtkamer Gerechtshof te Arnhem, arrest d.d. 10 oktober 1988&#13;
In de zaak van:&#13;
Matheus Abraham Manneke, wonende te Breskens, gemeente Oostburg, en Abra­ham Matheus Manneke, wonende te I Jzen-dijke, gemeente Oostburg, en Nicolaas Ma-rinus Manneke, wonende te Breskens, ge­meente Oostburg, appellanten, procureur: mr. J.M.J. Huver,&#13;
tegen&#13;
Bernard Baudouin Emmanuel Charles Ghislain Rolin Jacquemijns, wonende te Linal (België), en Charlotte Francoise Mi-cheline Hedwige Marie Rolin Jacquemijns, wonende te Woluwé St. Pierre (België), geïntimeerden, procureur: mr. Y.C. Swart-ling.&#13;
Het gerechtshof te Arnhem, pachtkamer; Gezien de stukken van het geding, waaron­der het tussen partijen door de pachtkamer van het kantongerecht te Oostburg gewe­zen vonnis van 3 september 1987, dat in fo-tocopie aan dit arrest is gehecht;&#13;
Overwegende:&#13;
Appellanten, eisers in eerste aanleg, - hierna ook Manneke c.s. te noemen - zijn bij exploit van 1 oktober 1987 in hoger be­roep gekomen van voormeld vonnis, met gelijktijdige dagvaarding van geïntimeer-den, gedaagden in eerste aanleg, - hierna ook Rolin Jacquemijns c.s. te noemen -voor dit hof.&#13;
Bij memorie van grieven zijn na te mel­den grieven aangevoerd en is geconclu­deerd het vonnis, waarvan beroep, te ver­nietigen en, opnieuw rechtdoende, alsnog toe te wijzen de oorspronkelijke vordering van appellanten en mitsdien Abraham Ma­theus Manneke en Nicolaas Marinus Man­neke als pachter met betrekking tot de boerderij de Forthoeve in de plaats te stel­len van hun vader Matheus Abraham Man­neke, met veroordeling van geïntimeerden in de kosten van het geding in beide instan­ties.&#13;
Bij memorie van antwoord is verweer gevoerd met conclusie het vonnis, waar­van beroep, te bekrachtigen, kosten rech­tens.&#13;
Ter zitting van dit hof van 4 juli 1988 is de zaak vervolgens bepleit, voor Manneke c.s. door mr. L.J. den Hollander sr., advo­caat te Middelharnis, en voor Rolin Jac­quemijns c.s. door mr. Y.C. Swartling, ad­vocaat te Geldermalsen.&#13;
Daarna hebben partijen de stukken, waaronder de pleitnota's, aan het hof over­gelegd voor het wijzen van arrest.&#13;
De grieven&#13;
De grieven luiden:&#13;
Grief I&#13;
Ten onrechte heeft de pachtkamer overwo­gen dat in rechte vaststaat dat eiser sub 1 noch zijn beide zonen behoren tot de cate­gorie personen voor wie art. 54, lid 2, Pachtwet geldt, hetgeen de ontvankelijk­heid van hun vordering in de weg zou staan. De pachtkamer van het kantonge­recht ziet hierbij volledig over het hoofd&#13;
dat de vordering van Matheus Abraham om zijn beide zonen in zijn plaats te stellen niet is gebaseerd op art. 54 Pachtwet maar steunt op art. 49 Pachtwet.&#13;
Grief II&#13;
Ten onrechte heeft de pachtkamer de be­slissing op de vordering tot indeplaatsstel-ling aangehouden tot 3 september 1987, teneinde daarop gelijktijdig te kunnen be­slissen met de door de verpachters ingestel­de vordering tot ontbinding.&#13;
Grief III&#13;
Ten onrechte heeft de pachtkamer van het kantongerecht appellanten, eisers in eerste aanleg, veroordeeld in de kosten van het geding, aan de zijde van de oorspronkelijke gedaagden begroot op ƒ 300,- (driehonderd gulden).&#13;
De vaststaande feiten &#13;
Als enerzijds gesteld en anderzijds erkend dan wel niet of onvoldoende weersproken staat ten processe het navolgende vast:&#13;
bij pachtovereenkomst van 23 februa­-&#13;
ri 1967 werd door de rechtsvoorganger van&#13;
Rolin Jacquemijns c.s. aan Abraham Pie-&#13;
ter Manneke verpacht de hofstede, ge­&#13;
naamd Forthoeve, met daartoe behorende&#13;
gebouwen en grond, thans kadastraal be­-&#13;
kend gemeente Oostburg, sectie EL, nrs.&#13;
229 en 113, thans totaal groot 15.70.95 ha;&#13;
deze verpachting geschiedde voor de&#13;
duur van 12 jaar, eindigend 28 februari&#13;
1979, welke duur inmiddels enkele keren&#13;
van rechtswege met 6 jaar is verlengd,&#13;
laatstelijk tot 28 februari 1991;&#13;
Abraham Pieter Manneke is op 17&#13;
september 1986 overleden, als zijn enige&#13;
erfgenamen achterlatend zijn broer, de ap-&#13;
pellant Matheus Abraham Manneke, en&#13;
zijn  beide  zusters   Pieternella  Andriana&#13;
Manneke en Catharina Abramina Manne­&#13;
ke, zulks gezamenlijk en voor gelijke delen.&#13;
De ontvankelijkheid van Manneke c.s. in hun vordering&#13;
Krachtens het bepaalde in art. 54 der Pachtwet zijn voornoemde erfgenamen van Abraham Pieter Manneke hem opgevolgd als pachters in de hiervoor bedoelde pacht­overeenkomst. Dit houdt in, dat naast de appellant Matheus Abraham Manneke ook zijn beide voornoemde zusters medepach­ters in de onderhavige pachtovereenkomst zijn en uit dien hoofde mede in het geding hadden moeten worden geroepen. De om­standigheid dat dit is verzuimd, behoeft evenwel in casu niet de niet-ontvankelijk-heid van Manneke c.s. mede te brengen, omdat uit hetgeen is gevorderd in een ge­lijktijdig door Pieternella Adriana Manne­ke en Catharina Abramina Manneke tegen Rolin Jacquemijns c.s. aangespannen pacht-procedure - waarin het hof in hoger be­roep per heden eveneens arrest wijst -blijkt, dat zij met het door Manneke c.s. gevorderde instemmen.&#13;
Behandeling van het geschil in hoger be­roep&#13;
1. Met betrekking tot de litigieuze pacht­overeenkomst is een drietal gedingen ge­lijktijdig aanhangig, te weten:&#13;
a.	de tegen de drie pachters ingestelde&#13;
vordering van de verpachters tot ontbin­-&#13;
ding van de pachtovereenkomst;&#13;
b.	de   vordering   Pieternella  Adriana&#13;
Manneke en Catharina Abramina Manne­&#13;
ke om hen uit de pacht te ontslaan;&#13;
c.	de onderhavige vordering.&#13;
2. De vordering van Matheus Abraham Manneke tot indeplaatsstelling van zijn beide voornoemde zonen is gebaseerd op art. 49 der Pachtwet. Rolin Jacquemijns c.s. voeren aan dat voor zulk een vordering geen plaats is, nu wijlen Abraham Pieter Manneke bij leven geen mogelijkheid had om appellanten als medepachters te doen aanmerken noch om zijn beide neven, de in de onderhavige procedure voorgestelde pachters, in zijn plaats te doen stellen, ter­wijl voorts appellanten niet behoren tot de in art. 54, lid 2, der Pachtwet bedoelde ca­tegorie personen en bovendien de appellant Matheus Abraham Manneke reeds de leef­tijd van 65 jaar heeft bereikt. Het hof kan hen evenwel in deze redenering niet volgen. Hetgeen het hof heden heeft beslist in de eveneens op de onderhavige pachtovereen­komst betrekking hebbende procedure in­zake het ontslag uit de pachtovereenkomst van Pieternella Adriana Manneke en Ca­tharina Abramina Manneke brengt mede dat de appellant Matheus Abraham Man­neke nog de enige pachter is in die pacht­overeenkomst en geen bepaling van de Pachtwet - ook niet de bepalingen die ver­band houden met het door de pachter be-&#13;
reikt hebben van de 65-jarige leeftijd - staat er aan in de weg dat hij van de in art. 49 der Pachtwet gegeven mogelijkheid ge­bruik maakt. De pachter die door vererving pachter is geworden, heeft niet minder rechten dan enige andere pachter.&#13;
3.	Met betrekking tot de volgorde, waar­&#13;
in op de drie aanhangige vorderingen moet&#13;
worden beslist, heeft de pachtkamer van&#13;
het kantongerecht geoordeeld dat het eerst&#13;
moet worden beslist op de ontbindingsvor­-&#13;
dering als zijnde deze van de verste strek­&#13;
king.&#13;
Daarentegen is het hof van oordeel, dat het eerst moet worden beslist op de vorde­ring tot ontslag van Pieternella Adriana Manneke en Catharina Abramina Manne­ke uit de pacht, aangezien, hoe deze beslis­sing ook uitvalt, deze in geen enkel opzicht prejudicieert op de beslissing inzake elk van beide andere vorderingen.&#13;
Vervolgens moet worden beslist op de onderhavige vordering en tenslotte op de vordering tot ontbinding van de pachtover­eenkomst. Deze laatste volgorde is gegrond op de overweging dat om de continuïteit van het bedrijf van de overleden pachter te waarborgen de vordering tot pachtontbin-ding na pachters overlijden slechts behoort te worden toegewezen indien zich alsdan - eventueel na toepassing van art. 54, lid 2, 49 en/of 49a der Pachtwet - niemand op­doet ten aanzien van wie in redelijkheid van de verpachter kan worden gevergd dat hij de pacht met deze als pachter voortzet.&#13;
4.	Ingevolge lid 3 van art. 49 van de&#13;
Pachtwet moet op de in de beide eerste le­-&#13;
den van dat artikel bedoelde vorderingen&#13;
worden beslist naar billijkheid met inacht­-&#13;
neming van de overige bepalingen van het&#13;
artikel. Door Rolin Jacquemijns c.s. is niet&#13;
gesteld, dat een of meer van de in die overi­-&#13;
ge bepalingen bedoelde gevallen zich in ca­&#13;
su voordoet en daarvan is ook anderszins&#13;
niet gebleken. Mede gelet op de overigens&#13;
te dezen van belang zijnde omstandighe­-&#13;
den, brengt de billijkheid naar het oordeel&#13;
van het hof mede dat de vordering van Ma­&#13;
theus Abraham Manneke tot indeplaats­-&#13;
stelling van de beide andere appellanten&#13;
wordt toegewezen.&#13;
5.	Uit het hiervoor overwogene volgt dat&#13;
grief I gegrond en grief II ongegrond is.&#13;
Zoals reeds overwogen, moet de vordering van appellant Matheus Abraham Manneke alsnog worden toegewezen en dit brengt mede dat ook de derde grief gegrond is.&#13;
Slotsom&#13;
Het vonnis, waarvan beroep, moet worden&#13;
vernietigd.&#13;
Er zal worden beslist als volgt. Rolin Jacquemijns c.s. moet worden veroordeeld in de proceskosten in beide instanties.&#13;
Rechtdoende in hoger beroep Vernietigt   het   tussen   partijen   door  de pachtkamer van het kantongerecht te Oost­burg gewezen vonnis van 3 september 1987, waarvan beroep,&#13;
en opnieuw rechtdoende:&#13;
Stelt Abraham Matheus Manneke en Ni-colaas Marinus Manneke met ingang van heden als pachters in de plaats van hun va­der Matheus Abraham Manneke in de ten processe bedoelde pachtovereenkomst met betrekking tot de hofstede, genaamd Fort­hoeve, met daartoe behorende gebouwen en grond, thans kadastraal bekend gemeen­te Oostburg, sectie EL, nrs. 229 en 113, thans totaal groot 15.70.95 ha.&#13;
Veroordeelt Rolin Jacquemijns c.s. in de kosten van deze procedure in beide instan­ties, voorzover aan de zijde van Manneke c.s. gevallen, tot heden begroot voor de eerste aanleg op ƒ 100,- (honderd gulden) voor verschotten en ƒ 300,- (driehonderd gulden) voor salaris van de gemachtigde en voor het hoger beroep op/ 388,20 (driehon­derd achtentachtig gulden en twintig cent) voor verschotten en ƒ 2 000,- (tweeduizend gulden) voor salaris van de procureur.&#13;
Pachtkamer Gerechtshof te Arnhem, arrest d.d. 10 oktober 1988&#13;
In de zaak van:&#13;
Matheus Abraham Manneke, wonende te Breskens, gemeente Oostburg, en Pieter-nella Adriana Manneke, wonende te Bres­kens, gemeente Oostburg, en Catharina Abramina Manneke, wonende te Swifter-band, gemeente Dronten, appellanten, pro­cureur: mr. J.M.J. Huver,&#13;
tegen&#13;
Bernard Baudouin Emmanuel Charles Ghislain Rolin Jacquemijns, wonende te&#13;
Linal (België), en Charlotte Francoise Mi-cheline Hedwige Marie Rolin Jacquemijns, wonende te Woluwé St. Pierre (België), geïntimeerden, procureur: mr. Y.C. Swart-ling.&#13;
Het gerechtshof te Arnhem, pachtkamer; Gezien de stukken van het geding, waar­onder het tussen partijen door de pachtka­mer van het kantongerecht te Oostburg ge­wezen vonnis van 3 september 1987, dat in fotocopie aan dit arrest is gehecht;&#13;
Overwegende:&#13;
Appellanten, gedaagden in eerste aanleg, - hierna ook Manneke c.s. te noemen -zijn bij exploit van 1 oktober 1987 in hoger beroep gekomen van voormeld vonnis, met gelijktijdige dagvaarding van geïntimeer­den, eisers in eerste aanleg, - hierna ook Rolin Jacquemijns c.s. te noemen - voor dit hof.&#13;
Bij memorie van grieven zijn na te mel­den grieven aangevoerd en is geconclu­deerd het vonnis, waarvan beroep, te ver­nietigen en, opnieuw rechtdoende, geïnti­meerden, oorspronkelijk eisers, niet-ont-vankelijk te verklaren in de door hen te de­zer zake ingestelde vordering, subsidiar die vordering te ontzeggen, met veroordeling van geïntimeerden in de kosten van het ge­ding in beide instanties.&#13;
Bij memorie van antwoord is verweer ge­voerd met conclusie het vonnis, waarvan beroep, te bekrachtigen, kosten rechtens.&#13;
Ter zitting van dit hof van 4 juli 1988 is de zaak vervolgens bepleit, voor Manneke c.s. door mr. L.J. den Hollander sr., advo­caat te Middelharnis, en voor Rolin Jac­quemijns c.s. door mr. Y.C. Swartling, ad­vocaat te Geldermalsen.&#13;
Daarna hebben partijen de stukken, waaronder de pleitnota's, aan het hof over­gelegd voor het wijzen van arrest.&#13;
De grieven&#13;
De grieven luiden:&#13;
Grief I&#13;
Ten onrechte heeft de pachtkamer geoor­deeld dat op de onderhavige vordering tot ontbinding als van verdere strekking dan die van de vordering tot indeplaatsstelling en die tot ontslag uit de pacht eerst dient te worden beslist. Grief II&#13;
Geheel onbegrijpelijk en onjuist is de over­weging dat aan de 75-jarige, door erfopvol­ging genomineerde pachter niet meer rech­ten toe te kennen zijn dan aan de voorge­stelde pachter uit de categorie van het twee­de lid van artikel 54 Pachtwet.&#13;
Grief III&#13;
Ten onrechte heeft de pachtkamer overwo­gen en beslist dat de vordering van eisers tot ontbinding als op de wet gegrond ont­vankelijk en naar billijkheid moet worden toegewezen en dienovereenkomstig de pacht­overeenkomst ontbonden.&#13;
Grief IV&#13;
Ten onrechte heeft de pachtkamer de pacht­overeenkomst ontbonden, appellanten, oor­spronkelijk gedaagden, veroordeeld tot ontruiming van de boerderij en in de kos­ten van het geding en ten onrechte is dit vonnis uitvoerbaar verklaard bij voorraad.&#13;
De vaststaande feiten &#13;
Als enerzijds gesteld en anderzijds erkend dan wel niet of onvoldoende weersproken, staat ten processe het navolgende vast:&#13;
bij pachtovereenkomst van 23 februa­-&#13;
ri 1967 werd door de rechtsvoorganger van&#13;
Rolin Jacquemijns c.s. aan Abraham Pie-&#13;
ter Manneke verpacht de hofstede, genaamd&#13;
Forthoeve, met daartoe behorende gebou­-&#13;
wen en grond, thans kadastraal bekend ge­&#13;
meente Oostburg, sectie EL, nrs. 229 en&#13;
113, thans totaal groot 15.70.95 ha;&#13;
deze verpachting geschiedde voor de&#13;
duur van 12 jaar, eindigend op 28 februari&#13;
1979, welke duur inmiddels enkele keren&#13;
van rechtswege met 6 jaar is verlengd,&#13;
laatstelijk tot 28 februari 1991;&#13;
Abraham Pieter Manneke is op 17&#13;
september 1986 overleden, als zijn enige&#13;
erfgenamen achterlatend de drie appellan­-&#13;
ten,   zulks   gezamenlijk  en  voor  gelijke&#13;
delen.&#13;
Behandeling van het geschil in hoger be­roep&#13;
1. Met betrekking tot de litigieuze pacht­overeenkomst is een drietal gedingen ge­lijktijdig aanhangig, te weten:&#13;
a.	de onderhavige vordering tot ontbin­-&#13;
ding van de pachtovereenkomst;&#13;
b.	de vordering van de appellanten Pie-&#13;
ternella Adriana Manneke en Catharina&#13;
Abramina Manneke om hen uit de pacht te ontslaan;&#13;
c. de vordering van de appellant Ma­theus Abraham Manneke om zijn zonen, Abraham Matheus en Nicolaas Marinus als pachter in zijn plaats te stellen.&#13;
2.	Met betrekking tot de volgorde, waar­&#13;
in op de drie aanhangige vorderingen moet&#13;
worden beslist, heeft de pachtkamer van&#13;
het kantongerecht geoordeeld dat het eerst&#13;
moet worden beslist op de ontbindingsvor­-&#13;
dering, als zijnde deze van de verste strek­-&#13;
king. Daarentegen is het hof van oordeel,&#13;
dat het eerst moet worden beslist op de vor­-&#13;
dering tot ontslag van Pieternella Adriana&#13;
Manneke en Catharina Abramina Manne­-&#13;
ke uit de pacht, aangezien, hoe deze beslis­-&#13;
sing ook uitvalt, deze in geen enkel opzicht&#13;
prejudicieert op de beslissing inzake elk&#13;
van beide andere vorderingen.&#13;
Vervolgens moet worden beslist op de vordering van Matheus Abraham Manneke tot indeplaatsstelling van zijn zonen Abra­ham Matheus en Nicolaas Marinus en ten­slotte op de onderhavige vordering. Deze laatste volgorde is gegrond op de overwe­ging dat om de continuïteit van het bedrijf van de overleden pachter te waarborgen de vordering tot pachtontbinding na pachters overlijden slechts behoort te worden toege­wezen indien zich alsdan - eventueel na toepassing van art. 54, lid 2, en/of 49 en/of 49cr der Pachtwet - niemand opdoet ten aanzien van wie in redelijkheid van de verpachter kan worden gevergd dat hij de pacht met deze als pachter voortzet. Grief I is derhalve gegrond.&#13;
3.	De vordering van Rolin Jacquemijns&#13;
c.s.  tot ontbinding van de onderhavige&#13;
pachtovereenkomst is gebaseerd op art. 54,&#13;
lid 3, eerste zin, juncto lid 2, van de Pacht­&#13;
wet.&#13;
Gezien het hof heden in de beide andere op de onderhavige pachtovereenkomst be­trekking hebbende gedingen heeft beslist, zijn Abraham Matheus Manneke en Nico­laas Marinus Manneke thans de pachters in deze pachtovereenkomst en deze omstan­digheid moet bij de beslissing op de vorde­ring tot ontbinding van de pachtovereen­komst mede in aanmerking worden geno­men.&#13;
4.	Uit het in lid 1 van art. 54 der Pacht­&#13;
wet bepaalde volgt dat de primaire bedoeling van dit artikel is de continuïteit van het bedrijf van de pachter te waarborgen. Zulks is door de met het bereiken van de 65-jarige leeftijd door de pachter verband houdende wijzigingen van de Pachtwet in 1984 niet anders geworden. De wetgever heeft toen het enkele bereiken of bereikt hebben van de 65-jarige leeftijd door de pachter niet willen aanmerken als een grond voor pachtontbinding, doch slechts als een grond voor niet-verlenging bij het einde van de lopende pachttermijn. Hier­aan doet niet af, dat een vordering tot inde-plaatsstelling op grond van art. 49, lid 6, der Pachtwet of art. 54, lid 6, van die wet moet worden afgewezen indien de voorge­stelde pachter de leeftijd van 65 jaar heeft bereikt en de verpachter deswege bezwaar maakt tegen toewijzing van de vordering; immers, die bepalingen hebben alleen be­trekking op indeplaatssteling en niet op pachtontbinding.&#13;
5. Ingevolge het bepaalde in art. 54, lid 5, der Pachtwet moet op de onderhavige vordering naar billijkheid worden beslist met inachtneming van de overige bepalin­gen van dat artikel.&#13;
De enige - relevante - grond die Rolin Jacquemijns c.s. voor de toewijzing van hun vordering aanvoeren is de leeftijd van Manneke c.s., zijnde respectievelijk 77, 75 en 70 jaar. Afgezien van de omstandigheid dat - zoals hiervoor reeds overwogen -het enkele feit van het 65 jaar of ouder zijn van de pachter(s) geen grond voor pacht­ontbinding vormt, is thans evenwel sprake van twee andere pachters die 31 jaar res­pectievelijk 29 jaar oud zijn. De door Rolin Jacquemijns c.s. aan hun vordering gege­ven grondslag is daaraan derhalve ontval­len. Nu zij overigens niets aanvoeren dat tot toewijzing van hun vordering aanlei­ding moet geven, is het hof van oordeel, ge­let op de overigens te dezen relevante om­standigheden zoals daarvan ten processe is gebleken, dat de billijkheid tot afwijzing van meer bedoelde vordering moet leiden.&#13;
Ook de grieven III en IV zijn daarom ge­grond en het vonnis, waarvan beroep, kan niet in stand blijven, weshalve Manneke c.s. bij grief II geen belang meer hebben zodat deze grief onbesproken kan blijven.&#13;
Slotsom&#13;
Het vonnis, waarvan beroep, moet worden vernietigd. Er zal worden beslist als na te melden. Rolin Jacquemijns c.s. moeten worden veroordeeld in de proceskosten in beide instanties.&#13;
Rechtdoende in hoger beroep &#13;
Vernietigt  het  tussen  partijen  door  de pachtkamer van het kantongerecht te Oost­burg gewezen vonnis van 3 september 1987, waarvan beroep,&#13;
en opnieuw rechtdoende:&#13;
Wijst alsnog af de door Rolin Jacque­mijns c.s. gevorderde ontbinding van de ten processe bedoelde pachtovereenkomst.&#13;
Veroordeelt Rolin Jacquemijns c.s. in de kosten van deze procedure in beide instan­ties, voorzover aan de zijde van Manneke c.s. gevallen, tot heden begroot voor de eerste aanleg op ƒ 100,- (honderd gulden) voor verschotten en ƒ 300,- (driehonderd gulden) voor salaris van de gemachtigde en voor het hoger beroep op ƒ 388,20 (drie­honderd achtentachtig gulden en twintig cent) voor verschotten en ƒ 2000,- (twee­duizend gulden) voor salaris van de procu­reur.</content><legacyfootnotes/><footnotes><footnote/></footnotes><auteurs/><published>1989-07-01 00:00:00</published><modified>1989-07-01 00:00:00</modified><editiondate>1989-07-01</editiondate><htmlpath>https://denhollander.info/artikel/7841</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1990</searchword><id>6226</id><udhid>UDH:TvAR/6226</udhid><titel>Van Kampeerwet naar een Wet op de Openluchtrecreatie</titel><searchwords><searchword>TvAR 7/1990</searchword><searchword>UDH:TvAR/6226</searchword></searchwords><attachments><attachment><name>1990_nr 7_Artikel_vanBemmel.pdf</name><extention>pdf</extention><url>https://denhollander.info/download/6020/ci</url></attachment></attachments><inleiding>Bij Koninklijke Boodschap van 25 januari 1990 werd een ontwerp van een Wet op&#13;
de Openluchtrecreatie ter overweging aan de Tweede Kamer aangeboden. Blijkens&#13;
de considerans berust het ontwerp onder meer op de overweging dat het wenselijk&#13;
is om, in het kader van het regeringsstreven naar vermindering en vereenvoudiging&#13;
van overheidsregelingen, de wettelijke regelen inzake het kamperen te herzien. In deze&#13;
bespreking van het wetsontwerp zal ik slechts ingaan op het kamperen met een&#13;
accent op het 'kamperen bij de boer'. Zoals zal blijken is het wel gelukt om het aantal&#13;
wettelijke regels inzake het kamperen te verminderen. Maar of men er ook in&#13;
geslaagd is die regels te vereenvoudigen valt nog te bezien.</inleiding><content>BESCHRIJVING VAN HET WETSONTWERP&#13;
De bepalingen die van belang zijn voor het kamperen zijn verspreid over het wetsontwerp,&#13;
met dien verstande dat hoofdstuk III geheel aan het kamperen is gewijd.&#13;
Mijn commentaar richt zich vrijwel uitsluitend op dit derde hoofdstuk. Slechts ter&#13;
wille van de volledigheid signaleer ik bepalingen in andere hoofdstukken, die voor&#13;
het kamperen van belang zijn.&#13;
Artikel 1 geeft definities, onder meer een kampeerterrein, kampeermiddel en kampeerovereenkomst.&#13;
Voorts is bepaald dat geen bouwvergunning nodig is voor een&#13;
caravan als het plaatsen geschiedt in overeenstemming met deze wet. Artikel 23&#13;
voorziet in bevoegdheden voor de burgemeester als de toestand van een&#13;
kampeerterrein zodanig is, dat onmiddellijk gevaar dreigt voor de gezondheid en de&#13;
veiligheid.&#13;
Hoofdstuk VI, titel I bevat bepalingen over kampeerovereenkomsten en tarieven op&#13;
kampeerterreinen.&#13;
Hoofdstuk XIV. Van dit hoofdstuk zijn van belang de volgende overgangsbepalingen:&#13;
- Vergunningen e.d. op grond van de Kampeerwet blijven gedurende twee jaar na&#13;
inwerkingtreding van de nieuwe wet van kracht.&#13;
- De rechten en plichten, voortspruitende uit een kampeer o vereenkomst, welke van&#13;
kracht is op het tijdstip van inwerkingtreding van de betreffende artikelen van de&#13;
nieuwe wet worden, te rekenen vanaf een jaar na dat tijdstip, beheerst door de bepalingen&#13;
van de nieuwe wet (of zoveel eerder als partijen dat overeenkomen). TWEE STELSELS&#13;
De indeling van hoofdstuk III weerspiegelt het systeem van regulering van het kamperen.&#13;
Dit systeem bestaat uit twee verschillende stelsels:&#13;
- een stelsel, waarin bepalingen voorkomen over kampeerterreinen, titel I;&#13;
— een stelsel, waarin bepalingen voorkomen over het plaatsen of geplaatst houden&#13;
van kampeermiddelen, titel II.&#13;
De kern van het wetsontwerp, althans voor wat betreft het kamperen, vormen de&#13;
eerste drie leden van artikel 9:&#13;
1. Het is verboden zonder schriftelijke vergunning van B en W een kampeerterrein&#13;
te houden.&#13;
2. Van het verbod bedoeld in het eerste lid kunnen B en W vrijstelling of ontheffing&#13;
verlenen voor het houden van een kampeerterrein voor ten hoogste tien kampeer&#13;
middelen (tenten, caravans, vouwwagens e.d.).&#13;
3. Het verbod, bedoeld in het eerste lid, geldt niet ingeval artikel 18 of 19 van toepas&#13;
sing is.&#13;
Als men dus, al of niet bedrijfsmatig, kamperen op zijn grond wil toestaan, dan is&#13;
een vergunning nodig als men meer dan tien kampeermiddelen wil toestaan, en een&#13;
vrijstelling of ontheffing als men tien als maximum wil. Men mag aannemen dat het&#13;
'kamperen bij de boer' zich in de meeste gevallen zal beperken tot hoogstens tien&#13;
kampeermiddelen per bedrijf. Als een boer meer dan tien kampeermiddelen op zijn&#13;
grond wil toelaten, dan zal hij een vergunning moeten aanvragen. En een vergunning&#13;
krijgt men alleen als bij de vergunningaanvrage een reglement wordt gevoegd.&#13;
Dat reglement moet de voorwaarden bevatten met betrekking tot het gebruik van&#13;
het kampeerterrein en het verblijf daarop.&#13;
Boer of niet, iedere grondeigenaar heeft dus in beginsel de keus om een vergunningplichtig&#13;
kampeerterrein dan wel een kampeerterrein waarvoor vrijstelling of&#13;
ontheffing is verleend, te exploiteren. Maar de grondeigenaar heeft noch een vergunning,&#13;
noch een vrijstelling of ontheffing nodig als artikel 18 of artikel 19 van&#13;
toepassing is. Artikel 18 bepaalt dat het verbod om te kamperen buiten kampeerterreinen&#13;
waarvoor een vergunning, vrijstelling of ontheffing is verleend, niet geldt&#13;
voor het plaatsen of geplaatst houden van een door de gemeenteraad te bepalen aantal&#13;
kampeermiddelen dat ten hoogste tien bedraagt. Artikel 19 bepaalt dat B en W&#13;
ontheffing kunnen verlenen voor het plaatsen of geplaatst houden van een daarbij&#13;
te bepalen aantal kampeermiddelen dat hoger is dan het eventueel door de gemeenteraad&#13;
bepaalde aantal, doch dat ten hoogste tien kampeermiddelen bedraagt.&#13;
Naast de reeds genoemde twee mogelijkheden (vergunning resp. vrijstelling of&#13;
ontheffing) heeft de grondeigenaar dus nog een derde mogelijkheid: geen vergunning,&#13;
vrijstelling of ontheffing aanvragen, en alleen maar hoogstens tien kampeerders&#13;
op z'n erf toelaten.&#13;
De ontwerpers van het wetsvoorstel hebben het nodig gevonden om een stelsel van&#13;
regels, die zich richten tot de eigenaar/beheerder van de grond waarop gekampeerd wordt te completeren met regels, die zich richten tot de (potentiële) kampeerders.&#13;
Zo bepaalt artikel 17 dat het verboden is om ten behoeve van recreatief nachtverblijf&#13;
kampeermiddelen te plaatsen of geplaatst te houden buiten kampeerterreinen waarvoor&#13;
een vergunning, vrijstelling of ontheffing is verleend. De reeds genoemde artikelen&#13;
18 en 19 bepalen dat dit verbod niet geldt voor - kort gezegd - maximaal&#13;
tien kampeermiddelen. Kampeerders zullen dus goed moeten kunnen tellen, doch&#13;
hoogstens tot tien. Probleem is daarbij wel, dat noch in artikel 18 noch in artikel&#13;
19 een geografische aanduiding wordt gegeven van de bepalende oppervlakteeenheid.&#13;
Moet de kampeerder per perceel, per kavel, per bedrijf gaan tellen? Kan&#13;
een grondeigenaar zijn eigendom verdelen in eenheden, elk ter grootte van tien 'emplacements'?&#13;
Nog even terug naar artikel 9, de bepaling die zich tot de grondeigenaar richt.&#13;
Want dit artikel heeft nog een vierde lid, waarvan de inhoud na eerste lezing niet&#13;
onmiddellijk glashelder is. Ik geef de letterlijke tekst:&#13;
'4. Indien het derde lid van toepassing is, kan in afwijking van het bepaalde in&#13;
het tweede lid een vrijstelling of ontheffing slechts worden verleend voor ten hoogste&#13;
het aantal kampeermiddelen dat ontstaat door tien kampeermiddelen te verminderen&#13;
met het aantal dat ingevolge het derde lid ten hoogste is toegestaan.'&#13;
Zoals hiervoor al werd aangegeven geldt het verbod, genoemd in het eerste lid niet&#13;
als artikel 18 of artikel 19 van toepassing is. Doel van dit vierde lid is cumulatie van&#13;
aantallen toegestane kampeermiddelen tegen te gaan. Met andere woorden, het&#13;
maximum toegelaten kampeermiddelen is in alle gevallen tien, ook al is er een&#13;
vrijstelling of ontheffing.&#13;
Het is mij, ook na zorgvuldige lezing van de memorie van toelichting, niet duidelijk&#13;
geworden waarom de opstellers van het wetsvoorstel zo'n gecompliceerd stelsel van&#13;
regels hebben ontworpen. Terwijl het wetsontwerp volgens de considerans vereenvoudiging&#13;
van overheidsregelen ten doel heeft. En als ik afga op de tekst van het&#13;
wetsvoorstel kan een inventieve grondeigenaar door te manipuleren met de indeling&#13;
van zijn grond zich onttrekken aan de kennelijke bedoeling: het maximeren van het&#13;
aantal kampeermiddelen per agrarisch bedrijf en/of huiskavel.&#13;
BESCHERMING VAN NATUUR EN LANDSCHAP&#13;
Volgens het wetsontwerp dienen Provinciale Staten de bevoegdheid te verkrijgen&#13;
om, in het belang van de natuur- en landschapsbescherming, een of meer gebieden&#13;
aan te wijzen, waar in het geheel niet gekampeerd mag worden of waar minder dan&#13;
tien kampeermiddelen zijn toegestaan. Provinciale Staten moeten daarbij aangeven&#13;
gedurende welke periode die beperking geldt.&#13;
Geconstateerd moet worden dat deze bevoegdheid, hoe sympathiek mij die ook&#13;
is, wel erg ruim is. Verder wordt er geen verband gelegd met de ruimtelijke ordening.&#13;
Ten slotte rijst de vraag of het niet de voorkeur zou verdienen dat Provinciale Staten&#13;
dergelijke bevoegdheden ontlenen aan regelgeving op het gebied van natuur- en&#13;
landschapsbescherming. Eigenlijk zou de afweging tussen beide belangen (natuur en landschap versus kamperen) in het kader van de streekplanvaststelling moeten&#13;
plaatsvinden. Bezwaar daarvan kan zijn dat niet snel genoeg opgetreden kan worden&#13;
bij een dreigende verstoring van de genoemde waarden, doordat een streekplanherziening&#13;
lang kan duren.&#13;
RELATIE TOT DE HINDERWET&#13;
Eén van de problemen die spelen bij het verschijnsel kamperen bij de boer is de&#13;
vrees, dat de aanwezigheid van kampeerders van invloed zou kunnen zijn op de werking&#13;
van de Hinderwet. De memorie van toelichting is hier duidelijk over: recreanten&#13;
die er voor kiezen om indrukken op te doen van een normaal functionerend&#13;
agrarisch bedrijf zullen de daarbij behorende hinder voor lief nemen. Zelf zou ik&#13;
een stapje verder willen gaan: de recreanten zullen die hinder voor lief moeten nemen.&#13;
Hun aanwezigheid behoort de werking van de Hinderwet niet te beïnvloeden,&#13;
ook als de recreanten wel hinder zouden ondervinden. Om er zeker van te zijn dat&#13;
hetgeen blijkens de memorie van toelichting tussen de betrokken bewindslieden is&#13;
besloten in de jurisprudentie zal doorwerken is overigens nodig, dat de betreffende&#13;
beleidsregels worden aangepast.&#13;
RELATIE TOT HET BESTEMMINGSPLAN&#13;
In het wetsontwerp is ten aanzien van de kampeerterreinvergunning bepaald dat deze&#13;
niet in strijd mag zijn met het bestemmingsplan. Zo'n bepaling ontbreekt als het&#13;
gaat om een andere vorm van kamperen. Dit kan verwarring scheppen, doordat de&#13;
onjuiste indruk zou kunnen ontstaan dat die andere vormen van kamperen zijn toegestaan,&#13;
ook als dat strijdig zou zijn met het bestemmingsplan. Strikt genomen is&#13;
de vastlegging in deze wet dat er geen strijd mag zijn met het bestemmingsplan overbodig,&#13;
want het voldoen aan verplichtingen op grond van deze wet ontslaat betrokkene&#13;
uiteraard niet van de plicht zich aan andere voorschriften i.c. aan bestemmingsplanvoorschriften&#13;
te houden. Toch verdient vermelding in deze wet hier wel&#13;
aanbeveling om de genoemde onjuiste indruk te vermijden. Binnen de kampeervorm&#13;
'kamperen bij de boer' zijn er soms grote verschillen.&#13;
Niet zozeer naar omvang per vestiging (vestigingen voor meer dan tien kampeermiddelen&#13;
vallen buiten deze categorie) als wel naar de natuurlijke en landschappelijke&#13;
situatie. Het staat de gemeenteraad uiteraard vrij om voor het kamperen bij de boer&#13;
een positieve (gemengde) bestemming te leggen, bijvoorbeeld als de kwetsbaarheid&#13;
van het gebied een extra zorgvuldige belangenafweging vereist. Anderzijds moet&#13;
worden voorkomen dat agrarische gronden die bestemming verliezen zodra boeren&#13;
kampeermiddelen op hun gronden toelaten.</content><legacyfootnotes/><footnotes><footnote/></footnotes><auteurs>Drs. H.J. van Bemmel</auteurs><published>1990-07-01 00:00:00</published><modified>1990-07-01 00:00:00</modified><editiondate>1990-07-01</editiondate><htmlpath>https://denhollander.info/artikel/6226</htmlpath></article>
</articles></edition>
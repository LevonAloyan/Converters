<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2007</searchword><id>3943</id><udhid>UDH:TvAR/3943</udhid><titel>Overdrachtsbelasting of omzetbelasting bij verkrijging cultuurgrond voor niet-agrarisch gebruik</titel><searchwords><searchword>TvAR 7/8/2007</searchword><searchword>UDH:TvAR/3943</searchword></searchwords><attachments><attachment><name>TvAR_2007_7 8-5.pdf</name><extention>pdf</extention><url>https://denhollander.info/download/3917/ci</url></attachment></attachments><inleiding>1. Inleiding&#13;
Voor de overdrachtsbelasting geldt als uitgangspunt dat iedere&#13;
verkrijging van grond belast is. Belastingheffing blijft&#13;
slechts achterwege wanneer een in de wet opgenomen vrijstelling&#13;
van toepassing is. Voor de verkrijging van cultuurgrond&#13;
door een koper die deze cultuurgrond buiten de&#13;
agrarische sector wil gaan gebruiken, bestaat geen vrijstelling&#13;
voor deze verkrijger. Hij moet 6% overdrachtsbelasting&#13;
betalen over de koopsom voor de cultuurgrond.&#13;
Sinds 1997 is het echter ook mogelijk dat de overdracht&#13;
– of in terminologie van de omzetbelasting, de levering –&#13;
van cultuurgrond belast is met omzetbelasting (tarief:&#13;
19%). Hierna komt uitgebreid aan de orde wanneer dat het&#13;
geval is. Is de levering van de cultuurgrond belast met omzetbelasting,&#13;
dan geldt als hoofdregel dat de verkrijging&#13;
wordt vrijgesteld van de heffing van overdrachtsbelasting.&#13;
De wetgever acht een samenloop van omzetbelasting en&#13;
overdrachtsbelasting in beginsel onwenselijk.&#13;
We zullen echter nog zien dat de wettelijke regeling van&#13;
de samenloop van overdrachts- en omzetbelasting niet zo in&#13;
elkaar zit dat altijd hetzij overdrachtsbelasting hetzij omzetbelasting&#13;
wordt geheven bij de verkrijging van cultuurgrond.&#13;
In sommige gevallen kan zich toch een cumulatie&#13;
van beide heffingen voordoen.&#13;
In dit artikel wordt beschreven wanneer er sprake is van&#13;
een met omzetbelasting belaste levering en wanneer er sprake&#13;
is van een verkrijging waarover de koper overdrachtsbelasting&#13;
moet betalen. Gezien het grote tariefsverschil in de&#13;
beide belastingheffingen is het voor de praktijk van belang&#13;
om te weten welke belastingsoort van toepassing is op de&#13;
grondtransactie. Wij zullen nog zien dat het daarvoor ook&#13;
uitmaakt of de koper de belasting kan aftrekken of niet.&#13;
Omdat de meeste lezers geen fiscale achtergrond hebben,&#13;
schets ik eerst kort de hoofdlijnen – voor zover relevant –&#13;
van de regeling van de overdrachtsbelasting en de omzetbelasting.</inleiding><content>2. Een korte schets van het wettelijke systeem van&#13;
de overdrachtsbelasting&#13;
Overdrachtsbelasting wordt krachtens de Wet op belastingen&#13;
van rechtsverkeer (Wet BRV) geheven ter zake van de&#13;
verkrijging van in Nederland gelegen onroerende zaken of&#13;
van rechten, waaraan deze zaken zijn onderworpen. Voor de&#13;
heffing van overdrachtsbelasting bestaat er geen verschil tussen&#13;
een verkrijging van de juridische eigendom en de verkrijging&#13;
van de economische eigendom. Beide verkrijgingen&#13;
zijn belast. De overdrachtsbelasting bedraagt 6% van de&#13;
waarde van de onroerende zaak, waarbij deze waarde ten&#13;
minste gelijk is aan de tegenprestatie en wordt bij de verkrijger&#13;
geheven. Niet iedere verkrijging is belast. In artikel&#13;
15 van de wet worden een aantal verkrijgingen genoemd&#13;
die zijn vrijgesteld van de heffing van overdrachtsbelasting.&#13;
De voor de agrarische sector belangrijkste vrijgestelde verkrijgingen&#13;
zijn de verkrijgingen bij bedrijfsoverdracht, bij&#13;
de inbreng in een samenwerkingsverband (bijvoorbeeld de&#13;
inbreng in de maatschap of vennootschap onder firma) en&#13;
natuurlijk de op 1 januari 2007 ingevoerde algemene cultuurgrondvrijstelling.&#13;
De algemene cultuurgrondvrijstelling stelt de verkrijging&#13;
van alle cultuurgrond vrij. De toepassingsvoorwaarde&#13;
voor deze vrijstelling is dat de cultuurgrond duurzaam en&#13;
bedrijfsmatig ten behoeve van de landbouw moet worden&#13;
geëxploiteerd. De eis dat de grond bedrijfsmatig ten behoeve&#13;
van de landbouw wordt geëxploiteerd strekt er volgens&#13;
de parlementaire toelichting toe de verkrijging voor&#13;
privé-doeleinden en de bedrijfsmatige verkrijging ten behoeve&#13;
van niet-landbouwdoeleinden uit te sluiten van de&#13;
vrijstelling. Om eenvoudige ontduiking van deze voorwaarde&#13;
te voorkomen, wordt als tweede eis gesteld dat de&#13;
grond gedurende een periode van tien jaar na de overdracht&#13;
een bedrijfsmatige landbouwkundige exploitatie moet behouden.&#13;
Niet als voorwaarde wordt gesteld dat de verkrijger&#13;
de grond landbouwkundig exploiteert. De vrijstelling is dus&#13;
ook van toepassing wanneer projectontwikkelaars en beleggers&#13;
cultuurgrond kopen, mits anderen (bijvoorbeeld een&#13;
pachter) de cultuurgrond bedrijfsmatig en agrarisch gebruiken.&#13;
Door de eis van – langdurig – agrarisch gebruik kan de&#13;
algemene cultuurgrondvrijstelling geen toepassing vinden&#13;
in de situaties waar samenloop van overdrachtsbelasting en&#13;
omzetbelasting aan de orde kan zijn.&#13;
3. Een korte schets van het wettelijke systeem van&#13;
de omzetbelasting&#13;
Agrarische ondernemers zijn ondernemers als iedere andere&#13;
ondernemer en in die hoedanigheid worden zij op normale&#13;
wijze in de heffing van de omzetbelasting betrokken. Dit&#13;
betekent dat zij de omzetbelasting die aan hen in hun hoedanigheid&#13;
van ondernemer in rekening wordt gebracht in&#13;
aftrek kunnen brengen en – als tegenhanger – bij de verkoop&#13;
en levering van producten en diensten van het bedrijf,&#13;
omzetbelasting in rekening moeten brengen en vervolgens&#13;
moeten afdragen aan de belastingdienst. Het tarief van de&#13;
omzetbelasting bedraagt in beginsel 19% doch voor de levering&#13;
van de meeste landbouwgoederen en diensten geldt een&#13;
tarief van 6%.&#13;
Agrarische ondernemers kunnen, wanneer zij bepaalde&#13;
landbouwgoederen leveren of bepaalde landbouwdiensten&#13;
verrichten, een beroep doen op de zogenoemde landbouwregeling.&#13;
De landbouwregeling heeft als resultaat dat de ondernemers&#13;
die een verzoek om toepassing van deze regeling&#13;
bij de belastingdienst hebben ingediend en dit gehonoreerd&#13;
hebben gezien, volledig buiten de heffing van de omzetbelasting&#13;
worden gelaten. In de wet wordt een omschrijving&#13;
gegeven van de landbouwgoederen en diensten die kwalificeren&#13;
voor de toepassing van de landbouwregeling. Levert&#13;
een ondernemer die mee doet aan de landbouwregeling&#13;
prestaties die vallen buiten de wettelijke omschrijving van&#13;
landbouwgoederen en diensten dan gelden voor die prestaties&#13;
de normale regels voor heffing en afdracht van omzetbelasting.&#13;
In een besluit uit 1998 heeft de Staatssecretaris van Financiën&#13;
aangegeven dat de levering van een bouwterrein&#13;
niet onder de landbouwregeling valt. Deze levering vindt&#13;
zijns inziens niet plaatsvindt in de hoedanigheid van agrarisch&#13;
ondernemer.&#13;
De omzetbelasting kent als uitgangspunt voor de levering&#13;
van onroerende zaken dat deze levering is vrijgesteld van de&#13;
heffing van omzetbelasting. De navolgende leveringen zijn&#13;
echter wel belast:&#13;
– de leveringen van gebouwen of gedeelten daarvan en het&#13;
erbij behorende terrein voor of op het tijdstip van de&#13;
eerste ingebruikneming, alsmede binnen twee jaar na&#13;
die eerste ingebruikneming;&#13;
– de levering van gebouwen ingeval is gekozen voor een&#13;
optie voor belaste levering; en&#13;
– de levering van een bouwterrein.&#13;
De levering van de cultuurgrond zal dus belast zijn voor de&#13;
omzetbelasting wanneer er sprake is van de levering van een&#13;
bouwterrein. Wanneer er sprake is van een bouwterrein&#13;
komt uitgebreid aan de orde in het hierna volgende hoofdstuk.&#13;
Wij zullen daar zien dat het verschil voor de heffing&#13;
van de omzetbelasting wordt gemaakt door het antwoord&#13;
op de vraag of er voor wat betreft de levering van de cultuurgrond&#13;
sprake is van de levering van een bouwterrein of&#13;
de levering van onbebouwde grond.&#13;
Voorzover er sprake is van een belaste levering van de&#13;
grond bedraagt het belastingtarief 19%.&#13;
4. De samenloopregeling van overdrachtsbelasting&#13;
en omzetbelasting&#13;
De samenloopregeling voorkomt cumulatie van overdrachtsbelasting&#13;
en omzetbelasting. Deze cumulatie wordt&#13;
voorkomen doordat de verkrijging van de cultuurgrond&#13;
(met status bouwterrein) wordt vrijgesteld van de heffing&#13;
van overdrachtsbelasting. Er moet wel omzetbelasting aan&#13;
de koper in rekening worden gebracht. Vaak is deze koper&#13;
echter een projectontwikkelaar. Deze ondernemer voor de&#13;
omzetbelasting kan de omzetbelasting terugvragen van de&#13;
belastingdienst waardoor er voor hem een lagere netto&#13;
koopsom overblijft. Een projectontwikkelaar heeft er dus&#13;
baat bij om grond met verrekenbare omzetbelasting te verkrijgen&#13;
in plaats van met niet verrekenbare overdrachtsbelasting.&#13;
Hij kan daardoor ook een betere prijs betalen.&#13;
De samenloopregeling vindt slechts toepassing in de gevallen&#13;
waarin de levering van de cultuurgrond van rechtswege&#13;
belast is voor de omzetbelasting (zie hiervoor) én de cultuurgrond&#13;
nog niet als bedrijfsmiddel is gebruikt. Het gebruik&#13;
van de landbouwgrond als bedrijfsmiddel in het agrarische&#13;
bedrijf wordt niet gelijk gesteld aan het gebruik van&#13;
de grond als bedrijfsmiddel met status bouwterrein.&#13;
4.1. Bouwterrein&#13;
Om cultuurgrond belast met omzetbelasting te leveren&#13;
moet er sprake zijn van een bouwterrein. Wat onder een&#13;
bouwterrein moet worden verstaan is bepaald in artikel 11,&#13;
vierde lid Wet OB 1968.&#13;
Een bouwterrein is onbebouwdegrond:&#13;
– waaraan bewerkingen plaatsvinden of hebben plaatsgevonden;&#13;
– ten aanzien waarvan voorzieningen worden of zijn getroffen,&#13;
die uitsluitend dienstbaar zijn aan de grond;&#13;
– in de omgeving waarvan voorzieningen zijn getroffen;&#13;
of&#13;
– ter zake waarvan een bouwvergunning is verleend;&#13;
met het oog op de bebouwing van de grond.&#13;
Voor de kwalificatie als bouwterrein moet er in ieder geval&#13;
sprake zijn van onbebouwde grond. Wanneer een perceel&#13;
grasland wordt geleverd is het voor iedereen duidelijk dat er&#13;
sprake is van onbebouwde grond. Wanneer een perceel&#13;
bouwgrond met daarop een stal wordt geleverd is het voor&#13;
iedereen duidelijk dat er sprake is van bebouwde grond en&#13;
dus niet van onbebouwde grond. Een stal is voor iedereen&#13;
kenbaar als zijnde een gebouw.&#13;
Zo eenvoudig is het in de praktijk vanzelfsprekend niet.&#13;
Daar komt ook nog eens bij dat er voor de overdrachtsbelasting&#13;
en de omzetbelasting thans geen gelijkluidende uitleg&#13;
bestaat over wat onder een gebouw moet worden verstaan.&#13;
Voor de overdrachtsbelasting is aansluiting gezocht bij de&#13;
definitie van onroerende zaken zoals neergelegd in art. 3:3&#13;
BW. Onroerende zaken zijn grond en bouwwerken die&#13;
daarmee duurzaam zijn verenigd alsmede bestanddelen van&#13;
deze zaken. Het standaardarrest op dit terrein is het Portocabin-&#13;
arrest (HR 31 oktober 1997, nr. 16 404, NJ1998,&#13;
97, VN1997, p. 4334). In deze zaak werd beslist dat een&#13;
portocabin die duurzaam met de grond was verenigd als onroerend&#13;
moet worden aangemerkt.&#13;
Voor de omzetbelasting werd in het Zeecontainerarrest&#13;
(HR 5 januari 2000, nr. 34.974, VN2000/9.17) voor zeecontainers&#13;
die als opslagloodsen werden gebruikt en waarbij&#13;
gehet&#13;
de bedoeling was dat ze duurzaam ter plaatse bleven, in&#13;
dezelfde zin beslist.&#13;
De uitleg van het begrip onroerende zaak was dus gelijk&#13;
voor de overdrachtsbelasting en de omzetbelasting.&#13;
Hierin kwam verandering door het Maierhoferarrest (HvJ&#13;
EG 16 januari 2003, zaak C-315/00 (Rudolph Maierhofer),&#13;
VN2003/9.19). In dit arrest wordt aangegeven dat&#13;
voor de omzetbelastingheffing het begrip onroerende zaak&#13;
een Europeesrechtelijk begrip is dat losstaat van de burgerlijkrechtelijke&#13;
inhoud in de diverse lidstaten.&#13;
In dit arrest, waarin het ging over de verhuur van prefab-&#13;
gebouwen, geeft het Hof aan dat de gebouwen bestaande&#13;
uit prefab-elementen als onroerend moeten worden&#13;
beschouwd omdat ze vast met de grond zijn verbonden en&#13;
niet gemakkelijk kunnen worden gedemonteerd of gemakkelijk&#13;
kunnen worden verplaatst.&#13;
Thans is het dus zo dat het voor de overdrachtsbelasting&#13;
gaat om de vaste verbondenheid met de grond en de bedoeling&#13;
van partijen om een object langdurig op een bepaalde&#13;
plaats te laten staan en dat het voor de omzetbelasting van&#13;
belang is of een object wel of niet gemakkelijk verplaatsbaar&#13;
is. Dat zal dus niet altijd tot dezelfde conclusie leiden.&#13;
Caravans, tenten, stacaravans en chalets die we in het buitengebied&#13;
veelvuldig tegenkomen, zijn voor de omzetbelastingheffing&#13;
dus roerend (vanwege de eenvoudige verplaatsbaarheid&#13;
en eenvoudige demontage tegen relatief beperkte&#13;
kosten) doch kunnen voor de overdrachtsbelasting onroerend&#13;
zijn (duurzaamheid).&#13;
Interessant voor grond gelegen bij de rivieren is de&#13;
vraagstelling of een dijk een gebouw is of niet. In HR 24&#13;
december 2004, nr. 39 489, VN2005/2.19 besliste de HR&#13;
dat een dijk of dijkverbreding, -verzwaring of -verhoging&#13;
niet zonder meer kan worden aangemerkt als gebouw,&#13;
omdat het Maierhoferarrest aangeeft dat het bij onroerende&#13;
zaken moet gaan om met de grond verbonden constructies.&#13;
Deze zaak is voor nader onderzoek verwezen naar Hof ‘s-&#13;
Hertogenbosch.&#13;
De vraag of een te leveren perceel bebouwd is of niet wordt&#13;
dus voor de omzetbelasting en de overdrachtsbelasting verschillend&#13;
uitgelegd. Daardoor kan er samenloop van beide&#13;
belastingheffingen zijn.&#13;
Is vastgesteld dat er sprake is van onbebouwde grond dan is&#13;
daarmede nog niet vastgesteld dat er sprake is van een&#13;
bouwterrein. Voor de transformatie van onbebouwde grond&#13;
in bouwterrein is nodig dat er met betrekking tot de onbebouwde&#13;
grond als het ware handelingen met het oog op de&#13;
bebouwing van de grond (met een gebouw!, zie hiervoor&#13;
wat daaronder moet worden verstaan) zijn of worden verricht.&#13;
Onbebouwde grond wordt ingevolge artikel 11, vierde lid&#13;
Wet OB 1968, bouwterrein wanneer:&#13;
– er bewerkingen aan de onbebouwde grond hebben&#13;
plaatsgevonden; hier kan gedacht worden aan elke fysieke&#13;
bewerking van de grond zoals het rooien van&#13;
bomen, het dempen van sloten, het egaliseren, afgraven&#13;
of ophogen van de grond;&#13;
– er voorzieningen worden getroffen die uitsluitend&#13;
dienstbaar zijn aan de grond; hier kan gedacht worden&#13;
aan de aansluiting op het riool, of de aanleg van andere&#13;
nutsvoorzieningen;&#13;
– er in de omgeving voorzieningen worden of zijn getroffen;&#13;
hier kan worden gedacht aan voorzieningen die&#13;
dienstbaar zijn aan meer percelen, bijvoorbeeld de aanleg&#13;
van een bouwstraat;&#13;
– er ter zake van de grond een bouwvergunning is verleend.&#13;
Essentieel is dat voor al deze vier punten geldt dat zij moeten&#13;
zijn verricht met het oog op de bebouwing van de&#13;
grond en niet om een andere reden.&#13;
In HR 10 augustus 2001 (nr. 36.686, VN2001/44.18)&#13;
levert de gemeente Krimpen a/d IJssel als ondernemer een&#13;
perceel grond nadat zij afgebrande gebouwen die voordien&#13;
als jeugdhonk in gebruik waren, heeft gesloopt, de fundamenten&#13;
heeft verwijderd en de daarbij ontstane gaten heeft&#13;
opgevuld met zand. Al deze handelingen waren echter blijkens&#13;
ambtelijke stukken met nadruk verricht omwille van&#13;
de veiligheid omdat de gemeente verdere brandstichting en&#13;
andere problemen met het voormalige jeugdhonk wilde&#13;
voorkomen.&#13;
Zowel het Gerechtshof als de HR concludeerde dat er&#13;
weliswaar onbebouwde grond was ontstaan maar daardoor&#13;
nog geen bouwterrein omdat de handelingen niet waren&#13;
verricht met het oog op de bebouwing van de grond maar&#13;
met het oog op de veiligheid.&#13;
Schematisch kan dit ter verkrijging van een goed inzicht als&#13;
volgt worden weergegeven:&#13;
Bebouwde grond &amp;#8594; handelingen &amp;#8594; onbebouwde grond&#13;
handelingen &amp;#8594; bouwterrein.&#13;
De werkzaamheden of bewerkingen die in de casus van de&#13;
gemeente Krimpen a/d IJssel plaatsvonden bevonden zich&#13;
volgens de rechter dus in de eerste groep handelingen.&#13;
Het hiervoor al genoemde arrest van HR 24 december&#13;
2004, nr. 39 489, VN2005/2.19 is nog om een andere&#13;
reden interessant. In het arrest geeft de HR een nadere duiding&#13;
voor de beoordeling of een individuele kavel als een&#13;
bouwterrein is aan te merken of niet. Daartoe introduceert&#13;
de HR de leer van de complexbenadering. Bij de beoordeling&#13;
van de vraag of een individuele kavel een bouwterrein&#13;
is, gaat het niet uitsluitend om deze individuele kavel. Wanneer&#13;
percelen grond behoren tot een gebied waarop opstallen&#13;
zijn voorzien en het gebied bouwrijp is gemaakt, blijkt&#13;
hieruit volgens de HR dat de percelen grond het karakter&#13;
hebben van grond met de bestemming van terrein behorend&#13;
bij één of meer gebouwen. Er moet met andere woorden&#13;
een zeker verband bestaan tussen de grond en de te&#13;
bouwen opstallen. Hiervan is in ieder geval sprake wanneer&#13;
de gronden een zekere functie hebben in het gebied en dus&#13;
een andere maatschappelijke functie krijgen in het gebied&#13;
dan hun oorspronkelijke functie. Een perceel grond in ge-&#13;
bruik als weiland dat ook na de ontwikkelingen in het gebied&#13;
uitsluitend als weiland te gebruiken is, wordt ook in de&#13;
complexbenadering geen bouwterrein.&#13;
4.2. Slopen&#13;
Hiervoor is uitgebreid stilgestaan bij het feit dat het essentieel&#13;
voor de kwalificatie bouwterrein is, afgezien van de in de&#13;
wet genoemde bewerkingen en voorzieningen, dat de grond&#13;
niet (meer) bebouwd is. Bebouwde grond wordt pas onbebouwde&#13;
grond op het moment waarop de bebouwing volledig&#13;
is gesloopt, zodat er geen gebouw meer aanwezig is. Het&#13;
slopen lijkt daarmede als een handeling uit de eerste categorie&#13;
van het hiervoor weergegeven schema te moeten bezien.&#13;
In het verleden werd in de praktijk echter algemeen aangenomen&#13;
dat het slopen van opstallen met het oog op de bebouwing&#13;
van de grond, een bewerking was als bedoeld in&#13;
artikel 11, vierde lid sub 1 Wet OB 1968 (bouwterrein is&#13;
onbebouwde grond waaraan bewerkingen plaatsvinden of&#13;
hebben plaatsgevonden). Door de sloop ontstond aldus een&#13;
bouwterrein.&#13;
De HR heeft in haar arrest van 10 augustus 2001, nr.&#13;
36.686 VN2001/44.18 echter geoordeeld dat dit niet zonder&#13;
meer het geval is. De casus in dit arrest was als volgt.&#13;
De gemeente Krimpen a/d IJssel levert op 25 februari 1998&#13;
een perceel. In eerste instantie stond op het perceel een&#13;
tweetal opstallen. In de opstallen is in 1997 diverse keren&#13;
brand uitgebroken waardoor de opstallen onherstelbaar&#13;
waren beschadigd. In verband met de veiligheid heeft de gemeente&#13;
toen opdracht gegeven de opstallen volledig te slopen,&#13;
inclusief funderingen en tot afvoer van de vrijkomende&#13;
materialen. De hierdoor ontstane gaten in het terrein zijn&#13;
opgevuld met zand. Terzake van de levering van het perceel&#13;
heeft de gemeente BTW in rekening gebracht.&#13;
Het Hof concludeert dat de onbebouwde grond niet als&#13;
bouwterrein kan worden aangemerkt aangezien de sloopwerkzaamheden&#13;
niet zijn verricht met het oog op de bebouwing&#13;
van de grond. De werkzaamheden zijn uitsluitend verricht&#13;
met het oog op het slopen van de opstallen, dat wil&#13;
zeggen gericht op het tot stand brengen van onbebouwde&#13;
grond. Het afvullen van de door de sloopwerkzaamheden&#13;
ontstane gaten in het perceel met zand ziet het Hof in dit&#13;
verband als de laatste sloophandeling.&#13;
In cassatie wordt betoogd dat het volledig slopen van&#13;
opstallen steeds een bewerking is met het oog op de bebouwing&#13;
van de grond als bedoeld in artikel 11, vierde lid Wet&#13;
OB 1968, door welke handeling een bouwterrein ontstaat.&#13;
De HR oordeelt dat dit betoog niet als juist kan worden&#13;
aanvaard. De HR leidt uit de wetsgeschiedenis af dat de levering&#13;
van door sloop van de aanwezige opstallen tot stand&#13;
gekomen onbebouwde grond ten aanzien waarvan vervolgens&#13;
geen verdere handelingen zijn verricht, niet is de levering&#13;
van een bouwterrein.&#13;
De conclusie die uit dit arrest moet worden getrokken is dat&#13;
het slopen van de opstallen, ook al gebeurt dit met het oog&#13;
op toekomstige nieuwbouw, niet tot gevolg heeft dat sprake&#13;
is van bewerking aan onbebouwde grond, waardoor een&#13;
bouwterrein is ontstaan. Door het slopen van de opstallen&#13;
ontstaat immers onbebouwde grond, waardoor op dat moment&#13;
een overgang plaatsvindt van het regime van be-&#13;
bouwde grond naar onbebouwde grond. Bij de levering&#13;
dient dan vervolgens te worden beoordeeld of sprake is van&#13;
een bouwterrein. Volgens de HR is hiervan eerst sprake indien&#13;
vervolgens, dus na de sloop, handelingen zijn verricht&#13;
in de zin van artikel 11, vierde lid Wet OB 1968. Er dienen&#13;
dus blijkbaar na de sloopwerkzaamheden nog extra handelingen&#13;
aan de grond te worden verricht.&#13;
Mijn conclusie dat het slopen van de opstallen, ook al gebeurt&#13;
dit met het oog op de toekomstige bebouwing, niet&#13;
leidt tot een bouwterrein, is bevestigd door Hof ’s-Gravenhage&#13;
(15 november 2002, nr. 01/2211, VN2003/29.23) en&#13;
Hof ’s-Hertogenbosch (13 december 2002, nr. 00/0268,&#13;
VN2003/17.16). Beide Hoven verwijzen voor hun oordeel&#13;
naar het behandelde arrest van de HR.&#13;
Zo besliste het Hof ’s-Hertogenbosch dat volgens artikel&#13;
11, vierde lid Wet OB 1968 alleen onbebouwde grond een&#13;
bouwterrein in de zin van die bepaling kan zijn. Het in die&#13;
casus door de gemeente in 1980 slopen van de toentertijd&#13;
op het perceel staande opstallen kan mitsdien niet worden&#13;
aangemerkt als een bewerking als bedoeld in artikel 11,&#13;
vierde lid Wet OB 1968. Immers, volgens het hof ontstond&#13;
eerst door het slopen van de opstallen onbebouwde grond.&#13;
Het hof oordeelt vervolgens dat, anders dan het slopen&#13;
van de opstallen, het daarna verwijderen van de fundering&#13;
wel aan te merken is als een bewerking aan inmiddels onbebouwde&#13;
grond als bedoeld in de wet. Indien het verwijderen&#13;
is geschied met het oog op de bebouwing van de grond,&#13;
is sprake van een bouwterrein. Dit geldt ook voor het opvullen&#13;
van de kuil met zand, aldus het hof.&#13;
Het feit dat het hof overigens een onderscheid maakt tussen&#13;
opstallen en fundering doet wat merkwaardig aan. De fundering&#13;
maakt naar mijn mening onderdeel uit van de opstal.&#13;
Dit betekent naar mijn mening dat het verwijderen&#13;
van de fundering niet aan te merken is als een bewerking&#13;
aan de inmiddels onbebouwde grond, maar als laatste&#13;
sloophandeling. Indien de fundering niet wordt verwijderd&#13;
is immers nog steeds sprake van bebouwde grond, mits de&#13;
in de grond aanwezige fundering als een gebouw kan worden&#13;
beschouwd. Gezien de hiervoor gegeven omschrijving&#13;
van een gebouw is daarvan sprake. Of de HR ditzelfde&#13;
standpunt inneemt, zal in de toekomst moeten blijken.&#13;
Naar mijn mening kan het vullen van de ontstane gaten&#13;
met zand wel een bewerking aan de grond die kan leiden&#13;
tot het ontstaan van een bouwterrein. Er is immers dan&#13;
sprake van onbebouwde grond waaraan bewerkingen plaatsvinden.&#13;
Voorwaarde is vanzelfsprekend wel dat het opvullen&#13;
van de kuilen wordt gedaan met het oog op de toekomstige&#13;
bebouwing van de grond en niet met een ander oogmerk&#13;
(bijvoorbeeld veiligheid).&#13;
5. Afrondende beschouwing&#13;
De Nederlandse belastingwetgever acht dubbele belastingheffing&#13;
over een grondtransactie niet wenselijk. Om die&#13;
reden is in de Wet BRV een regeling opgenomen die maakt&#13;
dat er geen heffing van overdrachtsbelasting over een&#13;
grondtransactie plaatsvindt wanneer er over deze transactie&#13;
ook heffing van omzetbelasting plaatsvindt. Voor de toepas-&#13;
sing van deze anti cumulatieregeling moet er sprake zijn van&#13;
de levering van onbebouwde grond die als een bouwterrein&#13;
kan worden aangemerkt. Van onbebouwde grond is sprake&#13;
wanneer er geen gebouw op de grond aanwezig is. Tot het&#13;
jaar 2003 was de uitleg van het begrip gebouw voor zowel&#13;
de overdrachtsbelasting en de omzetbelasting gelijk. Waar&#13;
de overdrachtsbelasting echter een zuivere Nederlands belastingheffing&#13;
is, is de omzetbelasting als een Europese belastingheffing&#13;
te kwalificeren. In 2003 bracht het Europese&#13;
Hof voor de omzetbelasting een andersluidende kwalificatie&#13;
van het begrip gebouw. Het gevolg daarvan is dat waar voor&#13;
de overdrachtsbelasting een object als een gebouw wordt&#13;
aangemerkt dat voor de omzetbelasting niet het geval hoeft&#13;
te zijn en omgekeerd.&#13;
Hierdoor is er zand in de raderen van de samenloopregeling&#13;
gekomen. Er kunnen zich sinds 2003 situaties voordoen&#13;
dat een grondtransactie voor zowel de overdrachtsbelasting&#13;
als de omzetbelasting belast is; een dubbele belastingheffing&#13;
dus.&#13;
Duidelijk mag zijn dat het Europese Hof haar uitleg van&#13;
het begrip gebouw voor de omzetbelasting niet zal aanpassen&#13;
aan de Nederlandse uitleg van het begrip. De ongewenste&#13;
situatie dat zich dubbele belastingheffing kan voordoen,&#13;
laat zich dus uitsluitend oplossen door een aanpassing&#13;
van de Nederlandse uitleg van het begrip gebouw in de&#13;
overdrachtsbelasting. Dit zal moeten gebeuren door het opnemen&#13;
van een definitie van het begrip gebouw in de overdrachtsbelasting.&#13;
Signalen dat daaraan wordt gewerkt, heb&#13;
ik niet opgevangen. Gevreesd moet daarom worden dat wij&#13;
zullen moeten leren leven met een situatie dat in bepaalde&#13;
situaties grondtransacties dubbel worden belast.&#13;
Tot slot blijkt dat de vraag wanneer het slopen van een gebouw,&#13;
meer in het bijzonder wanneer de sloophandeling is&#13;
beëindigd en nadien verrichte werkzaamheden als een bewerking&#13;
aan onbebouwde grond met het oog op de bebouwing&#13;
van de grond, in de uitspraken van de gerechtshoven&#13;
niet altijd eenduidig wordt uitgelegd. Het wachten is op het&#13;
oordeel van de HR. Tegen een uitspraak van respectievelijk&#13;
het Hof ’s-Gravenhage van 27 januari 2006 en het Hof&#13;
’s-Hertogenbosch van 29 maart 2006 (in dit artikel niet behandeld)&#13;
is cassatie aangetekend. Inmiddels (in februari&#13;
2007) heeft Advocaat-Generaal Wattel zijn conclusies genomen.&#13;
Hij concludeert dat sloop van een opstal op zich zelf&#13;
niet leidt tot een bouwterrein, doch dat daardoor slechts&#13;
onbebouwde grond ontstaat. Handelingen na de sloop verricht&#13;
op, aan of ten behoeve van deze onbebouwde grond&#13;
leidt wel tot een bouwterrein. Wattel is vervolgens de mening&#13;
toegedaan dat de beoordeling op welk punt een onbebouwd&#13;
terrein ontstaat (dus wanneer de sloop volledig is)&#13;
en vervolgens de handelingen beginnen die als nasloops&#13;
kunnen worden beschouwd, als een feitelijke moet worden&#13;
beschouwd, die aan de feitenrechter moeten worden overgelaten.&#13;
Met veel belangstelling kijken wij uit naar de arresten&#13;
van de HR. Het zou mooi zijn als die dit jaar nog te bestuderen&#13;
zijn.</content><legacyfootnotes>* Mr. E. Marcus FB is als zelfstandig belastingadviseur werkzaam bij&#13;
Remie Fiscaal Juridisch Adviesbureau te Rijen en Uden.</legacyfootnotes><footnotes><footnote/></footnotes><auteurs>mr. E. Marcus FB</auteurs><published>2007-07-01 00:00:00</published><modified>2017-06-12 12:37:10</modified><editiondate>2007-07-01</editiondate><htmlpath>https://denhollander.info/artikel/3943</htmlpath></article>
</articles></edition>
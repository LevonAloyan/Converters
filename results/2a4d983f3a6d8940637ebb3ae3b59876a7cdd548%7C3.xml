<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>6620</id><udhid>UDH:TvAR/6620</udhid><titel>'Otto Jan Tromp / Tjitte Folkertsma' (TvAR 1992/4581)</titel><searchwords><searchword>TvAR 11/1992</searchword><searchword>TvAR 1992/4581</searchword><searchword>UDH:TvAR/6620</searchword></searchwords><attachments><attachment><name>1992_nr 11_Rechtspraak_4581.pdf</name><extention>pdf</extention><url>https://denhollander.info/download/6385/ci</url></attachment></attachments><inleiding>Pachtwet, art. 41, 43, 56a, 56c,&#13;
56d. Beschikking Superheffing, art. 19.&#13;
NBW 6:74, 248&#13;
Voorkeursrecht pachter en melkquotum. Zowel&#13;
een aanbod van de verpachter het gepachte&#13;
tegen de getaxeerde waarde te kopen&#13;
als een aanvaarding daarvan door de pachter,&#13;
een en ander als bedoeld in art. 56d, lid&#13;
2, van de Pachtwet, dient duidelijk en zonder&#13;
voorbehoud te geschieden met het oog op de&#13;
daaraan of aan het uitblijven van een aanvaarding&#13;
volgens die bepaling verbonden gevolgen.&#13;
Overweging ten overvloede over de&#13;
vraag of en de wijze waarop een pachter aan&#13;
een verpachter ingeval van koop door de&#13;
pachter van het gepachte ter uitoefening van&#13;
zijn voorkeursrecht, waarbij de pacht door&#13;
vermenging eindigt, een vergoeding dient te&#13;
betalen in verband met het melkquotum. In&#13;
beginsel en bijzondere omstandigheden daargelaten:&#13;
ten hoogste 1/4 gedeelte van de&#13;
waarde daarvan. Een weigering van de pachter&#13;
een dergelijke redelijke en billijke vergoeding&#13;
te betalen, kan een tekortkoming van&#13;
deze opleveren. De afrekening berust op artikel&#13;
6:248, lid 2, NBW en valt buiten de regeling&#13;
van art. 19 van de Beschikking&#13;
Superheffing 1988. </inleiding><content>Pachtkamer Gerechtshof Arnhem, arrest&#13;
van 20 juli 1992, P 91/045&#13;
(Mr. Spoor, mr. Kok, mr. Heida, mr. ir. Jansens&#13;
van Gellicum, Van Dijk)&#13;
en&#13;
Pachtkamer Kantongerecht Sneek, arrest&#13;
van 17 april 1991, P 6/1990 (Mr. Grelen,&#13;
Gerbrandy, Schotanus)&#13;
In de zaak van:&#13;
Otto Jan Tromp, wonende te Oegstgeest, appellant,&#13;
procureur: mr. B. Peek,&#13;
tegen&#13;
Tjitte Folkertsma, wonende te Koudum, gemeente&#13;
Nijefurd, geïntimeerde, procureur: mr.&#13;
J.M.J. Huver.&#13;
Agrarisch recht, 52e jaargang, nr. 11, november 1992&#13;
Het geding in hoger beroep&#13;
Appellant - Tromp - is bij exploit van 14 mei&#13;
1991 in hoger beroep gekomen van voormeld&#13;
vonnis met gelijktijdige dagvaarding van&#13;
geïntimeerde - Folkertsma - voor dit hof.&#13;
Bij memorie van grieven heeft Tromp twee&#13;
grieven aangevoerd tegen het vonnis van 17&#13;
april 1991, met conclusie dat het hof dat vonnis&#13;
zal vernietigen en, opnieuw rechtdoende,&#13;
alsnog de vordering van Tromp zal toewijzen,&#13;
met veroordeling van Folkertsma in de kosten&#13;
van beide instanties.&#13;
Folkertsma heeft bij memorie van antwoord&#13;
de aangevoerde grieven bestreden en&#13;
geconcludeerd tot bekrachtiging van het vonnis,&#13;
waarvan beroep, zulks met veroordeling&#13;
van Tromp in de proceskosten.&#13;
Partijen hebben de zaak op 18 mei 1992&#13;
doen bepleiten, Tromp door mr. P.S.A. Overwater,&#13;
advocaat te Strijen, en Folkertsma door&#13;
mr. M.M.J.J. Gerrits, advocaat te Arnhem.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven&#13;
Tromp heeft als grieven tegen het vonnis van&#13;
17 april 1991 aangevoerd:&#13;
Grief I&#13;
Ten onrechte heeft de pachtkamer van het&#13;
kantongerecht aan het feit dat Folkertsma onder&#13;
voorbehoud heeft aanvaard en Tromp onder&#13;
voorbehoud heeft aangeboden, de&#13;
conclusie verbonden, dat de vorderingen in&#13;
conventie dienen te worden afgewezen.&#13;
Grief ll&#13;
Ten onrechte heeft de pachtkamer van het&#13;
kantongerecht ook afgewezen de vordering&#13;
om voor recht te verklaren, dat het voorkeursrecht&#13;
van Folkertsma is vervallen.&#13;
De vaststaande feiten&#13;
Ook in hoger beroep kan worden uitgegaan&#13;
van de door de pachtkamer van het kantongerecht&#13;
in de rechtoverweging 1 van het vonnis vastgestelde feiten, nu tegen deze rechtsoverweging&#13;
geen grieven zijn gericht. Die feiten&#13;
luiden als volgt:&#13;
a. Met ingang van 5 maart 1972 heeft&#13;
Tromp voor de duur van 20 achtereenvolgen&#13;
de jaren aan Folkertsma verpacht diverse per&#13;
celen weiland onder Koudum ter grootte van&#13;
ongeveer 46.81.80 hectare, kadastraal bekend&#13;
gemeente Koudum, sectie A, nummers 894-&#13;
896-900-902-903-904-905-906-915-917-918&#13;
919-920-921-923-4413 en (deels) 922. Deze&#13;
pachtovereenkomst is in september 1972 tus&#13;
sen partijen schriftelijk vastgelegd. De schrif&#13;
telijke pachtovereenkomst is op 28 september&#13;
1972 ter goedkeuring ingezonden bij de&#13;
grondkamer voor Friesland te Leeuwarden en&#13;
is door die kamer bij beslissing d.d. 18 de&#13;
cember 1972 voor de overeengekomen pachtduur&#13;
goedgekeurd met ingang van 5 maart&#13;
1972 en derhalve tot 5 maart 1992 (rechtens&#13;
evenwel tot 5 maart 1993).&#13;
b. Folkertsma exploiteert op het gepachte&#13;
een melkveehouderij, met - naar onbetwist is&#13;
- een heffingvrije hoeveelheid melk&#13;
(melkquotum) van ongeveer 6.000 kilogram&#13;
per hectare.&#13;
c. Bij brief van 24 mei 1989 heeft Tromp&#13;
aan Folkertsma - overeenkomstig de bepalin&#13;
gen van de Pachtwet - ongeveer 10 hectare&#13;
land van het gepachte, thans kadastraal be&#13;
kend gemeente Koudum, sectie A, nummers&#13;
5146 (deels)-5615-917-915-904-905 en 918,&#13;
te koop aangeboden.&#13;
d. In verband met het op het pachtland rus&#13;
tende melkquotum is tussen partijen - na&#13;
taxatie - geen overeenstemming bereikt over&#13;
de waarde van de eventueel door Tromp aan&#13;
Folkertsma te verkopen 10 hectare land. Die&#13;
waarde is door de grondkamer voor Friesland&#13;
bij beslissing d.d. 17 augustus 1990 vastgesteld&#13;
op f 148 000, ongeacht het melkquotum.&#13;
e. Deze beslissing is bekrachtigd door de&#13;
Centrale Grondkamer te Arnhem bij beschikking&#13;
d.d. 2 februari 1990 (Agr R 1990, nr.&#13;
4372). De Centrale Grondkamer heeft bij deze&#13;
beschikking ten overvloede overwogen, dat:&#13;
'indien de pachter de grond koopt en daarvan&#13;
de eigendom verwerft, de pachtovereenkomst&#13;
door vermenging zal eindigen. De&#13;
gevolgen daarvan voor het met de grond samenhangende&#13;
melkquotum en een eventuele&#13;
vergoeding daarvoor zijn onttrokken aan de&#13;
bevoegdheid van de Centrale Grondkamer.&#13;
De pachtrechter is terzake bij uitsluiting bevoegd.&#13;
De Centrale Grondkamer spreekt echter&#13;
wel uit, dat indien de pachtovereenkomst&#13;
eindigt als voormeld, de redelijkheid en billijkheid&#13;
meebrengt, dat partijen een overeenkomst&#13;
sluiten omtrent de overgang van het&#13;
quotum en een vergoeding daarvoor. De door&#13;
verpachter aangehaalde jurisprudentie van het&#13;
pachthof kan daarbij een leidraad zijn'.&#13;
ƒ Bij aangetekende brief van 6 juni 1990&#13;
heeft (de gemachtigde van) Tromp het bewuste&#13;
land aan Folkertsma te koop aangeboden&#13;
voor de vastgestelde prijs van f 14 800 per&#13;
hectare, zulks onder mededeling dat met betrekking&#13;
tot het melkquotum tussen partijen&#13;
een overeenkomst dient te worden gesloten.&#13;
g. Bij brief van 29 juni 1990 heeft (de gemachtigde&#13;
van) Folkertsma aan Tromp doen&#13;
weten bereid te zijn het land aan te kopen&#13;
voor de prijs van f 148.000 in totaal, maar niet&#13;
bereid te zijn een vergoeding te betalen voor&#13;
het op de percelen land rustende heffingvrije&#13;
melkquotum.&#13;
Beoordeling van het geschil in hoger beroep&#13;
1. Tromp heeft na wijziging van zijn eis bij&#13;
conclusie van repliek, in eerste aanleg gevorderd,&#13;
samengevat, primair: ontbinding van de&#13;
pachtovereenkomst met bepaling dat Folkertsma&#13;
verplicht is ten behoeve van Tromp mee te&#13;
werken aan de wijziging van de tenaamstelling&#13;
van het melkquotum, onder verplichting&#13;
van Tromp daarvoor een vergoeding ter hoogte&#13;
van de helft van de waarde van het melkquotum&#13;
aan Folkertsma te betalen;&#13;
subsidiair, veroordeling van Folkertsma&#13;
tot het sluiten van een nadere overeenkomst&#13;
met betrekking tot het melkquotum, dan wel&#13;
op basis van wanprestatie en/of onrechtmatige&#13;
daad tot betaling aan Tromp van een schadeloosstelling,&#13;
waarbij uitgangspunt is dat&#13;
Tromp recht heeft op een vergoeding van de&#13;
helft van de waarde van het melkquotum;&#13;
meer subsidiair, verklaring voor recht, dat&#13;
het voorkeursrecht van Folkertsma als bedoeld&#13;
in artikel 56a e.v. van de Pachtwet is&#13;
vervallen, althans dat Folkertsma hieraan geen&#13;
rechten kan ontlenen.&#13;
De pachtkamer van het kantongerecht&#13;
heeft deze vorderingen aan Tromp ontzegd,&#13;
overwegende dat deze vorderingen berusten&#13;
op de stelling, dat Folkertsma jegens Tromp&#13;
wanprestatie (danwel een onrechtmatige daad)&#13;
pleegt door zijn weigering om mee te werken&#13;
aan het sluiten van een overeenkomst terzake&#13;
van het melkquotum, zulks in strijd met de op&#13;
een pachter rustende verplichting bij het einde&#13;
van de pachtovereenkomst (zoals in dit geval met betrekking tot de bewuste 10 ha land), dat&#13;
echter tussen partijen een koopovereenkomst&#13;
met betrekking tot dit land niet tot stand is gekomen&#13;
en dat de pachtovereenkomst terzake&#13;
geen einde heeft genomen, dat gegeven de&#13;
contractsvrijheid naar Nederlands recht,&#13;
Folkertsma zich jegens Tromp niet heeft&#13;
schuldig gemaakt aan wanprestatie (laat staan&#13;
aan onrechtmatige daad) door niet - onvoorwaardelijk&#13;
- te bewilligen in aankoop van de&#13;
10 ha land en dat er daarom geen grond is om&#13;
bij vonnis te bepalen hoe partijen naar redelijkheid&#13;
en billijkheid met elkaar behoren te&#13;
gaan kontrakteren.&#13;
2. Zowel een aanbod van de verpachter het&#13;
gepachte tegen de getaxeerde waarde te kopen&#13;
als een aanvaarding daarvan door de pachter,&#13;
een en ander als bedoeld in art. 56d, lid 2, van&#13;
de Pachtwet, dient duidelijk en zonder voor&#13;
behoud te geschieden met het oog op de daar&#13;
aan of aan het uitblijven van een aanvaarding&#13;
volgens die bepaling verbonden gevolgen.&#13;
3. De in de rechtsoverweging 1 sub f van&#13;
het vonnis vermelde brief van 6 juni 1990 van&#13;
de gemachtigde van Tromp houdt onder meer&#13;
de navolgende passages in:&#13;
'- De betreffende percelen worden u aangeboden&#13;
voor de bij beschikking vastgestelde&#13;
prijs van f 14 800 per ha. Graag vernemen wij&#13;
van u of u bereid bent de percelen voor die&#13;
prijs aan te kopen.&#13;
- Daarnaast dient volgens de beschikking&#13;
van de Centrale Grondkamer een overeenkomst&#13;
te worden gesloten m.b.t. de op het gepachte&#13;
rustende heffingsvrije hoeveelheid&#13;
melk. Indien u niet bereid bent om een overeenkomst&#13;
te sluiten aangaande de op het gepachte&#13;
rustende heffingsvrije hoeveelheid&#13;
melk, blijft het onder 1. gedane aanbod van&#13;
kracht'.&#13;
Het hof leidt hieruit af dat het op de voet&#13;
van art. 56d van de Pachtwet gedane aanbod&#13;
van Tromp aan Folkertsma 10 ha van het door&#13;
hem gepachte land te kopen tegen de (getaxeerde)&#13;
waarde van f 14 800 per ha, duidelijk&#13;
en zonder voorbehoud is gedaan.&#13;
4. De brief van de gemachtigde van Fol&#13;
kertsma d.d. 29 juni 1990, vermeld in de&#13;
rechtsoverweging 1 sub g van het vonnis,&#13;
houdt onder meer het navolgende in:&#13;
' 1. De heer Folkertsma is bereid de desbetreffende&#13;
percelen aan te kopen voor de bij&#13;
beschikking vastgestelde prijs van f 14 800&#13;
per ha of voor het geheel voor f 148 000.&#13;
2. Pachter is echter niet bereid een vergoeding&#13;
te betalen voor het heffingvrij melkkwotum&#13;
dat op de onderhavige percelen rust.&#13;
3. Voorwaarden aangaande de aankoop&#13;
zijn o.a. dat de aankoop dient te geschieden&#13;
voor 1 september a.s. dan wel op een in over&#13;
leg met u later te bepalen datum waarbij als&#13;
bijkomende voorwaarde wordt gesteld dat u&#13;
afziet van gerechtelijke stappen om een ver&#13;
goeding voor het melkkwotum te claimen.&#13;
Indien u wel een procedure aanhangig&#13;
maakt bij de pachtkamer c.q. hof Arnhem, behoudt&#13;
de pachter zich het recht voor na een&#13;
eventuele uitspraak van de rechter af te zien&#13;
van de koop van de landerijen en dientengevolge&#13;
een eventuele financiële vergoeding&#13;
voor het kwotum te betalen'.&#13;
In de alinea 3 van deze brief heeft Folkertsma&#13;
voor de aanvaarding van het aanbod&#13;
van Tromp het voorbehoud gemaakt dat&#13;
Tromp rechtens geen aanspraak maakt op een&#13;
vergoeding voor het met het te koop aangeboden&#13;
pachtland samenhangende melkquotum&#13;
van Folkertsma.&#13;
Dit betekent dat er in deze geen sprake is&#13;
van een aanvaarding door Folkertsma van het&#13;
aanbod van Tromp als in de rechtsoverweging&#13;
1 bedoeld.&#13;
5. Het enkele niet aanvaarden door de&#13;
pachter (Folkertsma) van een dergelijk aan&#13;
bod wegens eventuele bijkomende verplichtingen&#13;
in verband met het melkquotum, levert&#13;
vanzelfsprekend geen wanprestatie laat staan&#13;
een onrechtmatige daad jegens de verpachter&#13;
(Tromp) op, zoals de pachtkamer van het kan&#13;
tongerecht terecht heeft geoordeeld. Het staat&#13;
de pachter vrij een aanbod van de verpachter&#13;
al dan niet te aanvaarden. De pachtkamer van&#13;
het kantongerecht heeft dan ook met juistheid&#13;
beslist dat de primaire en subsidiaire vorderingen,&#13;
die zijn gebaseerd op wanprestatie c.q.&#13;
onrechtmatige daad van Folkertsma, aan&#13;
Tromp als ongegrond behoorden te worden&#13;
ontzegd.&#13;
6. Voor wat betreft de meer subsidiaire&#13;
vordering (tot verklaring voor recht dat het&#13;
voorkeursrecht van de pachter Folkertsma is&#13;
vervallen) geldt het volgende. Bij niet-aanvaarding&#13;
van het aanbod van de verpachter als&#13;
bovenbedoeld, is het voorkeursrecht van de&#13;
pachter niet vervallen maar is dit gedurende&#13;
de in art. 56d, lid 2, van de Pachtwet bedoelde&#13;
termijn van één jaar niet van kracht. Gaat de&#13;
verpachter binnen dat jaar niet tot vervreemding&#13;
van het verpachte of een deel daarvan&#13;
over, dan herleeft het voorkeursrecht van de pachter. Deze termijn is inmiddels verlopen&#13;
zonder dat vervreemding aan een derde heeft&#13;
plaatsgevonden zodat ook de meer subsidiaire&#13;
vordering van Tromp niet voor toewijzing&#13;
vatbaar is.&#13;
Slotsom&#13;
7. De beide grieven zijn ongegrond en het&#13;
vonnis, voorzover aan beroep onderworpen,&#13;
moet worden bekrachtigd. Tromp dient als de&#13;
in het ongelijk gestelde partij de kosten van&#13;
het hoger beroep, aan de zijde van Folkertsma&#13;
gevallen, te dragen.&#13;
8. Ten overvloede overweegt het hof het&#13;
volgende. Indien de verpachter het verpachte&#13;
aan de pachter op de voet van art. 56d van de&#13;
Pachtwet vervreemdt, eindigt de pachtovereenkomst&#13;
door vermenging. Het met het verpachte&#13;
samenhangende melkquotum blijft op&#13;
naam van de pachter staan in het register vanwege&#13;
het Produktschap voor Zuivel. Het betreft&#13;
hier een vermogensrecht dat de pachter&#13;
enerzijds dankzij zijn inspanningen en investeringen&#13;
als melkveehouder maar anderzijds&#13;
ook dankzij het feit dat de verpachter hem het&#13;
verpachte waarop het melkveebedrijf (mede)&#13;
wordt uitgeoefend, ter beschikking heeft gesteld,&#13;
heeft verwezenlijkt. In de getaxeerde&#13;
waarde van het verpachte als bedoeld in art.&#13;
56c en d, lid 1, van de Pachtwet, is volgens&#13;
vaste jurisprudentie van de Centrale Grondkamer&#13;
niet begrepen de waarde van het met het&#13;
verpachte samenhangende melkquotum. Volgens&#13;
vaste jurisprudentie van het pachthof&#13;
heeft de verpachter een aanspraak op het met&#13;
het verpachte samenhangende melkquotum,&#13;
indien de pachtovereenkomst op andere wijze&#13;
dan door vermenging als bovenbedoeld, eindigt,&#13;
zij het tegen een vergoeding aan de&#13;
pachter van - in beginsel - de helft van de&#13;
waarde van dat melkquotum.&#13;
Het zou onredelijk en onbillijk zijn dat aan&#13;
de verpachter, die tot vervreemding van het&#13;
verpachte wil overgaan en die daarbij genoopt&#13;
is het eerst aan de pachter aan te bieden tegen&#13;
(ten hoogste) een prijs als bedoeld in artikel&#13;
56d, lid 1, van de Pachtwet, waarin de waarde&#13;
van het melkquotum dus niet is verdisconteerd,&#13;
die waarde - anders dan in geval van&#13;
beëindiging van de pachtovereenkomst op andere&#13;
wijze - geheel zou ontgaan alhoewel hij,&#13;
verpachter, de pachter in de gelegenheid heeft&#13;
gesteld (ook) op het verpachte het melkveebedrijf&#13;
uit te oefenen en het daarmee samenhangende&#13;
melkquotum vol te melken.&#13;
566&#13;
9. Om die reden brengt de redelijkheid en&#13;
billijkheid met zich mee dat verpachter en&#13;
pachter ook bij beëindiging van een pachtovereenkomst&#13;
wegens vermenging als bovenbedoeld,&#13;
tevens een overeenkomst sluiten&#13;
omtrent een vergoeding voor het met het verpachte&#13;
samenhangende melkquotum. Leidraad&#13;
voor de vaststelling van deze&#13;
vergoeding behoort te zijn wat derden, die het&#13;
verpachte zouden willen aankopen, bereid&#13;
zouden zijn daarbij voor het melkquotum te&#13;
betalen. Daarbij dient te worden bedacht dat&#13;
een kopende derde, indien deze melkproducent&#13;
is hetgeen meestal het geval zal zijn, in&#13;
het algemeen eerst na verloop van (ruim) zes&#13;
jaren wegens de bepalingen van art. 43, lid 1&#13;
en lid 2, van de Pachtwet de beschikking over&#13;
het verpachte met het daarmee verband&#13;
houdende melkquotum zal kunnen verkrijgen&#13;
nog daargelaten alle voor hem aan de rechtsgang&#13;
van art. 41 e.v. van de Pachtwet verbonden&#13;
onzekerheden. Een en ander afwegende,&#13;
moet worden aangenomen dat een kopende&#13;
derde voor zijn latente aanspraak op het melkquotum&#13;
- tegen vergoeding van in beginsel de&#13;
helft van de waarde daarvan aan de afgaande&#13;
pachter - aan de verkopende verpachter niet&#13;
meer zal willen betalen dan hooguit V4 gedeelte&#13;
van bedoelde waarde. In beginsel - en&#13;
bijzondere omstandigheden daargelaten -&#13;
brengen de redelijkheid en billijkheid, die verpachter&#13;
en pachter als kontraktspartijen tegenover&#13;
elkaar in acht dienen te nemen, dienovereenkomstig&#13;
met zich mee dat indien de pachtovereenkomst&#13;
eindigt door vermenging als&#13;
bovenbedoeld, partijen een overeenkomst&#13;
sluiten waarbij de pachter voor verlies van de&#13;
latente aanspraak van de verpachter op het&#13;
met het verpachte samenhangende melkquotum,&#13;
die verwezenlijkt zou worden bij beëindiging&#13;
van de pachtovereenkomst op andere&#13;
wijze, aan deze een vergoeding betaalt van ten&#13;
hoogste V4 gedeelte van de waarde daarvan.&#13;
Een weigering van de pachter een dergelijke&#13;
redelijke en billijke vergoeding te betalen,&#13;
kan een tekortkoming van deze als bedoeld in&#13;
art. 6:74 NBW opleveren. Bedoelde afrekening&#13;
berust op art. 6:248, lid 1, Nieuw Burgerlijk&#13;
Wetboek en valt buiten de regeling van&#13;
art. 19 van de Beschikking Superheffing 1988&#13;
dat betrekking heeft op overgang van melkquotum,&#13;
hetgeen hier niet aan de orde is.&#13;
Beslissing&#13;
Het hof, rechtdoende in hoger beroep: Bekrachtigt het vonnis van de pachtkamer&#13;
van het kantongerecht te Sneek d.d. 17 april&#13;
1991, waarvan beroep;&#13;
Veroordeelt appellant in de kosten van het&#13;
hoger beroep, aan de zijde van geïntimeerde&#13;
tot heden begroot op f 4 500.&#13;
Rolnummer: P 6/1990 In&#13;
de zaak van:&#13;
Otto Jan Tromp, wonende te Oegstgeest, eiser&#13;
in conventie, gedaagde in reconventie, gemachtigde:&#13;
Jhr. Mr. T.AJ. van Eysinga te Sint&#13;
Nicolaasga,&#13;
tegen:&#13;
Tjitte Folkertsma, wonende te Koudum, gedaagde&#13;
in conventie, eiser in reconventie, gemachtigde:&#13;
Mr. Drs. L.B. Dijkstra, juridisch&#13;
medewerker van de Friese Mij. van Landbouw&#13;
te Leeuwarden;&#13;
Gezien de stukken van het geding (daaronder&#13;
begrepen de door partij Tromp overgelegde&#13;
producties), waarvan de inhoud - voorzover&#13;
niet herhaald - als hier overgenomen moet&#13;
worden beschouwd;&#13;
Overwegende:&#13;
Omtrent de feiten&#13;
1. Op gronden als nader ontwikkeld bij inleidend&#13;
verzoekschrift (met bijbehorende producties)&#13;
heeft Tromp oorspronkelijk&#13;
gevorderd, dat:&#13;
primair:&#13;
de pachtovereenkomst tussen partijen inzake&#13;
het bij verzoekschrift vermelde land zal&#13;
worden ontbonden met onmiddellijke ingang&#13;
dan wel op een nader door de Pachtkamer te&#13;
bepalen datum;&#13;
subsidiair:&#13;
Folkertsma zal worden veroordeeld tot het&#13;
sluiten van een overeenkomst met betrekking&#13;
tot het op het omstreden land rustende melkquotum;&#13;
een en ander met verwijzing van Folkertsma&#13;
in de kosten van het geding.&#13;
2. Folkertsma heeft geconcludeerd tot afwijzing&#13;
van deze vorderingen om redenen als&#13;
uiteengezet bij zijn antwoord in conventie.&#13;
Daarnaast heeft Folkertsma - voor geval&#13;
de vordering van Tromp in conventie wordt&#13;
afgewezen - op nader omschreven gronden in&#13;
reconventie gevorderd:&#13;
a. dat de Pachtkamer aan Tromp zal opdragen&#13;
om vóór een in het te wijzen vonnis genoemde&#13;
datum medewerking te verlenen tot&#13;
Agrarisch recht, 52e jaargang, nr. 11, november 1992&#13;
de overdracht van de onderhavige pachtpercelen&#13;
aan Folkertsma tegen de door de Centrale&#13;
Grondkamer vastgestelde prijs van f 148 000&#13;
zonder dat Tromp van Folkertsma nu of in de&#13;
toekomst enige vergoeding kan eisen voor het&#13;
met het pachtland samenhangende melkquotum;&#13;
b. dat bij weigering van Tromp om aan zodanige&#13;
opdracht te voldoen hem een dwangsom&#13;
zal worden opgelegd van f 500 voor&#13;
iedere dag van nalatigheid; met verwijzing&#13;
van Tromp in de proceskosten.&#13;
3. Tromp heeft (onder overlegging van een&#13;
produktie) bij repliek in conventie en antwoord&#13;
in reconventie:&#13;
a. zijn vordering in conventie aldus gewijzigd,&#13;
dat:&#13;
primair:&#13;
de pachtovereenkomst tussen partijen&#13;
wordt ontbonden met onmiddellijke ingang&#13;
dan wel op een nader door de Pachtkamer te&#13;
bepalen datum, zulks met bepaling dat Folkertsma&#13;
verplicht is ten behoeve van Tromp&#13;
mee te werken aan de wijziging van de tenaamstelling&#13;
van het melkquotum, onder de&#13;
verplichting voor Tromp daarvoor een vergoeding&#13;
ter hoogte van de helft van de waarde&#13;
van het melkquotum aan Folkertsma te betalen;&#13;
subsidiair:&#13;
Folkertsma zal worden veroordeeld tot het&#13;
sluiten van een nadere overeenkomst met betrekking&#13;
tot het onderhavige melkquotum, dan&#13;
wel op basis van wanprestatie en/of onrechtmatige&#13;
daad tot betaling aan Tromp van een&#13;
schadeloosstelling, waarbij uitgangspunt is&#13;
dat Tromp recht heeft op een vergoeding van&#13;
de helft van de waarde van het melkquotum;&#13;
meer subsidiair:&#13;
voor recht zal worden verklaard, dat het&#13;
voorkeursrecht van Folkertsma ex art. 56a e.v.&#13;
Pachtwet is vervallen, althans dat Folkertsma&#13;
hieraan geen rechten kan ontlenen;&#13;
b. geconcludeerd tot toewijzing van de&#13;
vordering van Folkertsma in reconventie, in&#13;
dien de vorderingen in conventie worden af&#13;
gewezen, zulks echter mits aan Folkertsma de&#13;
verplichting wordt opgelegd om Tromp scha&#13;
deloos te stellen, waarbij uitgangspunt moet&#13;
zijn, dat Tromp recht heeft op een vergoeding&#13;
gelijk aan de helft van de waarde van het&#13;
melkquotum;&#13;
alles met verwijzing van Folkertsma in de&#13;
kosten van het geding in conventie en in reconventie. 4. Tijdens verder debat heeft Folkertsma&#13;
bij dupliek in conventie en repliek in reconventie&#13;
geconcludeerd tot afwijzing van de&#13;
vorderingen van Tromp - zoals gewijzigd - in&#13;
conventie en tot ongeclausuleerde toewijzing&#13;
van zijn eigen vordering in reconventie.&#13;
Tenslotte heeft Tromp bij dupliek in reconventie&#13;
zijn standpunt gehandhaafd.&#13;
Omtrent het recht In conventie en in&#13;
reconventie&#13;
1 a. Met ingang van 5 maart 1972 heeft&#13;
Tromp voor de duur van 20 achtereenvolgende&#13;
jaren aan Folkertsma verpacht diverse percelen&#13;
weiland onder Koudum ter grootte van&#13;
ongeveer 46.81.80 hectare, kadastraal bekend&#13;
gemeente Koudum sectie A nummers 894-&#13;
896-900-902-903-904-905-906-915-917-918 -&#13;
919-920-921-923-4413 en (deels) 922. Deze&#13;
pachtovereenkomst is in september 1972 tussen&#13;
partijen schriftelijk vastgelegd. De schriftelijke&#13;
pachtovereenkomst is op 28 september&#13;
1972 ter goedkeuring ingezonden bij de&#13;
Grondkamer voor Friesland te Leeuwarden en&#13;
is door die Kamer bij beslissing d.d. 18 december&#13;
1972 voor de overeengekomen pachtduur&#13;
goedgekeurd met ingang van 5 maart&#13;
1992 en derhalve tot 5 maart 1992 (rechtens&#13;
evenwel tot 5 maart 1993).&#13;
b. Folkertsma exploiteert op het gepachte&#13;
een melkveehouderij, met - naar onbetwist is&#13;
- een heffingvrije hoeveelheid melk&#13;
(melkquotum) van ongeveer 6000 kilogram&#13;
per hectare.&#13;
c. Bij brief van 24 mei 1989 heeft Tromp&#13;
aan Folkertsma - overeenkomstig de bepalin&#13;
gen van de Pachtwet - ongeveer 10 hectare&#13;
land van het gepachte, thans kadastraal be&#13;
kend gemeente Koudum, sectie A nummers&#13;
5146 (deels)-5615-917-915-904-905 en 918,&#13;
te koop aangeboden.&#13;
d. In verband met het op het pachtland rus&#13;
tende melkquotum is tussen partijen - na&#13;
taxatie - geen overeenstemming bereikt over&#13;
de waarde van de eventueel door Tromp aan&#13;
Folkertsma te verkopen 10 hectare land. Die&#13;
waarde is door de Grondkamer voor Friesland&#13;
bij beslissing d.d. 17 augustus 1989 vastge&#13;
steld op f 148 000 ongeacht het melkquotum.&#13;
e. Deze beslissing is bekrachtigd door de&#13;
Centrale Grondkamer te Arnhem bij beschik&#13;
king d.d. 2 februari 1990 (Agr R 1990 nr.&#13;
4372). De C.G. heeft bij deze beschikking ten&#13;
overvloede overwogen, dat:&#13;
'indien de pachter de grond koopt en daarvan&#13;
de eigendom verwerft, de pachtovereenkomst&#13;
door vermenging zal eindigen. De&#13;
gevolgen daarvan voor het met de grond samenhangende&#13;
melkquotum en een eventuele&#13;
vergoeding daarvoor zijn onttrokken aan de&#13;
bevoegdheid van de Centrale Grondkamer.&#13;
De pachtrechter is terzake bij uitsluiting bevoegd.&#13;
De Centrale Grondkamer spreekt echter&#13;
wel uit, dat indien de pachtovereenkomst&#13;
eindigt als voormeld, de redelijkheid en billijkheid&#13;
meebrengt, dat partijen een overeenkomst&#13;
sluiten omtrent de overgang van het&#13;
quotum en een vergoeding daarvoor. De door&#13;
verpachter aangehaalde jurisprudentie van het&#13;
pachthof kan daarbij een leidraad zijn'.&#13;
ƒ Bij aangetekende brief van 6 juni 1990&#13;
heeft (de gemachtigde van) Tromp het bewuste&#13;
land aan Folkertsma te koop aangeboden&#13;
voor de vastgestelde prijs van f 14 800 per&#13;
hectare, zulks onder mededeling dat met betrekking&#13;
tot het melkquotum tussen partijen&#13;
een overeenkomst dient te worden gesloten.&#13;
g. Bij brief van 29 juni 1990 heeft (de gemachtigde&#13;
van) Folkertsma aan Tromp doen&#13;
weten bereid te zijn het land aan te kopen&#13;
voor de prijs van f 148 000 in totaal, maar niet&#13;
bereid te zijn een vergoeding te betalen voor&#13;
het op de percelen land rustende heffingvrije&#13;
melkquotum.&#13;
In conventie&#13;
2. Tromp vordert thans:&#13;
primair: ontbinding van de pachtovereenkomst&#13;
tussen partijen;&#13;
subsidiair: veroordeling van Folkertsma tot&#13;
het sluiten van een nadere overeenkomst met&#13;
Tromp met betrekking tot het onderhavige&#13;
melkquotum;&#13;
meer subsidiair: veroordeling van Folkertsma&#13;
tot betaling aan Tromp van een schadevergoeding&#13;
ter hoogte van de helft van de waarde&#13;
van het quotum;&#13;
nog meer subsidiair: verklaring voor recht,&#13;
dat het voorkeursrecht van Folkertsma is vervallen.&#13;
Al deze vorderingen berusten op de&#13;
stelling, dat Folkertsma jegens Tromp wanprestatie&#13;
(dan wel een onrechtmatige daad)&#13;
pleegt door zijn weigering om mee te werken&#13;
aan het sluiten van een overeenkomst terzake&#13;
het melkquotum, zulks in strijd met de op een&#13;
pachter rustende verplichting bij het einde van&#13;
een pachtovereenkomst (zoals in dit geval met&#13;
betrekking tot de bewuste 10 hectare).&#13;
3. Folkertsma heeft tegen deze vorderingen&#13;
uitvoerig verweer gevoerd.&#13;
4. In zijn vorderingen ziet Tromp eraan&#13;
voorbij, dat in dit geding niet is voldaan aan de door de Centrale Grondkamer geformuleerde&#13;
voorwaarde in haar d.d. 2 februari 1990&#13;
tussen partijen gegeven beschikking, namelijk:&#13;
'indien de pachtovereenkomst eindigt als&#13;
voormeld' (door vermenging). De pachtovereenkomst&#13;
in kwestie is immers niet geëindigd&#13;
door vermenging en zal ook wel - naar het&#13;
zich laat aanzien - niet op die wijze eindigen.&#13;
5. Folkertsma toch heeft het hem door&#13;
Tromp bij brief van 6 juni 1990 onder voorbe&#13;
houd gedane aanbod tot aankoop van de om&#13;
streden 10 hectare land eveneens slechts&#13;
onder voorbehoud aanvaard. Een koopovereenkomst&#13;
tussen partijen is derhalve niet tot&#13;
stand gekomen, zodat de pachtovereenkomst&#13;
inzake bedoelde 10 hectare géén einde heeft&#13;
genomen.&#13;
6. Gegeven de contractsvrijheid naar Ne&#13;
derlands recht kan Tromp bezwaarlijk staande&#13;
houden, dat Folkertsma zich jegens hem heeft&#13;
schuldig gemaakt aan wanprestatie (of zelfs&#13;
onrechtmatige daad) door niet - onvoorwaar&#13;
delijk - te bewilligen in aankoop van de 10&#13;
hectare.&#13;
Het is bij bedoelde contractsvrijheid dan&#13;
ook niet de taak van de rechter om vóóraf te&#13;
bepalen hoe partijen naar regelen van goede&#13;
trouw en van redelijkheid en billijkheid met&#13;
elkaar behoren te gaan contracteren.&#13;
7. Een en ander leidt tot de slotsom, dat de&#13;
vorderingen van Tromp alle behoren te wor&#13;
den ontzegd als ongegrond.&#13;
In reconventie&#13;
8. De vordering van Folkertsma strekt tot&#13;
veroordeling van Tromp tot medewerking aan&#13;
eigendomsoverdracht van meer genoemde 10&#13;
hectare land tegen de door de Centrale Grond&#13;
kamer vastgestelde prijs, zulks zonder ver&#13;
plichting van Folkertsma tot betaling aan&#13;
Tromp van enige vergoeding voor het op die&#13;
10 hectare rustende melkquotum.&#13;
9. In feite rust ook die vordering op de ge&#13;
dachte, dat partijen jegens elkaar tot contrac&#13;
teren verplicht zouden zijn.&#13;
Ook de vordering van Folkertsma moet&#13;
daarom als ongegrond worden ontzegd.&#13;
In conventie en in reconventie&#13;
10. Waar partijen over en weer in het on&#13;
gelijk zijn gesteld, acht de Pachtkamer termen&#13;
aanwezig hen in beide onderdelen van het ge&#13;
ding ieder met de eigen proceskosten te belas&#13;
ten.&#13;
Rechtdoende&#13;
In conventie&#13;
Ontzegt aan Tromp zijn vorderingen.&#13;
In reconventie&#13;
Ontzegt aan Folkertsma zijn vordering.&#13;
In conventie en in reconventie Compenseert&#13;
de kosten van het geding in beide onderdelen&#13;
in dier voege tussen partijen, dat iedere&#13;
partij de eigen kosten zal hebben te dragen.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Heida, mr. ir. Jansens&#13;
van Gellicum, Van Dijk</auteurs><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/6620</htmlpath></article>
</articles></edition>
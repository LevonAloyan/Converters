<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2008</searchword><id>7275</id><udhid>UDH:TvAR/7275</udhid><titel>Wetgeving en Literatuur</titel><searchwords><searchword>TvAR 6/2008</searchword><searchword>UDH:TvAR/7275</searchword></searchwords><attachments><attachment><name>TvAR-6-2008 W&amp;R5.pdf</name><extention>pdf</extention><url>https://denhollander.info/download/6850/ci</url></attachment></attachments><inleiding>Toetsingskader ammoniak en&#13;
Natura 2000&#13;
In een brief van 22 april 2008 (Kamerstukken&#13;
II, 2007/08, 30 654, nr. 47)&#13;
gaat de minister uitvoerig in op de -&#13;
inmiddels veelbesproken - uitspraak&#13;
van de Raad van State van 26 maart&#13;
2008 over het ‘toetsingskader ammoniak&#13;
en Natura 2000’ (ABRS 26 maart&#13;
2008, zaaknr. 200800289/1, zie Agr.r.&#13;
2008/5432). De brief omvat vooral&#13;
een nadere (juridische) uitleg over de&#13;
kwestie. Met deze brief geeft de minister&#13;
de Tweede Kamer tevens een samenvatting&#13;
van het advies dat de Raad&#13;
van State (RvS) over het ontwerp van&#13;
een AMvB ammoniak heeft uitgebracht&#13;
(het rapport hiervan is ter inzage&#13;
gelegd bij het centraal Informatiepunt&#13;
Tweede Kamer). De RvS oordeelt&#13;
dat het ontwerpbesluit in strijd is met&#13;
de Habitatrichtlijn, en legt daaraan&#13;
volgens de minister de volgende twee&#13;
pijlers ten grondslag:&#13;
a. art. 6, derde lid, van de Habitatrichtlijn&#13;
Alleen wanneer er wetenschappelijk&#13;
gezien redelijkerwijs geen twijfel&#13;
bestaat dat er geen schadelijke&#13;
gevolgen voor een Natura 2000-&#13;
gebied, kan toestemming worden&#13;
verleend voor het plan of project.&#13;
Een generieke ontheffing van de&#13;
vergunningplicht voor vestiging of&#13;
uitbreiding van veehouderijen is&#13;
weliswaar denkbaar, maar alleen&#13;
indien op voorhand door de voorwaarden&#13;
en beperkingen van het&#13;
ontwerpbesluit ten aanzien van elk&#13;
individueel plan of project, in relatie&#13;
tot elk individueel Natura&#13;
2000-gebied, zeker is gesteld dat&#13;
zich geen significante gevolgen&#13;
voordoen. Wetenschappelijk onderzoek&#13;
moet daarover zekerheid&#13;
bieden. Gegeven het aan het ontwerp&#13;
AMvB ten grondslag liggende&#13;
onderzoek van Altera is de&#13;
Raad van oordeel dat aan dit vereiste&#13;
niet is voldaan.&#13;
b. contraproductief effect&#13;
De noodzakelijke afname van de&#13;
ammoniakdepositie die nodig is&#13;
om de instandhoudingdoelstellingen&#13;
van de Habitatrichtlijn te realiseren,&#13;
is afhankelijk van andere&#13;
maatregelen die een eventuele toename&#13;
van de depositie als gevolg&#13;
van het ontwerpbesluit nog moeten&#13;
compenseren. De Raad acht&#13;
daarmee het ontwerpbesluit contraproductief&#13;
gelet op de huidige&#13;
stand van de ammoniakdepositie&#13;
en daarom in strijd met de Habitat-&#13;
richtlijn en het ‘standstillprincipe’&#13;
van de Kaderrichtlijn water,&#13;
mede gelet op het voorzorgsbeginsel&#13;
van het gemeenschapsrecht.&#13;
Volgens de minister moet overigens&#13;
niet de conclusie worden getrokken&#13;
dat uitbreiding van veehouderijen niet&#13;
meer mogelijk is. De minister verwijst&#13;
in dat verband ondermeer naar vaste&#13;
jurisprudentie van de Afdeling bestuursrechtspraak&#13;
van de Raad van&#13;
State, recent bevestigd in een uitspraak&#13;
van 2 april 2008 (zaak nr.&#13;
200703386/1), op grond waarvan uitbreiding&#13;
binnen de bestaande depositie&#13;
nog wel kan worden toegestaan.&#13;
Nadere vragen en antwoorden zijn te&#13;
vinden in een verslag van 20 mei 2008&#13;
(Kamerstukken II 2007/08, 30 654,&#13;
nr. 49). Samengevat blijkt hieruit het&#13;
volgende:&#13;
– het toetsingskader ammoniak en&#13;
Natura 2000 is in het verleden&#13;
weliswaar besproken met (ambtenaren&#13;
van) de Europese Commissie,&#13;
maar de Europese Commissie&#13;
heeft hierover geen oordeel gegeven;&#13;
– per provincie wordt momenteel&#13;
een overzicht gemaakt van de vergunningen&#13;
die zijn verleend op&#13;
grond van het geschorste toetsingskader.&#13;
Dit overzicht wordt de&#13;
Tweede Kamer toegezonden zodra&#13;
het gereed is;&#13;
– volgens de minister kan in het algemeen&#13;
niet worden gesteld dat&#13;
vergunningen die op grond van&#13;
het geschorste toetsingskader zijn&#13;
verleend, ten onrechte zijn verleend.&#13;
Vergunningen waartegen&#13;
geen beroep meer kan worden ingesteld,&#13;
zijn in rechte onaantastbaar&#13;
geworden en derhalve rechtmatig&#13;
verleend. De vergunde activiteiten&#13;
kunnen worden verricht,&#13;
aldus de minister. Vergunningen&#13;
waartegen binnen de daarvoor geldende&#13;
termijnen nog bezwaar&#13;
en/of beroep kan worden ingesteld&#13;
en ook wordt ingesteld, zullen in&#13;
elk individueel geval moeten worden&#13;
getoetst op (uitsluiting van) significante gevolgen voor het betrokken&#13;
Natura 2000-gebied.&#13;
CITES handhaving&#13;
Aan de Tweede Kamer is een lijst beschikbaar&#13;
gesteld met vragen (van de&#13;
vaste commissie LNV) en antwoorden&#13;
(van de minister) over de eindresultaten&#13;
van het project Programmatisch&#13;
Handhaven Natuur (lijst met vragen&#13;
en antwoorden 21 april 2008, Kamerstukken&#13;
II, 31 379, nr. 2).&#13;
Bestrijding erosie&#13;
In het Mededelingenblad en Verordeningenblad&#13;
Bedrijfsorganisatie van 2&#13;
mei 2008, nummer 37 (Mbbo 2008,&#13;
nr. 37), is de Ontwerp-Verordening&#13;
van het Productschap Akkerbouw gepubliceerd&#13;
houdende regels over de bestrijding&#13;
van erosie in Zuid-Limburg&#13;
2008 (Verordening PA erosiebestrijding&#13;
Zuid-Limburg 2008).</inleiding><content/><legacyfootnotes/><footnotes><footnote/></footnotes><auteurs/><published>2008-06-01 00:00:00</published><modified>2017-06-16 16:17:51</modified><editiondate>2008-06-01</editiondate><htmlpath>https://denhollander.info/artikel/7275</htmlpath></article>
</articles></edition>
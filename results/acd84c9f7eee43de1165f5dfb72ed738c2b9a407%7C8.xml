<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2020</searchword><id>16299</id><udhid>UDH:TvAR/16299</udhid><titel>Hoe verder met de pacht?</titel><searchwords><searchword>TvAR 7/8/2020</searchword><searchword>UDH:TvAR/16299</searchword></searchwords><attachments><attachment><name>21225.pdf</name><extention>pdf</extention><url>https://denhollander.info/download/21225/ci</url></attachment></attachments><inleiding>&lt;p&gt;Na de evaluatie van de pachtregelgeving en het proces van Spelderholt is het al weer enige tijd rustig rond de pacht. Wel is er nu ook een pachtvisie van LTO. We zouden de draad weer kunnen oppakken, maar niet met de eerder gepresenteerde gereedschapskisten.&lt;/p&gt;</inleiding><content>&lt;h3&gt;1. Inleiding&lt;/h3&gt;&lt;p&gt;De brief van de minister van LNV over de Pachtnormen 2020[1] liet voor de meeste regio’s een verlaging van de pachtprijs zien. De reacties[2] waren betrekkelijk voorspelbaar. Pachters zijn over het algemeen blij met de dalingen maar wel teleurgesteld over de ontwikkeling van hun inkomsten (waar die verlaging het gevolg van is). Verpachters (FPG) reageren door te stellen ‘dat niemand voor deze pachtnormen nog wil verpachten. Het traditionele pachtsysteem is failliet’. Het lijkt wel of iedereen intussen af wil van het huidige pachtprijzensysteem. In 2007 is dat systeem ingevoerd, op basis van de adviezen van de Commissie Van Hall, en destijds vond iedereen dat toch wel een goed idee. LTO wil – volgens de Boerderij – de pachtprijzen ‘baseren op de agrarische waarde en de kwaliteit van de grond’ in plaats van op de inkomens van de boer, zoals nu het geval is. Dus ook LTO wil het anders. In het Evaluatierapport uit 2014[3] heb ik al de kritiek op de pachtprijzensystematiek samengevat. In trefwoorden: het onderscheid oude-nieuwe overeenkomsten is op den duur niet houdbaar, er is sprake van ongedifferentieerdheid binnen de pachtprijsregio, de indeling in regio’s is grof, de fluctuaties in de prijzen zijn (te) groot en (te) frequent. In het evaluatierapport zijn ook voorstellen gedaan om de systematiek aan te passen. Daar is tot nu toe niets van gekomen. En dat is meteen de aanleiding voor dit artikel, waarbij ik mij niet wil beperken tot de pachtprijzen, maar vooral de brede vraag stellen: hoe moet het nu verder met de pacht? Ook van een wijziging van de pachtregelgeving is immers tot nu toe niets gekomen. Over het Evaluatierapport waren de meningen destijds verdeeld: zelf vond ik het briljant, verder vond niemand dat. Vervolgens kwam het overleg in het kasteel Spelderholt, resulterend in de bijna-akkoorden van Spelderholt.[4] Er is nog een bemiddelaar aangesteld (Sicko Heldoorn), maar ook die heeft niets bereikt. In 2019 heeft de minister van LNV nog een brief over het nieuwe stelsel naar de Tweede Kamer gestuurd.[5] Daarna is het opnieuw rustig geworden.&lt;/p&gt;&lt;ul&gt;&lt;li class="streepjes"&gt;Waarom komen we niet tot overeenstemming over een nieuw pachtstelsel? Ik noem enkele oorzaken:&lt;/li&gt;&lt;li class="streepjes"&gt;Gebrekkige of beperkte analyses van de situatie en benoemen van de bijbehorende uitgangspunten. Dat was een van de verwijten aan de evaluator: te weinig onderbouwd en verantwoord. Dat moge zo zijn – het rapport had misschien beter 200 bladzijden kunnen tellen – maar ook in de akkoorden van Spelderholt ontbreken analyses eigenlijk geheel, om van de economische analyse van Louis Slangen[6] maar te zwijgen. Over twee zaken is men het echter steeds eens: het huidige systeem is tweeslachtig – en dat moet worden opgeheven – en langdurige pachtovereenkomsten moeten worden bevorderd, ook al met het oog op meer duurzaam grondgebruik.[7] Een meer diepgravende analyse verandert die uitgangspunten niet.[8]&lt;/li&gt;&lt;li class="streepjes"&gt;De huidige reguliere pachters en verpachters staan te veel tegenover elkaar: de standpunten komen niet bijeen. Ze worden het nooit eens. Nou hoeft men het niet helemaal eens te worden om toch eens een keer knopen te kunnen doorhakken, maar dat zal politiek gevoelig liggen. Ook bij de onderhandelingen rond Spelderholt bleek men het uiteindelijk niet eens te zijn geworden, ook al was overeenstemming dichtbij.&lt;/li&gt;&lt;/ul&gt;&lt;h3&gt;2. De pachtvisie van LTO&lt;/h3&gt;&lt;p&gt;Intussen is er toch weer nieuws: LTO Nederland heeft een ‘Pachtvisie 2020’ het licht doen zien.[9] LTO ziet de reguliere pacht als blijvende basis voor het nieuwe pachtstelsel. Er worden zes pachtvormen uitgewerkt: reguliere pacht, loopbaanpacht, duurzame flexibele pacht, teeltpacht voor hoog salderende gewassen, geliberaliseerde pacht voor agrarische gebouwen en natuurpacht:&lt;/p&gt;&lt;ul&gt;&lt;li class="streepjes"&gt;Reguliere pacht: hetzelfde als de huidige regeling, maar de pachtprijs moet berekend worden op basis van de agrarische opbrengstwaarde. Geen rendementswens voor de verpachters meer in het pachtprijzenbesluit en geen relatie met de vrije marktprijs.&lt;/li&gt;&lt;li class="streepjes"&gt;Loopbaanpacht: overeenkomend met de Spelderholt voorstellen, de pachtprijs is maximaal 95% van de prijs voor reguliere pacht.&lt;/li&gt;&lt;li class="streepjes"&gt;Duurzame flexibele pacht: termijn 6 of 12 jaar, bij verlenging 12 jaar. De pachtprijs is maximaal 80% (bij 6 jaar) of 90% (bij 12 jaar) van de prijs voor reguliere pacht. &lt;/li&gt;&lt;li class="streepjes"&gt;Teeltpacht: alleen voor specifieke teelten, maximaal 6 jaar, geen maximum pachtprijs.&lt;/li&gt;&lt;li class="streepjes"&gt;Geliberaliseerde pacht: niet meer voor land, wel voor gebouwen. De prijs is vrij overeen te komen.&lt;/li&gt;&lt;li class="streepjes"&gt;Natuurpacht: komt overeen met de huidige reservaatspacht, maar met een minimale duur van 12 jaar.&lt;/li&gt;&lt;/ul&gt;&lt;p&gt;Er zijn verder nog enkele opmerkelijke voorstellen in de visie te vinden: productierechten moeten aan de pachters toekomen, voor gronduitwisseling worden ‘grondgebruiksovereenkomsten’ geïntroduceerd,[10] te formaliseren in de Gecombineerde opgave, een lagere waardering van langdurig verpachte landbouwgronden in Box III of een volledige vrijstelling, andere functies (dan landbouw) mogen ook onder de pacht vallen. Tot slot stelt de pachtvisie: ‘LTO Nederland denkt met deze visie een goede balans te hebben gevonden om pachters en verpachters toekomst te geven in dit nieuwe pachtstelsel. Daarnaast nemen wij met deze visie onze verantwoordelijkheid als belangenbehartiger voor agrarisch Nederland.’ Ik denk dat die gedachte van LTO niet uit zal komen. Het voorgestelde stelsel is zo ver verwijderd van het gene waar in de praktijk behoefte aan is, en met name zo ver verwijderd van de markt van vraag een aanbod, dat de pachtvisie van LTO niet het eindplaatje zal worden en zelfs nauwelijks als openingsbod in eventuele onderhandelingen of besluitvorming kan dienen. Dat wil niet zeggen dat in de visie geen goede elementen zitten. De gedachte dat voor meer rechten een hogere prijs gewenst is, is bijvoorbeeld logisch. Dat zou waarschijnlijk ook wel bereikt worden in een geheel vrije pachtmarkt.&lt;/p&gt;&lt;p&gt;Opvallend is, ten slotte, dat LTO het eens was met het Slotakkoord van Spelderholt, waar men zich nu toch wel weer van weg beweegt. Continuïteit blijft een lastige opgave.&lt;/p&gt;&lt;h3&gt;3. Reguliere pacht in de toekomst&lt;/h3&gt;&lt;p&gt;Hoewel LTO de reguliere pacht als uitgangspunt voor de toekomst neemt, moet vastgesteld worden dat deze pachtvorm in de praktijk geen enkele toekomst heeft. Nu al zal vrijwel geen enkele verpachter er bij zijn volle verstand voor kiezen om een reguliere pachtovereenkomst aan te gaan voor grond of gebouwen die tot zijn vrije beschikking staan. Zelfs de overheid doet dat niet, zoals hiervoor aangegeven. Misschien is die reguliere pacht wel nooit een goede figuur geweest. De Haan schreef over de Pachtwet 1958 al:&lt;/p&gt;&lt;blockquote&gt;‘De Pachtwet is van een ingrijpendheid, die zelfs de meest progressief denkende civilist tot verbazing moet stemmen.’&lt;/blockquote&gt;&lt;p&gt;Hij laat zelfs het woord ‘dwangpacht’ vallen.[11]&lt;/p&gt;&lt;p&gt;Het is dan ook niet zo vreemd dat de oppervlakte met reguliere pacht gestaag terugloopt, ook al voor 1995 (toen de eenmalige pacht en de teeltpacht werden ingevoerd).[12] Of nu geldt dat het pachtrecht ‘voor de dommen’[13] is, kan in het midden blijven; voor de reguliere pacht geldt het zeker. En verreweg de meeste verpachters zijn niet dom.&lt;/p&gt;&lt;p&gt;De reguliere pacht is dus hoe dan ook ten dode opgeschreven, zelfs bij een vrije prijsvorming. De vraag is wat mij betreft alleen nog maar: wat doen we met de bestaande reguliere pachtovereenkomsten? Ofwel: welk overgangsrecht moet er komen? In het evaluatierapport heb ik gepleit voor een ‘ruim’ overgangsrecht. In de akkoorden van Spelderholt kwam er dat uiteindelijk ook: twee generaties zouden de reguliere pacht nog mogen voortzetten.[14] Ook een ‘eeuwigdurend’ overgangsrecht zou wat mij betreft bespreekbaar zijn, ongeveer zoals dat ook geldt voor oude zakelijke rechten. Een ruim overgangsrecht is fijn voor de zittende pachters. Voor de verpachters die nu gebonden zijn aan een reguliere pachtovereenkomst, is het natuurlijk minder prettig: zij zijn er dan nog lang niet van af. Ook het beginsel dat nieuw recht bij voorkeur direct gelding moet krijgen staat aan een ruim overgangsrecht in de weg. Aan de andere kant staat dan het beginsel dat bestaande rechten niet zomaar mogen worden afgenomen.&lt;/p&gt;&lt;p&gt;Belangrijk voordeel van een eeuwigdurend overgangsrecht is dat de reguliere pachters in de discussie over een nieuw stelsel niet voortdurend belast worden met de behartiging van hun belangen bij de voorzetting van een uitstervende figuur. Over hoe dat overgangsrecht precies vorm zou moeten krijgen, zijn in Spelderholt nuttige voorstellen gedaan, bijvoorbeeld voor de in de toekomst te hanteren pachtprijzen.[15] Het einde van de reguliere pacht kan ook versneld worden door de pensioengerechtigde leeftijd als beëindigingsgrond opnieuw in te voeren. Daar lijkt iedereen het wel over eens, in elk geval ook LTO.[16] Misschien kan ook het begrip ‘bedrijfsmatigheid’ nog eens wat worden aangescherpt, door de wetgever of door de rechtspraak.&lt;/p&gt;&lt;h3&gt;4. De vormen van Spelderholt&lt;/h3&gt;&lt;p&gt;In het Spelderholt akkoord[17] zijn verschillende pachtvormen gepresenteerd, die ik hier kort wil bespreken.&lt;/p&gt;&lt;p&gt;Om te beginnen moet ik iets nuanceren. Door de auteurs van Spelderholt is gemeld dat ik mijn steun heb uitgesproken voor de voorstellen. Dat is op zich juist. In de desbetreffende brief aan de staatssecretaris van EZ stelde ik: ‘De grootste verdienste van het voorstel is uiteraard dat de belangengroepen het eens zijn over deze hoofdlijnen. Alleen dat gegeven al brengt mee dat het voorstel ook mijn steun verdient’. Ik was op dat moment natuurlijk ook niet in een positie om al te hoog van de toren te blazen. Nu denk ik dat ik dat misschien wel had moeten doen. De steun is trouwens snel afgebrokkeld. Aan de andere kant: het is uiteindelijk allemaal niet van de grond gekomen, dus de zaak ligt toch weer open.&lt;/p&gt;&lt;p&gt;De pachtvormen van Spelderholt, met commentaar:&lt;/p&gt;&lt;ul&gt;&lt;li class="streepjes"&gt;Reguliere pacht, met alles erop en eraan, maar zonder prijstoetsing. Partijen zijn vrij om een prijs af te spreken en een indexering. Correctieve toetsing van de pachtprijs is wel mogelijk, na verloop van de eerste pachttermijn (zes of 12 jaar), aan marktprijzen. Deze pachtvorm zal waarschijnlijk voor de pachter niet te betalen zijn.[18] Het valt niet te verwachten dat deze pachtvorm populair zal worden.&lt;/li&gt;&lt;li class="streepjes"&gt;Loopbaanpacht, minimaal 25 jaar en tot de pensioengerechtigde leeftijd, geen prijstoetsing. Het begrip loopbaanpacht duikt al heel lang op, ook in de LTO-visie weer.[19] In het verleden ging het uiteraard vooral om een alternatief voor de gewone reguliere pacht, maar al die tijd is ook niet erg duidelijk geworden waarom loopbaanpacht een alternatief zou kunnen zijn voor erfpacht. Welke verpachter zou niet voor erfpacht kiezen?&lt;/li&gt;&lt;li class="streepjes"&gt;Flexibele pacht als opvolger van de geliberaliseerde pacht, maar nu ook toepasbaar op gebouwen. Hier is wel direct een correctieve prijstoetsing mogelijk, vanaf dag één. De korting voor kortdurende overeenkomsten, die in Spelderholt I nog werd voorgesteld, is in het eindakkoord vervallen. Zo’n toetsing is juridisch te regelen, maar zal in de praktijk veel complicaties geven en de afschrikwekkende werking – als je die op zich al wilt – is onzeker.[20]&lt;/li&gt;&lt;li class="streepjes"&gt;De teeltpacht voor bijzondere teelten met een relatief hoog rendement, vergelijkbaar met de huidige teeltpacht. Wil men voorkomen dat dit de standaard pachtvorm wordt, dan zal de toepasbaarheid in elk geval ook wettelijk strikt geclausuleerd moeten worden, zoals LTO ook lijkt te willen, door het noemen van specifieke teelten.&lt;/li&gt;&lt;li class="streepjes"&gt;Ook de pachtovereenkomst voor openbare lichamen duikt in het Eindakkoord ineens weer op, overigens zonder toelichting. Aan deze pachtvorm is in de praktijk nu geen enkele behoefte meer, ook niet in de toekomst.[21]&lt;/li&gt;&lt;/ul&gt;&lt;h3&gt;5. De toolbox&lt;/h3&gt;&lt;p&gt;Zowel LTO als Spelderholt presenteren een ingewikkeld juridisch systeem, met – zoals dat heet – een &lt;span class="italic"&gt;toolbox&lt;/span&gt; aan instrumenten, ofwel pachtvormen. Aan al deze pachtvormen kleven voor- en nadelen voor zowel pachters als verpachters. Ik zie de meerwaarde van zo’n systeem niet. Overwater en Frikkee schreven over Spelderholt: &lt;span class="italic"&gt;‘(…) een haaks op de praktijk staande, niet realistische, puur juridische benadering&lt;/span&gt;’. Ik ben het daarmee eens. Voor veel pachtvormen geldt dat zij niet van de grond zullen komen. De kwalificatie van tussen pachters en verpachters gesloten overeenkomsten die niet direct op schrift zijn gesteld of gekoppeld aan een van de instrumenten uit de &lt;span class="italic"&gt;toolbox&lt;/span&gt; zal een ingewikkelde materie worden en te vrezen valt dat er – nog meer dan nu al het geval is – grijze en zwarte pacht zal ontstaan, omdat partijen zich niet in een juridisch keurslijf zullen willen laten dwingen.&lt;/p&gt;&lt;h3&gt;6. Wat dan wel?&lt;/h3&gt;&lt;p&gt;De bestaande reguliere pacht kan wat mij betreft onder een eeuwigdurend overgangsrecht worden gebracht.[22] Het sterft dan vanzelf een keer uit. Wat de pachtprijzen betreft: als er dan al een pachtprijzensysteem behouden moet blijven, dan zou dat zo simpel mogelijk moeten zijn. Ik denk dat velen zouden kunnen leven met een plafond van 2% van de vrije verkeerswaarde. En dan zou moeten worden nagedacht over de bescherming van de pachters in de pachtovereenkomsten in de toekomst. Het is misschien een beetje flauw, maar ik grijp dan toch maar weer terug op mijn evaluatierapport van 2014. Uitgangspunt is de vrijheid van partijen. Met erkenning van de marktongelijkheid in pachtverhoudingen zou gediscussieerd moeten worden over welke juridische bescherming pachters minimaal zou moeten toekomen. &lt;/p&gt;&lt;p&gt;In het Evaluatierapport was daarvoor een schema opgenomen, dat ik ook hier nog maar weer eens weergeef (zonder de nuances die in de tekst van het rapport zijn opgenomen):&lt;/p&gt;&lt;p&gt;In het schema zijn alle figuren van de huidige regeling voor de reguliere pacht opgenomen, met een voorstel om deze te laten vervallen dan wel deze in een nieuwe regeling op te nemen, met een keuze voor dwingend of regelend recht. Wat mij betreft zou de discussie over de verschillende varianten moeten gaan en niet over allerlei kansloze pachtvormen. Ik vind het jammer dat deze discussie de afgelopen jaren niet is gevoerd. Enig zelfverwijt is daarvoor misschien op zijn plaats, maar laat ik dan nu aanbieden om die discussie mede vorm te geven. Ik heb toch tijd genoeg en ik weet ook nog wel ergens een leuk kasteeltje, waar wij dan eindelijk de nieuwe pachtregeling een toekomstbestendige vorm zouden kunnen geven. &lt;/p&gt;</content><legacyfootnotes/><footnotes><footnote>1 Brief van 2 juni 2020, kenmerk DGA-EIA / 20148532.</footnote><footnote>2 &lt;span class="italic"&gt;Boerderij Vandaag&lt;/span&gt; 4 juni 2020.</footnote><footnote>3 D.W. Bruil, &lt;span class="italic"&gt;Evaluatie pachtregelgeving&lt;/span&gt;, IAR 2014.</footnote><footnote>4 Zie voor een evaluatie (inclusief verwijzingen) van het Spelderholt proces: J.G. Meijer, ‘Het voorlopig einde van een pachtevaluatie, waarin weinig geëvalueerd en nog minder bereikt werd’, &lt;span class="italic"&gt;TvAR&lt;/span&gt; 2016, nr. 9 en in hetzelfde nummer een nawoord van W.L. Valk, G.M.F. Snijders, H.A. Verbakel-van Bommel.</footnote><footnote>5 &lt;span class="italic"&gt;Kamerstukken II&lt;/span&gt; 2018/19, 27924, nr. 73.</footnote><footnote>6 Zie daarover het genoemde artikel van Meijer. Slangen zit er al meer dan 20 jaar eigenlijk voortdurend naast. Zoals Jan Luijt (LEI) tijdens de jaarvergadering van de Vereniging voor Agrarisch Recht in 2008 verzuchtte: ‘wanneer hou je nou eens op met die onzin?’ Zie J. Luijt, ‘Commentaar op het preadvies voor de Vereniging van Agrarisch Recht’ d.d. 25 april 2008 ‘Pacht: stand van zaken en toekomst’ van Louis Slangen, &lt;span class="italic"&gt;TvAR&lt;/span&gt; 2008, nr. 5.</footnote><footnote>7 Opvallend is dat de regering dat voor de eigen ingebruikgeving door het RVB ook ziet, maar vervolgens (naast uitgifte in geliberaliseerde pacht) kiest voor uitgifte in erfpacht in plaats van in reguliere pacht. Waarom zou dat toch zijn? &lt;span class="italic"&gt;Kamerstukken II&lt;/span&gt; 2018/19, 24490, nr. 25.</footnote><footnote>8 Ook dit artikel zal daar niet aan voldoen.</footnote><footnote>9 https://www.lto.nl/lto-pachtvisie-2020-perspectief-voor-ondernemers/ 17 juni 2020.</footnote><footnote>10 Dit doet denken aan de vroegere grondgebruikersverklaringen, die nog steeds veel voorkomen, maar die in essentie gewoon pachtovereenkomsten zijn.</footnote><footnote>11 P. de Haan, &lt;span class="italic"&gt;Pachtrecht &lt;/span&gt;(1969), p. 53/54.</footnote><footnote>12 In 1970 viel meer dan een miljoen hectare onder de reguliere pacht, in 1995 was dat nog maar 561.558 ha, in 2007 kwamen we op 373.054 ha en in 2018 was het nog maar 238.073 hectare. Bron: CBS.</footnote><footnote>13 H.A. van Bommel, ‘Vordering pachtvastlegging; pachtrecht (nog steeds) recht voor de dommen?’, &lt;span class="italic"&gt;TvAR&lt;/span&gt; 2020/4</footnote><footnote>14 In Spelderholt 1 was het overgangsrecht het struikelblok voor overeenstemming, in het eindakkoord is de termijn nog belangrijk uitgebreid.</footnote><footnote>15 In het Eindakkoord is weer teruggevallen op het bestaande systeem van pachtprijzen.</footnote><footnote>16 Het zou zomaar kunnen dat er op enig moment een regeling komt die de reguliere pacht beëindigt met een vorm van compensatie, zoals bij de dertiende penning. Zie: Wet regelen omtrent de opheffing van het recht van de Dertiende Penning (1984).</footnote><footnote>17 W.L. Valk, G.M.F. Snijders, H.A. Verbakel-Van Bommel, ‘Het Eindakkoord van Spelderholt’, &lt;span class="italic"&gt;TvAR&lt;/span&gt; 2016, nr. 5.</footnote><footnote>18 ‘Eindakkoord’,&lt;span class="italic"&gt; TvAR&lt;/span&gt; 2016, nr. 5, p. 231.</footnote><footnote>19 Volgens mij voor het eerst eind jaren tachtig. Zie: T.J. Mellema-Kranenburg, ‘Loopbaanpacht’, &lt;span class="italic"&gt;TvAR&lt;/span&gt; 1989, nr. 4, p. 172 e.v. Ook in de conferentie van Louswolt kwam de loopbaanpacht naar voren; Zie: P.C. van den Noort (eindredakteur/editor), ‘De wijsheid in pacht. Ins and outs of the agricultural tenancy policies’, &lt;span class="italic"&gt;KPR speciale produkties&lt;/span&gt; De Bilt 1990; D.W. Bruil, ‘De wijsheid in pacht’, &lt;span class="italic"&gt;TvAR&lt;/span&gt; 1991, nr. 4, p. 157 e.v.</footnote><footnote>20 Meijer gelooft er in elk geval ook niet in, &lt;span class="italic"&gt;TvAR&lt;/span&gt; 2016, nr. 9, p. 411.</footnote><footnote>21 Ooit was dit een nuttige figuur, toen er alleen nog maar reguliere pacht bestond.</footnote><footnote>22 Het overgangsrecht zou alleen moeten gelden voor bestaande, op schrift gestelde en goedgekeurde pachtovereenkomsten. Er kunnen geen dan nieuwe reguliere pachtovereenkomsten tot stand komen, ook niet via vastlegging.</footnote></footnotes><auteurs>mr. D.W. Bruil</auteurs><published>2020-08-25 09:47:09</published><modified>2020-08-26 09:57:08</modified><editiondate>2020-08-25</editiondate><htmlpath>https://denhollander.info/artikel/16299</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1989</searchword><id>7835</id><udhid>UDH:TvAR/7835</udhid><titel>'J.W.M. v. K. / ruilverkaveling 'Midden-Maasland'' (TvAR 1989/4251)</titel><searchwords><searchword>TvAR 6/1989</searchword><searchword>TvAR 1989/4251</searchword><searchword>UDH:TvAR/7835</searchword></searchwords><attachments><attachment><name>1989_nr 6_Rechtspraak_4251.doc</name><extention>doc</extention><url>https://denhollander.info/download/16395/ci</url></attachment></attachments><inleiding>4251 Landinrichtingswet, art. 196 en 202 jo. 187&#13;
Reclamant heeft bezwaar tegen toedeling aan BBL (t.b.v. Staatsbosbeheer) van een bestaand weggetje dat de hem toegedeelde kavels doorsnijdt. De rechtbank weegt de belangen van natuur en milieu af tegen het belang van reclamant en verklaart het be­zwaar ongegrond.&#13;
Het is nagenoeg communis opinio dat het conserveren van dergelijke met uitster­ven bedreigde levensvormen een algemeen belang is, dat hoge prioriteit verdient. Het gaat niet aan om dit belang bij gepaste gele­genheid lippendienst te bewijzen en vervol­gens in de praktijk aan het agrarisch voor­deel als vanzelfsprekend absolute voorrang te geven.&#13;
De rechtbank erkent het nadeel van de afsplitsing van een perceel van ongeveer 1&#13;
ha voor reclamant maar is van oordeel dat dit nu ook weer niet dermate bezwaarlijk is dat het vaststaande milieubelang daarvoor moet wijken.&#13;
De rechtbank acht termen aanwezig om de gezamenlijke eigenaren, die het stand­punt van reclamant steeds hebben onder­steund, en hem mede daardoor tot voort-procederen zullen hebben bewogen, in de proceskosten te veroordelen.&#13;
Rechtbank 's-Hertogenbosch, 23 septem­ber 1988&#13;
J.W.M. v. K., reclamant tegen het plan van toedeling in de ruilverkaveling 'Mid­den-Maasland';&#13;
</inleiding><content>Het bezwaar en het standpunt van de be­langhebbenden:&#13;
Het enige nog overgebleven bezwaar van reclamant geldt de toewijzing van kavel 86033 aan het Bureau Beheer Landbouw­gronden (nader mede het B.B.L. te noe­men). Deze kavel is bestemd om aan Staats­bosbeheer te worden overgedragen. Staats­bosbeheer wil op die kavel - een strook grond met een lengte van 133 meter en een breedte van 11 meter, totaal groot 21.80 aren - het bestaande weggetje als land­schappelijk element handhaven.&#13;
Reclamant heeft bezwaar tegen toewij­zing van de betreffende kavel aan Staats­bosbeheer. Het betreffende weggetje is im­mers in het kader van de ruilverkaveling aan de openbaarheid onttrokken en heeft als verbindingsweg geen enkele functie meer. Door het weggetje wordt echter wel de aan reclamant toegedeelde grond door­sneden aldus dat een perceel ter grootte van 98.20 aren wordt afgescheiden van de overige aan reclamant toegedeelde grond. Het aldus geformeerde perceelsgedeelte is, gezien de hedendaagse methoden van agra­rische bedrijfsvoering, te klein om behoor­lijk te kunnen bewerken. Reclamant ver­zoekt derhalve het weggetje aan hem toe te delen, zodat hij dit te zijner tijd als land­bouwgrond in gebruik zal kunnen nemen, waardoor hij een aaneengesloten perceel zal krijgen.&#13;
Subsidiair is reclamant bereid om een per­ceel van eenzelfde oppervlakte als aan het B.B.L. toegewezen aan de uiterste oostzij-de van zijn kavel 86034, met dezelfde leng­te- en breedtematen, aan het B.B.L. af te staan in plaats van het in het plan van toe­deling aan het B.B.L. toegedeelde weggetje.&#13;
Bij monde van haar gemachtigde heeft het B.B.L. tegen toewijzing van het ver­zoek van reclamante verweer gevoerd. Het B.B.L. heeft daarbij naar voren gebracht dat het thans bestaande weggetje met de daarbij behorende bermen voor natuur en milieu een zodanige waarde vertegenwoor­digt dat het in stand dient te blijven. Aan die wens kan niet worden voldaan door el­ders op de door reclamant voorgestelde plaats een ander soortgelijk weggetje aan te leggen. Vooreerst vertoont het aan het B.B.L. toegedeelde weggetje ten gevolge van jarenlange verwaarlozing een biotoop dat elders, mede door de overvloedige be­mesting van agrarische gronden, nauwe­lijks meer te vinden is. De rechter-commis­saris heeft zich tijdens de in de zaak gehou­den descente van de toestand kunnen ver­gewissen. Het gaat er daarbij niet om of het weggetje door iedereen - ook door degene die voor deze materie geen speciale be­langstelling koesteren - als in esthetisch opzicht aangenaam wordt ervaren, maar of de in stand houding in verband met de zeld­zaamheid van dergelijke objecten van be­lang is voor natuur en landschap. Staats­bosbeheer is die mening toegedaan.&#13;
Voorts is op een afstand van 400 meter een dassenburcht gelegen, de meest weste­lijke in Nederland. Aan te nemen valt dat het weggetje door dassen wordt gebruikt voor doorgang en fouragering.&#13;
Bovendien zijn burgemeester en wethou­ders van de gemeente Nistelrode niet voor­nemens het vigerende bestemmingsplan ten aanzien van het bestaande weggetje te wij­zigen. Het zal derhalve in stand moeten blijven. Indien reclamant aan het uiteinde van zijn perceel grond afstaat aan het B.B.L. zal derhalve de situatie ontstaan dat hij zowel het bestaande weggetje moet handhaven alsook grond heeft afgestaan aan het B.B.L. voor de aanleg van een tweede soortgelijk weggetje op slechts en­kele tientallen meters afstand van het om­streden weggetje, waardoor reclamant van de hem toegedeelde grond circa 21 aren zal hebben opgeofferd zonder dat aan zijn be­zwaar de facto zal zijn tegemoet gekomen. Reclamant heeft doen zeggen dat hij dit bezwaar onderkent, maar de daaruit voort­vloeiende nadelen op de koop toeneemt, en voorstander blijft van de door hem voor­gestelde opschuiving van het weggetje, er van uitgaande dat hij het thans bestaande weggetje te zijner tijd als landbouwgrond zal mogen exploiteren.&#13;
De Centrale Commissie heeft geconclu­deerd tot toewijzing van het bezwaar van reclamant aangezien daardoor de grond van reclamant beter bewerkbaar zal zijn, hetgeen een landbouwkundig belang bete­kent.&#13;
De beoordeling van het bezwaar: &#13;
De primaire wens van reclamant om de be­treffende weg toe te delen aan hem in plaats van aan Staatsbosbeheer, zonder dat reclamant daarvoor grond zou hoeven af te geven, dient reeds aanstonds te worden af­gewezen aangezien inwilliging daarvan on­gegronde bevoordeling zou meebrengen voor reclamant, waartegenover zou staan een evenzeer ongegronde benadeling van het B.B.L..&#13;
Voor wat betreft het voorstel van recla­mant hem de weg toe te delen en in ruil daarvoor af te staan een strook grond van gelijke vorm en oppervlakte aan de grens van het hem toegedeelde kavel, stelt de rechtbank voorop dat de bestemming van grond waarop de weg ligt is die van weg, zodat rechtens die grond niet als cultuur­grond mag worden gebruikt. Hierbij is te­vens van belang dat, gezien de ten processe overgelegde brief van burgemeester en wet­houders van de gemeente Nistelrode van 23 maart 1988, er van moet worden uitgegaan dat de bestemming van de betreffende weg binnen afzienbare tijd niet zal worden ver­anderd.&#13;
Met de toedeling van het betreffende weggedeelte aan het Bureau Beheer Land­bouwgronden heeft de Landinrichtings­commissie kennelijk beoogt de belangen van natuur en milieu te dienen, zoals overi­gens ook in talrijke andere gevallen, naar de rechtbank is gebleken, is geschied.&#13;
Zoals ook door reclamant is beoogd, en door de rechter-commissaris bij de bezich­tiging ter plaatse kon worden vastgesteld, verkeert het betreffende weggetje in een uitzonderlijk onverzorgde, verwaarloosde&#13;
en verarmde staat, en vormt het daardoor een in het huidige landschap - met name nu daarin een ruilverkaveling heeft plaats­gehad - schaars vertegenwoordigd ele­ment.&#13;
Van algemene bekendheid is dat zich op dergelijke marginale stukken grond, waar­op vaak sinds mensenheugenis geen ingrij­pen van de mens meer heeft plaatsgehad, plant- en diersoorten kunnen handhaven die elders met algehele verdwijning worden bedreigd.&#13;
Het is om die reden dan ook niet zinvol dat reclamant, zoals door hem voorgesteld, aan de oostzijde van zijn grond een strook willekeurige landbouwgrond aan Staats­bosbeheer zou afstaan teneinde daarop een dergelijk weggetje aan te leggen. Het zal immers, naar algemeen bekend mag wor­den verondersteld, zeer lange tijd vergen (de rechtbank denkt daarbij aan generaties) alvorens daar een toestand zal intreden zo­als die momenteel op het omstreden wegge­tje bestaat.&#13;
Tevens is nagenoeg communis opinio -en wordt ook onafgebroken van hogerhand en door maatschappelijke groeperingen ge­propageerd, zonder dat daar tegenspraak tegen wordt gevoerd - dat het conserveren van dergelijke met uitsterven bedreigde le­vensvormen een algemeen belang is, dat hoge prioriteit verdient.&#13;
Het gaat dan echter niet aan om dit be­lang slechts bij gepaste gelegenheden lip­pendienst te bewijzen en vervolgens, zodra in de praktijk van het dagelijkse leven ook maar enig agrarisch voordeel aan de orde komt, aan dit agrarisch voordeel als van­zelfsprekend absolute voorrang te verle­nen.&#13;
De rechtbank is dan ook van oordeel dat alleen reeds vanwege de zeldzaamheids-waarde van de betreffende milieu-omstan-digheden het weggetje instandhouding ver­dient, en dat de Landinrichtingscommissie bij het opstellen van plan van toedeling in dit opzicht terecht met de belangen van flo­ra en fauna rekening heeft gehouden.&#13;
De vraag is derhalve slechts of, bij afwe­ging van de wederzijdse belangen, die van reclamant desalniettemin de voorrang ver­dienen boven die van de belanghebbende.&#13;
Erkend kan worden dat de samenvoe­ging van het door kavel 86033 afgesplitste deel van de grond van reclamant bij zijn overige grond voor reclamant voordeel zou meebrengen. Echter, de afsplitsing van het betreffende perceel van omstreeks één hec­tare - met een overigens goede vorm en ligging - is naar het oordeel van de recht­bank voor reclamant nu ook weer niet der­mate bezwaarlijk dat het als vaststaand aangenomen milieubelang daarvoor terzij­de moet worden gesteld. Immers, ware het zo, zoals reclamant heeft gesteld, dat een perceel van bijna een hectare, van goede vorm en goed gelegen, niet rendabel kan worden gemaakt, in de zin dat het in een totale agrarische bedrijfsexploitatie als ver­liespost zou fungeren, dan zouden derge­lijke percelen hoegenaamd niet meer be­staan, en ook zonder ruilverkaveling door de eigenaren al lang zijn afgesloten. De er­varing leert echter dat dit geenszins het ge­val is.&#13;
De rechtbank neemt derhalve wel aan dat het verleggen van de weg voor recla­mant profijt zou opleveren, maar acht te zelfder tijd niet aannemelijk gemaakt dat zonder die verlegging de exploitatie van het betreffende afzonderlijke perceel voor reclamant een blijvende verliespost ople­vert.&#13;
Indien het hiervorenstaande reeds bij een verondersteld omploegen van de weg en sa­menvoegen van de grond met de belenden­de percelen van reclamant een voldoende grond zou opleveren om het bezwaar af te wijzen, dan bestaat al in het geheel geen re­den dit gegrond te achten nu bovendien zijn wens om dat te doen een louter specu­latief karakter heeft, en op geen enkele wij­ze valt in te zien hoe reclamant er op legale wijze in zou kunnen slagen het door hem beoogde doel te bereiken.&#13;
Op voormelde gronden dient het bezwaar van reclamant dan ook te worden afgewe­zen. De rechtbank acht echter termen aan­wezig om de gezamenlijke eigenaren, die het standpunt van reclamant steeds hebben ondersteund, en hem mede daardoor tot voortprocederen zullen hebben bewogen, in de proceskosten van reclamant en die van de belanghebbende te veroordelen op de wijze als hieronder in de uitspraak is be­paald.&#13;
</content><legacyfootnotes/><footnotes><footnote/></footnotes><auteurs/><published>1989-06-01 00:00:00</published><modified>1989-06-01 00:00:00</modified><editiondate>1989-06-01</editiondate><htmlpath>https://denhollander.info/artikel/7835</htmlpath></article>
</articles></edition>
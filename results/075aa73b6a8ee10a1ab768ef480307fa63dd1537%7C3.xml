<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2001</searchword><id>4709</id><udhid>UDH:TvAR/4709</udhid><titel>Jansen / Van Engelen (TvAR 2001/5069)</titel><searchwords><searchword>TvAR 6/2001</searchword><searchword>TvAR 2001/5069</searchword><searchword>UDH:TvAR/4709</searchword></searchwords><attachments><attachment><name>2001_nr 6_Rechtspraak_5069.pdf</name><extention>pdf</extention><url>https://denhollander.info/download/4651/ci</url></attachment></attachments><inleiding>[Pachtwet art. 41, 38]&#13;
&#13;
Uitbreiding van het mestquotum door&#13;
middel van de verpachte grond ten behoeve&#13;
van de – op ongeveer 140 kilometer afstand&#13;
gelegen – geitenfokkerij van verpachtster is&#13;
geen persoonlijk gebruik ten behoeve van&#13;
de landbouw zoals bedoeld in art. 41 lid 1&#13;
Pachtwet. Onvoldoende eigen betrokkenheid&#13;
van verpachtster bij exploitatie van het&#13;
verpachte.&#13;
Naar billijkheid weegt het belang van pachtster&#13;
zwaarder, temeer nu verpachtster nog&#13;
beschikt over een ander perceel van 4,5 ha&#13;
dat zij voor de eventuele uitbreiding van het&#13;
mestquotum kan aanwenden.</inleiding><content>BESCHIKKING IN DE ZAAK VAN:&#13;
Esther Wilhelmina Jansen te Wageningen,&#13;
appellante,&#13;
procureur: mr. D.M.H.M. van Dijk,&#13;
tegen&#13;
Wilhelmina Johanna van Engelen te Oud Vossemeer,&#13;
gemeente Tholen,&#13;
geïntimeerde,&#13;
procureur: mr. J.M.J. Huver.&#13;
1. Het geding in eerste aanleg&#13;
Voor het procesverloop en de beslissing in&#13;
eerste aanleg wordt verwezen naar de&#13;
beschikking van de pachtkamer van het kan-&#13;
tongerecht te Zierikzee (Tholen) van 19 maart&#13;
1999. Bij die beschikking is de tussen partijen&#13;
gesloten pachtovereenkomst verlengd met zes&#13;
jaren, ingaande 30 november 1999.&#13;
2. Het geding in hoger beroep&#13;
Appellante – hierna ook te noemen Jansen – is&#13;
bij op 15 april 1999 ter griffie van dit&#13;
gerechtshof ingekomen beroepschrift in hoger&#13;
beroep gekomen van voormelde beschikking.&#13;
Zij heeft onder overlegging van producties&#13;
verzocht de beschikking te vernietigen en opnieuw&#13;
beschikkende het verzoek tot verlenging&#13;
van de pachtovereenkomst alsnog af te&#13;
wijzen met veroordeling van geïntimeerde&#13;
– hierna ook te noemen Van Engelen – in de&#13;
kosten van beide instanties.&#13;
Van Engelen heeft bij op 17 mei 1999 ter&#13;
griffie van het hof ingekomen verweerschrift&#13;
verweer gevoerd en met overlegging van producties&#13;
geconcludeerd tot afwijzing van het&#13;
beroep en bekrachtiging van de beschikking&#13;
van 19 maart 1999, zonodig met verbetering&#13;
van gronden met veroordeling van Jansen in&#13;
de kosten van de procedure.&#13;
De mondelinge behandeling van het hoger&#13;
beroep is op 23 augustus 1999 ter terechtzitting&#13;
van het hof gehouden. Tegenwoordig&#13;
waren Jansen, vergezeld door haar partner&#13;
J.M. van der Pol, en bijgestaan door mr&#13;
D.M.H.M. Van Dijk, advocaat te Arnhem, en&#13;
Van Engelen, bijgestaan door mr L.J. den&#13;
Hollander, advocaat te Middelharnis. Partijen&#13;
hebben ter zitting nadere inlichtingen verstrekt,&#13;
waarna hun advocaten de wederzijdse&#13;
standpunten hebben toegelicht.&#13;
3. De grieven&#13;
Jansen heeft tegen de beschikking van de&#13;
pachtkamer van het kantongerecht de volgende&#13;
grieven aangevoerd.&#13;
Grief I:&#13;
Ten onrechte overweegt de pachtkamer, dat&#13;
Jansen niet de wil heeft het verpachte persoonlijk&#13;
voor een tot de landbouw betrekkelijk&#13;
doel in gebruik te nemen.&#13;
Grief II:&#13;
Ten onrechte wijdt de pachtkamer een overweging&#13;
aan artikel 40 Pachtwet.&#13;
Grief III:&#13;
Ten onrechte heeft de pachtkamer de pachtovereenkomst&#13;
met zes jaren verlengd en Jansen&#13;
veroordeeld in de kosten van de procedure.&#13;
4. De vaststaande feiten&#13;
Tussen Jansen als verpachtster en Van Engelen&#13;
als pachtster is een pachtovereenkomst gesloten&#13;
met betrekking tot het perceel kadastraal&#13;
bekend Oud Vossemeer, sectie G, nummer&#13;
560, ter grootte van 6.24.00 hectare, die&#13;
– behoudens verlenging – op 30 november&#13;
1999 eindigt. Bij aangetekende brief van&#13;
15 september 1998 heeft Jansen aan Van Engelen&#13;
de pachtovereenkomst opgezegd.&#13;
5. De mondelinge behandeling&#13;
Ter zitting van het hof is – niet dan wel onvoldoende&#13;
weersproken – verklaard:&#13;
Door J.M. van der Pol namens Jansen:&#13;
“Ik ben de partner van Jansen. Zij is thans&#13;
46 jaar oud en wij hebben 2 nog jonge kinderen.&#13;
Geen van beiden hebben wij andere&#13;
werkzaamheden dan die voor de geitenfokkerij.&#13;
Ik heb met Jansen een maatschap en wij&#13;
exploiteren vanaf 1991 een melkgeitenhouderij&#13;
in Randwijk op ongeveer 30 are grond. Ik&#13;
ben boerenzoon, heb VWO en een opleiding&#13;
Industriële vormgeving. Ik heb geen agrarische&#13;
opleiding, maar ik ben autodidact op het&#13;
gebied van geitenvoeding. Ik heb een speciale&#13;
voeding op basis van mineralen en fosfaten&#13;
enz. ontwikkeld. Wij hebben op het bedrijf in&#13;
Randwijk 350 melkgeiten en 225 lammeren.&#13;
Ik heb een mestquotum van 2.013 kg. fosfaat.&#13;
Er is 200.000 liter geitenmelk geproduceerd in&#13;
1998, maar de opbrengst daarvan is nog niet&#13;
bekend. Die zal wel positief zijn. De 6 ha&#13;
grond in Tholen is nodig voor het ontwikkelen&#13;
van een grondgebonden opfokbedrijf. Ik&#13;
laat in Tholen 60 are grond inzaaien met&#13;
luzerne, dat ik laat maaien door iemand uit&#13;
Kortgene en naar Randwijk vervoeren, nadat&#13;
het gedroogd is. Wat de kosten betreft maakt&#13;
het niet uit of de luzerne uit Tholen of bijv.&#13;
uit Lelystad komt, want de kosten zitten in&#13;
het laden en lossen. Ik wil het bedrijf uitbreiden&#13;
tot 600 geiten, maar word beperkt door&#13;
de mestproductierechten.&#13;
Juist is, dat Jansen in 1991 een naast de grond&#13;
in Tholen liggend perceel van ongeveer 50 ha&#13;
heeft verkocht aan Natuurmonumenten en&#13;
een dijk van 4,5 ha in eigendom en in gebruik&#13;
heeft gehouden. Het gras van die dijk wordt&#13;
gehooid en afgevoerd naar Randwijk. Er rust&#13;
geen mestnummer op die 4.5 ha, dat had ik&#13;
kunnen aanvragen, maar dat heb ik nog niet&#13;
gedaan. Ik wil graag één mestnummer voor de&#13;
4,5 ha en de verpachte 6.24.00 ha.”&#13;
Door Van Engelen:&#13;
“Ik ben 48 jaar oud en boerendochter. Ik heb&#13;
een Mavo-opleiding. De paardenfokkerij ligt&#13;
thans even stil omdat ik een moeilijk jaar heb&#13;
gehad. Mijn ouders zijn overleden en er is&#13;
brand geweest. De basis van mijn bedrijf is de&#13;
schapenfokkerij en 3 ha hooiland. Dat is dus&#13;
een landbouwbedrijf. Ik heb 55 schapen en&#13;
68 lammeren. Ik bezit een sproeikar, kunstmeststrooier,&#13;
tractor, een weisleep enz. Juist is&#13;
dat ik de meeste inkomsten genereer uit de&#13;
lesgelden van de manege. Mijn partner/vriendin&#13;
heeft een spuitlicentie. Ik pacht ook nog&#13;
3 ha dijk, die gebruikt wordt voor de uitloop&#13;
van de schapen en de veulens. Bij verlies van&#13;
het gepachte zou ik alleen die dijk nog hebben.”&#13;
6. De beoordeling van het hoger&#13;
beroep&#13;
Grief I gaat niet op. Verpachtster wil immers&#13;
het verpachte niet daadwerkelijk zelf gaan&#13;
gebruiken, maar wil vooraf haar mestquotum&#13;
door middel van de verpachte grond uitbreiden&#13;
ten behoeve van het op ongeveer 140 km&#13;
afstand gelegen nieuwe opfokbedrijf in Randwijk.&#13;
Niet aannemelijk is echter dat de mest&#13;
van de geiten uit Randwijk door Jansen zal&#13;
worden uitgereden in Tholen. In zoverre kan&#13;
dan ook geen sprake zijn van een persoonlijk&#13;
gebruik ten behoeve van de landbouw als&#13;
bedoeld in artikel 41 lid 1 van de Pachtwet.&#13;
Hetgeen namens Jansen is gesteld omtrent het&#13;
telen van luzerne duidt naar het oordeel van&#13;
het hof op een dusdanige geringe eigen&#13;
betrokkenheid bij de exploitatie, dat ook op&#13;
dit punt niet van persoonlijk gebruik in&#13;
bovenbedoelde zin kan worden uitgegaan.&#13;
Daarbij komt nog dat het op grond van hetgeen&#13;
namens Jansen zelf bij de mondelinge&#13;
behandeling is verklaard ten zeerste kan worden&#13;
betwijfeld, of deze exploitatie – mede&#13;
gelet op het gemis van de pachtinkomsten –&#13;
voor Jansen enig voordeel kan betekenen ten&#13;
opzichte van de aankoop van gedroogde&#13;
luzerne. Het (doen) telen, drogen en naar het&#13;
bedrijf in Randwijk vervoeren van luzerne&#13;
acht het hof daarom ook geen realistisch eigen&#13;
gebruik van het perceel in Tholen.&#13;
Door Jansen is voorts onvoldoende aannemelijk&#13;
gemaakt dat zij de grond in Tholen op&#13;
andere wijze voor de landbouw wenst te gaan&#13;
gebruiken.&#13;
Nu het beroep op eigen gebruik in de zin van&#13;
artikel 41 lid 1 van de Pachtwet wordt verworpen,&#13;
dient op het verzoek naar billijkheid&#13;
te worden beslist. Naar het oordeel van het&#13;
hof weegt het belang van Van Engelen bij&#13;
voortduren van de pachtovereenkomst – mede&#13;
gelet op de ligging van het gepachte ten opzichte&#13;
van de andere door Van Engelen&#13;
gebruikte gronden – zwaarder dan dat van&#13;
Jansen. Het hof neemt hierbij mede in aanmerking&#13;
dat Jansen – naar eerst ter gelegenheid&#13;
van de mondelinge behandeling in hoger&#13;
beroep is gebleken – in Tholen nog beschikt&#13;
over een perceel van 4,5 ha, dat zij o.a. voor&#13;
uitbreiding van het mestquotum had kunnen&#13;
– en nog steeds kan – aanwenden. Het hof zal&#13;
dan ook de beschikking waarvan beroep&#13;
bevestigen.&#13;
Ook grief III faalt dus.&#13;
Jansen heeft geen belang bij grief II. De pachtkamer&#13;
van het kantongerecht heeft hetgeen&#13;
door die grief wordt bestreden kennelijk ten&#13;
overvloede overwogen.&#13;
Nu Jansen in het ongelijk wordt gesteld wordt&#13;
zij veroordeeld in de kosten van het hoger&#13;
beroep.&#13;
7. Beslissing&#13;
Het hof, beschikkende in hoger beroep,&#13;
bevestigt de beschikking van de pachtkamer&#13;
van het kantongerecht te Zierikzee (Tholen)&#13;
van 19 maart 1999, waarvan beroep;&#13;
veroordeelt Jansen in de kosten van deze procedure&#13;
aan de zijde van Van Engelen tot op&#13;
heden begroot op ƒ 475,– aan griffierecht en&#13;
ƒ 3.400,– aan salaris procureur.</content><legacyfootnotes/><footnotes><footnote/></footnotes><auteurs/><published>2001-06-01 00:00:00</published><modified>1999-07-06 00:00:00</modified><editiondate>2001-06-01</editiondate><htmlpath>https://denhollander.info/artikel/4709</htmlpath></article>
</articles></edition>
<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2021</searchword><id>16923</id><udhid>UDH:TvAR/16923</udhid><titel>Opstalvergoeding einde erfpacht verdient een beter fundament. Reactie op artikel ‘De opstalvergoeding bij groene erfpacht’</titel><searchwords><searchword>TvAR 10/2021</searchword><searchword>UDH:TvAR/16923</searchword></searchwords><attachments><attachment><name>21892.pdf</name><extention>pdf</extention><url>https://denhollander.info/download/21892/ci</url></attachment></attachments><inleiding/><content>&lt;h3&gt;1. Inleiding&lt;/h3&gt;&lt;p&gt;In ‘&lt;span class="italic"&gt;De opstalvergoeding bij groene erfpacht’[2]&lt;/span&gt; bespreken Albert van Gellicum en Peter van Arnhem hoe de opstalvergoeding bij het einde van een tijdelijk erfpachtrecht naar hun mening moet worden bepaald. In deze bijdrage probeer ik een fundament te leggen onder de discussie over de opstalvergoeding einde erfpacht. Hiervoor beschrijf ik achtereenvolgens de verdeling tussen de verschillende vermogensbestanddelen bij erfpacht, het juridisch kader bij de vermogensverdeling en hoe de marktwaarde van de opstal bepaald kan worden. Ik sluit af met enkele samenvattende conclusies.&lt;/p&gt;&lt;p&gt;Ik richt mij in deze bijdrage op commercieel vastgoed.[3] Bij erfpacht met particulieren zijn er meer restricties bij de vergoeding einde erfpacht, omdat dan bijvoorbeeld ook het vraagstuk van consumentenbescherming[4] aan de orde is. In deze bijdrage ga ik daar verder niet op in. De opstalvergoeding einde erfpacht kan voor niet-woonbestemmingen in de erfpachtvoorwaarden worden uitgesloten.[5] In de regel is dit niet het geval. Bij commercieel vastgoed, waar de grondeigenaar en de erfpachter als professionele partijen handelen, moet worden aangenomen dat indien de opstalvergoeding uitgesloten is, deze beperking zijn weerslag heeft in de te betalen canon. Dit moet ook aangenomen worden indien bepaald is dat de kavel bij het einde van de erfpacht in de oorspronkelijke staat (zonder opstallen) moet worden opgeleverd.&lt;/p&gt;&lt;h3&gt;2. De vermogensverdeling bij erfpacht&lt;/h3&gt;&lt;p&gt;Bij de uitgifte in erfpacht wordt een onroerende zaak belast met een nieuw beperkt zakelijk recht, het erfpachtrecht[6], waarbij de erfpachter de bevoegdheid heeft eens anders zaak te houden en te gebruiken.[7] De erfpachter heeft hetzelfde &lt;span class="italic"&gt;genot &lt;/span&gt;van de zaak als een eigenaar.[8] De erfpachter maakt aanspraak op - een gedeelte van - de waarde van de onroerende zaak. De eigendom van de onroerende zaak die resteert is de blote eigendom. Als tegenprestatie[9] kan aan de erfpachter de verplichting worden opgelegd om aan de bloot eigenaar op al dan niet regelmatig terugkerende tijdstippen een geldsom - de canon - te betalen.[10] Het erfpachtrecht staat gelijk aan het (rechtmatig) hebben van de zaak.[11] De zaak behoort gedurende de looptijd van het erfpachtrecht tot het vermogen van de erfpachter, onder aftrek van het ‘vorderingsrecht’[12] van de canon. Dit vermogensbestanddeel van de gekapitaliseerde canon houdt de bloot eigenaar in zijn vermogen. Pas na de beëindiging van de erfpacht komt at vermogensbestanddeel van de zaak weer terug in het vermogen van de eigenaar.&lt;/p&gt;&lt;p&gt;Tussen de waarde van het erfpachtrecht en de waarde van de blote eigendom bestaat een dus nauwe samenhang. De som van de waarde van de blote eigendom (BE) en die van het erfpachtrecht (EP) is gelijk aan de waarde van de volle eigendom (VE) [13]. In formule[14]:&lt;/p&gt;&lt;p&gt;&lt;span class="italic"&gt;BE &lt;/span&gt;+ &lt;span class="italic"&gt;EP &lt;/span&gt;=&lt;span class="italic"&gt; VE&lt;/span&gt;&lt;/p&gt;&lt;p&gt;Na de uitgifte in erfpacht bestaat de waarde van de blote eigendom van € 100.000 uit de som van de gekapitaliseerde canon en de contante waarde van de grondwaarde na afloop van het erfpachtrecht. Bij uitgifte in erfpacht voor onbepaalde tijd ontbreekt deze laatste component en is de gekapitaliseerde canon gelijk aan € 100.000.[15]&lt;/p&gt;&lt;p&gt;Het erfpachtrecht krijgt waarde, indien de verschuldigde canon niet meer in een marktconforme verhouding staat tot de waarde van de onroerende zaak in volle eigendom. Deze situatie kan door verschillende oorzaken ontstaan, zoals bijvoorbeeld de bouw van een huis, kantoor of bedrijfsruimte op de grond door de erfpachter of de afkoop (vooruitbetaling) van de canon. Maar ook doordat tijdens de duur van het erfpachtrecht de zaak in waarde stijgt als gevolg van een algemene waardestijging van onroerende zaken of door specifieke oorzaken, die alleen de in erfpacht uitgegeven zaak betreffen[16]. &lt;/p&gt;&lt;p&gt;Vanaf de uitgifte maakt de erfpachter aanspraak op het bouw- en ontwikkelrecht (en heeft de erfpachter bij niet-agrarische bestemmingen veelal ingevolge de erfpachtvoorwaarden ook de bouw- en ontwikkelplicht) om – binnen de bestemming die in verband met art 5:89 lid 2 BW is toegestaan volgens de erfpachtvoorwaarden – voor eigen rekening en risico gebouwen, werken en beplantingen op de grond aan te brengen, te houden en te gebruiken. De waarde van het erfpachtrecht zal – mede afhankelijk van de erfpachtvoorwaarden en in verband met een bepaling als art 5:99 BW – door de bouw van een huis op de grond de waarde van de opstal benaderen.[17] Bij commercieel vastgoed zal de waarde van het erfpachtrecht een afspiegeling vormen van de toekomstige verdiencapaciteit van de gebouwde opstal waarbij de canonverplichting onderdeel is van de exploitatielasten.&lt;/p&gt;&lt;h3&gt;3. Juridisch kader van de vermogensverdeling&lt;/h3&gt;&lt;p&gt;In art. 5:89 lid 1 BW is bepaald dat voor zover niet in de akte van vestiging anders is bepaald, de erfpachter hetzelfde genot heeft van de zaak als een eigenaar. Met betrekking tot de vermogensverdeling tussen erfpachter en bloot eigenaar moet dit wetsartikel worden uitgelegd als een residuele bepaling[18], waarbij de bloot eigenaar alleen die vermogensbestanddelen van de zaak behoudt voor zover dit expliciet is overeengekomen in de erfpachtvoorwaarden. Het overige – het residu – behoort tot het vermogensbestanddeel van de erfpachter.[19]&lt;span class="superscript"&gt;,[20]&lt;/span&gt; In de praktijk betekent dit dat de bloot eigenaar gedurende de looptijd veelal alleen het genot van de (gekapitaliseerde) canon heeft. In het landelijk gebied is er ook vaak ten gunste van de bloot eigenaar een voorbehoud gemaakt van het genot van de jacht en visserij.[21] Het erfpachtrecht beperkt, door de belasting van zaak en eigendom, het vermogensbestanddeel van de blote eigendom voor zover dit in de erfpachtvoorwaarden niet uitdrukkelijk is voorbehouden.[22]&lt;/p&gt;&lt;p&gt;De Hoge Raad[23] heeft in een uitspraak uit 2019 glashelder geoordeeld dat de erfpachter in geval van een vergoeding einde erfpacht ex art. 5:87 lid 2, derde volzin, BW en art. 5:116 lid 5 BW, aanspraak maakt op de naar objectieve maatstaven vast te stellen waarde van het erfpachtrecht. Broese van Groenou[24] haalt in haar dissertatie uit 2019 een uitspraak van de rechtbank Arnhem uit 2005 aan die van belang is voor de opstalvergoeding die ingevolge art. 5:99 BW is verschuldigd bij het einde van de erfpacht. De rechtbank legde het beding voor de opstalvergoeding uit naar objectieve maatstaven. Dat betekende dat alleen rekening werd gehouden met de partijbedoelingen en de context van de rechtsverhouding voor zover die hun weerslag in de akte hadden gekregen. De omvang van de verschillende vermogensbestanddelen van de zaak volgt dus uit een objectieve uitleg van de erfpachtbepalingen. Dit betekent dat rechters, taxateurs en bindend adviseurs zich niet op subjectieve inzichten over de grens hiertussen kunnen verlaten.[25]&lt;/p&gt;&lt;p&gt;De Hoge Raad[26] heeft in een uitspraak uit 1999 voor erfpacht die is uitgegeven voor &lt;span class="italic"&gt;bepaalde tijd&lt;/span&gt;, bepaald dat heruitgifte plaats kan vinden op basis van dat deel van de marktwaarde van de onroerende zaak (grond en opstal) dat aan de grond valt toe te rekenen (de actuele grondwaarde). Daarbij is het beginsel van redelijkheid en billijkheid en zijn de algemene beginselen van behoorlijk bestuur[27] van toepassing op de vermogensrechtelijke verhouding tussen bloot eigenaar en de erfpachter. In het aangehaalde arrest uit 1999 oordeelde de Hoge Raad dat bij het einde van de tijdelijke erfpacht er een door de redelijkheid en billijkheid beheerste rechtsverhouding tussen partijen blijft bestaan. De (bloot) eigenaar maakt dan ook alleen aanspraak op de actuele waarde van de grond, oftewel het deel van de marktwaarde van de zaak dat aan de grond valt toe te delen. De omstandigheden van het geval zijn van belang bij de allocatie.&lt;/p&gt;&lt;p&gt;In de literatuur heeft Van Velten[28]&lt;span class="superscript"&gt;,[29]&lt;/span&gt; in 1995 de verhouding tussen de vergoedingsrechten van de artikelen 5:87 lid 2 BW en 5:99 BW aan de orde gesteld. Naar zijn opvatting kan de vergoeding van de waarde van de erfpacht ex art. 5:87 lid 2 BW slechts op de grond betrekking hebben en vormt art. 5:99 BW steeds de grondslag voor de vergoeding van de opstalwaarde. Volgens Pleysier[30] (2007) geven de wet en de wetsgeschiedenis geen aanknopingspunten voor het standpunt van Van Velten. Naar zijn mening derogeert art. 5:87 lid 2 BW aan art. 5:99 BW en dient in geval van opzegging wegens tekortschieten van de erfpachter uitsluitend art. 5:87 lid 2 BW en niet art. 5:99 BW te worden toegepast. Pleysier stelt voorts dat de waarde van de erfpacht ingevolge art. 5:87 lid 2 BW dient te worden bepaald aan de hand van de opbrengst die een derde zou overhebben voor een erfpachtrecht op het registergoed, onder dezelfde voorwaarden en voor de resterende duur. De waarde van het erfpachtrecht dient daarbij mede bepaald te worden door de aanwezigheid van de opstallen. Vonck[31] schaart zich in zijn dissertatie in 2013 achter Pleysier. Naar zijn mening kan de in art. 5:99 lid 1 BW bedoelde vergoeding nergens meer betrekking op hebben, aangezien volgens art. 5:87 lid 2 BW al de gehele waarde van de erfpacht, inclusief de opstalwaarde die daarin is geïncorporeerd, dient te worden vergoed. Deze redenering zou – gelet op de wetsgeschiedenis – bovendien meer in lijn zijn met de bedoeling van de wetgever. Vonck merkt nog wel op dat de opstalwaarde naar zijn mening geïncorporeerd wordt in de waarde van de erfpacht, indien de erfpachter bij een regulier einde van zijn recht aanspraak zou maken op de in art. 5:99 BW bedoelde vergoeding. In zoverre is het dus weinig van belang of het vergoedingsrecht in geval van beëindiging wegens tekortschieten wordt gebaseerd op art. 5:87 lid 2 BW of op art. 5:99 BW, aldus Vonck.&lt;/p&gt;&lt;p&gt;Mollema[32] concludeert in haar dissertatie in 2013 dat de vestiging van een erfpachtrecht vermogensrechtelijk inhoudt dat de alleenheerschappij van de eigenaar door de belasting van zaak én de eigendom met de vestiging van het recht van erfpacht in meer of mindere mate is beperkt. De erfpachter heeft de aanspraak op het vermogensbestanddeel van de zaak (c.q. de economische eigendom) voor zover dit niet beperkt wordt door de erfpachtbepalingen (overeenkomstig art 5:89 lid 1 BW). Het BW geeft op deze wijze bij erfpacht invulling aan het begrip economische eigendom, hoewel het begrip als zodanig niet in het BW is opgenomen. Dit wordt nog duidelijker geïllustreerd bij de vergoeding bij het einde van een tijdelijk erfpachtrecht dat gevestigd is op een appartementsrecht. Broese van Groenou[33] constateert in haar dissertatie in 2019 dat het vraagstuk aan welke gerechtigde gedurende de looptijd van een erfpachtrecht de waardeverandering toekomt die de onroerende zaak als gevolg van externe factoren ondergaat, ten grondslag ligt aan veel erfpachtconflicten en kan naar haar mening in het algemeen alleen aan de hand van art. 5:89 lid 1 BW en daarmee aan de hand van de algemene en bijzondere erfpachtvoorwaarden van het geval worden beslist.&lt;/p&gt;&lt;p&gt;Waar Pleysier en Vonck bij beëindiging wegens tekortschieten uitgaan van de derogerende werking van art. 5:87 lid 2 BW aan art. 5:99 lid 1 BW, toont Mollema mijns inziens aan dat het wezen van erfpacht tot gevolg heeft dat er in alle gevallen geen verschil tussen de werking van beide artikelen gemaakt mag worden. Indien de erfpachtbepalingen verschillende vergoedingsregelingen toekennen aan verschillende situaties waaronder de beëindiging tot stand is gekomen, is het enkel verwijzen in de erfpachtbepalingen naar deze wetsartikelen onvoldoende om hieraan een andere waarde te ontlenen. Daarvoor moet een regeling opgenomen zijn over de wijze van berekening van de waarde van het erfpachtrecht in de betreffende situatie[34]. Een vergoeding op basis van art. 5:99 lid 1 BW is een vergoeding van het vermogensbestanddeel van het erfpachtrecht in de zaak. De erfpachter is ondanks zijn investeringen in de opstal nimmer de juridisch eigenaar ervan geweest, maar wel de economisch eigenaar. De opstalwaarde ís de waarde van het erfpachtrecht. De grondwaarde ís de waarde van de blote eigendom. De begrippen zijn in de erfpachtcontext synoniemen voor elkaar.&lt;/p&gt;&lt;h3&gt;4. Marktwaarde van de opstal&lt;/h3&gt;&lt;p&gt;Omtrent de wijze waarop de waarde van de opstallen moet worden gewaardeerd einde erfpacht, geeft de wettekst van de art. 5:99 lid 1 BW geen uitsluitsel. Vonck[35] schrijft in zijn dissertatie uit 2013 dat de literatuur unaniem is dat bij de opstalvergoeding moet worden uitgegaan van de marktwaarde van de opstallen, los van de grond. Hij benadrukt de lastige opgave waar taxateurs voor staan bij de vermogensverdeling tussen grond en opstal. Van Gellicum en Van Arnhem stellen dat hier bedoeld zal zijn de marktconforme waarde, nu de opstallen en de grond niet zelfstandig verhandelbaar zijn, hetgeen één van de vereisten is in de alom gevolgde definitie van het begrip marktwaarde.[36] Alleen de volle eigendom of het erfpachtrecht en de blote eigendom van het grondperceel zijn immers in de markt verhandelbaar en hebben marktwaarde. De verwijzing die Van Gellicum en Van Arnhem maken naar de fysieke componenten van de zaak zijn niet nodig en dit onderscheid is in de discussie over de opstalvergoeding overbodig. Een vergoeding op basis van de art. 5:87 lid 2 BW en 5:99 lid 1 BW is een vergoeding van de marktwaarde van het erfpachtrecht als vermogensbestanddeel in de zaak.&lt;/p&gt;&lt;p&gt;Voor het waarderen van activa is sinds decennia het kapitaliseren[37] van de toekomstige verdiencapaciteit van het activum de maatstaf. Investeringen uit het verleden in het activum zijn zogenaamde ‘sunk costs’ en zijn niet relevant voor de actuele (markt)waarde van het activum. Dit geldt vanaf de jaren ’80 van de vorige eeuw ook breed voor de vastgoedpraktijk in Nederland. De marktwaarde wordt bepaald door de toekomstige kasstroom en/of het toekomstige nut contant te maken tegen de vermogenskostenvoet van de risico-klasse. Op het kapitaliseren van toekomstige kasstromen is de moderne financieringstheorie (de Modern Portfolio Theory en het Capital Asset Pricing Model) gebaseerd, die aan de basis ligt van onze hedendaagse economische ordening.&lt;/p&gt;&lt;p&gt;Indien er op een perceel grond een erfpachtrecht is gevestigd, dan vallen het erfpachtrecht en de blote eigendom in dezelfde risico-klasse.[38] De marktwaarde van een onroerende (erfpacht)zaak is immers onafhankelijk van de kapitaalstructuur – hoe de zaak is gefinancierd. De tijdwaarde van de blote eigendom en van de grond is gelijk aan de tijdwaarde van het erfpachtrecht en van de opstallen en de tijdwaarde van de volle eigendom van een object.&lt;/p&gt;&lt;p&gt;Voor de opstalvergoeding moet gekeken worden naar de toekomstige verdiencapaciteit van de opstal die achtergelaten wordt. Wat er in het verleden in de opstallen is geïnvesteerd of wat het herbouwen van de opstallen zou moeten kosten is irrelevant voor de waardebepaling. De kostenbenadering komt in de taxatieleer bij het vaststellen van de marktwaarde pas in beeld, wanneer de opbrengst hiervan hoger uitvalt dan de waarde die bepaald wordt via de comparatieve- of inkomstenbenadering en bij niet-courante objecten.&lt;/p&gt;&lt;p&gt;Van Gellicum en Van Arnhem kiezen daarentegen voor een fysieke allocatie van de waarde van een bebouwd perceel over de componenten grond en opstal. De auteurs stellen dat ‘&lt;span class="italic"&gt;de kostenbenadering (gecorrigeerde vervangingswaarde) de aangewezen weg is om de opstalwaarde einde erfpacht te bepalen’ &lt;/span&gt;en beargumenteren dit met&lt;span class="italic"&gt; ‘omdat de opstal, in tegenstelling tot de grond, vervangbaar is’&lt;/span&gt;. De auteurs stellen ook dat de gecorrigeerde vervangingswaarde ‘&lt;span class="italic"&gt;als enige methode goed aansluit bij het economisch hoofdprincipe dat locatiegebonden goodwill (lees: de economische meerwaarde van de locatie en bestemming) moet worden toegerekend aan de – onvervangbare-  grond en niet aan – vervangbare – gebouwen’.&lt;/span&gt; Het hier gebruikte economisch hoofdprincipe is uitsluitend aan de orde als de eigendom geheel in één hand is en niet zodra er meerdere gerechtigden zijn tot de economisch eigendom van de zaak. Van Gellicum en Van Arnhem bespreken een methode voor het bepalen van de beleggingswaarde van de grond vanuit het perspectief van de grondeigenaar, niet voor de marktwaarde hiervan. De door Van Gellicum en Van Arnhem gevolgde redenering over de omvang van de vermogensbestanddelen is, gelet op het voorgaande, naar mijn mening zowel (wetenschappelijk) juridisch als economisch gestoeld op subjectieve inzichten. De fysieke allocatie van de waarde is niet aan de orde.&lt;/p&gt;&lt;p&gt;Het volgende voorbeeld laat zien dat kostenbenadering (gecorrigeerde vervangingswaarde) in de regel niet leidt tot een marktconforme vergoeding en dus juist niet de aangewezen weg is.&lt;/p&gt;&lt;p&gt;Het gaat om de vergoeding aan het einde van de erfpacht van twee fysiek identieke distributiecentra, één gelegen in Den Helder en de ander in Venlo. De percelen zijn in tijdelijke erfpacht uitgegeven door beide gemeenten en lopen gelijktijdig af. De erfpachtvoorwaarden zijn identiek, alleen is de canon einde erfpacht in Venlo het dubbele van die in Den Helder. De hogere aflopende (huur-)inkomsten in Venlo compenseren tenminste de eveneens hogere aflopende canon. Door de locatie zijn er voor de opstal in Venlo veel meer alternatieve aanwendingsmogelijkheden en is de vraag naar distributiecentra in Venlo veel groter dan in Den Helder, waardoor de kans op leegstand veel kleiner is. Voor het distributiecentrum in Venlo zal logischerwijs een hogere marktprijs betaald worden dan voor het fysiek identieke distributiecentrum in Den Helder. De grondeigenaar in Venlo kan met de achtergelaten opstal in de toekomst immers meer inkomsten (huuropbrengsten) genereren tegen een lager risico dan de grondeigenaar in Den Helder. De markthuur voor het distributiecentrum in Venlo zal dan logischerwijs hoger zijn dan in Den Helder. De canon is voor de erfpachter onderdeel van de exploitatielasten. Het kan ook zo zijn dat als gevolg van een overcapaciteit in distributiecentra de markthuur in Venlo niet opweegt tegen het verschil in aflopende canon. In dat geval zal de opstalvergoeding in Venlo lager uitvallen dan in Den Helder. In de kostenbenadering zullen beide distributiecentra tot eenzelfde opstalvergoeding leiden, die bovendien helemaal niet gerelateerd is aan de toekomstige verdiencapaciteit.&lt;/p&gt;&lt;p&gt;Van Gellicum en Van Arnhem gaan er in hun theoretisch concept vanuit dat de erfpachter de waarde van het erfpachtrecht aan het einde van de looptijd heeft afgeschreven tot nul en de opstal heeft afgeschreven tot de gecorrigeerde vervangingswaarde. Zoals hiervoor aangegeven is dit theoretisch concept, dat in de taxatieleer[39] slechts aangehaald wordt, gebaseerd op verkeerde juridische- en economische uitgangspunten. Het afschrijven van historische kosten past helemaal niet in de leer van waarderen van toekomstige kasstromen en nut. Afschrijving is een boekhoudkundig concept voor bedrijven[40] dat ingekaderd is door financieel administratieve en fiscale regelgeving en niets van doen heeft met de verdiencapaciteit. In de economische theorie vindt de afschrijving plaats over de economische levensduur van het activum. De gecorrigeerde vervangingswaarde is met name toepasbaar bij incourante niet-woningen zoals scholen, ziekenhuizen en energiecentrales[41] en is in de regel dus geen objectieve maatstaf voor een marktconforme vergoeding einde erfpacht voor de opstal. In de taxatieleer[42] is wel beschreven dat de inkomstenbenadering de gewezen methode is om de waarde van het erfpachtrecht vast te stellen. Zoals hiervoor aangegeven is er geen onderscheid in waardering tussen de begrippen opstal en erfpacht. De inkomstenbenadering is ook voor het bepalen van de vergoeding einde erfpacht de gewezen methode. De eigenaar neemt immers bij einde erfpacht de lopende exploitatie van de opstal van de erfpachter over, of kan deze op gelijke wijze voortzetten. &lt;/p&gt;&lt;p&gt;Het is dus een misvatting dat de economische meerwaarde van de locatie en bestemming uitsluitend in de grondcomponent zit. Een (groot) gedeelte van de locatie- en bestemmingswaarde zit in de toekomstige verdiencapaciteit van de component opstal c.q. erfpachtrecht. Vraag en aanbod en exploitatierisico’s zijn hierbij in hoofdzaak de economische drijfveren. De opstalvergoeding moet dan ook worden bepaald met het uitgangspunt dat er wordt door-geëxploiteerd. Het taxatie uitgangspunt van doorexploitatie[43] is algemeen aanvaard bij commercieel vastgoed. De fictie van heruitgifte van het erfpachtrecht onder gelijkluidende erfpachtvoorwaarden, maar wel met een herziene canon die gebaseerd is op een actuele (markt)waarde van de grond[44], geeft invulling aan het te hanteren model van doorexploitatie. Het gaat hierbij om dat gedeelte van de bedrijfsexploitatie dat toe te rekenen is aan de opstal. De markthuur is hiervoor een goede indicator: bij het einde van de erfpacht zullen de eventuele contracthuren afgelopen zijn. Er is geen enkele reden om voor het bepalen van de opstalvergoeding einde erfpacht opeens een geheel andere benadering te kiezen. De zaak krijgt door het eindigen van het erfpachtrecht geen andere waarde[45]. De enige vraag die voor de opstalvergoeding beantwoord hoeft te worden is welk gedeelte van de marktwaarde van de zaak de economische eigendom van de opstal c.q. het erfpachtrecht toekomt. Dat kunnen commercieel vastgoed taxateurs met behulp van de inkomstenbenadering over het algemeen best goed.&lt;/p&gt;&lt;h3&gt;5. Conclusie&lt;/h3&gt;&lt;p&gt;Van Gellicum en Van Arnhem sluiten hun bijdrage ‘&lt;span class="italic"&gt;De opstalvergoeding bij groene erfpacht’&lt;/span&gt; af met de opmerking dat de herbouwwaarde van de opstal een maximum stelt aan de opstalwaarde: ‘&lt;span class="italic"&gt;want iets dat reproduceerbaar is, kan niet meer waard zijn dan de kostprijs van zijn vervanging’&lt;/span&gt;. In onze economische ordening is het taxeren en waarderen van activa echter op een geheel ander fundament gebouwd. De prijsdifferentiatie waar we dagelijks mee geconfronteerd worden in het vliegtuig, de supermarkt of in een bedrijfsverzamelgebouw, zou in het theoretisch concept van beide auteurs niet bestaan. De door Van Gellicum en Van Arnhem gevolgde redenering is naar mijn mening zowel (wetenschappelijk) juridisch- als economisch gestoeld op subjectieve inzichten. &lt;/p&gt;&lt;p&gt;Uit de literatuur volgt dat in de wet geen verschil is gemaakt tussen de inhoud van de begrippen grondwaarde en waarde bloot eigendom en van de begrippen opstalwaarde en waarde erfpachtrecht. Vermogensrechtelijk houdt de vestiging van een erfpachtrecht in dat de alleenheerschappij van de eigenaar door de belasting van zaak én eigendom met het recht van erfpacht in meer of mindere mate is beperkt. De erfpachter heeft de aanspraak op de economische eigendom van de zaak voor zover dit niet beperkt is in de erfpachtbepalingen. De opstalwaarde is de waarde van het erfpachtrecht. De begrippen zijn in de erfpachtcontext synoniemen voor elkaar.&lt;/p&gt;&lt;p&gt;De inkomstenbenadering is ook voor het bepalen van de opstalvergoeding einde erfpacht de aangewezen methode. De eigenaar neemt immers bij einde erfpacht de lopende exploitatie van de opstal van de erfpachter over, of kan deze op gelijke wijze voortzetten. Het uitgangspunt voor het bepalen van de opstalvergoeding moet dan ook plaats vinden met het uitgangspunt van doorexploiteren. De fictie van heruitgifte van het erfpachtrecht onder gelijkluidende erfpachtvoorwaarden, maar wel met een herziene canon die gebaseerd is op een actuele (markt)waarde van de grond, geeft invulling aan het te hanteren model van doorexploitatie. Het gaat hierbij om dat gedeelte van de bedrijfsexploitatie dat toe te rekenen is aan de opstal. De markthuur is hiervoor een goede indicator voor de inkomsten. In de gebonden relatie tussen eigenaar en (ex-)erfpachter is de (fictieve herziene) canon een endogene variabele die de vermogensbestanddelen in de (markt)waarde van de zaak van beide economisch gerechtigden bepaalt. Bij het taxeren van de opstalvergoeding einde erfpacht zijn de naar objectieve maatstaven uit te leggen erfpachtbepalingen bepalend voor de omstandigheden van het geval, waarbij de redelijkheid en billijkheid en de algemene beginselen van behoorlijk bestuur van toepassing zijn.  &lt;/p&gt;</content><legacyfootnotes/><footnotes><footnote>1 Koen de Lange is directeur van het Nederlands instituut voor Erfpacht bv; www.mijnerfpacht.nl.</footnote><footnote>2 &lt;span class="italic"&gt;TvAR &lt;/span&gt;2020, nr. 11/12, p. 665-670.</footnote><footnote>3 Van Gellicum en Van Arnhem richten zich in hun bijdrage op groene erfpacht. Nog afgezien wat hier onder moet worden verstaan beperkt hun betoog zich hiertoe niet. Hetgeen in hun bijdrage wordt bepleit geldt niet alleen voor een agrarisch perceel, maar geldt net zo goed voor een kantoor of een bedrijventerrein. Hun bijdrage gaat dus over erfpacht van commercieel vastgoed.</footnote><footnote>4 Zie bijvoorbeeld Berenschot. (2021). &lt;span class="italic"&gt;Erfpacht in Amsterdam: een Gordiaanse knoop | Consumentenbescherming vanuit het oogpunt van goed bestuur.&lt;/span&gt; Amsterdam: Gemeenteraad Amsterdam.</footnote><footnote>5 Art. 5:99 lid 2 BW.</footnote><footnote>6 Zie Mollema, A. (2013). &lt;span class="italic"&gt;Het beperkte recht : een analyse van zijn theoretische constructie, zijn plaats in het systeem van het vermogensrecht en zijn mogelijke inhoud &lt;/span&gt;(diss. Universiteit Leiden)&lt;span class="italic"&gt;.&lt;/span&gt; Leiden: BOXPress. p. 177 ‘De eigendom is het tot het vermogen behoren van een &lt;span class="italic"&gt;zaak&lt;/span&gt;; het beperkte recht is een tot het vermogen behoren van een bepaald goederenrechtelijk werkend genots- of zekerheidsrecht &lt;span class="italic"&gt;op&lt;/span&gt; een zaak. Maar op de zaak van een ander! (per definitie: het zijn immers &lt;span class="italic"&gt;iura in re aliena&lt;/span&gt;). Als het gaat om eigendom is dus de zaak zelf het relevante vermogensbestanddeel; gaat het om een beperkt recht op een zaak, dan is niet de &lt;span class="italic"&gt;zaak&lt;/span&gt;, maar het &lt;span class="italic"&gt;beperkte recht&lt;/span&gt; het relevante vermogensbestanddeel. Dat beperkte recht is – anders dan de zaak – een volkomen juridische constructie. De zaak blijft na de vestiging van het beperkte recht volledig eigendom van de eigenaar, en daarvan kan er in ons rechtssysteem tegelijkertijd slechts één zijn. De alleenheerschappij van de eigenaar wordt alleen – door de belasting van zaak en eigendom met het beperkte recht – in meer of mindere mate beperkt.’</footnote><footnote>7 Art. 5:85 lid 1 BW.</footnote><footnote>8 Art. 5:89 lid 1 BW.</footnote><footnote>9 Vgl ECLI:NL:RBAMS:2009:BI2715, NLVE/Gemeente Amsterdam rov 4.6 ‘Er is ook sprake van wederkerigheid, zoals de Gemeente aanvoert, doordat tegenover de verplichting om canon te betalen het zakelijk recht wordt verkregen om de grond te gebruiken.’</footnote><footnote>10 Art. 5:85 lid 2 BW</footnote><footnote>11 Zie noot 6 Mollema (2013) p. 163 ‘&lt;span class="italic"&gt;Zaken &lt;/span&gt;en &lt;span class="italic"&gt;rechten &lt;/span&gt;kunnen – als vermogensbestanddelen – aan iemand toebehoren, maar ze zijn wel fundamenteel verschillend. Een &lt;span class="italic"&gt;zaak &lt;/span&gt;is een stoffelijk object, dat autonoom van ons bestaat en daarnaast een belangrijke juridische rol speelt als (potentieel) vermogensbestanddeel – en dan spreken we ook wel over &lt;span class="italic"&gt;eigendom&lt;/span&gt;. Een &lt;span class="italic"&gt;recht &lt;/span&gt;is een volledig juridisch begrip, door de mens zelf in het leven geroepen, maar dat als zodanig ook een belangrijke rol speelt als vermogensbestanddeel. Het onderscheid tussen deze twee categorieën is hét fundamentele onderscheid tussen de verschillende objecten die in het goederenrecht een rol spelen als vermogensbestanddeel. Het wegredeneren van dit onderscheid door een zaak als een eigendomsrecht op een zaak te beschouwen, is in mijn ogen een miskenning van dit fundamentele onderscheid.’</footnote><footnote>12 Tussen aanhalingstekens geplaatst omdat de bloot eigenaar weliswaar een vordering op de erfpachter heeft voor de canonbetalingen, waartoe alle rechtsmiddelen open staan, maar dit vorderingsrecht voortkomt uit de vestiging van het erfpachtrecht. Er wordt bij de erfpacht uitgifte niet nog een apart vorderingsrecht gevestigd.</footnote><footnote>13 Zie ECLI:NL:PHR:1993:AB9753, Conclusie A-G, randnummer 2.2.4 en ECLI:NL:HR:1993:AB9753, Uitspraak (1993) rov 3. Het in dit arrest door de Hoge Raad vastgestelde schematisch verband tussen het vermogensbestanddelen van bloot eigendom en erfpachtrecht, dat geldt als vaste jurisprudentie, is volledig in lijn met het model van Mollema, zie noten 6 en 19.</footnote><footnote>14 Zie ook Have, G. t., Berkhout, T., &amp; Arnhem, P. v. (2013). &lt;span class="italic"&gt;Taxatieleer vastgoed 1.&lt;/span&gt; Groningen: Noordhoff Uitgevers bv. In de taxatieleer wordt nog een extra component onderscheiden, die van de belastende bepalingen (BB). De formule is dan BE + EP + BB = VE. Dit impliceert dat BB zelfstandig verhandelbaar is. Dat is niet het geval. Het gaat hier om de afspraken tussen eigenaar en erfpachter. Omdat de waarde BB niet in een aparte geldsom verrekend wordt tussen eigenaar en erfpachter maar gebruikt wordt om de canongrondslag te corrigeren voor de BB, wordt de waarde BB verdisconteerd in de marktwaarde BE en EP. Ik houd hierom de eenvoudige formule aan, ook omdat deze aansluiting geeft bij markttransacties.</footnote><footnote>15 Zie ECLI:NL:PHR:1993:AB9753, Conclusie A-G, randnummer 2.2.2.</footnote><footnote>16 Vgl. ECLI:NL:PHR:1993:AB9753, Conclusie A-G, randnummer 2.2.3; hierin wordt gerefereerd aan de meerwaarde gedurende de looptijd als gevolg van de meerwaarde van de grond ten opzichte van de lopende canonverplichting. Onvermeld is de meerwaarde van de opstal gedurende de looptijd. Tezamen spreek ik hierom van de meerwaarde van de zaak dat over beide vermogensbestanddelen valt te verdelen. Ik meen dat dit door de A-G ook zo bedoeld is.</footnote><footnote>17 Vgl. ECLI:NL:RBAMS:2008:BH5471, in casu canonherziening a.g.v. een dakopbouw. In deze casus werd de residueel bepaalde waardevermeerdering van de dakopbouw aan het erfpachtrecht toebedeeld, rov 5.6 ‘(…) Aan dit uitgangspunt ligt de gedachte ten grondslag dat een stijging van de grondwaarde aan de Gemeenschap ten goede moet komen. (…) Onder waardevermeerdering als bedoeld in art. 13 lid 1 AB-1994 dient dan ook te worden verstaan de waardevermeerdering van de &lt;span class="italic"&gt;grond&lt;/span&gt; [en niet van de &lt;span class="italic"&gt;zaak&lt;/span&gt;; cursivering en toevoeging KdL].’ 	In het hoger beroep GHAMS, zaaknummer 200.032.309/01, 2010, niet gepubliceerd, bevestigt het hof de uitspraak van de rechtbank, rov 3.13. ‘(…) De stelling, (…), dat in een dergelijke situatie de grondwaarde kan zijn gestegen, indien juist, is immers onvoldoende om aan te nemen dat een grondwaardestijging zich in het geval van [erfpachter] ook daadwerkelijk heeft voorgedaan. (…)’</footnote><footnote>18 In ECLI:NL:GHAMS:2013:BY9777, [X] B.V./De Belastingdienst, rov 5.1 wordt waarde van het erfpachtrecht als gevolg van de specifieke bestemming van het perceel residueel uitgelegd en bekrachtigt het Hof de uitspraak van de rechtbank in ECLI:NL:RBHAA:2010:BQ1636 rov 4.6 ‘(…) De inhoud van het recht van erfpacht wordt gelet op art. 5:89, eerste lid, van het BW hoofdzakelijk door de akte van vestiging bepaald en slechts in beperkte mate door hetgeen daarover wettelijk is geregeld in Titel 5.7 van het BW. (…) Het wezen van het erfpachtrecht omvat immers de specifieke bestemming van het perceel. Aan de voorwaarde dat het perceel bestemd is om door de erfpachter te worden gebruikt voor de vestiging van een brandstofverkooppunt komt derhalve goederenrechtelijke werking toe en behoort tot de inhoud van het recht van erfpacht. Nu de voorwaarde een integraal onderdeel van het recht van erfpacht betreft, dient het gehele bedrag van € 5.870.255 aan het erfpachtrecht te worden toegerekend. (…)’. 	In ECLI:NL:RBDHA:2018:14139, BEZ/Gemeente Zaandam, 2018 rov 4.43 wordt mijns inziens een verkeerde rechtsopvatting gehanteerd ‘BEZ c.s. miskent met deze stelling dat het erfpachtrecht een zakelijk recht op het &lt;span class="italic"&gt;gebruik&lt;/span&gt; van eens anders onroerende zaak is.’ Hiermee wordt op onbegrijpelijke wijze de betekenis van art 5:89 lid 1 BW ingeperkt, waarin bepaald is dat de erfpachter hetzelfde &lt;span class="italic"&gt;genot &lt;/span&gt;van de zaak heeft als een eigenaar.	Ook in ECLI:NL:RBDHA:2019:9765, SET/SBB, 2019 rov 5.22 wordt mijns inziens dezelfde verkeerde rechtsopvatting gehanteerd.</footnote><footnote>19 Zie noot 6 Mollema (2013) p. 120 ‘De beperkt gerechtigde,(…), heeft een onmiddellijke heerschappij over de zaak en staat hierbij in directe concurrentie tot de andere gerechtigden tot de zaak, waaronder met name de (bloot) eigenaar.’</footnote><footnote>20 Zie Broese van Groenou, J. (2019). &lt;span class="italic"&gt;De rechtsverhouding tussen erfpachter en erfverpachter&lt;/span&gt; (&lt;span class="italic"&gt;Recht en Praktijk nr. VG10&lt;/span&gt;) (diss. Open Universiteit). Deventer: Wolters Kluwer p.313 ‘Mij lijkt in beginsel correct dat de waardeverandering toekomt aan de rechthebbende op het gebruik van de zaak, tenzij uit de vestigingsakte blijkt dat expliciet anders is afgesproken. Het gebruiksrecht omvat immers conform art. 5:89 lid 1 BW hetzelfde genot van de zaak als een eigenaar, voor zover niet in de akte van vestiging anders is bepaald.’ Ze is op basis van de behandelde jurisprudentie minder beslist p. 654 ‘Of de waardeveranderingen die de onroerende zaak als geheel gedurende het recht ondergaat als gevolg van externe factoren behoren tot de bloot eigendom of tot het gebruiksrecht is nog onbeslist.’</footnote><footnote>21 Een voorbehoud van het genot van jacht en visserij is een expliciete genotbeperking op basis van art. 5:90 lid 1 BW.</footnote><footnote>22 Zie ook noot 6.</footnote><footnote>23 Zie ECLI:NL:HR:2019:1578, VvE/Gemeente Bloemendaal, rov 3.1.4. ‘Art. 5:87 lid 2, derde volzin, BW en art. 5:116 lid 5 BW strekken ertoe dat aan de gewezen erfpachter, respectievelijk de gewezen appartementseigenaar, in voorkomend geval de waarde wordt vergoed van het desbetreffende zakelijke recht. Beide bepalingen zijn — op grond van art. 5:87 lid 3 BW, respectievelijk 5:116 lid 7 BW — van dwingendrechtelijke aard. Die strekking en aard zijn grond om het in art. 5:87 lid 2, derde volzin, BW en art. 5:116 lid 5 BW gehanteerde begrip ‘waarde’ aldus uit te leggen dat de erfpachter, respectievelijk de appartementseigenaar, aanspraak kan maken op vergoeding van de naar objectieve maatstaven vast te stellen waarde van het desbetreffende zakelijke recht op het in die bepalingen genoemde tijdstip.’	rov 3.1.5. ‘De wetgever heeft in art. 5:116 lid 6 BW voorzien in de mogelijkheid om in de akte van vestiging een regeling op te nemen over de wijze waarop de waarde van het appartementsrecht als bedoeld in art. 5:116 lid 5 BW zal worden bepaald. Kennelijk is in deze mogelijkheid voorzien mede omdat de bedoelde waarde naar haar aard afhankelijk is van waarderingen waarover in redelijkheid verschil van mening kan bestaan. De in de akte opgenomen regeling moet dan ook ertoe dienen de in art. 5:116 lid 5 BW bedoelde waarde te bepalen op een vooraf tussen partijen vastgestelde wijze, zodat daarover naderhand zo min mogelijk discussie kan ontstaan. (…) In dit verband is van belang dat een van de voorlopers van art. 5:87 lid 2 BW — art. 5.7.1.10a ontwerp BW — dat evenals art. 5:87 lid 2 BW een dwingendrechtelijk karakter had, uitdrukkelijk in de mogelijkheid voorzag om in de akte van vestiging een regeling op te nemen over de wijze van berekening van de waarde van het erfpachtrecht.’</footnote><footnote>24 Zie noot 20 Broese van Groenou (2019) p. 615 Rb. Arnhem 14 september 2005, ECLI:NL:RBARN:2005:AU5043, bevestigd in het eindvonnis van Rb. Arnhem 5 april 2006, ECLI:NL:RBARN:2006:AW7233 , De Waalboog/erfpachters</footnote><footnote>25 Hiermee bedoel ik niet te zeggen dat de te gebruiken taxatiemethoden om de (markt)waarde van de vermogensbestanddelen vast te stellen beperkt wordt en ook niet dat bij het bepalen van die waarde intuïtieve inzichten geen rol zouden (mogen) spelen. Het gaat om de grensbepaling van het vermogensrecht.</footnote><footnote>26 Zie ECLI:NL:HR:1999:ZC2879, Belangenbehartiging Erfpachters e.a./Gemeente 's-Gravenhage,. P. Jager (als deskundige betrokkene) schreef hierover https://erfpachtdeskundige.nl/artikelen/marktconformiteit-en-erfpacht/ , geraadpleegd 8 juni 2021, ‘In Den Haag was sprake van tijdelijke 75-jarige erfpacht zonder indexatie van de canon. De gemeente mocht de canon bij heruitgifte marktconform aanpassen, omdat er met de belangen van de erfpachters in ruime mate rekening werd gehouden door een depreciatie van de grondwaarde van 45% (berekend op basis van meer dan honderd proeftaxaties) in verband met alle nadelen van de erfpacht. Ook het voordeel van de meerwaarde van de erfpacht bij heruitgifte in eeuwigdurende erfpacht en niet in tijdelijke erfpacht speelde een rol.’ Dit is in hoger beroep en in cassatie niet meer aan de orde geweest.</footnote><footnote>27 Zie ECLI:NL:HR:1987:AG5565, Amsterdam/Ikon, rov 3.3. ‘Een overheidslichaam behoort bij het uitoefenen van zijn bevoegdheden uit een erfpachtsverhouding de algemene beginselen van behoorlijk bestuur — en derhalve ook het gelijkheidsbeginsel als een van die beginselen — in acht te nemen.’</footnote><footnote>28 In ECLI:NL:RBROT:2013:6732 rov 4.15 geeft de rechtbank Rotterdam een overzicht van de literatuur over de verhouding tussen de vergoedingsrechten van de artikelen 5:87 lid 2 BW en 5:99 BW. In deze alinea overgenomen.</footnote><footnote>29 Velten, van A.A. ‘Privaatrechtelijke aspecten van stedelijke erfpacht’, in: &lt;span class="italic"&gt;Erfpacht&lt;/span&gt; (Preadvies KNB), 1995, p. 55.</footnote><footnote>30 Pleysier, A.J.H. ‘Moet bij opzegging van een ‘oude’ erfpacht de eigenaar de waarde van de erfpacht aan de erfpachter vergoeden?’, &lt;span class="italic"&gt;JBN &lt;/span&gt;2007/49.</footnote><footnote>31 Zie Vonck, F. (2013). &lt;span class="italic"&gt;De flexibiliteit van het recht van erfpacht.&lt;/span&gt;(diss. Rijksuniversiteit Groningen&lt;span class="italic"&gt;)&lt;/span&gt; Den Haag: Boom p. 275-277.</footnote><footnote>32 Zie noot 6.</footnote><footnote>33 Zie noot 20 Broese van Groenou (2019). p. 670.</footnote><footnote>34 Zie noot 23.</footnote><footnote>35 Zie noot 31 Vonck (2013). p.275.</footnote><footnote>36 IVS. (2020). &lt;span class="italic"&gt;International Valuation Standards.&lt;/span&gt; International Valuation Standards Council.</footnote><footnote>37 Het kapitaliseren van toekomstige kasstromen in de moderne financieringstheorie is gebaseerd op Modigliani, F., &amp; Miller, M. H. (1958). The Cost of Capital, Corporation Finance and the Theory of Investment. &lt;span class="italic"&gt;The American Economic Review, Vol. 48, No. 3.&lt;/span&gt;, 261-297. en Modigliani, F., &amp; Miller, M. (1963). Corporate Income Taxes and the Cost of Capital: A Correction. &lt;span class="italic"&gt;The American Economic Review, Vol. 53, No. 3&lt;/span&gt;, 433-443.</footnote><footnote>38 De activum categorie waartoe de zaak behoort, i.c. commercieel onroerend goed of specifieker kantoren of bedrijfshallen, is in de moderne financieringstheorie bepalend voor de hoogte van de vermogenskostenvoet bij het bepalen van de marktwaarde. De hoogte hiervan verschilt tussen de verschillende activa klassen, naar gelang de marktrisico’s van de toekomstige kasstromen in de betreffende klasse.</footnote><footnote>39 Zie noot 14 Have, Berkhout, &amp; Arnhem (2013) op p 450/451 wordt geen waarderingsmethode opstalvergoeding beschreven; p. 465 ‘Analoog: als de peildatum X opschuift naar de expiratiedatum, schuift de waarde van het recht van erfpacht op naar nihil (behoudens de eindafrekening).’</footnote><footnote>40 Voor consumenten erfpacht is het concept van afschrijving al helemaal niet bruikbaar, particulieren mogen fiscaal niet afschrijven.</footnote><footnote>41 Vgl https://www.waarderingskamer.nl/woz-voor-bedrijven/waarderingsmethoden-niet-woningen/ , geraadpleegd 17 juni 2021.</footnote><footnote>42 Zie noot 14 Have, Berkhout, &amp; Arnhem (2013) op&lt;span class="italic"&gt; &lt;/span&gt;p 464 wordt de inkomstenbenadering toegepast.</footnote><footnote>43 Bij taxatie op basis van een doorexploitatie scenario wordt in de regel twee taxatiemethoden gebruikt. Vaak een BAR/NAR vergelijkingsmethode en een kasstroom methode op basis van contract- en markthuurinkomsten, exploitatiekosten en een eindwaarde.</footnote><footnote>44 Zie noot 26; dit wil dus niet zeggen dat bij de actuele (markt)waarde van de grond ongecorrigeerd uitgegaan kan worden van de prijs van nieuwbouwkavels. De omstandigheden van het geval spelen hierin een belangrijke rol. In de casus van de erfpachters in Den Haag werd een depreciatie van 45% van nieuwbouwkavelprijzen door de rechter redelijk gevonden.</footnote><footnote>45 In de moderne financieringstheorie leidt alleen een ander fiscale behandeling van verschillende financieringsbronnen tot meer- of minderwaarde van het activum.</footnote></footnotes><auteurs>drs. K.M. de Lange</auteurs><published>2021-11-02 11:43:40</published><modified>2021-11-02 12:24:57</modified><editiondate>2021-11-02</editiondate><htmlpath>https://denhollander.info/artikel/16923</htmlpath></article>
</articles></edition>
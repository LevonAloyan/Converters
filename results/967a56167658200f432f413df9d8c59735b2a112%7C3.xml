<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1998</searchword><id>5747</id><udhid>UDH:TvAR/5747</udhid><titel>Handhavingsaspecten van Minas</titel><searchwords><searchword>TvAR 2/1998</searchword><searchword>UDH:TvAR/5747</searchword></searchwords><attachments><attachment><name>1998_nr 2_Artikel_Burg.pdf</name><extention>pdf</extention><url>https://denhollander.info/download/5679/ci</url></attachment></attachments><inleiding>Inleiding&#13;
Het is voorjaar 1998. Een medewerker van de AID stapt een varkenshouderijbedrijf op. Als hij de varkenshouder tegenkomt stelt hij zich voor, geeft aan wat het doel is van zijn controlebezoek en vraagt hem de bedrijfsadministratie te mogen zien. Voor-dat de varkenshouder hierin toestemt, moet hem toch iets van het hart:&#13;
1. De afgelopen maanden heeft hij wel erg veel informatie over het nieuwe beleid van de minister van Landbouw ontvangen over Minas. Hij kreeg brieven van Bureau Heffingen, Comma (of iets dergelijks), zijn boekhouder en de bedrijfsvoorlichter. Bovendien heeft hij in zijn vaktijdschrift met regelmaat iets over Minas gelezen. Het heeft hem heel wat tijd gekost om de materie onder de knie te krijgen, maar met de hulp van de lokale studiegroep heeft hij de essentie van het systeem aardig in zijn hoofd zitten.&#13;
2. Hij heeft met diezelfde studiegroep de consequentie van de maatregelen voor zijn bedrijf eens op een rij gezet. Hoewel het in beeld brengen van de mineralenhuishouding op zijn bedrijf voordelen biedt, zullen de strengere eisen hem de komende jaren veel geld gaan kos ten. Kortom, hij ziet wel voordeel in het bijhouden van de mineralenboekhouding, maar de milieu-eisen zijn te streng.&#13;
3. Daar komt nog eens bij dat Minas niet de enige regel is waar hij op dit moment mee wordt geconfronteerd. De korting op de varkensrechten, de varkensheffing en de strenge welzijns- normen komen in korte tijd ook nog eens over hem heen. Als de helft van het aantal ambte naren in Den Haag nu eens naar huis wordt gestuurd, zou dat misschien ook 50% aan regels schelen.&#13;
Dit is een voorbeeld van een reactie die een AID-controleur vanaf 1998 bij controle op Minas kan verwachten. En ik heb hier nog een vriendelijk gesprek proberen neer te zetten. Als we de reactie van de veehouder eens nader beschouwen in perspectief van de naleving van de toekomstige regelgeving, kan het volgende overzicht worden gegeven. De reacties van de veehouder geven een indicatie van zijn bereidheid om de regelgeving spontaan na te leven. De informatie van Bureau Heffingen e.a. en het inzicht in de mineralenhuishouding op het bedrijf hebben een positief effect op de nalevingsbereidheid. De maatregelen die de kosten voor zijn bedrijf verhogen en de veelheid van maatregelen hebben een negatieve invloed op de nalevingsbereidheid.&#13;
Naast deze aspecten van spontane naleving is er een aantal aspecten dat met af-schrikking te maken heeft. Het gaat hier om het controleaspect en het sanctieaspect. Onder het controleaspect wordt verstaan de controledichtheid, de pakkans en de mogelijkheid tot selectie van bedrijven. Onder het sanctieaspect wordt verstaan de regulerende heffingen en strafrechtelijke sanctiemogelijkheid.&#13;
Het controle- en sanctieaspect van het mest- en ammoniakbeleid zal ik nu nader uitdiepen. Ik zal geen aandacht besteden aan het instrument van de regulerende heffingen omdat mevrouw Elsinghorst dat reeds heeft behandeld. Vanaf de inwerkingtreding van de huidige meststoffenwetgeving is er veel aandacht voor de handhaafbaarheid van beleid en controleerbaarheid van de regelgeving. De aandacht voor de handhaving van het nieuwe mestbeleid is alleen nog maar groter geworden. De ministerraad verzocht in oktober 1995 de minister van LNV voor de maatregelen die voortvloeien uit de Integrale Notitie Mest- en Ammoniakbeleid (IN) een plan van aanpak voor de handhaving op te stellen. Het ministerie van Justitie en het Openbaar Ministerie zouden betrokken moeten worden bij het plan van aanpak. Dit plan van aanpak is breed opgezet in die zin dat met de meest betrokken instanties afspraken zijn gemaakt. Naast afspraken binnen het ministerie van LNV zijn het ministerie van VROM, met name de Inspectie Milieuhygiëne, het ministerie van Jus-titie, het Openbaar Ministerie, politie en betrokken beroepsorganisaties zoals de accountantsorganisatie bij de afspraken betrokken. De handhavingsafspraken hebben tot doel om tot een geïntegreerd handhavingsprogramma te komen dat door alle par-ticipanten in de handhavingsketen wordt onderschreven en wordt uitgevoerd. Hierbij is een duidelijke afbakening van taken en verantwoordelijkheden van alle partijen die een rol spelen bij een goede naleving van de wet- en regelgeving noodzakelijk. In mijn verdere inleiding zal ik de inhoud van dit plan van aanpak volgen en zal ik ingaan op:&#13;
- de regelgeving die voortvloeit uit de IN;&#13;
- de handhavingsanalyse;&#13;
- de controle en opsporingsstrategie;&#13;
- de handhavingsactiviteiten.</inleiding><content>Regelgeving&#13;
De volgende hoofdmaatregelen volgend uit de IN zullen in 1998 worden voortgezet of ingevoerd in de vorm van regelgeving. Ik zal hierover kort zijn, daar mevrouw Elsinghorst ook dit behandelt. Wel zal ik aangegeven welk handhavingssysteem wordt gehanteerd.&#13;
a) uitbreidingsverbod, voorwaarden voor het verplaatsen van mestproductie en administratieve verplichtingen. Deze onderdelen van de meststoffen- en bodem- beschermingswetgeving worden strafrechtelijk gehandhaafd.&#13;
b) het mineralenaangifte systeem voor bedrijven groter dan 2,5 grootvee-eenheden (gve) per hectare (tot 2000, daarna ook bedrijven kleiner dan 2,5 gve). Het mine ralenaangiftesysteem wordt in beginsel administratiefrechtelijk (fiscaal) gehand haafd.&#13;
c) een aanvoerregistratie voor bedrijven kleiner of gelijk aan dan 2 gve per hectare (tot 2000, daarna alleen akker- en tuinbouwbedrijven). De aanvoerregistratie en de aanvoernorm worden in beginsel administratiefrechtelijk (fiscaal) gehandhaafd.&#13;
d) mineralenaangiftesysteem en erkenningensysteem voor intermediair en. Aan de erkenning worden strenge eisen verbonden die administratiefrechtelijk worden gehandhaafd.&#13;
e) ammoniakbeleid. Hieronder vallen onder meer de uitrijbepalingen van het Besluit gebruik dierlijke meststoffen, de Interimwet ammoniak en veehouderij, de Wet milieubeheer, het Besluit mestbassins en de AMvB-huisvesting (nog in voorberei ding). De regels hebben tot doel de emissie van ammoniak tegen te gaan. De laatstgenoemde AMvB is nog in voorbereiding. Het betreft regelingen die zowel administratiefrechtelijk (vergunningsverlening) als strafrechtelijk worden gehand-haafd.&#13;
Handhavingsanalyse&#13;
In de Integrale Notitie is aangegeven dat het mineralenaangiftesysteem, als kern van het beleidsinstrumentarium, vanuit het oogpunt van sturingskracht en handhaafbaar-heid kwetsbaar is. Desondanks is de verwachting dat de sturingskracht en de hand-haafbaarheid voldoende zijn. De meest kwetsbare elementen van het systeem zijn de volgende:&#13;
Evenwicht op de mestmarkt&#13;
Bij aanscherpen van de verliesnormen/aanvoernormen bestaat het gevaar dat als gevolg voor de hogere afzetkosten van dierlijke mest een zodanige fraudedruk ont-staat dat de sturingskracht van Minas onvoldoende is voor het afdwingen van die normen. De veehouders zullen dan gebruik maken van de in het systeem aanwezige resterende fraudemogelijkheden.&#13;
De mestdistributie&#13;
Bij de ex ante-evdXuzXie van de fraudegevoeligheid van Minas is naar voren gekomen dat ten aanzien van het fosfaatspoor bij de aanvoer en afvoer van dierlijke mest de grootste frauderisico's zitten. Het gaat om de distributie van dierlijke mest door intermediairen, veehouders en akkerbouwers. De eerste groep neemt van de distributie het grootste deel voor haar rekening; hier vindt een concentratie van de meststoffen plaats. De meststoffen worden vervolgens verspreid naar vele kanten. Door opslag van meststoffen, meerdere tussenschakels en de exportmogelijkheden wordt de keten vanaf de intermediair ondoorzichtig. Het distributiecircuit vormt vooralsnog het belangrijkste aanknopingspunt voor de fraudebestrijding.&#13;
Randvoorwaarde 1 voor dit knelpunt: Vereiste tussenkomst van een onafhankelijke of erkende monsternemer in combinatie met een adequaat bemonsterings- en analyse-protocol; de betrouwbaarheid en de validiteit van het monster zijn bepalend bij de juiste verantwoording van de aanvoer en afvoer van dierlijke mest.&#13;
Randvoorwaarde 2: De instandhouding van een systeem van centraal geregistreerde mestafleveringsbewijzen om de gehele mestketen in beeld te houden. In Minas is voorzien dat alle schakels van de meststof f enketen onder de heffingensfeer vallen.&#13;
Het aspect van de kunstmest&#13;
Kunstmeststoffen zijn op dit moment vrij verhandelbaar. In de ex ante-evaluatie stik-stof is de vrees uitgesproken dat ondernemers geneigd zullen zijn om een extra bemesting buiten de boeken te houden bij lage verliesnormen om toch het landbouw-kundig optimum te halen. De mogelijkheden daartoe zijn aanwezig. Om de druk tot het plegen van overtredingen te beperken is besloten tot het vaststellen van relatief hoge verliesnormen en tot een relatief lage sanctie bij overschrijding van deze verlies-normen. Voor de periode vanaf 2002 wordt nog aanvullend onderzoek gedaan naar de versterking van de sturingskracht op het kunstmestspoor. De ketens van overige producten/aan- en afvoerposten/mineralenstromen&#13;
Met het introduceren van Minas zal de aandacht van de handhaving voor de fosfaat-stromen in dierlijke mest gedeeld worden met fosfaat- en stikstofstromen in andere producten. Hierdoor wordt de handhaving uitgebreid naar tal van nieuwe product-ketens.&#13;
Met uitzondering van dierlijke mest betreft het open ketens. De producten zijn verschillend gereguleerd. Zo bestaan er voor overige organische meststoffen en een aantal diersoorten registratiesystemen. Van kunstmest en akkerbouwproducten vindt daarentegen nauwelijks registratie plaats. Bij de overige producten ligt dit tussen deze twee uitersten.&#13;
Dit zal leiden tot controle bij doelgroepen als voerleveranciers, kunstmestleveran-ciers, afnemers van dierlijke producten etc.&#13;
Randvoorwaarde is in ieder geval dat voerafname alleen van erkende leveranciers kan geschieden in combinatie van directe toezending van voeroverzichten door de fabrikant aan Bureau Heffingen; de belangrijkste aanvoerpost van mineralen bij de intensieve veehouderij is het veevoeder (industrieel en bijproducten). Teneinde onjuiste of onvolledige opgave van deze post van de mineralenaangifte door de meest belanghebbende (de veehouder) tegen te gaan, zal de veevoederleverancier verplicht zijn de informatie over het aangeleverd voer jaarlijks direct te verstrekken aan Bureau Heffingen.&#13;
Controle- en opsporingsstrategie&#13;
Op basis van de handhavingsanalyse is een controle- en opsporingsstrategie geformu-leerd die er naar de vijf hiervoor genoemde verschillende maatregelen op hoofdlijnen als volgt uitziet:&#13;
Uitbreidingsverbod, administratieve verplichtingen&#13;
De controle op het uitbreidingsverbod, de Verplaatsingswet en de administratieve verplichtingen zal worden gecombineerd met de controle op het Mineralenaangifte-systeem en de aanvoerregistratie. Een aantal controlecomponenten en de controlesys-tematiek sluiten aan bij het Mineralenaangiftesysteem en de aanvoerregistratie. Dat hierop strafrechtelijke handhaving van toepassing blijft, doet hier niets aan af. De AID is primair verantwoordelijk voor deze controle. In relevante gevallen (bijv. het transport van mest) werkt de AID hierbij samen met de politie.&#13;
Aangifte van mineralen&#13;
De controle zal een verificatiekarakter krijgen en het strafrecht zal het vangnet voor de fraudebestrijding vormen. Deze categorie van bedrijven vormt de groep van aan-gifteplichtigen waarop de controledichtheid van "een maal per zes jaren" van toepas-sing is. De grondslag voor deze keuze werd gevonden in de vergelijking met de belas-tingdienst voor ondernemingen en ingegeven door het aspect van financiële heffin-gen. Voorshands wordt uitgegaan van deze controledichtheidseis. De AID en Bureau Heffingen ontwikkelen ondertussen een methodiek waarbij aan deze eis voldaan kan worden door een combinatie van administratieve controle (onder gebruikmaking van expertsystemen en de accountantscontrole) en bedrijfscontrole door de AID ter plaatse. Bovendien wordt de ketencontrole op andere elementen dan meststoffen en veevoe-der van het Mineralenaangiftesysteem geïntroduceerd. De AID is primair verant-woordelijk voor de verificatie van de aangiften, waarbij zij wordt ondersteund door het Bureau Heffingen en de accountants.&#13;
Aanvoerregistratie en aanvoernormen&#13;
De controle richt zich op een juiste registratie van de gekoppelde maximale aanvoer. Onderwerp van controle is bovendien de voorwaarde dat de grens van 2,5 gve niet wordt overschreden. Hiervoor zal gebruik worden gemaakt van de saldoregistratie voor dieren en grond, die door deze doelgroep moet worden bijgehouden. Voorals-nog zal jaarlijks een steekproef (gedeeltelijke select en gedeeltelijk aselect) worden genomen van de bedrijven teneinde een beeld te krijgen van de naleving van de regi-stratievoorschriften en de maximale aanvoernormen. De AID is primair verantwoor-delijk voor deze controleactiviteit en wordt hierbij ondersteund door het Bureau Heffingen.&#13;
Minas en erkenningensysteem voor intermediairen&#13;
De controleaanpak gericht op de intermediairen is drieledig. Ook deze doelgroep valt onder het Mineralenaangiftesysteem, is aangifteplichtig en hierop is derhalve de con-troledichtheid van "een maal per zes jaren" van toepassing. De erkenningsvoorwaar-den zullen nauwlettend en vaker worden gecontroleerd. De erkenningsvoorwaarden zijn dusdanig opgesteld dat ook de mogelijkheid van de opsporing van onjuist verant-woorde mestdistributie wordt vergroot. Desondanks blijft het noodzakelijk dat er ten behoeve van de opsporing van fraude een goede analyse van de meststromen noodzakelijk is. Op basis van de huidige controle-ervaring blijkt dat de fraude bij mestdistributie hoofdzakelijk middels grootschalige opsporingsonderzoeken kan worden opgespoord. De AID, ondersteund door het Bureau Heffingen en de accoun-tants, is primair verantwoordelijk voor de verificatie van de mineralenaangifte van intermediairen en voor de controle op de erkenningseisen.&#13;
Ammoniakbeleid&#13;
Het uitrijden van mest kan op alle plekken in het land op elk moment van de dag plaatsvinden. De controle- en pakkans is het grootst als dit onderwerp door de politie wordt meegenomen in de basissurveillance (in het buitengebied). Tussen Openbaar Ministerie, politie en AID (vermeld in het Landelijk draaiboek mest) zijn over de taken en verantwoordelijkheden voor deze controleactiviteit afspraken (vermeld in het Landelijk draaiboek mest) gemaakt. De politie is primair verantwoordelijk voor de controle op de uitrijbepalingen en de AID treedt zelf(standig) op tegen overtredin-gen van de uitrijbepalingen die zij bij de uitoefening van andere werkzaamheden con-stateert. Bovendien ondersteunt de AID de politie bij haar werkzaamheden, is vraag-baak, geeft voorlichting aan de politie en doet mee aan projecten die door de politie worden geïnitieerd. De beoordeling en vergunningverlening, alsmede het toezicht en de controle op de andere bepalingen met betrekking tot het ammoniakbeleid, zijn primair de verantwoordelijkheid voor gemeenten. De handhavingsactiviteiten&#13;
Het doel van de handhaving is een bijdrage te leveren aan een goede naleving van de maatregelen die voortvloeien uit de IN. Het Mineralenaangiftesysteem is de kern van deze maatregelen. Het gaat hierbij om:&#13;
• een goede naleving van de wet- en regelgeving, waarbij de prioriteit wordt gelegd bij de controle op de administratieve verplichtingen, de regels met betrekking tot&#13;
j| de productiebeheersing, de regels met betrekking tot de ammoniakreductie en de&#13;
erkenningsregelingen;&#13;
• de controle van de mineralenaangifte heeft ten doel vast te stellen of de belastbare hoeveelheden juist zijn. Juistheid moet in dit verband als volgt worden geïnterpre teerd:&#13;
- voor de aanvoerzijde: zijn binnen de systematiek van de wet alle aanvoertrans- acties daadwerkelijk in de aangifte opgenomen, de kilogrammen fosfaat en stikstof voor de juiste hoeveelheden verantwoord en in overeenstemming met de daarop van toepassing zijnde wettelijke regels bepaald (juist en volledig);&#13;
- voor de afvoerzijde: zijn binnen de systematiek van de wet de vermelde hoe veelheden op de aangifte daadwerkelijk afgevoerd, de kilogrammen fosfaat en stikstof voor de juiste hoeveelheden verantwoord en in overeenstemming met de daarop van toepassing zijnde wettelijke regels bepaald (juistheid).&#13;
Ik ga nu in op de belangrijkste handhavingswerkzaamheden, waarbij achtereenvolgens de verificatie van de mineralenaangifte en de controle en opsporing worden besproken.&#13;
De verficatie van de mineralenaangifte&#13;
Na implementatie van de regelgeving die uitvoering moet geven aan de Integrale Notitie Mest- en Ammoniakbeleid, bestaat er een stelsel van normen die strafrechte-lijk worden gehandhaafd en normen die administratiefrechtelijk worden gehandhaafd. De AID zal haar controleactiviteiten richten op het vaststellen of ge- en/of verboden die vallen onder het strafrechtelijk stelsel worden nageleefd. Het grootste deel van de handhavingsactiviteiten in het kader van het nieuwe mest- en ammoniakbeleid zal echter bestaan uit het vaststellen van de juistheid, volledigheid en tijdigheid van de mineralenaangifte die veehouders moeten doen aan Bureau Heffingen. De veehouder geeft in eerste instantie aan wat de hoogte van de heffing is die moet worden betaald bij het niet milieuverantwoord gebruiken van dierlijke mest. De overheid toetst of de door de bedrijven verstrekte gegevens conform de feitelijke werkelijkheid zijn.&#13;
Tussen de controle- en verificatieactiviteiten op de mest- en ammoniakregelgeving bestaat overlap en samenhang. De overlap en samenhang wordt veroorzaakt doordat:&#13;
- dezelfde feitelijke gegevens noodzakelijk zijn om de zowel controle als de verifica tie uit te voeren;&#13;
- feitelijke gegevens die noodzakelijk zijn voor de uitvoering van controles onder steunend zijn aan de uitvoering van de verificatie;&#13;
- en andersom.&#13;
Bovendien kunnen de controle- en verificatieactiviteiten leiden tot opsporingsonder-zoeken die betrekking hebben op eenzelfde bedrijf en/of onderwerp. Voor dergelijke opsporingsonderzoeken zijn met name gegevens van de mineralenaangifte en de veri-ficatie daarvan van groot belang.&#13;
Doel van de toetsing van de mineralenaangifte is de juistheid, volledigheid en tijdigheid van de aangifte te verifiëren. Deze doelstelling kan worden gerealiseerd als er sprake is van een regime waarin de controledichtheid en de pakkans voldoende op elkaar zijn afgestemd. Gezien de in het spel zijnde milieubelangen en de belangen van de sector wordt een gemiddelde controledichtheid van één maal controle van een aan-gifteplichtige per zes jaar noodzakelijk geacht. Hiermee wordt de controledichtheid gebracht op een niveau dat vergelijkbaar is met dat van de Belastingdienst.&#13;
De systematiek van het mineralenaangiftesysteem geeft de overheid de mogelijk-heid het selectiviteitseffect van de handhaving, en daarmee de pakkans, te vergroten. Door combinatie van informatiebronnen en door afstemming en samenwerking tus-sen Bureau Heffingen en de AID zal met behulp van technische analyse en onder-steund door de verklaringen van de accountants een uitspraak kunnen worden gedaan over de juistheid, volledigheid en tijdigheid van de aangiften.&#13;
Aan de hand van de informatiebronnen van de aangifteplichtigen (mineralenaan-gifte, afleveringsbewijzen, voeroverzichten etc.) en informatiebronnen van de AID (gegevens andere controleonderwerpen) wordt door Bureau Heffingen en AID met behulp van diverse experttechnieken en de verklaringen van de accountants (dader-analyse etc.) dossiercontrole uitgevoerd. Deze dossiercontrole kan leiden tot een aan-passing van de hoogte van de verschuldigde heffing, bevestiging van de verschuldigde heffing of een nader onderzoek door de AID op een bedrijf ter plaatse. De bedrijfs-controle ter plaatse door de AID kan betrekking hebben op dossiers, waarbij in eerste aanleg aanmerkingen en in eerste aanleg geen aanmerkingen zijn geplaatst. De infor-matie die bij deze controlewerkzaamheden wordt opgedaan, wordt onder meer gebruikt als informatiebron bij de dossiercontrole. De dossiercontrole en de fysieke bedrijfscontrole ter plaatste zullen tezamen leiden tot een controledichtheid van één maal per zes jaar.&#13;
Voorwaarde bij een dergelijke aanpak is dat er voldoende nalevingsdruk is ten aan-zien van de administratieve verplichtingen die in het kader van Minas gelden. Hoe gro-ter de discipline bij het invullen van de aangifte, des te groter wordt het selectiviteits-effect bij de dossiercontrole. De controle op de naleving van de administratieve ver-plichtingenbepalingen zal derhalve een belangrijk item moeten zijn binnen de totale handhaving.&#13;
De rol van de accountants&#13;
Een verklaring van de accountant zal betrekking hebben op een beoordeling van de mineralenaangifte in de vorm waarin deze aangifte wettelijk is voorgeschreven. De werkzaamheden van de accountant hebben in grote lijnen betrekking op de aanwe-zigheid van een voor de aangifte toereikende administratie. Bovendien moet deze administratie in overeenstemming zijn met de financiële administratie. De aard van de werkzaamheden van de accountants is te rapporteren over hun bevindingen en niet expliciet een oordeel te geven over de juistheid en volledigheid van de aangifte. De werkzaamheden van de accountant worden in een (statisch) controleprotocol, gemaakt door bedrijfsleven en overheid, verwoord.&#13;
Bindende aanwijzingen voor interpretaties, controletoleranties en behandeling van constructies worden opgenomen in (dynamische) rulings die de accountancy, het landbouwbedrijfsleven en LNV (beleidsdirecties, Bureau Heffingen en AID) geza-menlijk opstellen. Voor het (Rijks)toezicht op de juiste toepassing van het controle-protocol en de rulings door de accountants staan zowel tuchtrechtelijke als strafrech-telijke mogelijkheden open.&#13;
In deze vorm betekent het invoeren van een verplichting of een mogelijkheid tot het overleggen van een accountantsrapport een versterking van de handhaving. Het controleprotocol en de rulings geven concreet aan wat door de accountant wordt ver-klaard. Doordat de controle van de accountant kan resulteren in een rapport met bevindingen over de juistheid en volledigheid van de aangifte, wordt het selectiviteits-effect (kans op controle en detectie in het geval van een overtreding) van de controle door de overheid sterk verhoogd. Daarnaast wordt de controledichtheid door het inschakelen van accountants bij de doelgroep verhoogd, waarvan een preventieve werking zal uitgaan. Door de systematiek van beoordelen van de mineralenaangifte door de accountant middels opbouw van bedrijfsvergelijkende gegevens zal de boek-houding van de ondernemer toegankelijker zijn, ook voor de overheidsinstanties. In de periode dat er sprake is van een vrijwillige accountantsverklaring (1998-1999) zul-len deze voordelen beperkt blijven tot dat deel van de aangiften waarbij een dergelijke verklaring wordt gevoegd. Bij een verplichte verklaring van de accountants (vanaf 2000) zullen de genoemde voordelen optimaal benut kunnen worden.&#13;
De controle en opsporing van strafbare feiten&#13;
De controle en opsporing van strafbare feiten richt zicht tot de ge- en/of verboden die vallen onder het strafrechtelijk stelsel. Deze activiteiten worden door een aantal handhavende instanties uitgevoerd:&#13;
- AID;&#13;
- politie;&#13;
- Inspectie Milieuhygiëne;&#13;
- Openbaar Ministerie.&#13;
De Algemene Inspectiedienst&#13;
De AID wordt primair belast met de controle op de naleving van de regelgeving en de opsporing van strafbare feiten. Het betreft hier bepalingen met betrekking tot:&#13;
- productie en verplaatsing van productie van dierlijke mest (Meststoffenwet/Ver- plaatsingswet);&#13;
- administratie- en aangifteplicht Mineralenaangiftesysteem (Meststoffenwet/Alge mene wet inzake rijksbelastingen);&#13;
- administratieplicht (en aangifteplicht overschrijding) aanvoernorm (Meststoffen wet/Algemene wet inzake rijksbelastingen);&#13;
- uitrijbepalingen (Wet bodembescherming).&#13;
Bij de inrichting van de controle van de AID is onderscheid gemaakt tussen controle-teams die zich specifiek richten op de mestdistributie (meststromenteams) en controle-teams die zich richten op het Mineralenaangiftesysteem (mest- of dierenteams) en de aanvoerregistratie (dieren- of plantenteams). De meststromenteams richten zich dus op de intermediairen. Het gaat hier om het in beeld brengen van de meststromen, de controle op de erkenningsregeling voor intermediairen en op de controle op de mine-ralenaangifte door deze doelgroep gedaan. De mest- of dierenteams richten zich op de intensieve veehouderijbedrijven met als controleopdracht de mineralenaangifte op juistheid, volledigheid en tijdigheid te verifiëren. Deze teams worden daarbinnen spe-cifiek belast de andere dan meststoffenstromen in beeld te brengen. De dieren- of plantenteams richten zich op de extensieve veehouderijbedrijven en de akkerbouwbe-drijven voor controle op de naleving van de aanvoerregistratie en de aanvoernormen.&#13;
Politie&#13;
De uitrijbepalingen worden gekarakteriseerd door het feit dat geen vooronderzoek of selectie noodzakelijk is teneinde overtredingen van deze bepalingen te constateren. Op grond van zichtcontroles kan de naleving worden gecontroleerd. Nu de politie bij surveillance in het landelijk gebied, met een beperkte extra inspanning, zowel preven-tief als repressief de grootste bijdrage kan leveren aan de naleving van de uitrijbepa-lingen, is deze controle primair hier gelegd. In geval van een projectmatige aanpak van het uitrijverbod, dat wil zeggen bijzondere aandacht hiervoor in een bepaald gebied, zal ook de AID kunnen worden ingeschakeld.&#13;
Daarnaast vindt er in bepaalde gevallen wederzijdse ondersteuning van de politie en de AID plaats bij de uitvoering van de controle op het transport van dierlijke mest en in (grootschalige) fraudeonderzoeken en onderzoeken naar (grootschalige) milieu-delicten.&#13;
Regionale Inspectie Milieuhygiëne en gemeente&#13;
De Regionale Inspectie Milieuhygiëne is naast de AID eveneens verantwoordelijk voor de controle op de regels gesteld bij of krachtens de Wet bodembescherming en de Wet milieubeheer. Wat betreft deze laatste wet zijn ook gemeenteambtenaren bevoegd, met name waar het gaat om de AMvB-huisvesting en (het afdekken van) de mestopslag.&#13;
Het Openbaar Ministerie&#13;
Het Mineralenaangiftesysteem wordt administratiefrechtelijk gehandhaafd. Deson-danks zal het strafrecht als vangnet beschikbaar blijven. De aard van het delict en de hoogte van de ontlopen heffing zijn bepalend of een zaak wordt voorgelegd bij het Openbaar Ministerie. Hierbij wordt aangesloten bij de aanmeldings-, transactie- en vervolgingsrichtlijnen zoals die gelden in het kader van de Algemene wet inzake rijks-belastingen.&#13;
Ondanks het invoeren van een bestuursrechtelijk handhavingssysteem blijft een groot aantal bepalingen onder het regime van strafrechtelijke handhaving vallen. Het gaat hier om overtredingen van:&#13;
- de Wet verplaatsing mestproduktie;&#13;
- het uitbreidingsverbod van de Meststoffenwet;&#13;
- diverse administratieve verplichtingen (o.a. afleveringsbewijzen);&#13;
- de uitrijbepalingen van het Besluit gebruik dierlijke meststoffen;&#13;
- de bepalingen van het B.O.O.M.;&#13;
- de Wet milieubeheer, de Interimwet ammoniak en veehouderij en de AMvB-huis- vesting. Ten aanzien van deze overtredingen is door het Openbaar Ministerie een waarschu-wings- en verbaliseringsbeleid vastgesteld en zijn transactierichtlijnen opgesteld. Boven-dien is op de meeste van de strafrechtelijke overtredingen het lik-op-stukbeleid van toepassing.&#13;
Dit zijn uitgebreid de controle- en sanctioneringsaspecten die onder meer de varkens-houder waarmee ik begon, moeten stimuleren, naast zijn spontane bereidheid om regels na te leven, de maatregelen op het gebied van mest- en ammoniak tot een suc-ces te maken.</content><legacyfootnotes/><footnotes><footnote/></footnotes><auteurs>M.M. van de Burg</auteurs><published>1998-02-01 00:00:00</published><modified>1998-02-01 00:00:00</modified><editiondate>1998-02-01</editiondate><htmlpath>https://denhollander.info/artikel/5747</htmlpath></article>
</articles></edition>
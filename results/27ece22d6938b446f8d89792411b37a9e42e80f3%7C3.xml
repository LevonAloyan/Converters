<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1995</searchword><id>4990</id><udhid>UDH:TvAR/4990</udhid><titel>Koarndijk / Boersma (TvAR 1995/4729)</titel><searchwords><searchword>TvAR 1/1995</searchword><searchword>TvAR 1995/4729</searchword><searchword>UDH:TvAR/4990</searchword></searchwords><attachments><attachment><name>1995_nr 1_Rechtspraak_4729.pdf</name><extention>pdf</extention><url>https://denhollander.info/download/4930/ci</url></attachment></attachments><inleiding>Pachtwet, art. 1, 49, 49a, 50, 54 BW, art. 4: 1170, 7a: 1682&#13;
&#13;
Tussenarrest: een overeenkomst - en dus ook een pachtovereenkomst - kan op naam van een V.O.F, (die geen rechtspersoonlijkheid heeft maar wel naar buiten als een eenheid pleegt op te treden) worden aangegaan. Pachters kunnen echter alleen zijn natuurlijke of rechtspersonen, die dragers van de uit de Pachtwet voortvloeiende rechten en verplichtingen zijn. Met het oog op een juiste toepassing van de bepalingen van de Pachtwet op een door een verpachter met een maatschap (V.O.F.) gesloten pachtovereenkomst zijn pachter ieder der personen die ten tijde van het sluiten van de pachtovereenkomst vennoot waren en dat zijn gebleven alsmede hun rechtsopvolgers c.q. medepachters overeenkomstig de bepalingen van de Pachtwet.&#13;
Eindarrest: een ouderlijke boedelverdeling, gemaakt door de erflater als medepachter tevens enige verpachter waarbij alle rechten en verplichtingen uit de pachtovereenkomst aan de zijde van de pachter, aan een of meer erven zijn toegedeeld, brengt met zich mee dat alleen die erfgenaam of erfgenamen nog als pachter c.q. medepachters kunnen worden aangemerkt zodra de ouderlijke boedelverdeling onaantastbaar is geworden. Dit geval doet zich hier blijkbaar voor. Volgt schriftelijke vastlegging van de pachtovereenkomst met de erfgenaam ten behoeve van wie de ouderlijke boedelverdeling is gemaakt en met de overgebleven vennoot als medepachters. Vervolgens wordt de erfgenaam uit de medepacht ontslagen omdat de onderlinge verhouding tussen de medepachters een gezamenlijke bedrijfsvoering op de boerderij ernstig bemoeilijkt.</inleiding><content>In de zaak van:&#13;
1. de Vennootschap onder Firma Combinatie Koarndijk 1 Damwoude, gevestigd te Dam- woude,&#13;
2. Foeke Boersma, wonende te Damwoude, appellanten, procureur: mr. P.C. Plochg,&#13;
tegen&#13;
Trijntje Boersma-Hellinga, wonende te Rin-sumageest, geïntimeerde, procureur: mr. J.M.J. Huver.&#13;
Het geding in eerste aanleg&#13;
De pachtkamer van het kantongerecht te Leeuwarden heeft op 14 april 1992 tussen ap-pellanten als eisers en geïntimeerde als ge-daagde een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellanten - verder ook te noemen De V.O.F, en Foeke Boersma - zijn bij exploit van 12 mei 1992 met gelijktijdige dagvaar-ding van geïntimeerde - verder ook te noe-men mevrouw Boersma - in hoger beroep gekomen van voormeld vonnis, waarbij de V.O.F, niet-ontvankelijk werd verklaard in haar vordering en Foeke Boersma werd toege-laten tot bewijslevering.&#13;
Appellanten hebben bij memorie van grie-ven één grief aangevoerd met conclusie, zake-lijk, dat het hof het vonnis, waarvan beroep, zal vernietigen en, opnieuw rechtdoende, als-nog de bestaande pachtovereenkomst tussen partijen schriftelijk zal vastleggen, zonodig onder door het hof nader te formuleren voor-waarden, zulks met veroordeling van me-vrouw Boersma in de kosten van beide instanties.&#13;
Mevrouw Boersma heeft bij memorie van antwoord de aangevoerde grief bestreden met conclusie, zakelijk, dat het hof appellanten niet-ontvankelijk zal verklaren in hun hoger beroep, althans dat hoger beroep ongegrond zal verklaren, en het vonnis van de pachtka-mer van het kantongerecht te Leeuwarden zal bekrachtigen, zulks met veroordeling van ap-pellanten in de proceskosten.&#13;
Tenslotte hebben partijen de stukken doen overleggen voor het wijzen van arrest.&#13;
De grief&#13;
Appellanten hebben de navolgende grief te-gen het vonnis, waarvan beroep, aangevoerd:&#13;
Ten onrechte heeft de pachtkamer van het kantongerecht Foeke Boersma opgedragen te bewijzen, dat hij het onderhavige veehouders-bedrijf geheel zelfstandig exploiteerde terwijl wijlen K.F. Boersma slechts de positie innam van commanditaire vennoot.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
a. Blijkens een op 24 mei 1974 verleden notariële akte is Foeke Boersma op 12 mei 1973 een V.O.F, aangegaan met zijn vader, K.F. Boersma, en zijn broer F. Boersma ter uitoefening van een veehoudersbedrijf.&#13;
b. Volgens artikel 4, lid 2, van de vennoot schapsakte hebben de vennoten het aan hen toebehorende veehoudersbedrijf in de V.O.F, ingebracht met dien verstande dat de bij het veehoudersbedrijf in gebruik zijnde onroeren- de zaken, die eigendom waren van K.F. Boersma - een boerderij te Damwoude ter grootte van 33.32.54 ha - aan de vennoot schap zijn verpacht.&#13;
c. Op 27 juni 1986 is F. Boersma uit de fir- ma getreden waarna de V.O.F, bij datum van opgemaakte notariële akte door Foeke Boersma en zijn vader werd voortgezet. In deze akte wordt vermeld dat de bij de V.O.F, in gebruik zijnde opstallen en de daarbij beho- rende landerijen in eigendom toebehoren aan K.F. Boersma en aan de V.O.F, zijn en blijven verpacht.&#13;
d. K.F. Boersma is op 6 oktober 1989 overleden.&#13;
e. Bij testament van 12 maart 1984 heeft K.F. Boersma een ouderlijke boedelverdeling ten behoeve van mevrouw Boersma gemaakt. Aan haar werden daarbij alle zaken, waaron- der vermelde 33.32.54 ha en rechten van de nalatenschap toebedeeld.&#13;
ƒ Door het overlijden van K.F. Boersma is de V.O.F, geëindigd. De vereffening van het vennootschapsvermogen heeft nog niet plaats-gevonden.&#13;
g. Na het overlijden van K.F. Boersma is het veehoudersbedrijf door Foeke Boersma zelfstandig voortgezet.&#13;
De ontvankelijkheid&#13;
Nu de vereffening van het vennootschapsver-mogen van de ontbonden V.O.F, nog niet heeft plaatsgevonden, blijft deze voortbestaan voor zover dit voor de vereffening nodig is. In&#13;
zoverre kan de V.O.F, nog in rechte optreden en is zij door de pachtkamer van het kanton-gerecht ten onrechte zonder nadere motive-ring in haar vordering tot schriftelijke vastlegging van een met K.F. Boersma als verpachter met betrekking tot de boerderij in geschil gesloten pachtovereenkomst, niet-ont-vankelijk verklaard. Ook in haar hoger beroep kan de V.O.F, worden ontvangen.&#13;
De beoordeling van de grief&#13;
1. Volgens het standpunt van mevrouw Boersma zelf (conclusie van antwoord sub 11 en conclusie van dupliek sub 5f) heeft K.F. Boersma de boerderij in geschil aan de V.O.F, ter beschikking gesteld, was de V.O.F, ge-rechtigd tot gebruik ervan, heeft de V.O.F, dit object in firmaverband voor een veehouders-bedrijf geëxploiteerd en heeft de V.O.F, hier-voor een vergoeding aan K.F. Boersma betaald.&#13;
Aldus heeft K.F. Boersma de boerderij in geschil ter uitoefening van de landbouw tegen betaling aan de V.O.F, in gebruik gegeven volgens een in de vennootschapsakte aange-duide overeenkomst.&#13;
Een dergelijke overeenkomst tussen K.F. Boersma en de V.O.F, als zelfstandige een-heid en als zodanig drager van rechten en ver-plichtingen, voldoet aan de eisen van artikel 1, lid 1, aanhef en onder d, van de Pachtwet en moet worden aangemerkt als een pachto-vereenkomst. Ook de oprichters - vennoten -van de V.O.F, hebben dit blijkens de oprich-tingsakte zo gezien en van een dergelijke pachtovereenkomst met betrekking tot de boerderij is eveneens sprake in de voorzet-tingsakte van 27 juni 1986.&#13;
Hieraan doet niet af dat de ingebruikgever K.F. Boersma tevens vennoot van de V.O.F, was. Immers niet hij maar de V.O.F, was ook volgens mevrouw Boersma exploitante en ge-bruikster van de boerderij. Mevrouw Boersma voert weliswaar aan dat K.F. Boersma de wij-ze van gebruik en beheer van de boerderij (mede) heeft bepaald, hetgeen Foeke Boersma overigens heeft betwist, maar K.F. Boersma heeft dit dan gedaan als mede-vennoot van de V.O.F., die het object exploiteerde, en niet als ingebruikgever. In de bij conclusie van re-pliek overgelegde jaarstukken met financieel verslag van de V.O.F. - aangeduid als 'maat-schap Koarndyk' - is een volledige verslag-legging van het door de V.O.F, geëxploiteerde landbouwbedrijf opgenomen met een bedrijfs-oppervlakte, waarvan die van de boerderij in&#13;
geschil deel uitmaakt. Daarbij worden 'pacht en huur van grond' ten laste van de V.O.F. gebracht. Blijkens deze bescheiden droeg al-leen de V.O.F, het financieel risico voor het gebruik van de boerderij en niet K.F. Boersma in privé.&#13;
2. Appellanten hebben bij inleidend ver zoekschrift schriftelijke vastlegging gevor- derd van een pachtovereenkomst tussen de rechtsopvolgster van K.F. Boersma, mevrouw Boersma, als verpachtster en de V.O.F, als pachtster. Deze vordering is nadien niet (on- miskenbaar) gewijzigd in een vordering tot schriftelijke vastlegging van een dergelijke pachtovereenkomst met Foeke Boersma als pachter, alhoewel hij zich thans blijkbaar wel als pachter beschouwt maar ook uitgaat van een pachtverhouding ten aanzien van de boer derij in geschil tussen K.F. Boersma en de in middels ontbonden V.O.F, (conclusie van repliek sub 8).&#13;
3. Teneinde de gevolgen hiervan voor par- tijen en met name Foeke Boersma te kunnen overzien, behoeft het hof nadere inlichtingen van partijen. Daartoe zal een comparitie van partijen worden bepaald, die tevens dienstbaar zal zijn aan het beproeven van een vereniging in verband met het feit dat Foeke Boersma het veehoudersbedrijf thans feitelijk exploiteert. Dienovereenkomstig zal worden beslist.&#13;
Beslissing&#13;
Het hof, rechtdoende in hoger beroep:&#13;
bepaalt dat partijen - de V.O.F, deugdelijk vertegenwoordigd - tot het geven van inlich-tingen en ter beproeving van een vereniging zullen verschijnen voor mr. J.A.J. Spoor, ten deze tot raadsheer-commissaris benoemd en de raad C.W.J. baron De Weichs de Wenne in één der kamers van het Paleis van Justitie te Arnhem;&#13;
bepaalt dat datum en tijdstip van de com-paritie van partijen zullen worden bepaald aan de hand van door de procureurs van partijen vóór 26 juli 1993 aan de griffier van het hof schriftelijk op te geven verhinderdata van par-tijen en hun raadslieden;&#13;
houdt iedere verdere beslissing aan.&#13;
Arrest van 2 mei 1994&#13;
1. De Vennootschap onder Firma Combinatie Koarndijk I Damwoude, gevestigd te Dam- woude,&#13;
2. Foeke Boersma, wonende te Damwoude, appellanten, Procureur: mr. P.C. Plochg,&#13;
tegen&#13;
Trijntje Boersma-Hellinga, wonende te Rin-sumageest, geïntimeerde, procureur: mr. J.M.J. Huver.&#13;
Het geding in hoger beroep Het hof heeft in deze zaak op 28 juni 1993 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft op 23 september 1993 een comparitie van partijen plaatsgevonden. Daarvan is proces-verbaal opgemaakt dat bij de stukken is ge-voegd.&#13;
Bij akte hebben appellanten hun eis gewij-zigd en geconcludeerd primair: dat de pachto-vereenkomst wordt vastgelegd met Foeke Boersma als pachter;&#13;
subsidiair: dat de pachtovereenkomst wordt vastgelegd met de V.O.F, als pachter met gelijktijdig ontslag van mevrouw Boersma uit de medepacht;&#13;
meer subsidiair: dat de pachtovereenkomst wordt vastgelegd met de V.O.F., althans diens vennoten, zijnde mevrouw Boersma en F. Boersma als pachters.&#13;
Mevrouw Boersma heeft bij akte de aldus gewijzigde vorderingen bestreden.&#13;
Tenslotte hebben partijen de stukken an-dermaal doen overleggen voor het wijzen van arrest.&#13;
De beoordeling van het geschil in hoger be-roep&#13;
1. Hierbij zal worden uitgegaan van de in het tussenarrest vastgestelde feiten. Hieruit blijkt dat er op 12 mei 1973 tussen K.F. Boersma, overleden op 6 oktober 1989, als verpachter en de toen aangegane V.O.F, een mondelinge pachtovereenkomst voor onbepaalde tijd is gesloten met betrekking tot de boerderij in ge-schil. Een dergelijke overeenkomst is in de notariële akte van 24 mei 1974 slechts zeer in het algemeen aangeduid zodat van een schrif-telijke pachtakte geen sprake is. Onbestreden is dat de tegenprestatie, die voor het gebruik van de boerderij werd betaald, f 36 000,- per jaar bedroeg.&#13;
2. Een vennootschap onder firma is een maatschap ter uitoefening van een bedrijf on-der gemeenschappelijke naam. Zij heeft geen rechtspersoonlijkheid maar pleegt naar buiten wel als een eenheid op te treden. Blijkens art. 7A:1682 BW kan een overeenkomst - en dus ook een pachtovereenkomst - op haar naam worden aangegaan. Pachters kunnen echter alleen zijn natuurlijke of rechtspersonen, die dragers van de uit de Pachtwet voortvloeiende rechten en verplichtingen zijn. Met het oog op een juiste toepassing van de bepalingen van de Pachtwet op een door een verpachter met een maatschap (vennootschap onder firma) gesloten pachtovereenkomst - te denken valt aan de art. 49, 49a en 54 van de Pachtwet -zijn pachter ieder der personen die ten tijde het sluiten van de pachtovereenkomst vennoot van de maatschap (vennootschap onder firma) waren en dat zijn gebleven alsmede hun rechtsopvolgers c.q. medepachters overeen-komstig de bepalingen van de Pachtwet.&#13;
3. Dit betekent dat thans in ieder geval me- depachters zijn Foeke Boersma als vennoot ten tijde van de pachtovereenkomst en me vrouw Boersma als rechtsopvolgster (erfgena- me) van de toenmalige vennoot en pachter K.F. Boersma. Mevrouw Boersma is K.F. Boersma evenzo als verpachtster opgevolgd. De omstandigheid, dat de vennootschap onder firma door het overlijden van K.F. Boersma is geëindigd, doet aan een en ander niet af.&#13;
4. Voor de beoordeling van de vraag we- gens de bepaling van art. 54, lid 1, van de Pachtwet of mevrouw Boersma en Foeke Boersma als enigen medepachters zijn, acht het hof het van belang te vernemen of de ove- rige erfgenamen van K.F. Boersma de ouder- lijke boedelverdeling overeenkomstig de bepaling E van het op 12 maart 1984 verleden testament van laatstgenoemde, hebben be- krachtigd dan wel daarmee hebben ingestemd. Foeke Boersma althans mevrouw Boersma zal daarom in de gelegenheid worden gesteld bij akte een verklaring van de boedelnotaris dan wel verklaringen van die erfgenamen in het geding te brengen, waaruit dat blijkt, zulks sa men met een verklaring van erfrecht.&#13;
Beslissing:&#13;
Het hof, rechtdoende in hoger beroep,&#13;
verwijst de zaak naar de rol van 30 mei 1994 voor akte aan de zijde van appellant sub 2 althans geïntimeerde als bovenbedoeld.&#13;
houdt iedere verdere beslissing aan.&#13;
Arrest van 8 augustus 1994&#13;
In de zaak van:&#13;
1. De Vennootschap onder Firma Combinatie Koarndijk 1 Damwoude, gevestigd te Dam-woude,&#13;
2. Foeke Boersma, wonende te Damwoude, appellanten, Procureur: mr. P.C. Plochg,&#13;
tegen&#13;
Trijntje Boersma-Hellinga, wonende te Rin-sumageest, geïntimeerde, procureur: mr. J.M.J. Huver.&#13;
Het geding in hoger beroep: Het hof heeft in deze zaak op 2 mei 1994 andermaal een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft mevrouw Boersma bij akte twee produkties in het geding gebracht.&#13;
Tenslotte hebben partijen de stukken an-dermaal doen overleggen voor het wijzen van arrest.&#13;
De beoordeling van het geschil in hoger be-roep:&#13;
1. Bij het laatste tussenarrest werd Foeke Boersma althans mevrouw Boersma in de ge-legenheid gesteld om samen met een verkla-ring van erfrecht een verklaring van de boedelnotaris danwel verklaringen van de overige erfgenamen in het geding te brengen, waaruit blijkt dat de overige erfgenamen van K.F. Boersma de ouderlijke boedelverdeling overeenkomstig de bepaling E van het op 12 maart 1984 verleden testament van laatstge-noemde, hebben bekrachtigd danwel daarmee hebben ingestemd.&#13;
2. Ter uitvoering van dat tussenarrest heeft mevrouw Boersma bij akte in kopie een ver klaring van erfrecht en toedeling, gedateerd 23 oktober 1989, alsmede een brief van mr. G. Huizinga, notaris te Damwoude, gedateerd 18 mei 1994 en gericht aan de advocaat van mevrouw Boersma, doen overleggen.&#13;
3. Met name uit die laatste brief blijkt dat het dossier van de voorganger van mr. G. Huizinga, mr. Th.Y. de Boer, betreffende de nalatenschap van K.F. Boersma is afgesloten, dat in dat dossier geen door de erfgenamen getekende verklaringen van berusting c.q. be- krachtiging aanwezig zijn en dat uit dat dos sier niet blijkt of er erfgenamen zijn, die zich tegen het testament hebben verzet.&#13;
4. Op grond van deze schriftelijke verkla- ring van notaris Huizinga kan worden aange- nomen dat de overige erfgenamen stilzwij- gend met de ouderlijke boedelverdeling, ge maakt ten behoeve van mevrouw Boersma, hebben ingestemd. Eventuele bezwaren van erfgenamen daartegen zouden ongetwijfeld ter kennis zijn gebracht van de boedelnotaris en in het dossier van de nalatenschap zijn aan getekend. Voorts is gesteld noch gebleken dat een van de erfgenamen de nietigheid van de ouderlijke boedelverdeling op de voet van art. 1170, Boek 4, BW heeft ingeroepen, gemaakt door de erflater als medepachter tevens enige verpachter waarbij alle rechten en verplichtin- gen uit de pachtovereenkomst aan de zijde van de pachter, aan één of meer erven zijn M toegedeeld, alleen die erfgenaam of erfgena-&#13;
men nog als pachter c.q. medepachters kun-nen worden aangemerkt zodra de ouderlijke boedelverdeling onaantastbaar is geworden. Dit geval doet zich hier blijkbaar voor en me-vrouw Boersma is dus naast Foeke Boersma de enige medepachter.&#13;
5. Mevrouw Boersma heeft in haar akte ter rolle in hoger beroep niet ontkend dat de on-derlinge verhouding tussen haar en haar zoon Foeke Boersma, die de boerderij met zijn ge-zin bewoont, een gezamenlijke bedrijfsvoe-ring ernstig bemoeilijkt, zoals Foeke Boersma bij akte in hoger beroep had gesteld. Zijn vor-dering op de voet van art. 50, lid 3, van de Pachtwet tot ontslag van mevrouw Boersma uit de medepacht heeft mevrouw Boersma op zichzelf genomen niet bestreden. Ook deze vordering ligt voor toewijzing gereed.&#13;
6. Slotsom:&#13;
Dit betekent dat, mede gelet op het in het tus-senarrest van 2 mei 1994, rechtsoverwegingen 1, 2, 3 en 4, al overwogene, de grief doel treft en dat de meer subsidiaire eis op de wijze als hieronder is aangegeven, toewijsbaar is even-als de vordering tot ontslag uit de medepacht. De kosten van beide instanties zullen tussen partijen worden gecompenseerd nu de meest belanghebbende procespartijen bij het geschil over het al dan niet bestaan van een pachtovereenkomst bloedverwanten zijn, te weten Foeke Boersma als enig overgebleven vennoot van de geëindigde (maar nog niet vereffende) V.O.F en mevrouw Boersma, aan wie de boerderij krachtens de ouderlijke boe-delverdeling is toebedeeld.&#13;
beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van het kantongerecht te Leeuwarden d.d. 14 april 1992 waarvan beroep, en opnieuw rechtdoende, legt schriftelijk vast een pachtovereenkomst tussen geïntimeerde als verpachtster en&#13;
appellant sub 2 en geïntimeerde als medepachters, met betrekking tot een boerderij, staande te Damwoude aan de Koarndijk 1, ka-dastraal bekend gemeente Dokkum, sectie D onder nrs. 630, 631, 632, 633, 634, 635, 636, 637, 638 en 640, alsmede gemeente Akker-woude, sectie L nrs. 700, 701, 702, 703, 704, 719, 720, 721, 722, 839, 840, 843, 904, 905 en 910 in totaal groot 33.32.54 ha, aangegaan voor de wettelijke duur van 12 jaar, ingaande 12 mei 1973, tegen een pachtprijs van f 36 000,- per jaar, een en ander onvermin-derd het bepaalde in art. 9, lid 1, van de Pachtwet, en de mogelijke toepassing van art. 9, lid 2, van die wet.&#13;
Ontslaat geïntimeerde uit de medepacht met appellant sub 2, met ingang van heden, wijst af het meer of anders gevorderde, compenseert de kosten van beide instanties tussen partijen aldus dat iedere partij de hare zal dragen.</content><legacyfootnotes/><footnotes><footnote/></footnotes><auteurs/><published>1995-01-01 00:00:00</published><modified>1994-08-08 00:00:00</modified><editiondate>1995-01-01</editiondate><htmlpath>https://denhollander.info/artikel/4990</htmlpath></article>
</articles></edition>
<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2021</searchword><id>16626</id><udhid>UDH:TvAR/16626</udhid><titel>Pacht - Hof Arnhem-Leeuwarden, 10 november 2020, ﻿ ECLI:NL:GHARL:2020:9309  (Termijnoverschrijding) (TvAR 2021/8051)</titel><searchwords><searchword>TvAR 3/2021</searchword><searchword>TvAR 2021/8051</searchword><searchword>UDH:TvAR/16626</searchword></searchwords><attachments><attachment><name>21603.pdf</name><extention>pdf</extention><url>https://denhollander.info/download/21603/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, J.H. Lieber en D.H. de Witte, en de deskundige leden ing. P. Kerkstra en ir. J.H. Jurrius) &lt;/p&gt;&lt;p class="annotator"&gt;Met noot J.M.M. Menu&lt;/p&gt;&lt;h3&gt;Pacht.&lt;/h3&gt;&lt;p&gt;[Wetboek van Burgerlijke Rechtsvordering, art. 1019o lid 2]&lt;/p&gt;&lt;p&gt;Niet-ontvankelijkheid wegens termijnoverschrijding. Pachtkamer in eerste aanleg oordeelde in pachtzaak en handelszaak. Voor beide zaken geldt dezelfde korte appeltermijn.&lt;/p&gt;&lt;h3&gt;arrest van de pachtkamer &lt;/h3&gt;&lt;p&gt;in de zaak van&lt;/p&gt;&lt;p&gt;&lt;span class="bold"&gt;[appellant]&amp;nbsp;&lt;/span&gt;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;appellant,&lt;/p&gt;&lt;p&gt;hierna: [appellant] ,&lt;/p&gt;&lt;p&gt;advocaat: mr. J. Hielkema,&lt;/p&gt;&lt;p&gt;tegen&lt;/p&gt;&lt;p&gt;1 [geïntimeerde sub 1] ,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;2.&amp;nbsp;&lt;span class="bold"&gt;[geïntimeerde sub 2]&lt;/span&gt;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;3.&amp;nbsp;&lt;span class="bold"&gt;[geïntimeerde sub 3]&lt;/span&gt;,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;hierna: [geïntimeerde] ,&lt;/p&gt;&lt;p&gt;advocaat: mr. E.H.M. Harbers,&lt;/p&gt;&lt;p&gt;en&lt;/p&gt;&lt;p&gt;4[geïntimeerde sub 4] ,&lt;/p&gt;&lt;p&gt;wonende te [woonplaats] ,&lt;/p&gt;&lt;p&gt;niet verschenen,&lt;/p&gt;&lt;p&gt;geïntimeerden.&lt;/p&gt;&lt;p&gt;[geïntimeerde sub 4] is in juli 2020 overleden. Zijn broer en zussen (zie hiervoor geïntimeerden onder 1-3) zijn zijn erfgenamen.&lt;/p&gt;&lt;h3&gt;1 Het verloop van het geding in hoger beroep&lt;/h3&gt;&lt;p&gt;Bij dagvaarding van 4 mei 2020 heeft [appellant] [geïntimeerde] gedagvaard. Op 26 mei 2020 heeft [appellant] de zaak aangebracht bij dit hof, locatie Arnhem. Op diezelfde datum hebben beide partijen een akte genomen over de ontvankelijkheid van [appellant] in dit hoger beroep. Ook is op die datum verstek verleend tegen [geïntimeerde sub 4] . Op 15 oktober 2020 heeft een mondelinge behandeling plaatsgevonden voor de pachtkamer van dit hof. Van die zitting is een verslag gemaakt.&lt;/p&gt;&lt;h3&gt;2 De beoordeling van het hoger beroep&lt;/h3&gt;&lt;p&gt;2.1 Het hof moet beoordelen of [appellant] op tijd in hoger beroep is gegaan van het vonnis dat op 4 februari 2020 is gewezen. In dit vonnis is beslist in twee zaken die tussen partijen spelen. De ene is een pachtzaak en de andere een handelszaak (het gaat daarin om de vraag of er een koopovereenkomst tussen partijen is gesloten). [appellant] legt zich erbij neer dat hij te laat in hoger beroep is gegaan van de pachtzaak. Hij vindt dat hij wel ontvankelijk is in zijn hoger beroep in de handelszaak. [geïntimeerde] bestrijdt dat.&lt;/p&gt;&lt;p&gt;2.2 Het vonnis van 4 februari 2020 is voorafgegaan door een vonnis van de rechtbank van 18 december 2019. In dat vonnis is opgenomen dat er een zitting met partijen is geweest en dat de handelszaak op verzoek van [appellant] /partijen verwezen wordt naar de pachtkamer vanwege de verknochtheid tussen de pachtzaak en de handelszaak. De pachtkamer heeft vervolgens bij eindvonnis van 4 februari 2020 zowel de pachtzaak als de handelszaak beoordeeld en daarin een beslissing genomen.&lt;/p&gt;&lt;p&gt;2.3 Naar het oordeel van het hof is door deze gang van zaken de pachtkamer de rechter die heeft beslist in de handelszaak. De termijn om in hoger beroep te gaan van een beslissing van de pachtkamer is één maand na de dag van het vonnis (artikel 1019o lid 2 Rv). Die termijn is van openbare orde. Met zijn hoger beroep dat is aangevangen met de dagvaarding van 4 mei 2020, is [appellant] dus te laat. Dat betekent dat hij niet-ontvankelijk is in zijn hoger beroep tegen de beslissing in de handelszaak.&lt;/p&gt;&lt;h3&gt;Slotsom&lt;/h3&gt;&lt;p&gt;2.4 Het hof zal [appellant] niet-ontvankelijk verklaren in zijn hoger beroep. Als de in het ongelijk te stellen partij zal het hof [appellant] in de kosten van het hoger beroep veroordelen.&lt;/p&gt;&lt;p&gt;De kosten van [geïntimeerde] stelt het hof vast op € 332 aan griffierecht en op € 2.148 aan salaris advocaat (2 punten x tarief II).&lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;verklaart [appellant] niet-ontvankelijk in zijn hoger beroep;&lt;/p&gt;&lt;p&gt;veroordeelt [appellant] in de kosten van het hoger beroep, tot aan deze uitspraak aan de zijde van [geïntimeerde] vastgesteld op € 332 voor griffierecht en op € 2.148 voor salaris overeenkomstig het liquidatietarief.&lt;/p&gt;&lt;h3&gt;Noot&lt;/h3&gt;&lt;p&gt;In dit arrest werd appellant niet-ontvankelijk verklaard in zijn hoger beroep. Het eindvonnis van de pachtkamer in eerste aanleg was op 4 februari 2020 gewezen, waarna de appeldagvaarding pas op 4 mei 2020 was uitgebracht. De pachtkamer van het Hof oordeelde dat dit te laat was, omdat artikel 1019o lid 2 Rv bepaalt dat de termijn van hoger beroep één maand na de dag van de uitspraak van de pachtkamer van de rechtbank bedraagt. “Die termijn”, zo overwoog het Hof, “is van openbare orde”.   Een logische uitspraak, niets bijzonders, zou je op het eerste gezicht denken. Enige nuancering is echter op haar plaats. &lt;/p&gt;&lt;p&gt;Verwijzing (art. 220 Rv)&lt;/p&gt;&lt;p&gt;In eerste aanleg waren tussen partijen twee rechtszaken aanhangig. De ene betrof een pachtzaak die aanhangig was bij de pachtkamer van de rechtbank. De andere was een handelszaak die aanhangig was bij de gewone rechter, te weten &lt;/p&gt;&lt;p&gt;de afdeling handel van dezelfde rechtbank. De handelszaak had als inzet de rechtsvraag of er tussen partijen wel of niet een koopovereenkomst was gesloten. Ter zitting bij de rechtbank vroegen partijen op de voet van artikel 220 Rv de handelszaak te verwijzen naar de pachtkamer vanwege de inhoudelijke verknochtheid met de daar aanhangige pachtzaak. De rechtbank honoreerde dit verzoek en verwees de handelszaak ter afdoening naar de pachtkamer. Bij eindvonnis van 4 februari 2020 deed de pachtkamer vervolgens einduitspraak in zowel de pachtzaak als de handelszaak. Het betrof één vonnis dat twee afzonderlijke uitspraken met twee afzonderlijke rol-/ zaaknummers omvatte. Dat is ook in overeenstemming met de bedoeling van de wetgever (zie MvT AW art. 220, Parl. Gesch. Burgerlijk Procesrecht, p. 387): Een verwijzing door de ene rechter naar een andere rechter resulteert in een voeging van zaken in die zin dat deze zaken door één rechter worden behandeld ter voorkoming van innerlijk tegenstrijdige beslissingen. Procedureel blijven de zaken echter zelfstandig en hun eigen rol-/ zaaknummer behouden. Bij dagvaarding van 4 mei 2020 werd tegen zowel de pachtzaak als de handelszaak hoger beroep ingesteld bij de pachtkamer van het Hof.  &lt;/p&gt;&lt;p&gt;Absolute competentie (art. 1019q en 220 Rv)&lt;/p&gt;&lt;p&gt;Hoewel dit in het arrest niet expliciet wordt vermeld, stond het Hof allereerst voor de vraag of het überhaupt wel bevoegd was om het hoger beroep van de handelszaak te behandelen. In een eerder arrest uit 2008 (Pachtkamer Hof  7 oktober 2008, &lt;span class="italic"&gt;TvAR&lt;/span&gt; 2009/5530 met noot G.M.F. Snijders) had het Hof deze vraag al eens nadrukkelijk gesteld en bevestigend beantwoord. Het Hof overwoog in het bewuste arrest dat naar uitgangspunt geldt dat in handelszaken, die in eerste aanleg tot de absolute bevoegdheid van de gewone rechter behoren,  de pachtkamer van het Hof in hoger beroep niet bevoegd is. Op dit uitgangspunt moet echter een uitzondering worden gemaakt indien en voor zover tussen dezelfde partijen een pachtzaak aanhangig is bij de pachtkamer van de rechtbank en de gewone rechter op de voet van artikel 220 Rv de handelszaak wegens verknochtheid met de pachtzaak verwijst naar de pachtkamer. Als de pachtkamer na verwijzing einduitspraak doet in de handelszaak, dan moet een hoger beroep daartegen worden ingesteld bij de pachtkamer van het Hof, omdat artikel 1019o lid 1 Rv letterlijk voorschrijft: “Het hoger beroep van de vonnissen en beschikkingen van de pachtkamer van de rechtbanken wordt ingesteld bij de pachtkamer van het gerechtshof Arnhem-Leeuwarden, bedoeld in artikel 69 van de Wet op de rechterlijke organisatie”.  Aldus besliste het Hof in 2008.  Een jaar later werd hetzelfde beslist in een ander arrest (Pachtkamer Hof 1 december 2009, &lt;span class="italic"&gt;TvAR&lt;/span&gt; 2009/5566), waarin het Hof in een soortgelijke kwestie zijn absolute bevoegdheid als volgt nader motiveerde: “In dit verband wijst het Hof erop dat uit het samenstel van de artikelen 1019q en 220 Rv volgt dat de wetgever het mogelijk heeft willen maken dat de pachtrechter een zaak beslist die niet behoort tot zijn competentie zoals omschreven in art. 1019j Rv, maar wel met een zodanige zaak verknocht is.”  Anno 2020 vond het Hof een en ander kennelijk zo vanzelfsprekend dat in het hier besproken arrest van 10 november 2020 geen afzonderlijke rechtsoverweging meer aan de absolute bevoegdheid van het Hof werd gewijd.&lt;/p&gt;&lt;p&gt;Absolute competentie (art. 1019l Rv)&lt;/p&gt;&lt;p&gt;Volledigheidshalve wijs ik erop dat partijen hun handelszaak ook langs andere weg bij de pachtkamer van de rechtbank aanhangig hadden kunnen maken. Artikel 1019l Rv bepaalt dat, ingeval een zaak meerdere vorderingen betreft, waarvan ten minste één betrekking heeft op een pachtzaak in de zin van artikel 1019j Rv, alle vorderingen door de pachtkamer worden behandeld en beslist voor zover de samenhang tussen de vorderingen zich tegen afzonderlijke behandeling verzet.  De eisende partij in de pachtzaak had dus op de voet van artikel 1019l Rv in haar inleidende dagvaarding tevens haar handelsvordering als eis kunnen opnemen en langs die weg rechtstreeks aan de pachtkamer van de rechtbank kunnen voorleggen. Voor zover niet zij maar de wederpartij met betrekking tot die handelsvordering de eisende partij was, had die wederpartij bij eis in reconventie in de pachtzaak op de voet van artikel 1019l Rv haar handelsvordering bij de pachtkamer kunnen instellen.  Indien en voor zover de pachtkamer vervolgens een eindvonnis in zowel de pachtzaak als handelszaak zou hebben gewezen, zou de pachtkamer van het Hof evenzeer op grond van artikel 1019o lid 1 Rv bevoegd zijn geweest om het hoger beroep van de handelszaak te behandelen. &lt;/p&gt;&lt;p&gt;Het is overigens wel zo dat de procesrechtelijke routes van de artikelen 220 en 1019l Rv van elkaar verschillen en onderling tot andere uitkomsten kunnen leiden. Indien en voor zover de gewone rechter een handelszaak op grond van artikel 220 Rv ter afdoening verwijst naar de pachtkamer, is de pachtkamer aan die verwijzing gebonden. De pachtkamer kan de handelszaak niet terugsturen en zal daarin vonnis moeten wijzen, zelfs als zij van mening is dat geen inhoudelijke verknochtheid c.q. samenhang bestaat met de bij haar aanhangige pachtzaak. Als rechter in gelijke rang is de pachtkamer op grond van artikel 71 lid 5 Rv gebonden aan de verwijzing van de gewone rechter. Ingeval op grond van artikel 1019l Rv een handelszaak wegens samenhang met een pachtzaak bij de pachtkamer wordt aangebracht, is het wel de pachtkamer die zelf bepaalt of zij voldoende samenhang aanwezig acht. Bij geen of onvoldoende samenhang verklaart de pachtkamer zich op grond van artikel 1019k lid 1 Rv ten aanzien van de handelszaak onbevoegd en verwijst zij deze, zonodig ambtshalve, naar de gewone rechter. Aan zo’n verwijzing is de gewone rechter evenzeer op grond van artikel 71 lid 5 Rv gebonden. Het kan dus zijn dat eenzelfde handelszaak via de ene route wel door de pachtkamer wordt beslecht en via de andere route niet. &lt;/p&gt;&lt;p&gt;De gebondenheid na verwijzing geldt overigens ook in spiegelbeeldige situaties. Ingeval de pachtkamer een pachtzaak op grond van artikel 220 Rv verwijst naar de gewone rechter is deze, als rechter in gelijke rang, gebonden aan de verwijzing, met als gevolg dat hij niet alleen vonnis zal moeten wijzen in de bij hem aanhangige handelszaak maar ook in de pachtzaak. Alsdan doet zich de bijzondere situatie voor dat tegen het vonnis van de afdeling handel in de pachtzaak hoger beroep openstaat bij het “gewone” gerechtshof en niet bij de pachtkamer van  het gerechtshof, waarbij op grond van artikel 339 Rv de “gewone” appeltermijn van drie maanden van toepassing is en niet de verkorte appeltermijn van één maand in de zin van artikel 1019o lid 2 Rv. &lt;/p&gt;&lt;p&gt;Appeltermijn van één maand (art. 1019o lid 2 Rv) is van openbare orde&lt;/p&gt;&lt;p&gt;Waar artikel 1019o lid 1 Rv bepaalt dat het hoger beroep van vonnissen van de pachtkamer van de rechtbank moet worden ingesteld bij de pachtkamer van het Hof Arnhem-Leeuwarden en artikel 1019o lid 2 Rv aansluitend bepaalt dat de termijn van het hoger beroep één maand bedraagt na de dag van de uitspraak, ligt het voor de hand aan te nemen dat die korte appeltermijn geldt voor alle vonnissen van de pachtkamer van de rechtbank, dus niet alleen voor vonnissen in pachtkwesties, maar ook voor zover de pachtkamer vonnis heeft gewezen in een handelszaak.  Appellant in het onderhavige arrest, althans zijn advocaat, dacht daar kennelijk anders over en meende dat hij conform artikel 339 lid 1 Rv een appeltermijn van drie maanden, te rekenen van de dag van de uitspraak van het vonnis, in acht had mogen nemen. Op de allerlaatste dag van deze drie maanden-termijn liet hij op 4 mei 2020 de appeldagvaarding tegen het eindvonnis van 4 februari 2020 betekenen. Ten overstaan van de pachtkamer van het Hof erkende hij dat het hoger beroep tegen de in het vonnis vervatte pachtzaak te laat was ingesteld. Meer specifiek erkende hij dat hij in de pachtzaak conform artikel 1019o lid 2 Rv uiterlijk op 4 maart 2020 hoger beroep had moeten instellen en dat hij in zoverre dus niet-ontvankelijk verklaard moest worden in zijn hoger beroep. Ten aanzien van het deel van het vonnis dat betrekking had op de handelszaak, lag dat volgens appellant anders. Hij bepleitte dat op dat deel de gebruikelijke appeltermijn van drie maanden in handelszaken in de zin van artikel 339 lid 1 Rv  van toepassing was en dat hij in zoverre wel in zijn hoger beroep kon worden ontvangen. Het Hof overwoog echter dat de pachtkamer van de rechtbank de rechter was die in eerste aanleg in de handelszaak had beslist en dat uit artikel 1019o lid 2 Rv nu eenmaal volgt dat de appeltermijn tegen die beslissing één maand na de dag van het vonnis bedraagt. “Die termijn is van openbare orde”, zo oordeelde het Hof en daarmee was voor appellant de kous af.  &lt;/p&gt;&lt;p&gt;Verschoonbare termijnoverschrijding? Jurisprudentie Hoge Raad&lt;/p&gt;&lt;p&gt;Dat de appeltermijn van artikel 1019o lid 2 Rv van openbare orde is, is in overeenstemming met de jurisprudentie van de Hoge Raad. In HR 25 september 2015 (ECLI:NL:HR:2015:2814,NJ 2015/389) overwoog de Hoge Raad dat termijnen voor het instellen van een rechtsmiddel, zoals die van artikel 1019o lid 2 Rv, van openbare orde zijn. In het belang van een goede rechtspleging moet duidelijkheid bestaan omtrent het tijdstip waarop een termijn voor het aanwenden van een rechtsmiddel aanvangt en eindigt. Daarom moet volgens de Hoge Raad strikt de hand worden gehouden aan rechtsmiddeltermijnen en is slechts onder bijzondere omstandigheden plaats voor een uitzondering. Een uitzondering wordt aanvaard voor het geval degene die beroep instelt, ten gevolge van een door (de griffie van) de rechtbank of het hof begane fout of verzuim, niet tijdig wist en redelijkerwijs ook niet kon weten dat de rechter uitspraak heeft gedaan en de uitspraak hem als gevolg van een niet aan hem toe te rekenen fout of verzuim pas na afloop van de termijn voor het instellen van hoger beroep of cassatie is toegezonden of verstrekt. Deze uitzondering geldt zowel in verzoekschriftprocedures (HR 11 juli 2014, ECLI:NL:HR:2014:1682, NJ 2014/359) als dagvaardingsprocedures  (HR 3 oktober 2014, ECLI:NL:HR:2014:2894). In zijn arrest van 25 september 2015 (ECLI:NL:HR:2015:2814,&lt;span class="italic"&gt;NJ&lt;/span&gt; 2015/389) voegde de Hoge Raad daaraan toe dat de ratio van deze uitzondering is “dat iemand niet buiten zijn schuld als gevolg van een fout of verzuim van (de griffie van) een rechtbank of gerechtshof kan worden afgesneden van een rechtsmiddel dat de wet hem toekent.”  Kortom, indien en voor zover een appellant in een pachtzaak de korte appeltermijn van artikel 1019o lid 2 Rv overschrijdt als gevolg van een apparaatsfout van de pachtkamer van de rechtbank, dan is deze overschrijding verschoonbaar en moet de appellant toch in zijn hoger beroep worden ontvangen. In het hier besproken arrest van het Hof was van een apparaatsfout geen sprake. De appellant, althans zijn advocaat, had zich simpelweg vergist en had daarom de appeltermijn overschreden. Hij had ook niet aangevoerd dat de termijnoverschrijding verschoonbaar was, zodat het Hof daar verder niet op in hoefde te gaan.&lt;/p&gt;&lt;p&gt;J.M.M. Menu&lt;/p&gt;</content><legacyfootnotes/><footnotes><footnote/></footnotes><auteurs>J.M.M. Menu</auteurs><published>2021-04-10 11:32:16</published><modified>2021-04-12 10:06:14</modified><editiondate>2021-04-10</editiondate><htmlpath>https://denhollander.info/artikel/16626</htmlpath></article>
</articles></edition>
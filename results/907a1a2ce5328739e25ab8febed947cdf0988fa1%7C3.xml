<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1991</searchword><id>6196</id><udhid>UDH:TvAR/6196</udhid><titel>De ontwerp-Waterschapswet, enkele aspecten in vogelvlucht</titel><searchwords><searchword>TvAR 5/1991</searchword><searchword>UDH:TvAR/6196</searchword></searchwords><attachments><attachment><name>1991_nr 5_Artikel_Zijlmans.pdf</name><extention>pdf</extention><url>https://denhollander.info/download/5990/ci</url></attachment></attachments><inleiding>1. INLEIDING&#13;
Het waterschapsbestel zal binnen afzienbare tijd worden versterkt met de nieuwe&#13;
Waterschapswet. De Tweede Kamer heeft namelijk op 4 december 1990 met algemene&#13;
stemmen deze Waterschapswet aangenomen. Naar verwachting zal de Eerste Kamer de&#13;
wet medio 1991 in behandeling nemen. De totstandkoming van de Waterschapswet&#13;
betekent in historisch opzicht een afsluiting van een ontwikkeling die min of meer na&#13;
de Tweede Wereldoorlog is ingezet en is versterkt door de watersnood van 1953. De&#13;
onderkenning bij provinciale besturen, van de zwakte van het bestaande waterschapsbestel,&#13;
de bezorgdheid bij de rijksoverheid, leidende tot herindeling, concentraties en&#13;
opvullen van nog niet in waterschapsverband gebrachte gebieden én de reorganisatie bij&#13;
de waterschappen zelf (Unie van Waterschappen) leidde tot de wens het waterschapsbestel&#13;
een duidelijker profiel te geven, aldus Steenbeek.1 Deze wens en de eis te komen&#13;
tot wetgeving inzake het waterschapsbelang, op grond van artikel 133 van de Grondwet,&#13;
heeft geleid tot de Waterschapswet.&#13;
In dit artikel zal op beschrijvende wijze op enkele aspecten van de Waterschapswet&#13;
worden ingegaan. Dit houdt onder andere in dat nieuwe aspecten binnen de wet worden&#13;
bekeken, en ook dat zijdelings wordt ingegaan op aspecten die al in oudere wetten zijn&#13;
geregeld. Wat dat laatste betreft: de Waterstaatswet 1900 wordt zodanig gewijzigd dat&#13;
een aantal artikelen komt te vervallen en een aantal artikelen wijzigingen zal ondergaan&#13;
(zie voor de precieze wijzigingen artikel 6.3 Waterschapswet), de Bevoegdheden wet&#13;
waterschappen komt geheel te vervallen (artikel 6.2 Waterschapswet) en de Keurenwet&#13;
komt ook te vervallen (artikel 6.1 Waterschapswet). In dit artikel zal ik mij baseren op&#13;
de wetstekst zoals die te vinden is in Tweede Kamer, vergaderjaar 1990 -1991,19 995,&#13;
nummer 52.</inleiding><content>2. TWEE INLEIDENDE BEPALINGEN (DE ARTIKELEN 1.1 EN 1.2)&#13;
Artikel 1.1 van de Waterschapswet geeft de wettelijke vastlegging van het gegeven dat&#13;
waterschappen openbare lichamen zijn. 'Waterschappen zijn openbare lichamen welke&#13;
de waterstaatkundige verzorging van een bepaald gebied ten doel hebben' (artikel 1.1&#13;
lid 1). Deze aanduiding biedt onder andere de mogelijkheid waterschappen te onderscheiden van andere openbare lichamen, zoals bijvoorbeeld provincies en gemeenten.2&#13;
In het tweede lid van artikel 1.1 worden de concrete taken aangegeven:'... de zorg voor&#13;
hetzij de waterkering hetzij de waterhuishouding hetzij beide'. Uit de laatste volzin van&#13;
dit tweede lid: 'Aan waterschappen, die met tenminste een van zulke taken zijn belast,&#13;
kan daarnaast de zorg voor een of meer andere waterstaatsaangelegenheden zijn of&#13;
worden opgedragen', blijkt dat naast de zorg voor waterkering hetzij waterhuishouding&#13;
hetzij beide ook de opdracht kan bestaan tot de zorg met betrekking tot andere&#13;
waterstaatsaangelegenheden.3 De formulering van de wet sluit dus uit, zoals Van der&#13;
Heide stelt, dat, overeenkomstig de huidige bestuurspraktijk, een waterschap uitsluitend&#13;
wordt opgericht ten behoeve van bijvoorbeeld weg- of vaarwegbeheer, zoals in het&#13;
verleden voorkwam.4&#13;
In lid 2 van artikel 1.2 (artikel 1.2 lid 1 komt in onderdeel 3 ter sprake) is de&#13;
decentralisatie met betrekking tot de uitvoering van de waterstaatszorg door waterschappen&#13;
neergelegd. Dit lid 2 is toegevoegd naar aanleiding van het voorlopig verslag&#13;
van de Tweede Kamer. Volgens Van der Heide houdt dit het volgende in: 'De&#13;
consequentie van dit decentralisatiebeginsel is dat daar, waar taken op het gebied van&#13;
de waterkering dan wel het kwantiteits- en/of kwaliteitsbeheer van oppervlaktewater&#13;
nog niet door waterschappen worden uitgeoefend, Provinciale Staten deze taken in&#13;
beginsel alsnog aan waterschappen zullen dienen op te dragen' .5&#13;
3. HET OPHEFFEN, HET INSTELLEN EN HET REGLEMENTEREN VAN WATERSCHAPPEN&#13;
De Waterstaatswet 1900 kent geen grondige procedurevoorschriften met betrekking tot&#13;
het opheffen en het reglementeren van waterschappen. De enige bepaling vormt artikel&#13;
13, die slechts de voorwaarde stelt dat: 'Geen voorstel tot oprichting, wijziging of&#13;
opheffing van een waterschap, veenschap of veenpolder of tot vaststelling, wijziging of&#13;
intrekking van een reglement van eene zoodanige instelling wordt door de Provinciale&#13;
Staten in behandeling genomen, zoolang niet de belanghebbenden in de gelegenheid&#13;
gesteld zijn van het voorstel kennis te nemen en hunne bezwaren daartegen aan de Staten&#13;
in te dienen'. In artikel 6.3 van de Waterschapswet worden een aantal wijzigingen ten&#13;
opzichte van de Waterstaatswet 1900 aangegeven, waarbij onder andere artikel 13 van&#13;
de Waterstaatswet 1900 komt te vervallen. De Waterschapswet kent nu wél een&#13;
uitgewerkte procedure ten aanzien van dergelijke besluiten. De bevoegdheid tot het&#13;
opheffen en het instellen van waterschappen, tot regeling van hun taken en inrichting en&#13;
van de samenstelling van hun besturen en tot verdere reglementering van waterschappen&#13;
behoort nog steeds aan Provinciale Staten (artikel 1.2), echter de artikelen 1.3,&#13;
1.4 en 1.5 sommen vereisten met betrekking tot deze procedure op. De Waterschapswet&#13;
(artikel 1.3) geeft plaats aan het bestuurlijk overleg in de voorbereidingsfase van het ontwerp-besluit. De memorie van toelichting stelt het als volgt: 'Het is niet alleen een&#13;
vanzelfsprekende zaak dat waterschapsbesturen die het aangaat worden betrokken bij&#13;
dat ontwerp maar ook dat zij bij het daaraan voorafgaande stadium van gedachtenbepaling&#13;
hun inzicht kunnen inbrengen'.6 Ten aanzien van de uitwerking van een&#13;
dergelijk ontwerp-besluit plegen Gedeputeerde Staten wederom overleg met het dagelijks&#13;
bestuur van het waterschap of de waterschappen die het betreft (artikel 1.4 lid 1).&#13;
Dit ontwerp-besluit wordt tevens door Gedeputeerde Staten toegezonden aan Burgemeester&#13;
en Wethouders van de gemeenten die geheel of gedeeltelijk in het gebied van&#13;
het desbetreffende waterschap zijn gelegen (artikel 1.4 lid 2). De procedure die moet&#13;
worden gevolgd door Gedeputeerde Staten met betrekking tot de bezwaren van derdenbelanghebbenden&#13;
tegen het ontwerp van het besluit en het voorstel van Gedeputeerde&#13;
Staten tot vaststelling van het besluit aan Provinciale Staten wordt in de Waterschapswet&#13;
precies geregeld (artikel 1.4 lid 3 tot en met 5). Gedeputeerde Staten zenden ten slotte&#13;
het door Provinciale Staten vastgestelde besluit binnen dertig dagen aan Onze Minister&#13;
van Verkeer en Waterstaat (artikel 1.5 lid 6). De goedkeuring van een besluit van&#13;
Provinciale Staten tot het opheffen of instellen van een waterschap dan wel tot&#13;
vaststelling of wijziging van het reglement voor een waterschap geschiedt door Onze&#13;
Minister van Verkeer en Waterstaat (artikel 1.5). Dit goedkeuringsvereiste voor een&#13;
besluit tot vaststelling of wijziging van het reglement betreft alleen de regeling bij dat&#13;
besluit van de taak en het gebied van het waterschap, van de samenstelling van zijn&#13;
bestuur en van de aanwijzing van categorieën van omslagplichtigen, met inbegrip van&#13;
eventuele uitgangspunten van de kostentoedeling (artikel 1.5 lid 2). Het bestuur van het&#13;
betrokken waterschap kan, tegen de beslissing van Onze Minister van Verkeer en&#13;
Waterstaat inzake de goedkeuring van een besluit van Provinciale Staten tot opheffing&#13;
van een waterschap of het wijzigen van de taak of het gebied van een waterschap, binnen&#13;
één maand na de verzending van de beslissing bij de Kroon beroep instellen.&#13;
Bij de besluitvorming omtrent het opheffen, het instellen en reglementeren van&#13;
waterschappen door Provinciale Staten kan het voorkomen dat het verzorgingsgebied&#13;
van een waterschap over de provinciegrenzen heen reikt. Alsdan zijn ook twee (of meer)&#13;
provincies bij de besluitvorming betrokken. Wanneer daarbij een impasse onstaat,&#13;
voorziet de Waterschapswet in een oplossing: 'Indien de besturen van twee of meer&#13;
provincies niet of niet binnen redelijke termijn tot overeenstemming komen over de&#13;
opheffing of instelling van een waterschap voor de waterstaatkundige verzorging van&#13;
een in hun provincies gelegen gebied, dan wel over de vaststelling of wijziging van een&#13;
reglement voor een dergelijk waterschap, omdat zij van mening verschillen over hetzij&#13;
de noodzaak hetzij de inhoud van het te nemen besluit, kan daarin bij algemene&#13;
maatregel van bestuur worden voorzien' (artikel 1.7). Dit artikel voorziet dus in de&#13;
mogelijkheid dat het noodzakelijk te achten besluit wordt genomen door de Kroon in&#13;
plaats van door de colleges van Provinciale Staten en dat zodanig besluit wordt&#13;
voorbereid door de Minister van Verkeer en Waterstaat in plaats van door de colleges&#13;
van Gedeputeerde Staten. De artikelen 63 jo. 4 Waterstaatswet 1900 bieden nu de Kroon&#13;
niet de mogelijkheid om zelf tot een regeling in dezen over te gaan. Vandaar dat&#13;
artikel 63 Waterstaatswet 1900 wordt opgeheven (zie artikel 6.3 lid 1 onder h) en artikel 4 Waterstaatswet 1900 in artikel 1.7 lid 4 Waterschapswet niet van toepassing&#13;
wordt verklaard ten aanzien van deze mogelijkheid (artikel 1.7 lid 1 Waterschapswet).&#13;
De artikelen 1.8 en 1.9 Waterschapswet bieden enige waarborgen aan de provincie(s)&#13;
omtrent een dergelijke bestuurlijke ingreep door de Kroon, namelijk in de vorm van&#13;
overleg tussen Onze Minister van Verkeer en Waterstaat en het college of de colleges van&#13;
Gedeputeerde Staten van de desbetreffende provincie of provincies over de kennisgeving&#13;
tot voornemen een koninklijk besluit te nemen omtrent het opheffen of het instellen&#13;
van een waterschap dan wel de vaststelling of wijziging van het reglement voor een&#13;
waterschap, indien het belang van een goede organisatie van de waterstaatkundige&#13;
verzorging van een gebied, dat in een of meer provincies is gelegen, dit vordert.&#13;
4. HET WATERSCHAPSBESTUUR&#13;
4.1 De samenstelling en inrichting van het waterschapsbestuur (algemeen bestuur,&#13;
dagelijks bestuur en voorzitter)&#13;
4.1.1 Huidige regeling&#13;
Voor ik overga tot behandeling van de bepalingen in de Waterschapswet omtrent&#13;
samenstelling en inrichting van het waterschapsbestuur wil ik kort weergeven hoe een&#13;
en ander onder de huidige regelgeving is geregeld. Op dit moment, dus voor de&#13;
vankrachtwording van de Waterschapswet, moeten Provinciale Staten aangeven welke&#13;
categorieën van belanghebbenden voor vertegenwoordiging in aanmerking komen en&#13;
hoe het aantal beschikbare zetels over deze categorieën zal moeten worden verdeeld. Er&#13;
bestaan met andere woorden geen wettelijke regels omtrent een en ander. Bij deze&#13;
toekenning speelt de trits 'belang, betaling, zeggenschap', evenals in de Waterschapswet,&#13;
een doorslaggevende rol. Dit wordt geregeld in een, vaak voor ieder waterschap&#13;
afzonderlijk, opgesteld reglement. Ook de verkiezing van de leden van het algemeen&#13;
bestuur en de verkiesbaarheid tot lid van het algemeen bestuur is uitvoerig in reglementen,&#13;
vaak op onderling verschillende wijze, geregeld.7&#13;
Ook over de samenstelling van het dagelijks bestuur wordt in beginsel door Provinciale&#13;
Staten beslist. Zij bepalen omvang en samenstelling (zeteltoedeling) van het&#13;
dagelijks bestuur. Ten aanzien van de verkiezing van het algemeen bestuur bestaan,&#13;
zoals we zagen geen wettelijke regels, anders is dit ten aanzien van het dagelijks bestuur.&#13;
In de Waterstaatswet 1900 gaan de artikelen 15 tot en met 18 in op de benoeming,&#13;
schorsing en ontslag van bestuurders der waterschappen, veenschappen en veenpolders.&#13;
Zoals bijvoorbeeld artikel 15 Waterstaatswet 1900 dat de Kroon de mogelijkheid biedt&#13;
om binnen bepaalde waterschappen leden van het dagelijks bestuur te benoemen én&#13;
tevens de voorzitter te benoemen, te schorsen en te ontslaan. 4.1.2 Uitgangspunten in de Waterschapswet: het algemeen bestuur, het dagelijks&#13;
bestuur en de voorzitter.&#13;
Het waterschapsbestuur bestaat, onverminderd hetgeen het reglement bepaalt over de&#13;
benaming, uit een algemeen bestuur, een dagelijks bestuur en een voorzitter (artikel 2.1&#13;
Waterschapswet).&#13;
Het algemeen bestuur bestaat uit vertegenwoordigers van categorieën van belanghebbenden&#13;
bij de uitoefening van de taken van het waterschap (artikel 2.2 lid 1). De&#13;
wetgever geeft limitatief de categorieën aan van belanghebbenden, die bij ieder&#13;
waterschap voor vertegenwoordiging in aanmerking moeten worden gebracht8 De&#13;
memorie van toelichting merkt hierover op: 'Voorop zij gesteld dat het voor de wetgever&#13;
onmogelijk is om bij voorbaat voor ieder waterschap, ongeacht zijn taak en omvang, in&#13;
beslissende zin vast te leggen dat categorieën van belanghebbenden zonder meer, dus&#13;
zonder dat Provinciale Staten daar nog over zouden behoeven te beslissen, in het bestuur&#13;
moeten zijn vertegenwoordigd. De wetgever kan daarvoor niet op de stoel van de&#13;
provinciale wetgever gaan zitten' .9 Met andere woorden: de provincie is en blijft dus het&#13;
orgaan bij uitstek voor een sturende, coördinerende en initiërende rol inzake waterbeheer10,&#13;
maar krijgt van de wetgever wel enkele richtlijnen mee. In dit geheel speelt de&#13;
trits 'belang, betaling, zeggenschap' opnieuw een essentiële rol. Artikel 2.4 lid 1&#13;
verwoordt dit als volgt: 'Voor de aanwijzing van de categorieën van belanghebbenden&#13;
die in het algemeen bestuur zijn vertegenwoordigd, en voor de bepaling van het aantal&#13;
vertegenwoordigers van elke categorie, worden ten aanzien van elk der in artikel 2.2,&#13;
tweede lid, genoemde categorieën in aanmerking genomen de aard en de omvang van&#13;
het belang of de belangen, die deze heeft bij de behartiging van de taken van het&#13;
waterschap, zomede het door deze te betalen aandeel in de kosten daarvan'. De trits&#13;
'belang, betaling, zeggenschap' geeft dus als leidend beginsel aan hoe moet worden&#13;
bepaald welke van de genoemde categorieën uit artikel 2.2 lid 2 in het bestuur moeten&#13;
komen en met hoeveel zetels. Ten aanzien van de categorie b in artikel 2.2 lid 2 is op&#13;
grond van een discussie enige verandering opgetreden. De memorie van toelichting&#13;
spreekt namelijk van pachters (en anderen die op grond van een persoonlijk recht het&#13;
agrarisch gebruik van ongebouwde onroerende goederen hebben)...' Mede op grond&#13;
van het voorstel van de Unie van Waterschappen, hebben CDA, PvdA, SGP en RPF dit&#13;
in de behandeling aan de orde gesteld. Dit heeft geresulteerd in een toespitsing van deze&#13;
categorie tot pachters die beschikken over een door de grondkamer goedgekeurd&#13;
pachtcontract.11 Een en ander heeft geresulteerd in de volgende categorie van belanghebbenden,&#13;
'...degenen die krachtens een door de grondkamer goedgekeurde pachtovereenkomst&#13;
het gebruik hebben van ongebouwde onroerende goederen...' (artikel 2.2&#13;
lid 2 onder b). Gezien de grote diversiteit in (waterschaps)belangen voor elk der&#13;
afzonderlijke categorie belanghebbenden stelt de 'nota naar aanleiding van het eindverslag'&#13;
dat een mathematische rekenmethode ten aanzien van de zetelverdeling in het algemeen bestuur, niet voorhanden is.12 'Men zou enkel kunnen spreken van een beredeneerde&#13;
weging per taak en per categorie, uitmondend in een globaal inzicht, dat&#13;
gebruikt kan worden voor zeteltoedeling'.13 De nota stelt verder dat Gedeputeerde&#13;
Staten de beoordeling van de vraag of een bepaalde zeteltoedeling aan dit globale inzicht&#13;
beantwoordt een bestuurlijke afweging is, die in al dan niet gewijzigde vorm op het&#13;
politieke niveau van Provinciale Staten zal zijn te bekrachtigen. Een ijkmiddel zal mede&#13;
kunnen en moeten zijn de kostentoedeling naar de onderscheidende categorieën. Van&#13;
Halls reactie hierop is, dat hij waarschuwt voor de verleiding het kostenaandeel als enig&#13;
criterium te hanteren bij de zetelverdeling. Het is zijns inziens slechts een onderdeel van&#13;
'aard en belang': 'Naast de te maken kosten kan een eigen bestuurlijke weging van de&#13;
belangen per taak en categorie niet ontbreken. Vastgesteld mag worden dat de bestuurssamenstelling&#13;
en de kostentoedeling bij uitstek in gezamenlijk overleg tussen provincie&#13;
en waterschap moeten worden geregeld'.14 Of de kostentoedeling als enig criterium&#13;
inderdaad zal worden toegepast moet worden afgewacht. Gezien de opvatting in de&#13;
hierboven aangehaalde nota zal dit niet zo snel gebeuren. De nota stelt zelf al vast dat&#13;
het kostenaandeel in feite een afgeleide van die 'aard en mate' van het belang is en dus&#13;
niet in de plaats van dat belang zelf de primair bepalende factor kan zijn voor de&#13;
zeteltoedeling.15&#13;
Met betrekking tot de verkiezing van de leden van het dagelijks bestuur (behoudens&#13;
de mogelijkheid in artikel 2.4 lid 2, waarin bij reglement een benoemingsrecht is&#13;
gegeven met betrekking tot de zogenaamde kwaliteitszetel) vormen de artikelen 2.5 e.v.&#13;
de wettelijke bepalingen. De eisen die gesteld worden aan de bevoegdheid tot kandidaatstelling&#13;
zijn: behoren tot de desbetreffende categorie belanghebbenden en als zodanig&#13;
belastingplichtig zijn aan het waterschap. Ten aanzien van ingezetenen komt daar nog&#13;
bij: blijkens het persoonsregister van de gemeente behoudens tegenbewijs kunnen&#13;
worden geacht werkelijk woonplaats te hebben in het gebied van het waterschap en de&#13;
leeftijd van achttien jaren hebben bereikt.&#13;
In de artikelen 2.10 tot en met 2.13 worden de eisen verwoord met betrekking tot de&#13;
stemgerechtigdheid voor de verkiezing van de vertegenwoordigers van de categorie&#13;
belanghebbenden, bedoeld in artikel 2.2 lid 2. Stemgerechtigd voor de verkiezing van&#13;
de vertegenwoordigers van de categorie van belanghebbenden, bedoeld in artikel 2.2&#13;
lid 2 onderdeel a en onderdeel b, (eigenaren ongebouwde onroerende goederen en&#13;
pachters) zijn degenen die behoren tot de desbetreffende categorie, als zodanig&#13;
belastingplichtig zijn aan het waterschap en opgenomen zijn in het in artikel 2.20&#13;
bedoelde register (artikel 2.10).16 In lid 2 van artikel 2.10 wordt de mogelijkheid geboden om bij reglement een nadere bepaling te creëren, in casu een specifiek bedrag&#13;
aan belastingplicht.&#13;
Voor stemgerechtigden voor de verkiezing van de vertegenwoordigers van de&#13;
categorie van belanghebbenden, bedoeld in artikel 2.2, tweede lid, onderdeel c,&#13;
(eigenaren gebouwde onroerende goederen) gelden dezelfde eisen (met dien verstande&#13;
dat het hier om een andere categorie van belanghebbenden gaat) als die genoemd in&#13;
artikel 2.10. Lid 2 van artikel 2.11 geeft ook de mogelijkheid bij reglement af te wijken,&#13;
in die zin dat de leden van de raden der gemeenten waartoe het gebied van het waterschap&#13;
behoort stemgerechtigd zijn. Stemrecht komt aan ingezetenen toe, mits die werkelijk&#13;
woonplaats hebben in het gebied van het waterschap en de leeftijd van achttien jaren&#13;
hebben bereikt (artikel 2.12 lid 1). Lid 2 geeft dezelfde afwijkingsmogelijkheid per&#13;
reglement als lid 2 van artikel 2.11. De stemgerechtigdheid van gebruikers bedrijfsruimte&#13;
wordt als volgt weergegeven: 'Stemgerechtigd voor de verkiezing van de&#13;
vertegenwoordigers van de categorie van belanghebbenden, bedoeld in artikel 2.2,&#13;
tweede lid, onderdeel e, zijn de leden van de voor het gebied van het waterschap&#13;
bevoegde Kamers van Koophandel en Fabrieken dan wel, indien het reglement&#13;
onderscheid maakt tussen industriële en agrarische bedrijfsruimte, de leden van die&#13;
Kamer of Kamers en de leden van de voor het gebied van het waterschap bevoegde&#13;
Gewestelijke Raad van het Landbouwschap, ieder voor de onderscheidene vertegenwoordigers&#13;
binnen deze categorie' (artikel 2.13).&#13;
Voor het lidmaatschap van het algemeen bestuur gelden de volgende eisen: de leeftijd&#13;
van achttien jaren hebben bereikt en niet krachtens artikel B5, eerste lid, van de Kieswet&#13;
van het kiesrecht zijn uitgesloten. Het dagelijks bestuur bestaat uit de voorzitter en een&#13;
bij reglement te bepalen aantal andere leden, waarbij de samenstelling zoveel mogelijk&#13;
geschiedt naar de wijze waarop onderscheidene categorieën van belanghebbenden zijn&#13;
vertegenwoordigd in het algemeen bestuur (artikel 2.31 Waterschapswet).&#13;
De voorzitter van het waterschap wordt benoemd bij Koninklijk besluit (artikel 2.37&#13;
Waterschapswet).&#13;
Ik ga niet in op Titel II van Hoofdstuk VII en Hoofdstuk VIII (artikel 2.43 tot en&#13;
met 2.46 Waterschapswet), waarin worden behandeld de afdelingen en de secretaris).&#13;
We zullen in de volgende paragraaf zien dat de Waterschapswet ook met betrekking&#13;
tot de bevoegdheid der waterschapsbesturen wettelijke regels geeft, die de bestaande&#13;
wetgeving van dit moment (Bevoegdhedenwet waterschappen en Keurenwet) zal gaan&#13;
vervangen.&#13;
4.2 De bevoegdheid van het waterschapsbestuur&#13;
Voor de bevoegdheidsverdeling tussen de verschillende bestuursorganen binnen het&#13;
waterschap moeten we thans vaak te rade gaan bij de verschillende waterschapsreglementen&#13;
en, om een volledig beeld te verkrijgen naast de reglementen, ook bij de&#13;
Bevoegdhedenwet waterschappen." De Waterschapswet geeft in artikel 6.2 lid 1 aan dat deze 'Bevoegdhedenwet waterschappen' zal worden ingetrokken. Hoe regelt de nieuwe&#13;
organieke wet - de Waterschapswet - de bevoegdheid van het waterschap?&#13;
De Waterschapswet geeft in artikel 3.1, lid 1 en 2, de inleidende bepaling, die de&#13;
bevoegdheid tot regeling en bestuur door het waterschapsbestuur, ter behartiging van&#13;
taken op reglementair gebied (taken omschreven in waterschapsreglement) en op het&#13;
gebied van medebewind (bijvoorbeeld de taak die waterschappen vervullen in het kader&#13;
van de Wet verontreiniging oppervlaktewateren), regelt. Deze bevoegdheid tot regeling&#13;
en bestuur berust op grond van artikel 3.22 bij het algemeen bestuur voor zover deze niet&#13;
bij of krachtens reglement dan wel bij wet of bij algemene maatregel van bestuur, aan&#13;
de voorzitter of aan een afdeling is toegekend. De memorie van toelichting stelt dat van&#13;
deze mogelijkheid waarschijnlijk alleen gebruik zal worden gemaakt in gevallen door&#13;
de Waterschapswet zelf genoemd, dat wil zeggen in situaties van dringend of dreigend&#13;
gevaar.1819&#13;
Ten aanzien van de verordenende bevoegdheid (keurenbevoegdheid) van het algemeen&#13;
bestuur merkt de memorie van toelichting op, dat deze alleen kan strekken ter&#13;
behartiging van de taak die het waterschap ontleent aan het reglement. Het hangt dan ook&#13;
van de in het waterschapsreglement omschreven taken af, op het gebied van welke&#13;
onderwerpen verordeningen zullen kunnen worden vastgesteld.20 De algemene omschrijving&#13;
van de verordenende bevoegdheid impliceert dat het in artikel 4 van de&#13;
Keurenwet opgesloten voorbehoud ten aanzien van de keurbevoegdheid komt te&#13;
vervallen. (Overigens dient op grond van artikel 6.1 de gehele Keurenwet te worden&#13;
ingetrokken). De bevoegdheid tot het maken van verordeningen, die nodig worden&#13;
geoordeeld voor de behartiging van de taken die het waterschap zijn opgedragen, komt&#13;
toe aan het algemeen bestuur (artikel 3.23).&#13;
Overdracht van bevoegdheden (delegatie) van het algemeen bestuur naar het dagelijks&#13;
bestuur of een afdeling vindt zijn grondslag in artikel 3.28 lid 1 Waterschapswet.&#13;
De bepaling stelt echter verder dat dit alleen geschiedt voor zover bij reglement bepaald.&#13;
Met andere woorden Provinciale Staten blijven beschikken over de mogelijkheid om bij&#13;
reglement de strekking en de omvang van de overdrachtsbevoegdheid vast te stellen.21&#13;
Artikel 3.29 legt de basis van de algemene bevoegdheden van het dagelijks bestuur.&#13;
Dit houdt in de dagelijkse aangelegenheden van het waterschap, uitvoering van de&#13;
besluiten van het algemeen bestuur, tenzij bij het reglement de voorzitter hiermee is&#13;
belast en de voorbereiding van al hetgeen in de vergadering van het algemeen bestuur&#13;
ter overweging en beslissing moet worden gebracht. De overdracht van bevoegdheden&#13;
van het dagelijks bestuur aan een of meer leden van het dagelijks bestuur, tenzij de&#13;
regeling waarop de bevoegdheid steunt zich daartegen verzet, vindt zijn wettelijke basis&#13;
in artikel 3.33 lid 1 van de Waterschapswet. Lid 2 geeft weer dat het hier gaat om een&#13;
mandaatsverhouding hetgeen nogmaals bevestigd wordt in lid 3, waarin het dagelijks&#13;
bestuur met betrekking tot de overgedragen bevoegdheid alle aanwijzingen kan geven&#13;
die het nodig acht. De bevoegdheid van de voorzitter is opgenomen en beschreven in de artikelen 3.39&#13;
tot en met 3.42. Artikel 3.41 geeft de voorzitter ruime bevoegdheid al die maatregelen&#13;
te nemen waartoe het algemeen bestuur en het dagelijks bestuur bevoegd zijn. Dit kan&#13;
plaatsvinden bij dringend of dreigend gevaar maar tevens dienen er omstandigheden te&#13;
zijn die geen voorafgaande bijeenroeping van het algemeen bestuur of het dagelijks&#13;
bestuur gedogen. De voorzitter is volgens artikel 3.42 het algemeen bestuur verantwoording&#13;
verschuldigd voor het door hem gevoerde bestuur, hetgeen een bevestiging vormt&#13;
van reeds in de meeste reglementen opgenomen overeenkomstige bepalingen.&#13;
5. DE WATERSCHAPSBELASTINGEN&#13;
De regeling van waterschapsbelastingen vindt op dit moment nog plaats bij of krachtens&#13;
reglement. Deze bevoegdheid tot belastingheffing berust echter wel indirect op de wet,&#13;
namelijk via de reglementeringsbevoegdheid van de provincie (artikel 98 Provinciewet).&#13;
De bevoegdheden van het waterschap tot heffing en invordering berusten direct&#13;
op de wet, de Bevoegdhedenwet waterschappen. Maar, zoals hierboven reeds gesteld,&#13;
wordt deze wet ingetrokken (artikel 6.2 Waterschapswet). Het toezicht op een en ander&#13;
geschiedt nu op basis van de Keurenwet. Deze wet zal onder de Waterschapswet ook&#13;
komen te vervallen (artikel 6.1), doch de Waterschapswet gaat uit van een zelfde&#13;
toezichtsvorm.&#13;
Het algemeen bestuur is op grond van de Waterschapswet gerechtigd om te besluiten&#13;
tot het invoeren, wijzigen of afschaffen van een waterschapsbelasting (artikel 4.13&#13;
lid 1). In lid 2 van artikel 4.13 leidt deze bevoegdheid tot het vaststellen van een&#13;
belastingverordening, krachtens welke de heffing en de invordering van de belasting&#13;
geschieden. Om de juistheid van de aanslag te kunnen nagaan vermelden de belastingverordening&#13;
en de besluiten tot wijziging of intrekking daarvan in de daartoe leidende&#13;
gevallen de belastingplichtige, het voorwerp van de belasting, het belastbare feit, de&#13;
heffingmaatstaf, het tarief, het tijdstip van ingang van de heffing en hetgeen overigens&#13;
voor de heffing en de invordering van belang is, alsmede het tijdstip van inwerkingtreding&#13;
(artikel 4.14). Ten aanzien van het besluit genoemd in artikel 4.13 lid 1 wordt&#13;
het goedkeuringsvereiste ten tonele gevoerd (artikel 4.15). Het besluit behoeft namelijk&#13;
de goedkeuring van Gedeputeerde Staten. Volgens de memorie van toelichting is de&#13;
betekenis daarvan tweeërlei. 'In de eerste plaats kunnen Gedeputeerde Staten als&#13;
toezichthoudend gezag nagaan of de ter goedkeuring toegezonden verordening voor wat&#13;
betreft de daarin opgenomen omslagen voldoet aan de wet, met inbegrip van de regeling&#13;
van de kostentoedeling in de desbetreffende waterschapsverordening. In de tweede&#13;
plaats is provinciaal toezicht hier gewenst, omdat het tarief van de omslagheffing deel&#13;
uitmaakt van de belastingverordening, die derhalve alleen al om die reden jaarlijks moet&#13;
worden gewijzigd. Dit geeft Gedeputeerde Staten de gelegenheid om jaarlijks de&#13;
gevolgen van de waterschapsbegroting voor de omslagheffing, (...), te bezien'.22 Op&#13;
grond van algemene uitgangspunten die de relatie tussen provincie en waterschappen&#13;
beheersen is in de Waterschapswet gekozen voor handhaving van de bestaande toezichtsvorm (Keurenwet) en niet gekozen voor toezicht door de Kroon, met de&#13;
minister van Binnenlandse Zaken als verantwoordelijke minister, zoals bij belastingverordeningen&#13;
van andere lagere besturen (gemeenten en provincies).&#13;
Met betrekking tot de waterschapsomslag vormt wederom de trits 'belang, betaling,&#13;
zeggenschap' (ook van belang bij de bestuurssamenstelling) het rechtstreekse aanknopingspunt.&#13;
23&#13;
In de memorie van antwoord wordt met betrekking tot artikel 4.19 een toelichting&#13;
gegeven omtrent een wijziging. Gebruikers gebouwd wordt vervangen door twee&#13;
afzonderlijke categorieën namelijk 'ingezetenen' en 'gebruikers bedrijfsgebouwd',&#13;
zodat hierdoor een grotere mate van congruentie ontstaat tussen de categorieën&#13;
zeggenschapsgerechtigden in artikel 2.2 en de categorieën omslagplichtigen in artikel&#13;
4.19.&#13;
Wanneer we artikel 4.19 nauwkeuriger bekijken zien we dat ten eerste een onderscheiding&#13;
wordt gemaakt in hen die krachtens zakelijk recht genot hebben van (hetzij&#13;
ongebouwde, hetzij gebouwde) onroerende goederen (sub a en c) en in hen die krachtens&#13;
zakelijk recht of persoonlijk recht gebruik hebben van (hetzij ongebouwde, hetzij&#13;
gebouwde) onroerende goederen (sub b en e). Daarnaast geeft artikel 4.19 sub b te zien&#13;
dat in de Waterschapswet ook de pachters (ook een categorie zeggenschapsgerechtigden,&#13;
artikel 2.2), voor wie thans een zekere vergoeding voor het eigenaarsaandeel in de&#13;
waterschapslasten is verdisconteerd in de pachtnormen, rechtstreeks in de heffing&#13;
zullen worden betrokken overeenkomstig een directe toedeling van kosten.24 In de&#13;
Handelingen van de Tweede Kamer (noot 25), stelt Eversdij k voor om het pachtnormenbesluit&#13;
zodanig te wijzigen dat in die gebieden, waarin een waterschap overgaat tot het&#13;
heffen van een pachtersomslag, de pachtnorm wordt verminderd met de pachtersomslag.&#13;
De minister accepteert, met enige tegenzin, het amendement van het lid&#13;
Eversdijk c.s. (noot 26). (Zie voor deze acceptatie door de minister, de Handelingen van&#13;
de Tweede Kamer (noot27)).25 2627 28 Tot slot verdient sub d van artikel 4.19 (ingezetenen) de&#13;
aandacht. Met betrekking tot heffing van omslagen, ter bestrijding van kosten die&#13;
verbonden aan de behartiging van taken die het waterschap zijn opgedragen, zijn de&#13;
ingezetenen onder de huidige regelingen als zodanig niet, ook niet indirect, betrokken.&#13;
De memorie van antwoord geeft aan waarom dit in de Waterschapswet wel zal gaan&#13;
plaatsvinden. 'In het licht van het algemeen beginsel 'belang, betaling, zeggenschap'&#13;
kan, waar ingezetenen als categorie van belanghebbenden ingevolge artikel 2.2 in aanmerking kunnen komen voor een aparte vertegenwoordiging in het algemeen&#13;
bestuur een ingezetenenomslag niet ontbreken. Deze kan slechts strekken tot omslag&#13;
van dat deel van de kosten van bepaalde waterschapstaken dat valt toe te delen aan het&#13;
algemeen belang van 'wonen, werken, leven' in het waterschapsgebied, wel te onderscheiden&#13;
van de (klassieke) specifieke belangen bij het genot en gebruik van het&#13;
onroerend goed.'29&#13;
Met betrekking tot de hoogte van het bedrag per ingezetene (de ingezetenen worden&#13;
voor de ingezetenenomslag geïdentificeerd met huishoudens; volgens de memorie van&#13;
antwoord betekent dit, dat per huishouden slechts één omslagplichtige als ingezetene&#13;
wordt aangemerkt) leidt dit tot een te heffen forfaitair bedrag (analoog aan het systeem&#13;
van de verontreinigingsheffing) per wooneenheid (artikel 4.24 legt deze bepaling&#13;
wettelijk vast).&#13;
De artikelen 4.20 tot en met 4.25 geven nadere wettelijke voorschriften ten behoeve&#13;
van de te heffen omslagen per categorie omslagplichtigen.&#13;
De bepalingen in hoofdstuk XVIII, de heffing en invordering van waterschapsbelastingen&#13;
(artikelen 4.26 tot en met 4.50) zijn, volgens de memorie van toelichting,&#13;
ontleend aan de Bevoegdhedenwet waterschappen, die, zoals reeds eerder vermeld, op&#13;
grond van artikel 6.2 Waterschapswet zal worden ingetrokken.30&#13;
6. HET TOEZICHT OP HET WATERSCHAPSBESTUUR&#13;
Het eerste deel van titel V, Het Toezicht, wordt in de memorie van antwoord aangeduid&#13;
met de woorden 'De grondwettelijke opdracht tot regeling'. De regeling van het toezicht&#13;
is namelijk de opdracht die de Grondwet in artikel 133 lid 3 geeft: 'De wet regelt het&#13;
provinciale en overige toezicht op deze besturen. Vernietiging van besluiten van deze&#13;
besturen kan alleen geschieden wegens strijd met het recht of het algemeen belang'. De&#13;
wetgever heeft deze opdracht uitgevoerd in de Waterschapswet.&#13;
Titel V, Het toezicht op het waterschapsbestuur, is ingedeeld in vier hoofdstukken&#13;
(hoofdstuk XIX De goedkeuring van besluiten, hoofdstuk XX Het beroep tegen&#13;
besluiten, hoofdstuk XXI De vernietiging en schorsing van besluiten en hoofdstuk XXII&#13;
Het toezicht op interprovinciale waterschappen).&#13;
De goedkeuring van besluiten, het preventief toezicht, vindt thans voor het grootste&#13;
deel plaats op grond van door Provinciale Staten vastgestelde waterschapsreglementen&#13;
en verordeningen. Daarnaast is in sommige wettelijke bepalingen (artikel 7 Keurenwet,&#13;
artikelen 12 en 33 Waterstaatswet 1900 en artikel 10 Bevoegdhedenwet waterschappen)&#13;
het goedkeuringsvereiste opgenomen.&#13;
Uit de opvattingen in de memorie van toelichting, ten aanzien van deze toezichtsvorm&#13;
bij de Waterschapswet, geven de volgende zinsneden inzicht in de opzet. 'Voor een&#13;
aantal besluiten ligt het echter in de rede dat de wetgever zelf, in verband met de&#13;
wettelijke regeling van het onderwerp van besluitvorming als zodanig, in het toezicht&#13;
voorziet: hetzij in de Waterschapswet (...), hetzij in de Waterstaatswet 1900 hetzij in de&#13;
medebewindswetgeving (...). Voor het overige echter zal de vraag van het toezicht- en dus van de keuze tussen preventief en repressief toezicht- aan het oordeel van&#13;
Provinciale Staten moeten- en ook het beste kunnen- worden overgelaten'.31 Verder&#13;
geeft de memorie van toelichting aan, dat deze keuzevraag, op grond van het feit dat het&#13;
motief voor eventueel preventief toezicht primair zal zijn gelegen in de noodzaak van&#13;
coördinatie en integratie en niet in het creëren van een bijzondere vorm van rechtsbescherming,&#13;
enkel zal betreffen besluiten op het gebied van het operationele waterstaatkundig&#13;
beheer. Resumerend komt de gekozen opzet, zoals de memorie van toelichting&#13;
ook stelt, erop neer dat in artikel 5.1 een begrenzing is aangegeven van de besluiten die&#13;
aan preventief toezicht van Gedeputeerde Staten zijn of kunnen zijn onderworpen.32&#13;
Artikel 5.2 lid 1 geeft de gronden waarop Gedeputeerde Staten, hun met redenen&#13;
omkleed besluit, een besluit van het waterschapsbestuur slechts gedeeltelijk kunnen&#13;
goedkeuren of aan dat besluit zelfs goedkeuring kunnen onthouden, namelijk wegens&#13;
strijd met het recht of het algemeen belang. De rechtsbescherming tegen beslissingen&#13;
van Gedeputeerde Staten is als volgt geregeld (artikel 5.4, eerste lid): 'Tegen de&#13;
beslissing van Gedeputeerde Staten kunnen het waterschapsbestuur en andere belanghebbenden&#13;
bij de kroon beroep instellen'.33&#13;
Lid 4 van artikel 5.4 geeft, naar aanleiding van een opmerking van de leden van de&#13;
PvdA-fractie, in het voorlopig verslag, een omschrijving van het begrip 'belanghebbenden'&#13;
die aansluit op elders gegeven omschrijvingen zoals in de Wet op de Waterhuishouding.&#13;
34 Met betrekking tot het instellen van administratief beroep door belanghebbenden&#13;
bij Gedeputeerde Staten kan dit, volgens artikel 5.6 lid 1, alleen tegen:&#13;
a. de in artikel 5.1 bedoelde, niet aan goedkeuring van Gedeputeerde Staten onderwor&#13;
pen, besluiten omtrent de regeling van de waterbeheersing of tot de aanleg of verbete&#13;
ring van waterstaatswerken;&#13;
b. de in artikel 3.23, tweede lid, bedoelde besluiten betreffende de legger (de legger&#13;
waarin onderhoudsplichtigen of onderhoudsverplichtingen worden aangewezen, T.Z.);&#13;
c. de in artikel 3.25, eerste lid, bedoelde besluiten betreffende de vaststelling of&#13;
wijziging van een keur.&#13;
Artikel 5.8 geeft de mogelijkheid aan tot het instellen van kroonberoep door het&#13;
waterschapsbestuur en andere belanghebbenden tegen beslissingen van Gedeputeerde&#13;
Staten ingevolge op grond van artikel 5.6 lid 1 ingesteld beroep. Echter met dien&#13;
verstande dat dit alleen geldt voor de onderdelen a en c (zie hierboven) uit artikel 5.6&#13;
lid 1, omdat deze besluiten (besluiten op het gebied van het operationele waterstaatkundig&#13;
beheer) ten eerste niet als beschikkingen in de zin van de Wet-Arob kunnen&#13;
worden aangemerkt (memorie van toelichting, pagina 94) en ten tweede het karakter van&#13;
besluit van algemene strekking dragen (keuren) (memorie van antwoord, pagina 73).35 Voor onderdeel b (zie hierboven) van het artikel 5.6 lid 1 gaat deze beroepsprocedure&#13;
niet op. Voor dergelijke besluiten wordt geen kroonberoep open gesteld. Voor belanghebbenden&#13;
staat (slechts) de rechtsgang naar de arob-rechter open.&#13;
Tot slot wil ik nog ingaan op het repressief toezicht (vernietiging en schorsing) op de&#13;
besluiten van het waterschapsbestuur door Gedeputeerde Staten (artikelen 5.9 tot en&#13;
met 5.15 Waterschapswet). Voor het repressief toezicht gelden thans de artikelen 22 e.v.&#13;
van de Waterstaatswet 1900, op grond waarvan alle besluiten en verordeningen die niet&#13;
krachtens wet of provinciale verordening aan goedkeuring van Gedeputeerde Staten&#13;
zijn onderworpen door hen kunnen worden geschorst of vernietigd. De Waterschapswet&#13;
geeft in artikel 6.3 lid 1 sub d de volgende bepaling: 'De artikelen 22 tot en met 32 (van&#13;
de Waterstaatswet 1900, T.Z.), met het daarboven geplaatste opschrift "§10. Vernietiging&#13;
en schorsing van verordeningen of besluiten der besturen van waterschappen,&#13;
veenschappen en veenpolders" vervallen'. De bepalingen uit de Waterschapswet onder&#13;
het hoofdstuk XXI De vernietiging en schorsing van besluiten, zullen als vervangende&#13;
regelingen gaan optreden.&#13;
In de Waterschapswet geeft artikel 5.9, eerste lid de gronden weer waarop de besluiten&#13;
van het waterschapsbestuur door Gedeputeerde Staten kunnen worden vernietigd. Deze&#13;
veraietigingsgronden zijn overgenomen van artikel 133 lid 3 Grondwet. De gronden&#13;
zijn 'strijd met het recht of strijd met het algemeen belang'. Gedeputeerde Staten&#13;
bezitten tevens de mogelijkheid om, hangende het onderzoek of er reden is tot&#13;
vernietiging van een besluit van het waterschapsbestuur over te gaan, het omstreden&#13;
besluit te schorsen. Naast de wettelijke toetsingscriteria met betrekkirig tot de vernietiging&#13;
van besluiten van het waterschapsbestuur in artikel 5.9 lid 1, geven de andere&#13;
artikelen binnen hoofdstuk XXI, 'De vernietiging en schorsing van besluiten', verdere&#13;
waarborgen rond de procedure van het repressief toezicht door Gedeputeerde Staten.&#13;
Deze houden onder andere in: 'voorschriften omtrent de te volgen procedures en de in&#13;
acht te nemen termijnen', 'de mogelijkheid van beroep op de kroon tegen de beslissing&#13;
van Gedeputeerde Staten tot vernietiging' (hangende dit beroep het besluit van&#13;
rechtswege geschorst, tenzij opgeheven bij koninklijk besluit, artikel 5.15 lid 2) en&#13;
'regeling van de rechtsgevolgen van schorsing en vernietiging'.&#13;
7. OVERGANGSBEPALINGEN EN SLOTBEPALINGEN&#13;
In de artikelen 6.1 tot en met 6.16 worden de overgangsbepalingen en slotbepalingen&#13;
van de Waterschapswet gegeven. Naast bepalingen waarin een wijziging van een&#13;
bepaalde wet c.q. wetsartikel wordt aangekondigd, bijvoorbeeld, de reeds genoemde,&#13;
wijziging in artikel 19 van de Pachtwet, of de wijzigingen c.q. de veranderingen in de&#13;
Waterstaatswet 1900, worden ook twee wetten ingetrokken. We hebben dit al enkele&#13;
malen eerder aangehaald, de Keurenwet en de Bevoegdhedenwet waterschappen zullen&#13;
worden ingetrokken als de Waterschapswet inwerking zal treden (artikel 6.1 en 6.2).&#13;
Rest mij nog één opmerking omtrent de overgangsbepalingen. Artikel 6.5 stelt dat de&#13;
reeds vóór de datum van de inwerkingtreding van deze wet bij of krachtens reglement&#13;
of andere provinciale verordening dan wel bij verordening van het waterschap gestelde&#13;
regels omtrent heffing en invordering van waterschapsbelastingen worden geacht te zijn vastgesteld krachtens deze wet. Bij het inwerkingtreden behoudt de dan geldende&#13;
belastingregeling zijn wettelijk basis.&#13;
Artikel 6.16 geeft ten slotte een laatste bepaling: 'Deze wet kan worden aangehaald&#13;
als Waterschapswet', maar dit was u reeds duidelijk.</content><legacyfootnotes>1. Inleidend artikel (Inleiding) van prof. mr. J.G. Steenbeek in Waterschapsbelangen nummer 1, 1991,&#13;
pagina 11-12.&#13;
2. Ik ga hier niet in op andere verschillen tussen provincies en gemeenten enerzijds en waterschappen anderzijds,&#13;
zoals de onderscheiding in territoriale decentralisatie (provincies en gemeenten) en functionele en territoriale&#13;
decentralisatie (waterschappen). Zie hiervoor speciaal de dissertatie van J.T. van den Berg, Waterschap en&#13;
functionele decentralisatie, Alphen aan den Rijn 1982.&#13;
3. Hierbij kan men onder andere aan de volgende taken denken, zoals weg- en vaarwegbeheer.&#13;
4. Zie het artikel van O. van der Heide, Inleidende bepalingen, in Waterschapsbelangen nummer 2, 1991,&#13;
pagina 43 -45.&#13;
5. O. van der Heide, a.w., pagina 45.&#13;
6. Regels met betrekking tot de waterschappen (Waterschapswet). Memorie van toelichting, Tweede Kamer,&#13;
vergaderjaar 1986 - 1987,19 995, nummer 3, pagina 12.&#13;
7. Zie voor een uitvoerige behandeling van aspecten omtrent bestuur der waterschappen O. van der Heide in Het&#13;
waterschap recht en werking, onder redactie van B. de Goede, J.H.M. Kienhuis, H. van der Linden en J.G.&#13;
Steenbeek, Deventer 1982, pagina 133 e.v.&#13;
8. In grote lijnen behelzen deze categorieën: eigenaren ongebouwde en gebouwde onroerende goederen, pachters,&#13;
ingezetenen en gebruikers van bedrijfsruimte.&#13;
9. Memorie van toelichting, Tweede Kamer, vergaderjaar 1986 - 1987, 19 995, nummer 3, pagina 25.&#13;
10. A. van Hall, Ontwikkelingen in het waterbeheer, Bestuur, maandblad voor Overheidskunde, oktober 1990,&#13;
pagina 238.&#13;
11. Zie omtrent deze aspecten de opmerkingen van K.F.H. Schorer in De ontwerp-Waterschapswet na de memorie&#13;
van antwoord in Waterschapsbelangen, nummer 11, 1989, pagina 336.&#13;
12. Regels met betrekking tot waterschappen (Waterschapswet). Nota naar aanleiding van het eindverslag, Tweede&#13;
Kamer, vergaderjaar 1989 - 1990, 19 995, nummer 13, pagina 19.&#13;
13. Zie wederom nota naar aanleiding van het eindverslag, Tweede Kamer, Vergaderjaar 1989 - 1990, 19 995,&#13;
nummer 13, pagina 19.&#13;
14. A. van Hall, a.w. (noot 9), pagina 238.&#13;
15. Nota naar aanleiding van het eindverslag, Tweede Kamer, vergaderjaar 1989 - 1990, 19 995, nummer 13,&#13;
pagina 19.&#13;
16. Artikel 2.20 geeft aan dat het dagelijks bestuur een register bijhoudt waarin worden opgenomen zij die blijkens&#13;
het kadaster behoren tot de categorie van belanghebbenden, bedoeld in artikel 2.2, tweede lid, onderdeel a, zij die&#13;
blijkens de gegevens van de grondkamer als pachter met een door de grondkamer goedgekeurde pachtover&#13;
eenkomst behoren tot de categorie van belanghebbenden, bedoeld in artikel 2.2, tweede lid, onderdeel b en zij die&#13;
blijkens het kadaster behoren tot de categorie van belanghebbenden, bedoeld in artikel 2.2, tweede lid,&#13;
onderdeel c.&#13;
17. Voor een toelichting op de bevoegdheid en taken van de besturen der waterschappen verwijs ik wederom naar&#13;
O. van der Heide, a.w., pagina 150 e.v.&#13;
18. Bij of krachtens het reglement kunnen, ter behartiging van taken die het waterschap zijn opgedragen, binnen&#13;
het gebied van het waterschap afdelingen worden ingesteld. (Zie artikel 2.43 Waterschapswet).&#13;
19. Memorie van toelichting, Tweede Kamer, vergaderjaar 1986 -1987,19 995, nummer 3, pagina 57.&#13;
20. Memorie van toelichting, Tweede Kamer, vergaderjaar 1986 - 1987, 19 995, nummer 3, pagina 57.&#13;
21. Zie de voorbeelden omtrent deze delegatie van regelingsbevoegdheid gegeven in, memorie van toelichting,&#13;
Tweede Kamer, vergaderjaar, 1986 - 1987,19 995, nummer 3, pagina 68.&#13;
22. Memorie van toelichting, Tweede Kamer, vergaderjaar 1986 - 1987,19 995, nummer 3, pagina 80.&#13;
23. Memorie van toelichting, Tweede Kamer, vergaderjaar 1986 -1987,19 995, nummer 3, pagina 81.&#13;
24. Memorie van antwoord, Tweede Kamer, vergaderjaar 1988 - 1989, 19 995, nummer 6, pagina 56.&#13;
25. Handelingen, Tweede Kamer, vergaderjaar 1990 -1991, TK 22,13 november 1990, pagina 1225.&#13;
26. Regels met betrekking tot waterschappen (Waterschapswet). Tweede Kamer, vergaderjaar 1990 -1991,19 995,&#13;
nummer 41, pagina 1 -2.&#13;
27. Handelingen, Tweede Kamer, vergaderjaar 1990 - 1991, TK 23, 14 november 1990, pagina 1331.&#13;
28. De toelichting op het amendement van het lid Eversdijk c.s., waarin artikel 6.10 (wijzigingen op grond van de&#13;
Waterschapswet in de Pachtwet) een aanvulling krijgt met betrekking tot een eventuele pachtersomslag, luidt als&#13;
volgt: 'De in het wetsvoorstel opgenomen integrale doorberekening aan de pachter van de aan de verpachter&#13;
opgelegde waterschapslasten (zie het voorgestelde nieuwe art. 14a Pachtwet), strookt niet met de geest van de trits:&#13;
belang, betaling, zeggenschap. De verpachter houdt in die opzet immers geen financieel belang bij de hoogte van&#13;
de aan hem opgelegde waterschapslasten. Het verdient de voorkeur het Pachtnormenbesluit zodanig aan te passen&#13;
dat in waterschappen waar een pachtersomslag wordt ingevoerd, de normen worden verlaagd met een (desgewenst&#13;
naar grondsoort gedifferentieerd) forfaitair bedrag dat correspondeert met het nader te berekenen 'gebruikersdeel'&#13;
van de huidige gemiddelde waterschapslasten ongebouwd. Het voorgestelde nieuwe artikel 14a Pachtwet is&#13;
hierdoor overbodig. Wél moet artikel 19 Pachtwet worden aangepast, teneinde bij invoering van de pachtersomslag&#13;
in een waterschap, wijziging van de pachtprijs mogelijk te maken'.&#13;
29. Memorie van antwoord, Tweede Kamer, vergaderjaar 1988 - 1989, 19 995, nummer 6, pagina 57 - 58.&#13;
30. Memorie van toelichting, Tweede Kamer, vergaderjaar 1986 -1987, 19 995, nummer 3, pagina 88.&#13;
31. Memorie van toelichting, Tweede Kamer, vergaderjaar 1986 - 1987, 19 995, nummer 3, pagina 91 - 92.&#13;
32. Deze begrenzing behelst volgens artikel 5.1, besluiten van het waterschapsbestuur die betrekking hebben op&#13;
de regeling van de waterbeheersing en de besluiten van dat bestuur tot de aanleg en verbetering van waterstaats&#13;
werken door het waterschap, buiten de bij de wet aangewezen besluiten, voor zover zulks bij reglement is bepaald.&#13;
33. Op grond van de Tijdelijke wet Kroongeschillen houdt dit in dat belanghebbenden, anders dan het waterschaps&#13;
bestuur, wanneer het gaat om besluiten andere dan besluiten van algemene strekking, bij de Afdeling geschillen van&#13;
bestuur van de Raad van State (artikel 1 T.W.K.) terecht komen.&#13;
34. Regels met betrekking tot de waterschappen (Waterschapswet). Voorlopig verslag, Tweede Kamer,&#13;
vergaderjaar 1987 - 1988, 19 995, nummer 5, pagina 52.&#13;
35. In de memorie van antwoord wordt op pagina 73 de memorie van toelichting gecorrigeerd door in artikel 58,&#13;
naar aanleiding van het advies van de Raad van State, op te nemen welke besluiten wél voor kroonberoep openstaan.&#13;
</legacyfootnotes><footnotes><footnote/></footnotes><auteurs>Mr. drs. Th.J.A. Zijlmans</auteurs><published>1991-05-01 00:00:00</published><modified>1991-05-01 00:00:00</modified><editiondate>1991-05-01</editiondate><htmlpath>https://denhollander.info/artikel/6196</htmlpath></article>
</articles></edition>
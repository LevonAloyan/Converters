<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2006</searchword><id>4059</id><udhid>UDH:TvAR/4059</udhid><titel>Wetgeving en literatuur</titel><searchwords><searchword>TvAR 6/2006</searchword><searchword>UDH:TvAR/4059</searchword></searchwords><attachments><attachment><name>2006_nr 6_Wetgeving_Bezemer.pdf</name><extention>pdf</extention><url>https://denhollander.info/download/4018/ci</url></attachment></attachments><inleiding>Pacht&#13;
&#13;
Voortgang pachtbeleid&#13;
Bij brief van 31 maart 2006 reageert de minister&#13;
van Justitie op een brief van de Vaste Kamercommissie&#13;
voor LNV inzake het pachtdossier&#13;
(TK 2005-2006, 30 448, nr. 6). De betrokken&#13;
bewindslieden kregen het verzoek zo snel&#13;
mogelijk na het verschijnen van het rapport&#13;
van de Commissie Van Hall (Pachtnormenbesluit)&#13;
een kabinetsstandpunt naar de Tweede&#13;
Kamer te sturen, zodat dit kan worden betrokken&#13;
bij het verslag bij het wetsvoorstel. De&#13;
minister dringt er bij de Kamer op aan vooral&#13;
niet te wachten met de vaststelling van het verslag.&#13;
Het rapport van de commissie wordt eind&#13;
april verwacht en het kabinetsstandpunt zal pas&#13;
in juni naar de Kamer worden gestuurd. Pachtnormenbesluit&#13;
en wetsvoorstel kunnen volgens&#13;
de minister gescheiden worden behandeld.&#13;
&#13;
Literatuur: wetsvoorstel Pacht&#13;
G.M.F. Snijders beschrijft in het WPNR van&#13;
22 april 2006 het recentelijk aanhangig gemaakte&#13;
wetsvoorstel Pacht. Snijders vreest dat&#13;
slechts een beperkt aantal bepalingen uit het&#13;
wetsvoorstel straks in de praktijk gebruikt zal&#13;
worden. De meeste nieuwe pachtovereenkomsten&#13;
zullen betrekking hebben op los land,&#13;
meestal in de vorm van een geliberaliseerde&#13;
pachtovereenkomst, wellicht met een duur&#13;
van maximaal 6 jaar om aan pachtprijsbeheersing&#13;
te ontkomen. Snijders werpt de vraag op&#13;
waarom de geliberaliseerde pacht tot los land&#13;
beperkt moet blijven en niet kan worden toegepast&#13;
op gebouwen en complexen van grond&#13;
en gebouwen. Hij doelt hiermee onder meer&#13;
op de glastuinbouw, waar grote behoefte&#13;
bestaat aan flexibel grondgebruik en pachtprijsbeheersing&#13;
er minder toe doet. In het huidige&#13;
voorstel kan de geliberaliseerde pacht&#13;
hier geen toepassing vinden, omdat een perceel&#13;
met een kas nu eenmaal niet onder de&#13;
definitie van los land valt.&#13;
G.M.F. Snijders, ‘Het wetsvoorstel Pacht; een&#13;
‘nieuwe’ titel in het BW?’, WPNR 22 april&#13;
2006/nr. 6663, p. 315-320</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2006-06-01 00:00:00</published><modified>2006-06-01 00:00:00</modified><editiondate>2006-06-01</editiondate><htmlpath>https://denhollander.info/artikel/4059</htmlpath></article>
</articles></edition>
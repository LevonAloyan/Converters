<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2004</searchword><id>3730</id><udhid>UDH:TvAR/3730</udhid><titel>De Greef / Kruithof (TvAR 2004/5230)</titel><searchwords><searchword>TvAR 7/8/2004</searchword><searchword>TvAR 2004/5230</searchword><searchword>UDH:TvAR/3730</searchword></searchwords><attachments><attachment><name>2004_nr 78_Rechtspraak_5230.pdf</name><extention>pdf</extention><url>https://denhollander.info/download/3726/ci</url></attachment></attachments><inleiding>[Pachtwet art. 1, 11]&#13;
&#13;
Welk gebruik is bij het aangaan van de&#13;
overeenkomst dan wel op enig later tijdstip&#13;
uitdrukkelijk of stilzwijgend overeengekomen?&#13;
In eerder geding daaromtrent&#13;
bewijs opgedragen aan pretense pachter,&#13;
met terugwijzing naar de pachtkamer van&#13;
het kantongerecht.&#13;
Ten aanzien van de vraag wat bij het maken&#13;
van de afspraak ten aanzien van het gebruik&#13;
is overeengekomen is geen enkel bewijs&#13;
bijgebracht. Erkend is voorts dat daarna ter&#13;
zake niets meer tussen partijen is afgesproken.&#13;
Bij aangaan van de overeenkomst kennelijk&#13;
een huurovereenkomst bedoeld. Het toen&#13;
van een derde overgenomen gebruik betrof&#13;
pension voor en africhting van paarden alsmede&#13;
lesgeven aan ruiters; bedoeld gebruik&#13;
werd daarna voortgezet. In begin ter plaatse&#13;
tevens werkzaamheden aan oude auto’s.&#13;
Gebruiker had destijds een baan elders&#13;
voor 32 uur per week. Bij een en ander komt&#13;
dat niet is aangetoond dat sprake was van&#13;
gebruik met economisch oogmerk.&#13;
Conclusie: niet bewezen dat gebruik voor&#13;
landbouwkundige doeleinden is overeengekomen.</inleiding><content>ARREST IN DE ZAAK VAN:&#13;
Aalt Hendrik de Greef, wonende te&#13;
Hoevelaken,&#13;
appellant in het principaal hoger beroep,&#13;
geïntimeerde in het incidenteel hoger beroep,&#13;
procureur: mr. J.M. Bosnak,&#13;
tegen&#13;
Marinus Gerrit Hendrik Kruithof, wonende&#13;
te Leusden,&#13;
geïntimeerde in het principaal hoger beroep,&#13;
appellant in het incidenteel hoger beroep,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te&#13;
Amersfoort respectievelijk de pachtkamer in&#13;
de sector kanton van de rechtbank Utrecht,&#13;
locatie Amersfoort, heeft op 21 november&#13;
2000 respectievelijk 19 februari 2002 tussen&#13;
partijen vonnis gewezen welke vonnissen in&#13;
fotokopie aan dit arrest zijn gehecht en naar&#13;
de inhoud waarvan wordt verwezen.&#13;
2 Het geding in hoger beroep&#13;
2.1 Appellant in het principaal hoger beroep&#13;
– hierna ook te noemen: De Greef – is bij&#13;
exploot van 7 maart 2002, met gelijktijdige&#13;
dagvaarding van geïntimeerde in het principaal&#13;
hoger beroep – hierna ook te noemen:&#13;
Kruithof – voor dit hof, in hoger beroep&#13;
gekomen van voormelde vonnissen.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende, Kruithof alsnog&#13;
niet-ontvankelijk zal verklaren in de door hem&#13;
ingestelde vordering in conventie, althans&#13;
deze vordering zal afwijzen, met veroordeling&#13;
van Kruithof in de proceskosten van beide&#13;
instanties.&#13;
2.3 Bij memorie van antwoord is verweer&#13;
gevoerd en zijn voorts in incidenteel hoger&#13;
beroep na te melden grieven aangevoerd, een&#13;
en ander met conclusie dat het hof de vonnissen,&#13;
waarvan beroep, zal bekrachtigen met&#13;
uitzondering van de beslissingen ten aanzien&#13;
van de ingebruikgeving van het perceel kadastraal&#13;
bekend gemeente Stoutenberg, sectie I,&#13;
nummer 597, en de bepaling van de pachtprijs,&#13;
bedoelde vonnissen in zoverre zal vernietigen&#13;
en ter zake zal bepalen dat Kruithof&#13;
dit perceel vanaf 1 juli 1992 in gebruik heeft&#13;
gekregen, voorts zal bepalen dat partijen een&#13;
pachtprijs van ƒ 400,– per maand zijn overeengekomen,&#13;
zulks met veroordeling van De&#13;
Greef in de proceskosten van, naar het hof&#13;
begrijpt, het principaal en het incidenteel&#13;
hoger beroep.&#13;
2.4 Bij memorie van antwoord in het incidenteel&#13;
appèl heeft De Greef het door Kruithof in&#13;
dat appèl aangevoerde bestreden, met conclusie&#13;
dat het hof laatstgenoemde daarin nietontvankelijk&#13;
zal verklaren, althans dat beroep&#13;
zal afwijzen, met veroordeling van Kruithof&#13;
in de kosten van het incidenteel hoger beroep.&#13;
2.5 Ter zitting van het hof van 9 december&#13;
2002 heeft Kruithof nog een aantal stukken in&#13;
het geding gebracht, waarna partijen op die&#13;
zitting hun standpunt hebben doen bepleiten,&#13;
Kruithof door mr E.A. Prins, advocaat te&#13;
Utrecht, en De Greef door mr D.M.H.M. van&#13;
Dijk, advocaat te Arnhem, beiden mede aan&#13;
de hand van pleitnotities.&#13;
2.6 Tenslotte is arrest bepaald.&#13;
3 De grieven&#13;
3.1 De grieven in het principaal hoger beroep&#13;
luiden:&#13;
I. Ten onrechte heeft de pachtkamer van het&#13;
kantongerecht geoordeeld dat de litigieuze&#13;
percelen grond met schuren aan Kruithof in&#13;
gebruik zijn gegeven ter uitoefening van de&#13;
landbouw en dat Kruithof in de hem gegeven&#13;
bewijsopdracht is geslaagd (vonnis 21 november&#13;
2000).&#13;
II. Ten onrechte overweegt de pachtkamer&#13;
van het kantongerecht dat De Greef wist of&#13;
kon weten dat Kruithof de grond en de schuren&#13;
mede nodig had voor zijn paardenfokkerij&#13;
(vonnis 21 november 2000).&#13;
III. Ten onrechte heeft de pachtkamer van het&#13;
kantongerecht geoordeeld dat de door de&#13;
getuigen genoemde werkzaamheden als uitoefening&#13;
van de landbouw moeten worden aangemerkt&#13;
en dat uit de verklaring van Kruithof&#13;
zelf blijkt van een zodanige omvang van de&#13;
activiteiten dat niet van recreatieve bezigheden&#13;
kan worden gesproken. Ten onrechte&#13;
acht de pachtkamer van belang dat Kruithof&#13;
de opstallen ingrijpend heeft verbouwd en&#13;
(lees:) in aanpassing van de percelen weiland&#13;
heeft geïnvesteerd (vonnis 21 november 2000).&#13;
IV. Ten onrechte heeft de pachtkamer van het&#13;
kantongerecht geoordeeld dat de overeengekomen&#13;
tegenprestatie mede gold voor het perceel&#13;
kadastraal bekend gemeente Stoutenberg,&#13;
sectie I, nummer 597 (vonnis 21 november&#13;
2000).&#13;
V. Ten onrechte heeft de pachtkamer in de&#13;
sector kanton van de rechtbank de vordering&#13;
tot schriftelijke vastlegging van de mondelinge&#13;
pachtovereenkomst toegewezen en De Greef&#13;
veroordeeld in de kosten van de procedure&#13;
(vonnis 19 februari 2002).&#13;
3.2 De grieven in het incidenteel hoger beroep&#13;
luiden:&#13;
A. Ten onrechte heeft de pachtkamer van het&#13;
kantongerecht geoordeeld dat Kruithof perceel&#13;
no. 597 later dan 1 juli 1992 in gebruik&#13;
heeft gekregen.&#13;
B. Ten onrechte heeft de pachtkamer in de&#13;
sector kanton van de rechtbank geoordeeld&#13;
dat (lees:) de in de pachtovereenkomst overeengekomen&#13;
vergoeding op ƒ 800,– per maand&#13;
moet worden gesteld.&#13;
4 De vaststaande feiten&#13;
Voor de in hoger beroep vaststaande feiten en&#13;
omstandigheden verwijst het hof naar hetgeen&#13;
daaromtrent in zijn eerder tussen partijen&#13;
gewezen arrest van 8 juli 1997 onder punt 5 is&#13;
vermeld.&#13;
5 Beoordeling van het geschil in&#13;
hoger beroep&#13;
5.1 In zijn arrest van 8 juli 1997 heeft het hof&#13;
onder meer overwogen:&#13;
– dat als ten processe vaststaand moet worden&#13;
aangenomen dat de ingebruikgeving en&#13;
-neming van de litigieuze schuren met althans&#13;
een deel van het weiland in geschil is geschied&#13;
met ingang van 1 juli 1992;&#13;
– dat het erom gaat welk gebruik van de&#13;
onderhavige grond en opstallen bij het aangaan&#13;
van de overeenkomst dan wel op enig&#13;
later tijdstip uitdrukkelijk of stilzwijgend tussen&#13;
partijen is overeengekomen;&#13;
– dat niet ter zake doet welk gebruik Kruithof&#13;
eventueel in afwijking daarvan eenzijdig van&#13;
het litigieuze object is gaan maken, tenzij De&#13;
Greef een dergelijk gebruik naderhand jegens&#13;
Kruithof heeft aanvaard en dat gebruik op&#13;
grond daarvan als tussen partijen overeengekomen&#13;
moet worden aangemerkt.&#13;
Het hof volhardt bij deze overwegingen en de&#13;
vraag of Kruithof is geslaagd in de hem gegeven&#13;
opdracht om te bewijzen dat de grond en&#13;
schuren in geschil door De Greef aan hem in&#13;
gebruik zijn gegeven ter uitoefening van de&#13;
landbouw moet tegen de achtergrond daarvan&#13;
worden bezien en beoordeeld.&#13;
5.2 Uit het ten processe aangevoerde volgt dat&#13;
het tussen partijen overeengekomene berust&#13;
op overleg tussen hen in juni 1992. Na de toen&#13;
gemaakte afspraken is er, zoals Kruithof ook&#13;
zelf als getuige verklaart, geen overleg over&#13;
het gebruik meer geweest.&#13;
5.3 Geen van de verschillende getuigen is bij&#13;
het in juni 1992 tussen partijen gevoerde overleg&#13;
aanwezig geweest en geen van hen verklaart&#13;
uit anderen hoofde op de hoogte te zijn&#13;
van het toen verhandelde en/of afgesprokene.&#13;
5.4 Het onderhavige geding tussen partijen is&#13;
aangevangen bij dagvaarding van 16 februari&#13;
1995 en tussen hen was toen al sinds augustus&#13;
1994 voor de kantonrechter een ander geding&#13;
aan de gang, waarbij De Greef ontbinding&#13;
wegens wanprestatie vorderde van de naar zijn&#13;
oordeel tussen partijen gesloten huurovereenkomst.&#13;
In elk geval sinds laatstgenoemd tijdstip&#13;
stelt De Greef zich in rechte tegenover&#13;
Kruithof uitdrukkelijk op het standpunt dat&#13;
het tussen hen overeengekomene niet als een&#13;
pachtovereenkomst kan worden aangemerkt.&#13;
Van een stilzwijgende overeenstemming tussen&#13;
partijen over een wijziging van de aard&#13;
van de overeenkomst kan mitsdien sinds&#13;
augustus 1994 geen sprake meer zijn geweest&#13;
en hetzelfde geldt voor de vraag of een eventuele&#13;
eenzijdige wijziging in het gebruik door&#13;
Kruithof geacht kan worden van de zijde van&#13;
De Greef te zijn aanvaard.&#13;
5.5 Het vorenstaande brengt mee dat het hof&#13;
met betrekking tot de vraag of Kruithof erin&#13;
geslaagd is te bewijzen dat het onderhavige&#13;
object door De Greef aan hem in gebruik is&#13;
gegeven ter uitoefening van de landbouw&#13;
moet vaststellen wat de aard van de overeenkomst&#13;
was ten tijde van het aangaan daarvan&#13;
in juni 1992, alsmede of De Greef geacht moet&#13;
worden een eventuele eenzijdige wijziging&#13;
van het gebruik door Kruithof in de periode&#13;
van juni 1992 tot augustus 1994 te hebben&#13;
aanvaard.&#13;
5.6 Ten aanzien van de tussen partijen&#13;
gemaakte afspraak van juni 1992 heeft Kruithof&#13;
geen enkel bewijs bijgebracht inzake wat&#13;
daarbij ten aanzien van het gebruik van land&#13;
en opstallen c.a. is overeengekomen.&#13;
Zoals reeds overwogen, heeft hij voorts erkend&#13;
dat daarna ter zake niets meer tussen partijen&#13;
is afgesproken.&#13;
5.7 Met betrekking tot de aard van de overeenkomst&#13;
zoals deze in juni 1992 tussen partijen&#13;
is totstandgekomen, let het hof voorts op&#13;
de volgende feiten en omstandigheden:&#13;
a. De Greef heeft in juni 1992 kennelijk&#13;
bedoeld een huurovereenkomst aan te gaan,&#13;
gelet op het toen door of namens hem opgemaakte&#13;
schriftelijke stuk met de benaming&#13;
“huurovereenkomst”.&#13;
b. De grond en opstallen in geschil waren&#13;
– zulks met uitzondering van perceel A 597 –&#13;
tot juli 1992 in gebruik (bij Heuseveldt) als&#13;
huurobject met als gebruiksdoel pension voor&#13;
paarden, africhting van paarden en lesgeven&#13;
aan ruiters. Getuige Heuseveldt verklaart dat&#13;
De Greef het goedvond dat Kruithof dit&#13;
gebruik overnam.&#13;
c. Uit de verklaringen van meerdere getuigen&#13;
(Van der Laan, Dijxhoorn, Smits-de Greef,&#13;
Van Ravenhorst, De Greef-van Ravenhorst,&#13;
Roele, Smits) volgt dat ter plaatse paarden van&#13;
derden werden gestald, daarop ter plaatse werd&#13;
gereden en dat er les werd gegeven, zulks&#13;
reeds ten tijde dat Heuseveldt nog huurder was&#13;
en dat dit doorging nadat Kruithof gebruiker&#13;
was geworden.&#13;
d. In een aantal getuigenverklaringen (Van der&#13;
Laan, Van Ravenhorst, De Greef-van Ravenhorst,&#13;
Smits) wordt aangegeven dat in de&#13;
beginperiode ter plaatse oude auto’s stonden,&#13;
waaraan werd gesleuteld.&#13;
e. Kruithof had, naar hij als getuige heeft verklaard,&#13;
in juli 1992 een baan als productiemedewerker&#13;
in een tapijtfabriek van 32 uur&#13;
per week.&#13;
5.8 Bij het vorenstaande komt dat Kruithof,&#13;
hoewel hij op grond van zijn eigen stellingen&#13;
geacht moet worden daartoe in staat te zijn en&#13;
hij daartoe van de zijde van De Greef ook&#13;
herhaaldelijk is uitgenodigd, niet heeft aangetoond&#13;
of aannemelijk gemaakt dat bij de&#13;
aanvang van de tussen partijen gesloten overeenkomst&#13;
of later in de periode tot augustus&#13;
1994 sprake is geweest van een gebruik met&#13;
een economisch oogmerk. Met name heeft hij&#13;
geen boekhoudoverzichten o.d. in het geding&#13;
gebracht noch andere stukken waaruit blijkt&#13;
dat sprake was van een gebruik met een meer&#13;
dan zeer geringe financiële betekenis. Ter&#13;
zitting van het hof heeft Kruithof ter zake&#13;
verklaard dat er destijds contact met de belastingdienst&#13;
is geweest over het al dan niet moeten&#13;
opmaken van een boekhoudoverzicht en&#13;
dat toen van die zijde is gezegd dat dit niet&#13;
nodig was in verband met de omstandigheid&#13;
dat Kruithof een part-time baan elders had.&#13;
Naar het oordeel van het hof kan dit echter&#13;
niet anders geduid worden dan als een aanwijzing&#13;
dat sprake was van niet meer dan als&#13;
hobby aan te merken activiteiten. Bovendien&#13;
blijkt eruit dat er toen dus helemaal geen&#13;
boekhoudoverzichten werden opgemaakt.&#13;
5.9 Al het vorenoverwogene, tezamen en in&#13;
onderling verband bezien, leidt het hof tot de&#13;
conclusie dat in juli 1992 geen sprake was van&#13;
gebruik van de grond en opstallen c.a. in&#13;
geschil ter uitoefening van de landbouw als&#13;
bedoeld in artikel 1, lid 1 sub d, van de Pachtwet,&#13;
althans dat zulks door Kruithof niet is&#13;
bewezen.&#13;
5.10 Uit de diverse getuigenverklaringen, voorzover&#13;
deze betrekking hebben op feiten en&#13;
omstandigheden uit de periode juni 1992-&#13;
augustus 1994, valt naar het oordeel van het&#13;
hof voorts niet af te leiden dat de aard van het&#13;
gebruik door Kruithof in die periode anders is&#13;
geworden dan in juli 1992, laat staan dat met&#13;
zulk een wijziging door De Greef is ingestemd&#13;
of zulk een wijziging door laatstgenoemde&#13;
stilzwijgend is aanvaard.&#13;
5.11 Kruithof heeft mitsdien het hem in ’s hofs&#13;
arrest van 8 juli 1997 onder a opgedragen&#13;
bewijs niet geleverd.&#13;
5.12 Aan het vorenstaande doet niet af dat&#13;
Kruithof (met toestemming van De Greef)&#13;
diverse wijzigingen en verbeteringen aan grond&#13;
en opstallen heeft aangebracht of doen aanbrengen&#13;
en deze voor zijn rekening heeft&#13;
genomen. Immers deze omstandigheid, voor&#13;
zover daarvan al sprake is geweest in de periode&#13;
tot augustus 1994, past evenzeer in een&#13;
recreatief of hobbymatig gebruik als in een&#13;
gebruik ter uitoefening van de landbouw.&#13;
Hetzelfde geldt voor het al dan niet aanwezig&#13;
hebben van meerdere paarden, het verkrijgen&#13;
van veulens daaruit en het eventueel kopen&#13;
en/of verkopen van paarden. Noch het een,&#13;
noch het ander kan afbreuk doen aan de hiervoor&#13;
getrokken conclusie dat een gebruik ter&#13;
uitoefening van de landbouw niet is bewezen&#13;
en evenmin is bewezen dat zulk een gebruik&#13;
tussen partijen uitdrukkelijk of stilzwijgend is&#13;
overeengekomen. Indien en voor zover het&#13;
gebruik van de onderhavige grond en opstallen&#13;
door Kruithof in een later stadium wel is&#13;
uitgegroeid of zich heeft ontwikkeld tot een&#13;
fokkerij met een economisch oogmerk, is dit&#13;
eenzijdig door Kruithof bewerkstelligd en&#13;
kan hij hieraan tegenover De Greef geen rechten&#13;
of aanspraken ontlenen.&#13;
5.13 Het vorenstaande brengt ook mee dat&#13;
een eventueel bewijs door Kruithof dat hij&#13;
paarden heeft gefokt, voor de beslissing die in&#13;
dit geding op grond van het eerder overwogene&#13;
moet worden genomen niet relevant is,&#13;
weshalve het hof aan het ter zake door&#13;
betrokkene gedane bewijsaanbod voorbijgaat.&#13;
5.14 Vorenbedoelde conclusie brengt mede&#13;
dat de vordering van Kruithof tot schriftelijke&#13;
vastlegging van een tussen partijen gesloten&#13;
mondelinge pachtovereenkomst als door hem&#13;
gesteld alsnog moet worden afgewezen. De&#13;
grieven I, III en V (eerste gedeelte) van het&#13;
principaal hoger beroep zijn gegrond; de grieven&#13;
II en IV van het principaal hoger beroep,&#13;
alsmede de in het incidenteel hoger beroep&#13;
opgeworpen grieven behoeven geen bespreking&#13;
meer.&#13;
In verband met de afwijzing van de vordering&#13;
van Kruithof behoeft de voorwaardelijke vordering&#13;
in reconventie van De Greef geen&#13;
bespreking meer, er nog van afgezien dat ter&#13;
zake door hem in hoger beroep geen grief is&#13;
opgeworpen.&#13;
6 Slotsom&#13;
De vonnissen, waarvan beroep, moeten worden&#13;
vernietigd en de vordering van Kruithof&#13;
dient alsnog te worden afgewezen, met zijn&#13;
veroordeling in de in beide instanties gevallen&#13;
proceskosten. Ook het tweede onderdeel van&#13;
grief V van het principaal hoger beroep is&#13;
gegrond.&#13;
7 Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
vernietigt de door de pachtkamer van het kantongerecht&#13;
te Amersfoort respectievelijk door&#13;
de pachtkamer in de sector kanton van de&#13;
rechtbank Utrecht, locatie Amersfoort, tussen&#13;
partijen gewezen vonnissen van 21 november&#13;
2000 en 19 februari 2002, waarvan beroep,&#13;
en opnieuw rechtdoende:&#13;
wijst het door Kruithof gevorderde alsnog&#13;
geheel van de hand,&#13;
veroordeelt Kruithof in de in beide instanties&#13;
tussen partijen gevallen proceskosten, aan de&#13;
zijde van De Greef tot heden begroot voor de&#13;
eerste aanleg op € 1.317,39 voor verschotten&#13;
en € 2.137,50 voor salaris van de gemachtigde,&#13;
alsmede voor het hoger beroep op € 270,56&#13;
voor verschotten en € 2.314,28 voor salaris&#13;
van de procureur,&#13;
in het incidenteel hoger beroep:&#13;
verklaart het beroep ongegrond,&#13;
veroordeelt Kruithof in de in hoger beroep&#13;
tussen partijen gevallen kosten, aan de zijde&#13;
van De Greef tot heden begroot op € 771,43&#13;
voor salaris van de procureur.</content><legacyfootnotes/><footnotes><footnote/></footnotes><auteurs/><published>2004-07-01 00:00:00</published><modified>2004-07-01 00:00:00</modified><editiondate>2004-07-01</editiondate><htmlpath>https://denhollander.info/artikel/3730</htmlpath></article>
</articles></edition>
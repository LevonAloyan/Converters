<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1995</searchword><id>5026</id><udhid>UDH:TvAR/5026</udhid><titel>reclamant tegen de uitkomsten van de eerste schatting in de ruilverkaveling 'Sint Oedenrode' (TvAR 1995/4778)</titel><searchwords><searchword>TvAR 11/1995</searchword><searchword>TvAR 1995/4778</searchword><searchword>UDH:TvAR/5026</searchword></searchwords><attachments><attachment><name>1995_nr 11_Rechtspraak_4778.pdf</name><extention>pdf</extention><url>https://denhollander.info/download/4966/ci</url></attachment></attachments><inleiding>Landinrichtingswet, art. 162, 166.&#13;
&#13;
Waterhuishoudkundige toestand in relatie tot&#13;
de schattingswaarde. Schatting van een -&#13;
naar de mening van reclamant zeer sterk verontreinigd&#13;
- bedrijfsterrein. Grotere industrieterreinen&#13;
als zodanig niet genoemd in het&#13;
stelsel van classificatie. Waar het onderhavige&#13;
bedrijfsterrein - evenals ondermeer erven en&#13;
tuinen - als een niet-uitruilbaar perceel moet&#13;
worden aangemerkt, en mitsdien dezelfde&#13;
waarde heeft gekregen als die van aangrenzende&#13;
gronden, kan niet worden gezegd,&#13;
dat de schatting van dit perceel niet overeenkomstig&#13;
het stelsel van classificatie heeft&#13;
plaatsgevonden.&#13;
Bij de bepaling van de agrarische waarde&#13;
van de gronden (de schatting) wordt uitgegaan&#13;
van het van nature voortbrengend vermogen&#13;
van de grond. Aan de hand van het&#13;
stelsel van classificatie wordt rekening gehouden&#13;
met verontreiniging van de bodem, voorzover&#13;
deze tenminste van invloed is op het van&#13;
nature voortbrengend vermogen. Een uitgebreid&#13;
onderzoek bij alle percelen in het ruilverkavelingsgebied&#13;
naar allerlei mogelijke&#13;
vormen van verborgen (chemische) ven'uiling&#13;
kan evenwel, mede vanwege de daaraan verbonden&#13;
zeer hoge kosten, in redelijkheid niet&#13;
van de landinrichtingscommissie gevergd&#13;
worden.</inleiding><content>A.M.L. van R., reclamant tegen de uitkomsten&#13;
van de eerste schatting in de ruilverkaveling&#13;
'Sint Oedenrode'; (enz.)&#13;
2. De bezwaren&#13;
2.1. Thans resteren nog de volgende bezwaren:&#13;
1. Aan het perceel Sint Oedenrode A 1422,&#13;
1426, 1427, 1430, 1431 en 1626 is een te lage&#13;
schattingswaarde toegekend. Omdat het per&#13;
ceel met deze sektienummers ligt ten noorden&#13;
van de spoorlijn Boxtel-Veghel zal het per&#13;
ceel hierna tevens worden aangeduid als het&#13;
noordelijk perceel.&#13;
2. Aan het perceel Sint Oedenrode A 1253,&#13;
1254, 1424, 1425, 1428, 1429 en 1432 is een&#13;
te lage schattingswaarde toegekend. Aange-&#13;
zien dit perceel ligt ten zuiden van vorenbe-&#13;
doelde spoorlijn zal het hierna tevens worden&#13;
aangeduid als het zuidelijk perceel.&#13;
3. Het toekennen van enige agrarische&#13;
waarde aan perceel Sint Oedenrode I 4763.&#13;
4. Het achterwege laten van de aanteke-&#13;
ning of kwalificatie 'sterk verontreinigde&#13;
gronden' bij de bepaling van de agrarische&#13;
waarde.&#13;
Reclamant stelt ten aanzien van genoemde&#13;
bezwaren het volgende:&#13;
Met betrekking tot de bezwaren I en 2:&#13;
Reclamant is van oordeel dat aan deze percelen&#13;
landbouwgrond een te lage schattingswaarde&#13;
is toegekend. Voor wat betreft het&#13;
perceel ten noorden van de spoorlijn stelt reclamant&#13;
dat de schattingswaarde tenminste&#13;
f 46 000 per ha dient te bedragen. Een hogere&#13;
waardering baseert reclamant onder meer op&#13;
het feit dat in 1986 een grondbewerking is uitgevoerd&#13;
die de kwaliteit van het perceel heeft&#13;
verbeterd. Tevens wijst hij op de (mede daardoor&#13;
ontstane) goede waterhuishoudkundige&#13;
toestand van het perceel. Mede als gevolg van&#13;
een en ander worden op het perceel zeer goede&#13;
maisopbrengsten behaald.&#13;
Met dezelfde argumenten betoogt reclamant&#13;
dat de schattingswaarde van het perceel&#13;
ten zuiden van de spoorlijn gesteld dient te&#13;
worden op eveneens tenminste f 46 000 per&#13;
ha.&#13;
Reclamant voegt daar nog aan toe, dat de&#13;
eerste schatting niet overeenkomstig het stelsel&#13;
van classificatie is uitgevoerd. Immers, zo&#13;
stelt reclamant, dient ingevolge par. 5.2. van&#13;
dit stelsel de toestand, waarin de objektieve&#13;
faktoren verkeren, bij de eerste schatting in&#13;
(kwaliteits-)klassen te worden vastgelegd. Tot&#13;
die objektieve faktoren behoort de waterhuishoudkundige&#13;
toestand van de kavels. De commissie&#13;
heeft verzuimd om de waterhuishoudkundige&#13;
toestand van zijn percelen in klassen&#13;
in te delen en heeft derhalve in strijd gehandeld&#13;
met het stelsel van classificatie.&#13;
Met betrekking tot het bezwaar nr. 3:&#13;
Aan perceel St. Oedenrode I 4763 is in&#13;
hoofdzaak een agrarische waarde toegekend&#13;
van f 46 000 per ha. Het betreft hier een bedrijfsterrein&#13;
met gebouwen, in eigendom toebehorende&#13;
aan Fa. C. van Aarle &amp; Zn., die&#13;
aldaar een houtzagerij en houtconserveringsbedrijf&#13;
exploiteert. Aangezien het perceel in&#13;
feite in gebruik is als industrieterrein en het&#13;
perceel bovendien zeer sterk (chemisch) verontreinigd&#13;
is, maakt reclamant er bezwaar tegen&#13;
dat dit perceel is ingedeeld in de categorie&#13;
'erven en tuinen' en dat aan dit perceel een&#13;
agrarische waarde is toegekend van f 46 000&#13;
per ha. Die waarde zou eerder op nihil of zelfs&#13;
negatief moeten worden geschat. De commissie&#13;
heeft, door aldus te werk te gaan, gehandeld&#13;
in strijd met art. 57 Liw., met name het&#13;
vierde lid van dat artikel.&#13;
Met betrekking tot het bezwaar nr. 4:&#13;
Reclamant formuleert een algemeen bezwaar,&#13;
inhoudende dat bij het bepalen van de&#13;
agrarische waarde geen rekening is gehouden&#13;
met de aanwezigheid van verontreinigde&#13;
grond. Reclamant wenst de invoering van het&#13;
criterium 'mate van verontreiniging boven- en&#13;
ondergrond'.&#13;
Volgens het stelsel van classificatie (hfdst.&#13;
3) dient bij de bepaling van de agrarische&#13;
waarde van de gronden, die als grondslag&#13;
voor de toedeling zal dienen, te worden uitgegaan&#13;
van het voortbrengend vermogen van de&#13;
grond op basis van de volgende criteria:&#13;
a. aard, dikte en struktuur van de boven-&#13;
grond;&#13;
b. aard, en struktuur van de ondergrond.&#13;
De aard van de grond wordt mede bepaald&#13;
door de eventuele mate van verontreiniging,&#13;
aldus reclamant. De mate van verontreiniging&#13;
kan bovendien van invloed zijn op het voortbrengend&#13;
vermogen (=agrarische waarde) van&#13;
de grond. Op grond van een en ander dient de&#13;
Landinrichtingscommissie alsnog te worden&#13;
verplicht om in het kader van de eerste schatting&#13;
over te gaan tot het vaststellen van de&#13;
verontreinigingsaard en -graad van alle percelen&#13;
in het ruilverkavelingsgebied.&#13;
3. Het standpunt van de Centrale Landinrichtingscommissie&#13;
3.1. met betrekking tot het eerste en tweede&#13;
bezwaar:&#13;
De centrale commissie stelt, dat voor wat&#13;
betreft het perceel ten noorden van de spoorlijn&#13;
de eerste schatting goed is uitgevoerd. In&#13;
verband met de bezwaren van reclamant is&#13;
evenwel een herschatting uitgevoerd, welke&#13;
herschatting de juistheid van de eerste schatting&#13;
heeft bevestigd.&#13;
Ten aanzien van het perceel ten zuiden van&#13;
de spoorlijn heeft de herschatting uitgewezen,&#13;
dat het perceel als een geheel dient te worden&#13;
beschouwd en voor wat betreft de cultuurgrond&#13;
een schattingswaarde dient te hebben&#13;
van f 44 000 per ha. Dit impliceert dat een gedeelte&#13;
van dit perceel opgewaardeerd zou&#13;
moeten worden van f 42 000 naar f 44 000 per&#13;
ha. In zoverre kan het bezwaar gegrond worden&#13;
verklaard.&#13;
Anders dan reclamant betoogt, dient bij de&#13;
bepaling van de agrarische waarde der gron-&#13;
den geen rekening te worden gehouden met&#13;
de waterhuishoudkundige toestand van de&#13;
percelen. Dit is ook expliciet aangegeven in&#13;
het stelsel van classificatie (blz. 26, onder nr.&#13;
5.2. van het p.v.). Met de waterhuishoudkundige&#13;
toestand wordt bij de bepaling van de&#13;
agrarische waarde slechts rekening gehouden,&#13;
voorzover deze tot uitdrukking komt in de&#13;
textuur van de grond, lemigheid, doorlatendheid&#13;
van het profiel, storende lagen e.d.&#13;
De toestand, waarin de objektieve faktor&#13;
'waterbeheersing' verkeert, wordt bij de eerste&#13;
schatting in klassen vastgelegd met behulp&#13;
van de (geactualiseerde) grondwatertrappenkaart.&#13;
Ook bij de tweede schatting (na de toedeling)&#13;
wordt deze faktor in klassen&#13;
vastgelegd teneinde aan de hand daarvan de&#13;
waardeverandering als gevolg van de toedeling&#13;
en de uitvoering van werken te kunnen&#13;
beoordelen en daarmee (tezamen met andere&#13;
faktoren) het nut dat de eigenaren hebben van&#13;
de verwezenlijking van het landinrichtingsplan.&#13;
De mate van vlakligging wordt eveneens&#13;
vastgelegd en meegenomen als een eventuele&#13;
verrekenpost.&#13;
Het is onjuist, dat in de schattingsresultaten&#13;
geen rekening zou zijn gehouden met de&#13;
door reclamant uitgevoerde grondverbeteringswerkzaamheden.&#13;
Bij de schattingen worden&#13;
tenslotte impliciet de resultaten van de&#13;
grondverbetering meegewaardeerd middels&#13;
het gevonden bodemprofiel.&#13;
3.2. met betrekking tot het derde bezwaar:&#13;
Het stelsel van classificatie voorziet niet&#13;
expliciet in bepalingen omtrent de schatting&#13;
van industrie- of bedrijfsterrein. Dit soort terreinen&#13;
zijn echter in beginsel niet uitruilbaar&#13;
en zullen ook niet uitgeruild worden. Hetzelfde&#13;
geldt voor (sterk chemisch) verontreinigde&#13;
(landbouw)percelen. Het onderhavige bedrijfsterrein&#13;
valt ook onder deze niet uitruilbare&#13;
objekten. Als zodanig is het te vergelijken&#13;
met andere niet-uitruilbare objekten, zoals erven&#13;
en tuinen. Omdat het stelsel van classificatie&#13;
wel voorziet in een categorie 'erven en&#13;
tuinen' ligt het in de rede om, voor wat betreft&#13;
de schatting van het onderhavige terrein, aansluiting&#13;
te zoeken bij die categorie. In de aanwijzingen&#13;
en gegevens, behorende bij&#13;
voornoemd stelsel, is ten aanzien van deze categorie&#13;
bepaald, dat erven en tuinen in verband&#13;
met de zeer geringe uitruilmogelijkheid&#13;
niet feitelijk geschat worden, maar gelijk worden&#13;
gewaardeerd als aangrenzende grond.&#13;
Vandaar dat het terrein in hoofdzaak is ge-&#13;
schat op f 46 000 per ha, overeenkomstig de&#13;
waardering van de aangrenzende grond. 3.3.&#13;
met betrekking tot het vierde bezwaar: Met&#13;
verontreiniging/vervuiling wordt bij de eerste&#13;
schatting rekening gehouden, voorzover deze&#13;
vervuiling bij de schattingen/bodemprofielen&#13;
worden aangetroffen (tot 1.20 m. beneden&#13;
maaiveld) en mitsdien invloed hebben op het&#13;
van nature voortbrengende vermogen. Het&#13;
aantreffen van verontreiniging in een perceel is&#13;
niet primair van belang voor de vaststelling&#13;
van een ruilwaarde (primair van belang is het&#13;
van nature voortbrengend vermogen), maar&#13;
leidt tot de vraag of het perceel niet-uitruilbaar&#13;
moet worden verklaard. Immers, in beginsel&#13;
leidt de aanwezigheid van een vervuiling tot&#13;
niet of beperkte uitruilbaar-heid.&#13;
Van de centrale commissie, die ingevolge&#13;
art. 163 Liw. het stelsel van classificatie vaststelt,&#13;
kan in redelijkheid niet gevergd worden,&#13;
dat zij bij de vaststelling van bedoeld stelsel&#13;
rekening houdt met eventuele verborgen (chemische)&#13;
verontreiniging van gronden, aangezien&#13;
in dat geval alle percelen in het gehele&#13;
ruilverkavelingsgebied onderzocht zouden&#13;
moeten worden op mogelijke verontreinigingen.&#13;
Dat zou een zeer kostbare zaak zijn. Een&#13;
dergelijk systeem, waarin de mate van vervuiling&#13;
zou worden verdisconteerd in de schattingswaarde/&#13;
ruilwaarde, zou bovendien&#13;
onwenselijk zijn, omdat het tot consequentie&#13;
zou kunnen hebben dat in meerdere of mindere&#13;
mate vervuilde percelen met schattingswaarde&#13;
f xx uitruilbaar zouden worden met&#13;
niet vervuilde percelen met eveneens een&#13;
schattingswaarde van f xx. Met reeds bekende&#13;
en/of bij de schatting aangetroffen verontreiniging&#13;
wordt rekening gehouden; een dergelijke&#13;
verontreiniging kan leiden tot een&#13;
verminderd bodemprofiel en/of niet-uitruilbaarheid.&#13;
4. Het oordeel van de rechtbank&#13;
4.1. met betrekking tot het eerste en tweede&#13;
bezwaar:&#13;
Vanwege de uitgevoerde herschatting dient&#13;
alsnog de schattingswaarde van de percelen A&#13;
1253, A 1254, A 1424 en een gedeelte van de&#13;
percelen A 1425, A 1428, A 1429 en A 1432&#13;
te worden verhoogd naar f 44 000, zodanig&#13;
dat het perceel ten zuiden van de spoorlijn als&#13;
een geheel wordt beschouwd en, met uitzondering&#13;
van de oppervlakte van de openbare&#13;
waterloop ad 0.01.69 ha, een schattingswaar-&#13;
de krijgt van f 44 000. In zoverre is het bezwaar&#13;
gegrond.&#13;
Voorzover reclamant heeft betoogd, dat de&#13;
waterhuishoudkundige toestand van zijn percelen&#13;
niet is vastgesteld en hij dientengevolge&#13;
de juistheid van de schattingswaarde niet kan&#13;
beoordelen, is het bezwaar ongegrond. In de&#13;
eerste plaats omdat de door reclamant bedoelde&#13;
vaststelling, althans voorzover deze van invloed&#13;
is op het van nature voortbrengend&#13;
vermogen (= agrarische waarde), heeft plaatsgevonden&#13;
in de vorm van de zogenaamde&#13;
grondwatertrappen-kaart. In de tweede plaats&#13;
omdat de waterhuishoudkundige toestand,&#13;
voorzover deze door andere faktoren wordt&#13;
bepaald dan de bodemgesteldheid van de percelen,&#13;
niet van invloed is op de agrarische&#13;
waarde, maar uiteindelijk - als verrekenpost -&#13;
wordt meegenomen bij de bepaling van het&#13;
nut dat de eigenaren hebben van de verwezenlijking&#13;
van het landinrichtingsplan. Als zodanig&#13;
komt deze verrekenpost eerst aan de orde&#13;
in het kader van de Lijst der geldelijke regelingen&#13;
(art. 210-212 Liw.). Kort gezegd: de&#13;
schattingswaarden geven de onderlinge ruilverhouding&#13;
van de gronden aan, zonder rekening&#13;
te houden met respektievelijk het&#13;
grondgebruik, de waterhuishouding, de ontsluiting,&#13;
de verkavelingstoestand, de (overige)&#13;
verrekenposten en de niet-agrarische waarden.&#13;
4.2. met betrekking tot het derde bezwaar:&#13;
Grotere industrieterreinen zijn uit het ruilverkavelingsgebied&#13;
gehouden en worden als&#13;
zodanig ook niet genoemd in het stelsel van&#13;
classificatie. Het onderhavige bedrijfsterrein&#13;
ad 0.81.19 ha ligt evenwel temidden van agrarische&#13;
percelen/bedrijven. De schatting dient&#13;
te worden uitgevoerd met inachtneming van&#13;
het stelsel van classificatie. Overeenkomstig&#13;
dit stelsel worden niet-uitruilbare percelen&#13;
niet feitelijk geschat, maar gelijk gewaardeerd&#13;
als aangrenzende gronden (vgl. de 'aanwijzingen&#13;
en gegevens', behorende bij het stelsel&#13;
van classificatie, p.v. van de Landinrichtingscommissie&#13;
blz. 32).&#13;
Waar het onderhavige bedrijfsterrein -&#13;
evenals erven en tuinen en gronden, behorende&#13;
bij pompstations en zuiveringsinstallaties -&#13;
als een niet-uitruilbaar perceel moet worden&#13;
aangemerkt, en mitsdien dezelfde waarde&#13;
heeft gekregen als die van aangrenzende&#13;
gronden, kan niet worden gezegd, dat de&#13;
schatting van dit perceel niet overeenkomstig&#13;
het stelsel van classificatie heeft plaatsgevonden.&#13;
Het bezwaar van reclamant is dan ook&#13;
ongegrond.&#13;
4.3. met betrekking tot het vierde bezwaar:&#13;
Bij de bepaling van de agrarische waarde&#13;
van de gronden (de schatting) wordt uitgegaan&#13;
van het van nature voortbrengend vermogen&#13;
van de grond; daarbij worden de&#13;
criteria gehanteerd zoals aangegeven in het&#13;
stelsel van classificatie en de daarbij behorende&#13;
aanwijzingen en gegevens.&#13;
Om redenen, als hierboven uiteengezet onder&#13;
3.3., wordt in beginsel geen rekening gehouden&#13;
met verborgen (chemische) vervuiling&#13;
van de grond. Voorzover verontreiniging van&#13;
percelen bij de Landinrichtingscommissie bekend&#13;
is c.q. bij de schatting wordt aangetroffen,&#13;
worden dergelijke percelen niet&#13;
uitgeruild. De rechtbank begrijpt het standpunt&#13;
van de centrale commissie aldus, dat aan&#13;
de hand van het stelsel van classificatie naar&#13;
beste vermogen rekening wordt gehouden met&#13;
verontreiniging van de bodem, voorzover&#13;
deze tenminste van invloed is op het van nature&#13;
voortbrengend vermogen. Een uitgebreid&#13;
onderzoek bij alle percelen in het ruilverkavelingsgebied&#13;
naar allerlei mogelijke vormen&#13;
van verborgen (chemische) vervuiling kan&#13;
evenwel van haar in redelijkheid niet worden&#13;
gevergd, mede vanwege de daaraan verbonden&#13;
zeer hoge kosten. De rechtbank onderschrijft&#13;
deze opvatting van de centrale&#13;
commissie.&#13;
Daarbij komt dat het bezwaar van reclamant&#13;
slechts in algemene zin is geformuleerd;&#13;
reclamant heeft niet gesteld, dat ten aanzien&#13;
van een of meer specifiek aangeduide percelen&#13;
sprake is van een bijzondere vorm van&#13;
vervuiling die van invloed is op het van nature&#13;
voortbrengend vermogen van betreffende&#13;
perce(e)l(en). De enkele stelling van reclamant,&#13;
dat op een aantal percelen zogenaamde&#13;
'champost' is uitgereden, is daartoe niet voldoende.&#13;
Onderhavig bezwaar is derhalve ongegrond.&#13;
5. De proceskosten&#13;
(...)&#13;
6. De beslissing&#13;
De rechtbank:&#13;
wijzigt het register van schattingsuitkomsten&#13;
in dier voege, dat aan de percelen gemeente&#13;
Sint Oedenrode sektie A 1253, 1254,&#13;
1424, 1425, 1428, 1429 en 1432 (groot&#13;
1.76.04 ha) een schattingswaarde wordt toegekend&#13;
van f 44 000 per ha, met uitzondering&#13;
van een gedeelte (groot 0.01.69 ha) dat is aangemerkt&#13;
als openbare waterloop;&#13;
verklaart de bezwaren van reclamant voor&#13;
het overige ongegrond; (enz.)</content><legacyfootnotes/><footnotes><footnote/></footnotes><auteurs/><published>1995-11-01 00:00:00</published><modified>1994-06-10 00:00:00</modified><editiondate>1995-11-01</editiondate><htmlpath>https://denhollander.info/artikel/5026</htmlpath></article>
</articles></edition>
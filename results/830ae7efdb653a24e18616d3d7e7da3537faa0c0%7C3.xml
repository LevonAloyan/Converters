<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1999</searchword><id>4794</id><udhid>UDH:TvAR/4794</udhid><titel>P.C.A. van der P. / Plan van toedeling in de ruilverkaveling ‘Flakkee’ (TvAR 1999/4946)</titel><searchwords><searchword>TvAR 1/1999</searchword><searchword>TvAR 1999/4946</searchword><searchword>UDH:TvAR/4794</searchword></searchwords><attachments><attachment><name>1999_nr 1_Rechtspraak_4946.pdf</name><extention>pdf</extention><url>https://denhollander.info/download/4736/ci</url></attachment></attachments><inleiding>Landinrichtingswet art. 149, 160,&#13;
197&#13;
&#13;
Reclamant is toegedeeld aansluitend aan zijn&#13;
buiten het ruilverkavelingsblok gelegen huisperceel.&#13;
Deugdelijk ontsloten.&#13;
Voorts is aannemelijk geworden dat in het&#13;
verleden ten laste van het buiten het ruilverkavelingsblok&#13;
gelegen perceel waarop een&#13;
dreef ligt en ten gunste van een aantal binnen&#13;
het ruilverkavelingsblok gelegen percelen,&#13;
waaronder de aan reclamant toegedeelde&#13;
kavel, rechten van weg zijn gevestigd. Deze&#13;
rechten zijn als gevolg van de ruilverkaveling&#13;
niet komen te vervallen. Voor zover het&#13;
geheel niet mogelijk zou zijn om daadwerkelijk&#13;
de openbare weg te bereiken, mag reclamant&#13;
het voorste deel van de dreef als noodweg&#13;
blijven gebruiken.</inleiding><content>P.C.A. van der P., reclamant,&#13;
tegen&#13;
het plan van toedeling in de ruilverkaveling&#13;
‘Flakkee’&#13;
(…)&#13;
2. De bezwaren van Van der Poel&#13;
Verkort weergegeven betreft het bezwaar van&#13;
Van der Poel tegen het plan van toedeling het&#13;
niet opnemen van een recht van weg ten&#13;
behoeve van de aan hem toegedeelde eigendomskavel&#13;
011.059. Van der Poel wenst zijn eigendomskavel&#13;
te ontsluiten via het buiten het&#13;
ruilverkavelingsblok gelegen perceel Dirksland&#13;
E 253, zijnde een dreef naast zijn huisperceel,&#13;
welke dreef eigendom is van Van der Boom.&#13;
Van der Poel stelt zich op het standpunt dat&#13;
hij van de landinrichtingscommissie de toezegging&#13;
heeft gekregen dat hij betreffende&#13;
dreef van zijn buurman Van der Boom kon&#13;
kopen tegen een prijs van ƒ 2.250,-.&#13;
3. Het standpunt van de Centrale&#13;
Landinrichtingscommissie&#13;
3.1. Het bezwaar van Van der Poel tegen het&#13;
plan van toedeling is niet gegrond, omdat de&#13;
toegedeelde kavel 0.11.059 is ontsloten via de&#13;
buiten het blok gelegen huiskavel van Van der&#13;
Poel. Voor zover het niet geheel mogelijk is&#13;
om daadwerkelijk de openbare weg te bereiken,&#13;
mag Van der Poel – zoals hij nu al doet –&#13;
het voorste deel van de betreffende dreef als&#13;
noodweg gebruiken.&#13;
Weliswaar is ten behoeve van kavel 011.059&#13;
geen recht van weg opgenomen ten laste van&#13;
het perceel waarop de dreef ligt, maar in het&#13;
verleden zijn ten laste van dit perceel en ten&#13;
gunste van een aantal percelen, waaronder de&#13;
aan Van der Poel toegedeelde kavel 011.059,&#13;
rechten van weg gevestigd. Deze lasten die op&#13;
de dreef rusten zijn als gevolg van de ruilverkaveling&#13;
niet vervallen.&#13;
3.2. De landinrichtingscommissie – die buiten&#13;
het ruilverkavelingsblok geen rechten kan&#13;
vestigen – heeft met Van der Boom overleg&#13;
gepleegd om te trachten op vrijwillige basis&#13;
tot een oplossing te komen, maar gebleken is&#13;
dat Van der Boom betreffende dreef nu niet&#13;
langer wil verkopen voor ƒ 2.250,-.&#13;
4. Het standpunt van Van der Boom&#13;
Uit inmiddels door Van der Boom bij een&#13;
notaris en een makelaar ingewonnen informatie&#13;
is duidelijk geworden, dat de dreef beduidend&#13;
meer geld waard is dan het bedrag dat&#13;
Van der Poel daarvoor wil betalen, zodat Van&#13;
der Boom niet langer bereid is dit perceel&#13;
voor ƒ 2.250,- aan Van der Poel te verkopen.&#13;
5. De beoordeling van het geschil&#13;
5.1. Aan Van der Poel is toegedeeld kavel&#13;
011.059. Deze kavel is toegedeeld aansluitend&#13;
aan het huisperceel van Van der Poel dat buiten&#13;
het ruilverkavelingsblok is gelegen aan het&#13;
Korteweegje te Dirksland. Gelet op deze&#13;
eigendomssituatie moet worden geoordeeld&#13;
dat kavel 011.059 over de eigen grond van Van&#13;
der Poel deugdelijk is te ontsluiten naar de&#13;
openbare weg.&#13;
5.2. Voorts is aannemelijk geworden dat in het&#13;
verleden ten laste van het perceel waarop de&#13;
dreef ligt en ten gunste van een aantal percelen,&#13;
waaronder de aan Van der Poel toegedeelde&#13;
kavel 0.11.059, rechten van weg zijn gevestigd,&#13;
welke rechten als gevolg van de ruilverkaveling&#13;
niet zijn komen te vervallen en dat&#13;
voor zover het niet geheel mogelijk zou zijn&#13;
om daadwerkelijk de openbare weg te bereiken,&#13;
Van der Poel – zoals hij nu al doet – het&#13;
voorste deel van de dreef als noodweg mag&#13;
blijven gebruiken.&#13;
5.3. De rechtbank is mitsdien van oordeel dat&#13;
het bezwaar van Van der Poel ongegrond is.&#13;
Op grond van hetgeen hiervoor is overwogen&#13;
en omdat niet is gesteld of gebleken dat de landinrichtingscommissie&#13;
in deze zaak proceskosten&#13;
heeft moeten maken, wordt beslist als volgt.&#13;
6. De beslissing&#13;
De rechtbank;&#13;
wijst het bezwaar van Van der Poel af.&#13;
(enz.)</content><legacyfootnotes/><footnotes><footnote/></footnotes><auteurs/><published>1999-01-01 00:00:00</published><modified>1997-05-20 00:00:00</modified><editiondate>1999-01-01</editiondate><htmlpath>https://denhollander.info/artikel/4794</htmlpath></article>
</articles></edition>
<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2022</searchword><id>17410</id><udhid>UDH:TvAR/17410</udhid><titel>De stikstofcrisis: Urgenda 2?</titel><searchwords><searchword>TvAR 9/2022</searchword><searchword>UDH:TvAR/17410</searchword></searchwords><attachments><attachment><name>22432.pdf</name><extention>pdf</extention><url>https://denhollander.info/download/22432/ci</url></attachment></attachments><inleiding/><content>&lt;h2&gt;&lt;span&gt;1. &lt;/span&gt;Urgenda en stikstof?&lt;/h2&gt;
&lt;p&gt;Op 20 december 2019 oordeelde de Hoge Raad in het baanbrekende Urgenda-arrest dat de Nederlandse Staat maatregelen moet nemen tegen gevaarlijke klimaatverandering.[2] De Hoge Raad sanctioneert het eerder door de rechtbank gegeven en door het hof bekrachtigde bevel aan de Staat om de uitstoot van broeikasgassen per eind 2020 met minstens 25 procent terug te dringen ten opzichte van 1990. Op 9 februari 2022 bericht (onder meer) het RIVM dat de uitstoot inmiddels 25,5 procent lager is dan in 1990.[3] De emissies van bijvoorbeeld  zwaveldioxide, stikstofoxiden en fijnstof zijn gedaald. Het zogenoemde 'Urgenda-doel' is daarmee gehaald, aldus het RIVM. Kanttekening is wel dat de uitstoot van ammoniak licht steeg ten opzichte van 2019. Dat komt volgens het RIVM door een kleine stijging van het aantal dieren in Nederland en door een toename van de hoeveelheid stikstof in koeienmest. De oorzaak daarvan is een hoger eiwitgehalte in ruwvoer.&lt;/p&gt;
&lt;p&gt; &lt;/p&gt;
&lt;p&gt;De stijging van de ammoniakuitstoot is problematisch, omdat één van de elementen van ammoniak, namelijk stikstof, Nederland momenteel in een houdgreep heeft. Minister Van der Wal-Zeggelink schreef er op 1 april 2022 een uitgebreide brief over aan de Tweede Kamer (hierna: de hoofdlijnenbrief).[4] In de hoofdlijnenbrief zet de minister de gecombineerde aanpak van natuur, water en klimaat in het landelijk gebied uiteen, alsmede het bredere stikstofbeleid. De minister wijst stikstof aan als één van de belangrijkste drukfactoren voor de natuurkwaliteit in Nederland. Ze start een spreekwoordelijke 'war on stikstof' en stelt als doel dat in 2030 niet minder dan 74 procent van het stikstofgevoelig Natura 2000-areaal onder de kritische depositiewaarde[5] moet zijn gebracht.[6] In 2025 moet dat 40 procent zijn.[7] Niet onbelangrijk is dat de zojuist genoemde percentages resultaatsverplichtingen zijn.[8] De boer is in de ogen van de minister de sleutel tot de oplossing en vooralsnog uitsluitend lijdend voorwerp, hoewel de minister inmiddels heeft aangekondigd dat alle sectoren een evenredige bijdrage dienen te leveren aan de oplossing van het stikstofprobleem.[9] Verduurzamen, extensiveren, verplaatsen, vrijwillig stoppen en onteigenen liggen op tafel om stikstofuitstoot van boeren te verminderen.[10] Al deze opties kosten echter (over het algemeen veel) tijd. Tijd die de minister – gelet op de zojuist genoemde ambitieuze doelstellingen – niet bijzonder veel heeft. Dat roept de vraag op wat de juridische mogelijkheden zijn als de tijd zich tegen de minister keert. Kan de overheid dan – met het Urgenda-arrest in het achterhoofd – aansprakelijk worden gesteld op grond van een onrechtmatige (overheids)daad? Op die vraag ga ik hierna in. Daarvoor bespreek ik eerst de belangrijkste uitgangspunten van het Urgenda-arrest, waarna ik de hiervoor gestelde vraag beantwoord. Vervolgens vraag ik me af wat dit alles betekent voor de agrarische sector. Ik sluit af met een conclusie.&lt;/p&gt;
&lt;h2&gt;&lt;span&gt;2. &lt;/span&gt;De Urgenda-vordering en het verweer van de Staat&lt;/h2&gt;
&lt;p&gt;In de Urgenda-zaak vordert de stichting Urgenda een bevel aan de Staat om de uitstoot van broeikasgassen te verminderen. Grondslag daarvoor is artikel 3:305a BW, dat een collectieve actie door belangenorganisaties mogelijk maakt. Urgenda stelt op te komen voor de belangen van de huidige bewoners van Nederland, die door gevaarlijke klimaatverandering worden bedreigd. De vordering van Urgenda is  gebaseerd op het standpunt dat het Nederlandse aandeel in broeikasemissies bovenmatig is, dat de Staat daarvoor (systeem)verantwoordelijk is en dat hij onrechtmatig handelt[11] door te weinig te doen om zorg te dragen voor reductie van het Nederlandse emissieniveau, terwijl hij daar op grond van nationaal en internationaal recht wel toe verplicht is. Daarnaast is volgens Urgenda sprake van strijd met de artikelen 2 en 8 van het Europese Verdrag voor de Rechten van de Mens (EVRM).[12]&lt;/p&gt;
&lt;p&gt; &lt;/p&gt;
&lt;p&gt;De Staat voert (onder meer) het verweer dat Urgenda niet-ontvankelijk is, dat de artikelen 2 en 8 EVRM niet zijn bedoeld om bescherming te bieden tegen klimaatverandering en dat de vordering van Urgenda een ontoelaatbaar bevel tot wetgeving inhoudt.&lt;/p&gt;
&lt;h2&gt;&lt;span&gt;3. &lt;/span&gt;Het oordeel van de Hoge Raad&lt;/h2&gt;
&lt;p&gt;De Hoge Raad oordeelt dat Urgenda ontvankelijk is in haar vordering. Urgenda kan namens de huidige (en in het bijzonder de jonge) generatie Nederlanders over de band van artikel 3:305a BW een beroep doen op de artikelen 2 en 8 EVRM. Verder onderschrijft de Hoge Raad het oordeel van het hof dat sprake is van een reële dreiging van gevaarlijke klimaatverandering. Hetzelfde geldt voor het oordeel dat de huidige (jonge) generatie Nederlanders tijdens hun leven te maken zullen krijgen met de nadelige gevolgen van klimaatverandering, waaronder verlies van leven en/of gezinsleven, tenzij de wereldwijde uitstoot van broeikasgassen adequaat wordt teruggedrongen.[13] De Staat betwist de laatste twee oordelen niet, maar stelt zich op standpunt dat de artikelen 2 en 8 EVRM hem niet zouden verplichten tot het nemen van maatregelen. Het gevaar zou niet voldoende specifiek zijn om onder de bescherming van de artikelen 2 en 8 EVRM te vallen, onder meer omdat het een mondiaal probleem betreft en omdat de bescherming van het milieu niet onder het EVRM valt.&lt;/p&gt;
&lt;h3&gt;&lt;span&gt;3.1. &lt;/span&gt;De betekenis van de artikelen 2 en 8 EVRM&lt;/h3&gt;
&lt;p&gt;Het is vaste rechtspraak van het Europese Hof voor de Rechten van de Mens (EHRM) dat artikel 2 EVRM de positieve verplichting omvat van een verdragsstaat om passende maatregelen te nemen om het leven te beschermen van eenieder die onder zijn rechtsmacht valt.[14] De verplichting geldt onder meer als sprake is van gevaarlijke industriële activiteiten[15] en bij natuurrampen. Het EHRM heeft verschillende keren een schending van artikel 2 EVRM aangenomen voor handelen of nalaten van een staat in het kader van een natuur- of milieuramp.[16] Een verplichting tot het nemen van passende maatregelen ontstaat als er sprake is van een 'real and immediate risk' voor personen en de betrokken staat van dat gevaar op de hoogte is. Onder 'real and immediate risk' wordt een reëel en direct gevaar verstaan. Het begrip 'immediate' ziet niet op de onmiddellijkheid van het gevaar in die zin dat het zich binnen korte tijd moet verwezenlijken. Er moet sprake zijn van een gevaar dat de betrokken personen rechtstreeks bedreigt, aldus de Hoge Raad. De bescherming van artikel 2 EVRM ziet dus ook op gevaren die zich pas op langere termijn (kunnen) verwezenlijken.[17] Als duidelijk is dat sprake is van een 'real and immediate risk' hebben staten de verplichting om passende maatregelen te nemen. Er is dan geen 'margin of appreciation'. Staten zijn – gelet op voorzorgsbeginsel[18] – gehouden om preventief maatregelen te nemen tegen het gevaar, ook als niet zeker is dat het zich zal verwezenlijken. Zij hebben wel vrijheid in de keuze voor de te nemen maatregelen, zij het dat die daadwerkelijk redelijk en geschikt moeten zijn.[19] Als het gaat om de te nemen maatregelen, is er dus wel een margin of appreciation. Welke maatregelen in een bepaald geval passend zijn, is afhankelijk van de omstandigheden van het geval.&lt;/p&gt;
&lt;p&gt; &lt;/p&gt;
&lt;p&gt;Vervolgens stelt de Hoge Raad vast dat ook artikel 8 EVRM betrekking heeft op milieukwesties. Het is weliswaar geen recht op bescherming van de leefomgeving in het algemeen, maar in gevallen waarin de verwezenlijking van milieugevaren rechtstreekse gevolgen heeft voor het privéleven en voldoende ernstig is, kan volgens de rechtspraak van het EHRM bescherming worden ontleend aan artikel 8 EVRM. Zelfs zonder dat de gezondheid van de betrokken personen wordt bedreigd. Artikel 8 EVRM omvat in milieukwesties de positieve verplichting om redelijke en passende maatregelen te nemen om personen te beschermen tegen mogelijk ernstige milieuschade. Het EHRM heeft in diverse zaken waarin milieuschade centraal stond een schending van artikel 8 EVRM aangenomen.[20] Een lidstaat dient maatregelen te nemen als het risico aanwezig is van ernstige milieuverontreiniging die het welzijn van personen kan aantasten. Het risico hoeft daarbij niet op korte termijn te bestaan.[21]&lt;/p&gt;
&lt;p&gt; &lt;/p&gt;
&lt;p&gt;De verplichtingen uit de artikelen 2 en 8 EVRM overlappen elkaar grotendeels als het gaat om activiteiten die gevaarlijk zijn voor de omgeving. Van een staat mag worden verwacht dat hij bij dergelijke activiteiten dezelfde maatregelen neemt op grond van artikel 8 EVRM die hij zou nemen op grond van artikel 2 EVRM.[22] Het kan zowel gaan om mitigerende maatregelen[23] als adaptiemaatregelen.[24] Daarbij geldt de bescherming uit beide artikelen niet alleen voor specifieke personen, maar ook voor de samenleving of bevolking als geheel. Bijvoorbeeld als er sprake is van milieugevaren.[25]&lt;/p&gt;
&lt;h3&gt;&lt;span&gt;3.2. &lt;/span&gt;Toetsing door de rechter&lt;/h3&gt;
&lt;p&gt;Hoewel de politiek in beginsel antwoord dient te geven op de vraag wat de verplichting van een staat inhoudt om gevaarlijke klimaatverandering te voorkomen, kan de rechter wel oordelen over de vraag of de maatregelen die een staat neemt redelijk en geschikt (oftewel passend) zijn. De rechter toetst of een staat minder maatregelen neemt dan hetgeen evident de ondergrens is van zijn aandeel in de maatregelen die (in het geval van de Urgenda-zaak) wereldwijd tegen gevaarlijke klimaatverandering moeten worden genomen. Het beleid dat een staat ten aanzien van de maatregelen voert, moet consistent zijn. Maatregelen moeten tijdig worden genomen. Een staat moet bij zijn beleid 'due dilligence' in acht nemen.[26] De rechter beoordeelt of het beleid daaraan voldoet/of er sprake is van 'good governance'.[27] In milieukwesties weegt het EHRM bijvoorbeeld mee of een staat alle (conflicterende) belangen in acht heeft genomen en of het beleid is onderbouwd met relevante (milieu)studies. Uit de verplichting tot 'good governance' kan onder omstandigheden de plicht voortvloeien tot het nemen van maatregelen met een bepaalde omvang of inhoud. De rechter kan aan de hand van zodanig duidelijke opvattingen, afspraken en/of consensus in internationaal verband vaststellen wat in elk geval, naar zeer breed gedragen en mede in de klimaatwetenschap gefundeerde opvattingen van staten en internationale organisaties, is aan te merken als de minimale 'fair share', oftewel de minimale positieve verplichtingen van een staat. Daarbij kan ook betekenis toekomen aan afspraken en regels die op zichzelf niet bindend zijn.[28] Vaak zal een staat behoorlijk moeten motiveren dat zijn beleid aan de te stellen eisen voldoet, oftewel dat hij een beleid voert waarbij hij boven de ondergrens van zijn 'fair share' blijft. Bij dit alles past de rechter terughoudendheid volgens de Hoge Raad. Zeker als daarbij regels of afspraken worden betrokken die op zichzelf niet bindend zijn. De artikelen 2 en 8 EVRM mogen er niet toe leiden dat een onmogelijke of in de gegeven omstandigheden onevenredige last op de staten wordt gelegd.[29] Als een staat redelijke en geschikte maatregelen heeft genomen, brengt het enkele feit dat deze maatregelen het gevaar niet hebben afgewend, niet mee dat hij is tekortgeschoten in de op hem rustende verplichting. De artikelen 2 en 8 scheppen dus geen resultaatsverplichting.[30]&lt;/p&gt;
&lt;h3&gt;&lt;span&gt;3.3. &lt;/span&gt;De artikelen 2 en 8 EVRM en klimaatverandering&lt;/h3&gt;
&lt;p&gt;De Hoge Raad oordeelt dat de Staat op grond van de artikelen 2 en 8 EVRM is gehouden om maatregelen te nemen tegen de reële dreiging van gevaarlijke klimaatverandering, zowel op nationaal als op mondiaal niveau. Op nationaal niveau omdat de Hoge Raad klimaatverandering bestempelt als 'real and immediate risk',[31] waardoor de Staat verplicht is om passende maatregelen te nemen. Op mondiaal niveau omdat Nederland op grond van de artikelen 2 en 8 EVRM verplicht is om 'het zijne' te doen om gevaarlijke klimaatverandering te voorkomen. De Hoge Raad wijst er daarbij op dat het VN-klimaatverdrag berust op de gedachte dat klimaatverandering een wereldwijd probleem is, dat wereldwijd moet worden aangepakt.&lt;/p&gt;
&lt;p&gt;&lt;em&gt; &lt;/em&gt;&lt;/p&gt;
&lt;p&gt;Vervolgens buigt de Hoge Raad zich over de vraag of de Staat wel het zijne doet met een beleid dat de uitstoot van broeikasgassen met 20 procent wil beperken, terwijl hij weet dat reductie van 25 tot 40 procent in 2020 noodzakelijk is om de doelstelling van maximaal 2 °C opwarming van de aarde binnen bereik te houden. Het antwoord daarop is kortgezegd 'nee'. De Hoge Raad heeft ernstige twijfels of de noodzakelijke totale reductie van broeikasgassen in de komende decennia nog haalbaar is met dergelijk beleid. Gelet daarop dient de Staat zich aan de doelstelling van minimaal 25 procent reductie in 2020 te houden, aldus de Hoge Raad. Hij merkt deze doelstelling aan als een uit de artikelen 2 en 8 EVRM voortvloeiende positieve verplichting om passende maatregelen te nemen ter voorkoming van gevaarlijke klimaatverandering. De 25 procent-grens is volgens de Hoge Raad het absolute minimum dat de Staat dient na te streven. Daarbij wordt opgemerkt dat de Staat onvoldoende heeft onderbouwd dat deze verplichting een onmogelijke of onevenredige last zou opleveren. De Staat stelt in dat verband nog dat de verplichting tot een reductie van minimaal 25 procent ervoor zou zorgen dat het 'level playing field' van het Nederlandse bedrijfsleven in internationaal verband zou worden verstoord. Daarmee maakt de Hoge Raad echter korte metten. Hij oordeelt dat andere landen een veel stringenter klimaatbeleid voeren dan Nederland, waardoor van een dergelijke verstoring geen sprake is.&lt;/p&gt;
&lt;h3&gt;&lt;span&gt;3.4. &lt;/span&gt;De slotsom van de Hoge Raad&lt;/h3&gt;
&lt;p&gt;Ook de klacht van de Staat dat het toewijzen van de vordering van Urgenda zou leiden tot een ontoelaatbaar bevel tot wetgeving treft geen doel. Van een bevel tot wetgeving is geen sprake, omdat de vordering van Urgenda niet ziet op een plicht om wetgeving met een bepaalde, specifieke inhoud tot stand te brengen. De rechter kan wel een bevel geven aan een openbaar lichaam om maatregelen te nemen om een bepaald doel te bereiken, zolang dat maar niet neerkomt op een bevel tot wetgeving. Hoewel de Staat verplicht is om de uitstoot van broeikasgassen te verminderen, staat het hem vrij om te bepalen welke maatregelen worden getroffen en welke wetgeving tot stand wordt gebracht om die reductie te bewerkstelligen. De Hoge Raad verwerpt het cassatieberoep van de Staat.&lt;/p&gt;
&lt;h2&gt;&lt;span&gt;4. &lt;/span&gt;Wat betekent dat voor de stikstofcrisis?&lt;/h2&gt;
&lt;p&gt;De stikstofcrisis vertoont gelijkenissen met de klimaatcrisis. De stikstofcrisis is immers ook ontstaan door een te hoge uitstoot van door de mens geproduceerde gassen die een nadelig effect hebben op de natuur, het milieu en onze gezondheid. In het geval van de stikstofcrisis is de oorzaak een te hoge uitstoot van bepaalde stikstofverbindingen in de lucht door de mens. Het gaat om stikstofoxiden[32] en ammoniak.[33] Stikstofoxiden komen vooral in de lucht terecht door uitlaatgassen van  verkeer en de uitstoot van industrie. Ammoniak komt met name in de lucht door dierlijke mest en urine en het gebruik van kunstmest.[34] In 2016 was ongeveer 86 procent van de uitstoot van ammoniak in Nederland afkomstig van de landbouw.[35] De uitstoot (emissie) en neerslag (depositie) van stikstofoxiden en ammoniak zorgen ervoor dat de bodem van natuurgebieden rijk wordt aan voedingsstoffen. Daardoor verdringen plantensoorten die gedijen op voedselrijke gronden[36] andere plantensoorten die daar juist minder goed gedijen.[37] Dat leidt vervolgens tot een afname van het aantal diersoorten in het gebied.[38] Het gevolg is dat de biodiversiteit vermindert en de natuur 'verarmt'. Het ecosysteem raakt uit balans en de bodem kan verzuren en vermesten. Uitspoeling van stikstof, in de vorm van nitraat, naar het grondwater en oppervlaktewater levert daarnaast milieuproblemen op, omdat de waterkwaliteit vermindert. Ten slotte kan het inademen van stikstofdeeltjes slecht zijn voor de gezondheid.[39] Stikstofoxiden in de lucht leiden namelijk tot de vorming van ozon (smog) en stikstof levert een behoorlijke bijdrage aan fijnstof.[40]&lt;/p&gt;
&lt;h2&gt;&lt;span&gt;5. &lt;/span&gt;Wat doet Nederland aan de stikstofcrisis?&lt;/h2&gt;
&lt;p&gt;Al sinds de jaren '80 probeert de Nederlandse overheid de uitstoot van stikstof te beperken.[41] Deels met succes. Sinds 1990 is de stikstofdepositie met circa 45 procent gedaald,[42] maar sinds 2010 is de afname in de uitstoot van ammoniak  gestagneerd.[43] Uit het hiervoor al genoemde bericht van het RIVM volgt zelfs dat de uitstoot van ammoniak weer licht is gestegen. Nederland stoot dus nog steeds te veel stikstof uit.[44] Op ongeveer driekwart van het Nederlandse natuuroppervlak komt te veel stikstof terecht.[45] Van de 162 Nederlandse Natura 2000-gebieden zijn er ruim 130 overbelast door stikstof.[46] De Nederlandse stikstofuitstoot is de hoogste van Europa. Per hectare stoten we ongeveer vier keer zo veel uit als het EU-gemiddelde.[47] Daar wil de minister nu iets aan doen.&lt;/p&gt;
&lt;p&gt; &lt;/p&gt;
&lt;p&gt;Het Ministerie van Landbouw, Natuur en Voedselkwaliteit (LNV) schat in dat het nodig is om in 2025 10 tot 15 procent emissiereductie te bewerkstelligen om het wettelijke doel te halen om (minimaal) 40 procent van het areaal stikstofgevoelig Natura 2000-gebied onder de kritische depositiewaarde te brengen. In 2030 is dat 26 procent emissiereductie en in 2035 is dat 50 procent.[48] Of dat haalbaar is, is vooralsnog onduidelijk. Het ministerie verwacht wel dat het huidige maatregelenpakket voldoende is, maar erkent dat 'bijsturing' en 'actualisatie' in de toekomst nodig kunnen zijn.[49] In 2023 staat de eerste monitoringsrapportage op de planning over de gerealiseerde en verwachte effecten van het stikstofbeleid en de maatregelen.[50] Gelet op de hiervoor genoemde resultaatsverplichtingen die de overheid zichzelf heeft opgelegd, zal dat een spannende tussenstand worden. Maar wat als de doelen niet worden gehaald?&lt;/p&gt;
&lt;h2&gt;&lt;span&gt;6. &lt;/span&gt;Urgenda als basis voor een bevel om stikstofemissies te reduceren&lt;/h2&gt;
&lt;p&gt;Het is niet ondenkbaar dat een 'Urgenda-achtige' stichting bij de rechter een bevel aan de Staat vordert om de uitstoot van stikstof te verminderen conform de percentages in de wet. Grondslag daarvoor kan – net als in de Urgenda-zaak – artikel 3:305a BW zijn. Dat een dergelijke stichting ontvankelijk is, ligt – gelet op het Urgenda-arrest – voor de hand. De stichting zou kunnen opkomen voor de belangen van de huidige generatie Nederlanders, die door een gevaarlijk overschot aan stikstof in de lucht, bodem en in het water worden bedreigd. Daarbij is van belang dat het Nederlandse aandeel in de uitstoot van stikstof bovenmatig is. Dat is immers vier keer zoveel als het EU-gemiddelde. De Staat is daarvoor (systeem)verantwoordelijk. Het niet halen van de hiervoor al genoemde resultaatsverplichting, kan leiden tot de conclusie dat de Staat te weinig doet om zorg te dragen voor de reductie van het Nederlandse stikstofemissieniveau, terwijl hij daar op grond van nationaal en internationaal recht wel toe verplicht is. Ik wijs daarvoor naar de Wet natuurbescherming, de Omgevingswet, de Vogel-[51] en Habitatrichtlijn,[52] de Nitraatrichtlijn,[53] de Kaderrichtlijn water[54] en het Parijs-akkoord.[55] Daarnaast ligt een vordering wegens strijd met de artikelen 2 en 8 van het EVRM voor de hand.&lt;/p&gt;
&lt;h3&gt;&lt;span&gt;6.1. &lt;/span&gt;De artikelen 2 en 8 EVRM in relatie tot stikstof&lt;/h3&gt;
&lt;p&gt;Hiervoor is al uiteengezet dat de artikelen 2 en 8 EVRM bescherming bieden bij gevaarlijke industriële activiteiten en milieu- en natuurrampen. De artikelen bieden weliswaar geen recht op bescherming van de leefomgeving in het algemeen, maar in gevallen waarin de verwezenlijking van milieugevaren rechtstreekse gevolgen heeft en voldoende ernstig is, bieden de artikelen wél bescherming.[56] Dat het nalaten van de Staat om stikstofemissies te reduceren rechtstreekse gevolgen heeft voor de Nederlandse bevolking, is hiervoor al aan bod gekomen. Teveel stikstof zorgt voor een verschraling van de natuur en allerlei milieuproblemen. Deze gevolgen kunnen gemakkelijk als natuur- of milieuprobleem/-ramp worden gekwalificeerd. Daarnaast zijn er de rechtstreekse negatieve gevolgen van de te hoge stikstofuitstoot op onze gezondheid, waardoor een beroep op de artikelen 2 en 8 EVRM prima te verdedigen is. Vervolgens is de vraag of de te hoge uitstoot van stikstof een 'real and immediate risk' is, waarvan de Staat op de hoogte is. Het antwoord daarop ligt volgens mij voor de hand. De risico's heb ik hiervoor al geschetst. Dat die risico's de Nederlandse bevolking rechtstreeks bedreigen ook. Dat de Staat daarvan op de hoogte is, staat buiten kijf. Daardoor ligt de verplichting van de Staat om passende maatregelen te nemen voor de hand. Het kan gaan om mitigerende en adaptiemaatregelen om het risico tegen te gaan van ernstige milieuverontreiniging die het welzijn van personen kan aantasten. De verplichting om maatregelen te nemen om de biodiversiteit en grond- en waterkwaliteit in goede staat te houden, volgt overigens ook uit de hiervoor genoemde Europese richtlijnen. Dan doemt de vraag op of de maatregelen die de Staat neemt voldoende zijn.&lt;/p&gt;
&lt;h3&gt;&lt;span&gt;6.2. &lt;/span&gt;Toetsing van het stikstofbeleid door de rechter&lt;/h3&gt;
&lt;p&gt;De rechter dient – kort samengevat – te beoordelen of de Staat 'het zijne doet' om gevaren als gevolg van een te hoge stikstofemissie te voorkomen. De Staat moet voldoen aan zijn minimale 'fair share'. Er moet consistent beleid worden gevoerd en maatregelen moeten tijdig worden genomen.&lt;/p&gt;
&lt;p&gt; &lt;/p&gt;
&lt;p&gt;De minister heeft het brede stikstofbeleid in de hoofdlijnenbrief van 1 april 2022 uiteengezet. Voor de landbouw wordt ingezet op innovatie, extensivering, verplaatsing en vrijwillige beëindiging. Ook onteigening wordt genoemd als mogelijke maatregel als de vrijwillige regelingen te weinig opleveren. Hoewel ook andere sectoren volgens de minister hun steentje dienen bij te dragen aan stikstofreductie, wordt daar in de hoofdlijnenbrief vrijwel geen aandacht aan besteed. De concrete maatregelen staan in het 'Programma Stikstofreductie en natuurverbetering 2022 – 2035' (hierna: het programma). Voor de landbouw wordt naast de opkoop- en beëindigingsregelingen een aantal bronmaatregelen genoemd, zoals het verlagen van ruw eiwitgehalte in veevoer, het vergroten van het aantal uren weidegang, het verdunnen van mest met water, verschillende stalmaatregelen[57] en centrale mestverwerking. De maatregelen voor de overige sectoren (industrie, mobiliteit en bouw) zijn beduidend minder verstrekkend en verschillen van het stimuleren van innovatief en duurzaam ondernemen op verschillende vlakken[58] tot een maatwerkaanpak voor piekbelasters in de industrie.[59]&lt;/p&gt;
&lt;p&gt; &lt;/p&gt;
&lt;p&gt;Dat roept de vraag op of de maatregelen voor de overige sectoren – conform de wens van de Tweede Kamer – wel evenredig zijn in vergelijking met de maatregelen in de agrarische sector. Hoewel het antwoord op die vraag zich in mijn optiek laat raden als wordt gekeken naar de zwaarte van de zojuist genoemde maatregelen voor de verschillende sectoren, is de minister in haar eerder genoemde brief van 9 september 2022 erg voorzichtig. Zij stelt enkel dat het op dit moment nog niet duidelijk is in hoeverre het vastgestelde en voorgenomen beleid zorgt voor een evenredige bijdrage in alle sectoren, of dat mogelijk aanvullend maatregelen moeten worden genomen om zo goed mogelijk invulling te geven aan de moties van de Kamer. De minister zegt oog te hebben voor proportionaliteit en kosteneffectiviteit.&lt;/p&gt;
&lt;p&gt; &lt;/p&gt;
&lt;p&gt;In het programma staat een prognose van de verwachte vermindering van stikstofuitstoot per maatregel.[60] Daaruit leid ik af dat de minister al haar geld zet op de agrarische sector, en in het bijzonder op de opkoop- en beëindigingsmaatregelen en stalmaatregelen. Struikelblok is echter dat de opkoop- en beëindigingsregelingen vrijwillig zijn en dat daar in het verleden geen uitzonderlijke resultaten mee zijn geboekt.[61] Daarbij komt dat de minister op grond van de resultaatsverplichting al in 2025 moet presteren,[62] terwijl de opkoop- en beëindigingsmaatregelen pas net ter consultatie hebben voorgelegen[63] en inmiddels de nodige vertraging hebben opgelopen vanwege mogelijke staatssteunproblematiek.[64] Zelfs als er nu zou worden gestart met de opkoop en beëindiging van agrarische bedrijven, is het in mijn optiek ambitieus – en eerlijk gezegd ook riskant – om te denken dat daar al in 2025 de vruchten van kunnen worden geplukt. De opkoop en beëindiging van agrarische bedrijven is immers een ingewikkeld en langdurig proces, waarbij veel belangen spelen. Een ander struikelblok is dat de uitvoering van de beëindigingsmaatregelen veelal aan de provincies wordt overgelaten en dat die taak daar met wisselend enthousiasme is ontvangen, waardoor nog meer vertraging op de loer ligt.[65] Het is onduidelijk in hoeverre de Staat de provincies kan dwingen tot (meer) actie als de resultaatsverplichtingen niet (dreigen te) worden gehaald. Minister Van der Wal-Zeggelink en toenmalig minister Staghouwer beantwoordden daarover eerder Kamervragen, maar verder dan 'een vinger aan de pols', 'instructies geven' en 'zaken zelf regelen'[66] komen zij niet.[67]&lt;/p&gt;
&lt;p&gt; &lt;/p&gt;
&lt;p&gt;Ook als het gaat om de effectiviteit van de genoemde stalmaatregelen zijn de nodige bedenkingen op z'n plaats.[68] Bijvoorbeeld als het gaat om de uitvoerbaarheid van de maatregelen (onder meer op financieel vlak), maar ook als het gaat om de effectiviteit ervan. Technische maatregelen om stalemissies te beperken liggen immers ook geregeld onder vuur.[69] Daarbij merk ik op dat de maatregelen voor de overige sectoren boterzacht lijken te zijn. Gelet daarop is het maar zeer de vraag of het verstandig is om al je geld te zetten op maatregelen waarvan de uitkomst op z'n best onzeker is. Als achteraf blijkt dat de huidige maatregelen onvoldoende zijn, kan het stikstofbeleid daardoor in strijd zijn met het hiervoor genoemde tijdigheidscriterium, omdat het allemaal 'too little, too late' blijkt te zijn. Daarbij is van belang dat uitstel van de maatregelen het risico op verslechtering van de goede instandhouding van de Nederlandse Natura 2000-gebieden dusdanig kan vergroten dat het realiseren van de wettelijke resultaatsverplichtingen zeer moeilijk of onmogelijk wordt.[70] Aan die constatering kende de Hoge Raad in de Urgenda-zaak groot gewicht toe waar het ging om klimaatverandering, waardoor het goed mogelijk is dat er ook in het geval van de stikstofcrisis doorslaggevend belang aan wordt toegekend. Om in 'Urgenda-termen' te spreken: het is maar de vraag of de Staat met het huidige beleid en maatregelenpakket het zijne doet.&lt;/p&gt;
&lt;p&gt; &lt;/p&gt;
&lt;p&gt;In dat kader is van belang dat de Universiteit van Wageningen de aanpak van het stikstofprobleem 'een veelkoppig monster' noemt.[71] Reductie van ammoniakemissie is bijvoorbeeld het meest effectief voor de kritische depositiewaarde, maar reductie van stikstofoxide-emissie leidt tot meer positieve effecten op de gezondheid. In dat licht zijn reducties in alle sectoren van belang, aldus de universiteit. Ook sectoren met een grote stikstofoxide-uitstoot dienen dus (in het bijzonder als het gaat om de gezondheid van mensen) bij te dragen aan de oplossing voor het stikstofprobleem. Ook hier is maar zeer de vraag of dat (voldoende) het geval is. De minister lijkt (vooralsnog) vooral in gevecht met de agrarische kop van het veelkoppige monster, waardoor de vraag eens temeer is of de Staat met het huidige maatregelenpakket voldoet aan zijn 'fair share'.&lt;/p&gt;
&lt;p&gt; &lt;/p&gt;
&lt;p&gt;Hoewel het stikstofbeleid en de daarop gebaseerde maatregelen met veel bombarie – en dito reactie uit met name de agrarische sector – zijn aangekondigd, is het maar zeer de vraag of het allemaal voldoende is. Ondanks dat de Hoge Raad benadrukt dat er in de Urgenda-zaak sprake is van een uitzonderlijke situatie, zou een rechter in het geval van de stikstofcrisis desgevorderd zomaar eens kunnen oordelen dat hij ernstige twijfels heeft over de vraag of de noodzakelijke totale reductie van stikstof de komende tijd mogelijk is met het huidige beleid. Dat zou kunnen leiden tot de conclusie dat de Staat onvoldoende doet om stikstof te reduceren, waardoor hij onrechtmatig handelt jegens de huidige generatie Nederlanders. Een bevel om meer te doen om de uitstoot van stikstof terug te dringen, zou zomaar eens dichterbij kunnen zijn dan de Staat wellicht vermoedt. Zeker nu de tijd niet in zijn voordeel lijkt te werken. Dat de Staat zich bewust is van een mogelijke rechtsgang om naleving van de resultaatsverplichtingen af te dwingen, volgt overigens wel uit de parlementaire geschiedenis.[72]&lt;/p&gt;
&lt;h2&gt;&lt;span&gt;7. &lt;/span&gt;Wat betekent dit voor de agrarische sector?&lt;/h2&gt;
&lt;p&gt;Het betekent waarschijnlijk nog meer onzekerheid in een sector waar onzekerheid op dit moment al troef is. Als de 'gok' van de minister op vrijwillige opkoop en stalmaatregelen verkeerd uitpakt in die zin dat er onvoldoende stikstofreductie mee wordt bewerkstelligd, kan een geslaagde 'Urgenda-achtige' vordering ertoe leiden dat de Staat meer/andere maatregelen moet nemen om de resultaatsverplichtingen te realiseren die hij zichzelf heeft opgelegd. Dat brengt de nodige risico's met zich mee. Uit de hoofdlijnenbrief volgt dat onteigening op de loer ligt als 'volgende stap'. Als het zo ver komt, levert dat ook weer allerlei vragen op,[73] om nog maar niet te spreken over de vertraging die daardoor hoe dan ook weer ontstaat. Onteigeningsprocedures duren immers lang, waardoor de veelbesproken resultaatsverplichtingen al snel uit beeld dreigen te raken. Het roept de vraag op of onteigening in een later stadium überhaupt nog soelaas biedt. Door dit alles zitten boeren waarschijnlijk nóg langer in onzekerheid over de toekomst van hun bedrijf, hetgeen uiteraard zeer onwenselijk is. Ook een oplossing voor de stikstofcrisis komt er niet door dichterbij. Het is wel een reëel risico, gelet op de twijfelachtige resultaten met agrarische opkoopregelingen in het verleden en de wankele positie van een aantal innovatieve maatregelen. Als de overheid overgaat tot de volgende stap, kunnen we in de toekomst nog de nodige trekkers in Den Haag, snelwegblokkades, ondersteboven hangende Nederlandse vlaggen en rode zakdoeken verwachten vrees ik.&lt;/p&gt;
&lt;h2&gt;&lt;span&gt;8. &lt;/span&gt;Conclusie&lt;/h2&gt;
&lt;p&gt;De conclusie is dat 'gok' van de minister met het huidige stikstofbeleid weleens erg verkeerd kan uitpakken. Vooral als de vermindering van de stikstofuitstoot conform de reductiepercentages in de wet in een rechterlijke procedure succesvol wordt afgedwongen. Als de huidige maatregelen niet volstaan, is harder ingrijpen om de (zelfs opgelegde) stikstofemissiereductie te realiseren waarschijnlijk de enige uitweg. Gelet op het feit dat de minister de agrarische sector (vooralsnog) ziet als dé 'stikstofmelkkoe', zal dat waarschijnlijk leiden tot de nodige onteigeningen van boeren[74] in de buurt van Natura 2000-gebieden. Gedwongen verkoop van agrarische (familie)bedrijven die vaak al generaties lang op een bepaalde plek aanwezig zijn, gaat boeren niet in de koude kleren zitten. Het zijn lange en emotionele processen, om nog maar niet te spreken over alle zakelijke valkuilen[75] die eraan zijn verbonden. Laten we hopen dat het niet zo ver hoeft te komen en dat de vrijwillige regelingen en stalmaatregelen hun vruchten afwerpen. Het wachten is op de eerste tussenstand in 2023.&lt;/p&gt;</content><legacyfootnotes/><footnotes><footnote>1 &lt;p&gt;Rico Ligtvoet is advocaat bij Hekkelman advocaten in Nijmegen.&lt;/p&gt;</footnote><footnote>2 &lt;p&gt;HR 20 december 2019, ECLI:NL:HR:2019:2006; AB 2020/24 m.nt. G.A. van der Veen en Ch.W. Backes; NJ 2020/41 m.nt. J. Spier.&lt;/p&gt;</footnote><footnote>3 &lt;p&gt;www.rivm.nl/nieuws/luchtkwaliteit-verder-verbeterd-daling-co2-zet-door-urgenda-doel-voor-2020-gehaald.&lt;/p&gt;</footnote><footnote>4 &lt;p&gt;Kamerstukken II 2021/22, 33 576, nr. 265.&lt;/p&gt;</footnote><footnote>5 &lt;p&gt;De hoeveelheid depositie die een ecosysteem over langere tijd kan verdragen zonder dat significante schade optreedt aan de structuur of het functioneren van dat systeem.&lt;/p&gt;</footnote><footnote>6 &lt;p&gt;De reductiepercentages zijn op 10 maart 2021 in de (gewijzigde) Wet natuurbescherming (Wnb) en de Omgevingswet opgenomen als onderdeel van de Wet stikstofreductie en natuurverbetering (Wsn). Het 74 procent-doel stond in eerste instantie voor 2035, maar is door het Kabinet vervroegd naar 2030 en in lijn gebracht met het advies van de Commissie Remkes. Zie daarover Kamerstuk 35 925-XIV, nr. 106.&lt;/p&gt;</footnote><footnote>7 &lt;p&gt;Zie daarvoor artikel 1.12a lid 1 Wnb.&lt;/p&gt;</footnote><footnote>8 &lt;p&gt;Zie daarvoor artikel 1.12a lid 2 Wnb. In de toelichting wordt gesproken van een 'resultaatsverplichtende omgevingswaarde', Kamerstukken II 2020/21, 35600, nr. 21.&lt;/p&gt;</footnote><footnote>9 &lt;p&gt;Brief van 9 september 2022 van de Minister van LNV aan de Tweede Kamer over 'Sectorbijdragen stikstof'. De Tweede Kamer heeft zich er middels de motie Grinwis/Boswijk (Kamerstuk 33 576, nr. 305) over uitgesproken dat in de stikstofaanpak elke sector zijn aandeel in gelijke mate moet reduceren. Mede op verzoek van de motie Van Campen (Kamerstuk 33 576, nr. 302) en de motie Thijssen (Kamerstuk 35925 XIV, nr. 121) is het kabinet verzocht om tot evenwichtige, eerlijke reductiedoelen voor onder andere industrie en mobiliteit te komen.&lt;/p&gt;</footnote><footnote>10 &lt;p&gt;Over de eerder door de landsadvocaat geopperde mogelijkheid van het intrekken van vergunningen wordt met geen woord meer gerept.&lt;/p&gt;</footnote><footnote>11 &lt;p&gt;In de zin van artikel 6:162 lid 2 BW, omdat sprake is van strijd met de zorgvuldigheid die in het maatschappelijk verkeer betaamt jegens de inwoners van Nederland.&lt;/p&gt;</footnote><footnote>12 &lt;p&gt;Respectievelijk het recht op leven en het recht op eerbiediging van privé-, familie- en gezinsleven.&lt;/p&gt;</footnote><footnote>13 &lt;p&gt;HR 20 december 2019, ECLI:NL:HR:2019:2006, r.o. 4 e.v.&lt;/p&gt;</footnote><footnote>14 &lt;p&gt;Zie onder meer EHRM 28 maart 2000, nr. 22492/93 (Kiliç/Turkije), r.o. 62, en EHRM 17 juli 2014, nr. 47848/08 (Centre for Legal Resources on behalf of Valentin Câmpeanu/Roemenië), r.o. 130.&lt;/p&gt;</footnote><footnote>15 &lt;p&gt;Ongeacht of deze door de overheid zelf of door anderen worden verricht.&lt;/p&gt;</footnote><footnote>16 &lt;p&gt;Vgl. ECHR, Guide on Article 2 of the European Convention on Human Rights (versie 31 augustus 2019), nrs. 9, 10 en 31-37 en de daar genoemde uitspraken van het EHRM.&lt;/p&gt;</footnote><footnote>17 &lt;p&gt;Vgl. onder meer de volgende uitspraken waarin het EHRM oordeelde dat aan de hier vermelde eisen was voldaan: EHRM 30 november 2004, nr. 48939/99 (Öneryildiz/Turkije), r.o. 98-101 (gasexplosie op vuilnisbelt; het risico dat deze zich op enig moment zou kunnen voordoen, bestond al jaren en was al jaren bekend bij de autoriteiten), EHRM 20 maart 2008, nr. 15339/02 (Budayeva e.a./Rusland), r.o. 147-158 (levensbedreigende modderstroom; de autoriteiten kenden het gevaar van modderstromen ter plaatse en waren zich bewust van de mogelijkheid dat deze zich op enig moment op de schaal konden voordoen als deze zich daadwerkelijk voordeed), en EHRM 28 februari 2012, nr. 17423/05 (Kolyadenko e.a./Rusland), r.o. 165 en 174-180 (door exceptioneel overvloedige regen noodzakelijk geworden uitstroom uit stuwmeer; de autoriteiten wisten dat bij exceptionele zware regen noodzaak tot uitstroom zou kunnen optreden). Zie in deze zin ook AbRvS 18 november 2015, ECLI:NL:RVS:2015:3578 (Gaswinning in Groningen), r.o. 39.3.&lt;/p&gt;</footnote><footnote>18 &lt;p&gt;Zie met betrekking tot art. 8 EVRM: EHRM 27 januari 2009, nr. 67021/01 (T?tar/Roemenië), r.o. 120.&lt;/p&gt;</footnote><footnote>19 &lt;p&gt;Zie met betrekking tot artikel 2 EVRM onder meer EHRM 20 maart 2008, nr. 15339/02 (Budayeva e.a./Rusland), r.o. 134, en EHRM 24 juli 2014, nr. 60908/11 (Brincat e.a./Malta), r.o. 101. Zie met betrekking tot art. 8 EVRM onder meer EHRM 9 juni 2005, nr. 55723/00 (Fadeyeva/Rusland), r.o. 96.&lt;/p&gt;</footnote><footnote>20 &lt;p&gt;Vgl. ECHR, Guide on Article 8 of the European Convention on Human Rights (versie 31 augustus 2019), nrs. 119-127, 420-435 en 438-439 en de daar genoemde uitspraken van het EHRM.&lt;/p&gt;</footnote><footnote>21 &lt;p&gt;Vgl. EHRM 10 november 2004, nr. 46117/99 (Ta?kin e.a./Turkije), r.o. 107 en 111-114 (art. 8 EVRM is ook van toepassing op de dreiging van een milieuverontreiniging die zich pas op termijn van 20 tot 50 jaar verwezenlijkt), en EHRM 27 januari 2009, nr. 67021/01 (T?tar/Roemenië), r.o. 89-97 (mogelijke gezondheidsrisico's op langere termijn door uitstoot van zware metalen bij goudwinning).&lt;/p&gt;</footnote><footnote>22 &lt;p&gt;&lt;span class="footnote"&gt;EHRM 20 maart 2008, nr. 15339/02 (Budayeva e.a./Rusland), r.o. 133, EHRM 24 juli 2014, nr. 60908/11 (Brincat e.a./Malta), r.o. 102.&lt;/span&gt;&lt;/p&gt;</footnote><footnote>23 &lt;p&gt;Maatregelen om de verwezenlijking van een gevaar te voorkomen.&lt;/p&gt;</footnote><footnote>24 &lt;p&gt;Maatregelen om de gevolgen van het verwezenlijkte gevaar op te vangen of te verzachten.&lt;/p&gt;</footnote><footnote>25 &lt;p&gt;Zie EHRM 10 januari 2012, nr. 30765/08 (Di Sarno e.a./Italië), r.o. 110, en EHRM 24 januari 2019, nr. 54414/13 (Cordella e.a./Italië), r.o. 172.&lt;/p&gt;</footnote><footnote>26 &lt;p&gt;Zie voor een en ander onder meer EHRM 30 november 2004, nr. 48939/99 (Öneryildiz/Turkije), r.o. 128, EHRM 9 juni 2005, nr. 55723/00 (Fadeyeva/Rusland), r.o. 128, en EHRM 26 juli 2011, nr. 9718/03 (Stoicescu/Roemenië), r.o. 59.&lt;/p&gt;</footnote><footnote>27 &lt;p&gt;Zie EHRM 9 juni 2005, nr. 55723/00 (Fadeyeva/Rusland), r.o. 124-134, EHRM 20 maart 2008, nr. 15339/02 (Budayeva e.a./Rusland), r.o. 156-158, EHRM 24 januari 2019, nr. 54414/13 (Cordella e.a./Italië), r.o. 161-174, EHRM 10 februari 2011, nr. 30499/03 (Dubetska e.a./Oekraïne), r.o. 150-156, en EHRM 13 juli 2017, nr. 38342/05 (Jugheli e.a./Georgië), r.o. 76-78.&lt;/p&gt;</footnote><footnote>28 &lt;p&gt;HR 20 december 2019, ECLI:NL:HR:2019:2006, r.o. 6 e.v.&lt;/p&gt;</footnote><footnote>29 &lt;p&gt;Zie EHRM 20 maart 2008, nr. 15339/02 (Budayeva e.a./Rusland), r.o. 135, en EHRM 24 juli 2014, nr. 60908/11 (Brincat e.a./Malta), r.o. 101.&lt;/p&gt;</footnote><footnote>30 &lt;p&gt;Zie EHRM 26 juli 2011, nr. 9718/03 (Stoicescu/Roemenië), rov. 59.&lt;/p&gt;</footnote><footnote>31 &lt;p&gt;Bijvoorbeeld vanwege de dreigende zeewaterspiegelstijging, waardoor delen van Nederland onbewoonbaar kunnen worden.&lt;/p&gt;</footnote><footnote>32 &lt;p&gt;NO&lt;sub&gt;x&lt;/sub&gt;, een verbinding van stikstof en zuurstof.&lt;/p&gt;</footnote><footnote>33 &lt;p&gt;NH&lt;sub&gt;3&lt;/sub&gt;, een verbinding van stikstof en waterstof.&lt;/p&gt;</footnote><footnote>34 &lt;p&gt;www.rivm.nl/stikstof.&lt;/p&gt;</footnote><footnote>35 &lt;p&gt;www.rivm.nl/stikstof/ammoniak.&lt;/p&gt;</footnote><footnote>36 &lt;p&gt;Zoals brandnetels, bramen en gras.&lt;/p&gt;</footnote><footnote>37 &lt;p&gt;Zoals orchideeën.&lt;/p&gt;</footnote><footnote>38 &lt;p&gt;Zoals vogels en insecten.&lt;/p&gt;</footnote><footnote>39 &lt;p&gt;www.milieucentraal.nl/klimaat-en-aarde/milieuproblemen/stikstof-in-de-lucht-en-bodem.&lt;/p&gt;</footnote><footnote>40 &lt;p&gt;www.wur.nl/nl/dossiers/dossier/stikstof, onder 2.&lt;/p&gt;</footnote><footnote>41 &lt;p&gt;Destijds vanwege zure regen.&lt;/p&gt;</footnote><footnote>42 &lt;p&gt;Zo'n 40 procent voor ammoniak en ruim 50 procent voor stikstofdioxide.&lt;/p&gt;</footnote><footnote>43 &lt;p&gt;www.wur.nl/nl/dossiers/dossier/stikstof, onder 3.&lt;/p&gt;</footnote><footnote>44 &lt;p&gt;www.rijksoverheid.nl/onderwerpen/aanpak-stikstof.&lt;/p&gt;</footnote><footnote>45 &lt;p&gt;www.wur.nl/nl/dossiers/dossier/stikstof, onder 3.&lt;/p&gt;</footnote><footnote>46 &lt;p&gt;In de zin dat de stikstofdepositie boven de kritische depositiewaarde (KDW) ligt.&lt;/p&gt;</footnote><footnote>47 &lt;p&gt;www.milieucentraal.nl/klimaat-en-aarde/milieuproblemen/stikstof-in-de-lucht-en-bodem.&lt;/p&gt;</footnote><footnote>48 &lt;p&gt;Ministerie van Landbouw, Natuur en Voedselkwaliteit, Programma Stikstofreductie en natuurverbetering 2022-2035, p. 22.&lt;/p&gt;</footnote><footnote>49 &lt;p&gt;Ministerie van Landbouw, Natuur en Voedselkwaliteit, Programma Stikstofreductie en natuurverbetering 2022-2035, p. 33.&lt;/p&gt;</footnote><footnote>50 &lt;p&gt;Ministerie van Landbouw, Natuur en Voedselkwaliteit, Programma Stikstofreductie en natuurverbetering 2022-2035, p. 25.&lt;/p&gt;</footnote><footnote>51 &lt;p&gt;Richtlijn 79/409/EEG van de Raad van 2 april 1979 inzake het behoud van de vogelstand.&lt;/p&gt;</footnote><footnote>52 &lt;p&gt;Richtlijn 92/43/EEG van de Raad van 21 mei 1992 inzake de instandhouding van de natuurlijke habitats en de wilde flora en fauna.&lt;/p&gt;</footnote><footnote>53 &lt;p&gt;Richtlijn 91/676/EEG van de Raad van 12 december 1991 inzake de bescherming van water tegen verontreiniging door nitraten uit agrarische bronnen.&lt;/p&gt;</footnote><footnote>54 &lt;p&gt;Richtlijn 2000/60/EG van het Europees Parlement en de Raad van 23 oktober 2000 tot vaststelling van een kader voor communautaire maatregelen betreffende het waterbeleid.&lt;/p&gt;</footnote><footnote>55 &lt;p&gt;wetten.overheid.nl/BWBV0006603/2017-08-27.&lt;/p&gt;</footnote><footnote>56 &lt;p&gt;Daarbij wordt opgemerkt dat artikel 8 EVRM van toepassing is op 'environmental issues'. Zie daarover de conclusie van Langemeijer en Wissink bij het Urgenda-arrest, ECLI:NL:PHR:2019:887, onder 2.47.&lt;/p&gt;</footnote><footnote>57 &lt;p&gt;Met als toelichting: innoveren, investeren en normeren emissiearme stallen.&lt;/p&gt;</footnote><footnote>58 &lt;p&gt;Veelal door middel van subsidies, denk aan een subsidieregeling voor emmissiearme bouwwerk- en voertuigen, het stimuleren van elektrisch taxiën door van vliegtuigen en het verduurzamen van binnenvaartschepen.&lt;/p&gt;</footnote><footnote>59 &lt;p&gt;In tegenstelling tot piekbelasters in de landbouw, waarvoor een generieke beëindigingsregeling is opgetuigd. Overigens tegen het advies van de Commissie Remkens in, die pleitte voor de gerichte opkoop van piekbelasters in specifieke Natura 2000-gebieden.&lt;/p&gt;</footnote><footnote>60 &lt;p&gt;Ministerie van Landbouw, Natuur en Voedselkwaliteit, Programma Stikstofreductie en natuurverbetering 2022-2035, p. 31.&lt;/p&gt;</footnote><footnote>61 &lt;p&gt;Ik schreef eerder over mijn bedenkingen bij de opkoopregelingen in dit tijdschrift: R. Ligtvoet, Vrijwillige opkoop en kapotte natuur: the perfect storm?, TvAR 2022/5. Zie in dat verband ook de kritische kanttekeningen die het Planbureau voor de Leefomgeving eerder in dit verband maakte: Planbureau voor de Leefomgeving, 'Beëindigen van veehouderijen, Lessen uit 25 jaar beëindigingsregelingen, 4 oktober 2022.&lt;/p&gt;</footnote><footnote>62 &lt;p&gt;In die zin dat dan ten minste 40 procent van het areaal stikstofgevoelige Natura 2000-gebieden onder de KDW is gebracht.&lt;/p&gt;</footnote><footnote>63 &lt;p&gt;www.internetconsultatie.nl/lbv en www.internetconsultatie.nl/mga2.&lt;/p&gt;</footnote><footnote>64 &lt;p&gt;Zie in dat verband de beantwoording van de Kamervragen naar aanleiding van het artikel 'nieuwe uitkoopregeling op de tocht' van 30 september 2022.&lt;/p&gt;</footnote><footnote>65 &lt;p&gt;Zie bijvoorbeeld: www.trouw.nl/politiek/provincies-terughoudend-met-ingrijpen-om-de-stikstofcrisis-te-bezweren.&lt;/p&gt;</footnote><footnote>66 &lt;p&gt;Waarbij niet wordt uitgeweid over de vraag hoe dat dan zou moeten.&lt;/p&gt;</footnote><footnote>67 &lt;p&gt;Brief van 6 juli 2022 van de ministers Van der Wal-Zeggelink en Staghouwer aan de Voorzitter van de Tweede Kamer over 'Beantwoording schriftelijke vragen over de bemiddelaar in het stikstofdossier en de juridische status van de stikstofplannen, en reactie op het RvW-verzoek over het mandaat van de heer Remkes als onafhankelijk gespreksleider.&lt;/p&gt;</footnote><footnote>68 &lt;p&gt;Ook daarover schreef ik eerder in de hierboven genoemde bijdrage.&lt;/p&gt;</footnote><footnote>69 &lt;p&gt;De recente uitspraken van de Afdeling over drie soorten emissiearme stallen zijn daarvan een voorbeeld. Zie ECLI:NL:RVS:2022:2557, ECLI:NL:RVS:2022:2624 en ECLI:NL:RVS:2022:2622.&lt;/p&gt;</footnote><footnote>70 &lt;p&gt;Kamerstukken II 2021/22, 35 600, Memorie van antwoord n.a.v. de wijziging van de Wet natuurbescherming en de Omgevingswet (stikstofreductie en natuurverbetering), p. 13. Zie daarover ook het eindadvies van de Commissie Remkens, 'Niet alles kan overal'. Naarmate de overschrijding van de KDW voor een bepaald Natura 2000-gebied groter is en langer duurt, neemt het risico op onherstelbare schade van dat gebied toe.&lt;/p&gt;</footnote><footnote>71 &lt;p&gt;www.wur.nl/nl/dossiers/dossier/stikstof, onder 5.&lt;/p&gt;</footnote><footnote>72 &lt;p&gt;Kamerstukken II 2021/22, 35 600, Memorie van antwoord n.a.v. de wijziging van de Wet natuurbescherming en de Omgevingswet (stikstofreductie en natuurverbetering), p. 14.&lt;/p&gt;</footnote><footnote>73 &lt;p&gt;Bijvoorbeeld als het gaat om de vraag of onteigening eigenlijk wel bedoeld is als instrument om de stikstofuitstoot te verminderen en de vraag wie er dan wordt onteigend. In dat kader is ook het laatste rapport van Remkes van belang, waarin wordt opgeroepen om binnen een jaar 500 tot 600 zogenoemde 'piekbelasters' te laten stoppen, terwijl er nog geen bruikbare (laat staan wettelijke) definitie is van dat begrip.&lt;/p&gt;</footnote><footnote>74 &lt;p&gt;En in het bijzonder piekbelasters.&lt;/p&gt;</footnote><footnote>75 &lt;p&gt;Juridisch en anderszins.&lt;/p&gt;</footnote></footnotes><auteurs>mr. R. Ligtvoet</auteurs><published>2022-11-07 09:56:40</published><modified>2022-11-08 09:39:23</modified><editiondate>2022-11-07</editiondate><htmlpath>https://denhollander.info/artikel/17410</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2004</searchword><id>3624</id><udhid>UDH:TvAR/3624</udhid><titel>Por-Pikkert / Van der Steeg (TvAR 2004/5205)</titel><searchwords><searchword>TvAR 3/2004</searchword><searchword>TvAR 2004/5205</searchword><searchword>UDH:TvAR/3624</searchword></searchwords><attachments><attachment><name>2004_nr 3_Rechtspraak_5205.pdf</name><extention>pdf</extention><url>https://denhollander.info/download/3621/ci</url></attachment></attachments><inleiding>[Pachtwet art. 70f lid 4]&#13;
&#13;
Uit de tekst van artikel 70f, vierde lid, van de&#13;
Pachtwet volgt dat de grondkamer – en in&#13;
beroep de Centrale Grondkamer – de&#13;
mogelijkheid hebben om, in samenhang&#13;
met een machtiging tot onderverpachting,&#13;
de pachtprijs in de hoofdpachtovereenkomst&#13;
te herzien tot een hoger bedrag dan&#13;
de hoogst toelaatbare pachtprijs.&#13;
Als gevolg van het wettelijk systeem zal het&#13;
voor de (hoofd)pachter veelal niet of&#13;
nauwelijks mogelijk zijn om de grondkamer&#13;
– en in beroep de Centrale Grondkamer – in&#13;
het kader van de beoordeling van een verzoek&#13;
als het onderhavige van verpachtster&#13;
in kennis te stellen van de desbetreffende&#13;
onderpachtovereenkomst dan wel van de&#13;
daarin door partijen overeengekomen&#13;
(onder)pachtprijs. Immers, de (hoofd)-&#13;
pachter moet beschikken over de onderhavige&#13;
machtiging voordat hij tot het sluiten&#13;
van de beoogde onderpachtovereenkomst&#13;
met de (onder)pachter over kan gaan.&#13;
Pachter heeft onweersproken aangevoerd&#13;
dat hij in het kader van de onderverpachting&#13;
van de onderhavige percelen kosten moet&#13;
maken.&#13;
In de gegeven omstandigheden acht de&#13;
Centrale Grondkamer het redelijk en billijk&#13;
om pachter in samenhang met voormelde&#13;
machtiging de last op te leggen om, indien&#13;
en voor zover hij gebruik maakt van die&#13;
machtiging, aan verpachtster te betalen 45%&#13;
van het bedrag waarmee de tegenprestatie&#13;
in de desbetreffende onderpachtovereenkomst&#13;
de pachtprijs in de hoofdpachtovereenkomst&#13;
te boven gaat.&#13;
</inleiding><content>BESCHIKKING IN DE ZAAK VAN:&#13;
Aafke Por-Pikkert, wonende te Norg,&#13;
hierna te noemen: verpachtster,&#13;
gemachtigde: mr. P.K. Wolters, rechtskundig&#13;
adviseur voor agrarische zaken te Terheijl,&#13;
tegen&#13;
Lambert Gerben van der Steeg, wonende te&#13;
Zuurdijk,&#13;
hierna te noemen: pachter,&#13;
gemachtigde: mr. E.P. Westenbrink, DAS&#13;
rechtsbijstand te Amsterdam.&#13;
Het geding in eerste aanleg&#13;
De grondkamer Noord heeft bij beschikking&#13;
van 15 oktober 2001, waarvan afschrift aan&#13;
partijen is verzonden op 24 oktober 2001,&#13;
pachter machtiging als bedoeld in artikel 70f,&#13;
lid 4, van de Pachtwet verleend om over te&#13;
gaan tot onderverpachting ten behoeve van&#13;
vruchtwisseling (pootaardappelen) door middel&#13;
van het afsluiten van een teeltpachtovereenkomst,&#13;
voor een deel in 2002, de rest in&#13;
2004, van de door hem van verpachtster gepachte&#13;
percelen bouwland, kadastraal bekend&#13;
gemeente Leens, sectie L, nrs. 138 en 141.&#13;
Voormelde beschikking is in fotokopie aan&#13;
deze beschikking gehecht. Daarnaar wordt&#13;
verwezen voor de procesgang in eerste aanleg&#13;
en de aan de beschikking ten grondslag gelegde&#13;
motivering.&#13;
Het geding in hoger beroep&#13;
Verpachtster is bij een op 21 november 2001&#13;
ter griffie ingekomen en bij brief van&#13;
10 december 2001 aangevuld beroepschrift in&#13;
beroep gekomen tegen voormelde beschikking,&#13;
met verzoek die beschikking wat betreft&#13;
de afwijzing van de pachtprijsaanpassing te&#13;
vernietigen en op grond van het door haar&#13;
aangevoerde de pachtprijs voor de betrokken&#13;
percelen en periodes alsnog vast te stellen op&#13;
2% van de vrije verkeerswaarde, althans op&#13;
een bedrag dat de Centrale Grondkamer redelijk&#13;
acht.&#13;
Pachter heeft hiertegen verweer gevoerd bij&#13;
een op 11 januari 2002 ter griffie ingekomen&#13;
verweerschrift, met verzoek de beschikking,&#13;
waarvan beroep, te bevestigen.&#13;
De grieven&#13;
Verpachtster heeft aangevoerd dat de grondkamer&#13;
ten onrechte heeft overwogen dat het&#13;
Pachtnormenbesluit 1995 niet de mogelijkheid&#13;
biedt om in geval van onderverpachting&#13;
door de pachter als hier aan de orde een hogere&#13;
pachtprijs in de hoofdpachtverhouding vast&#13;
te stellen dan de maximaal toelaatbare pachtprijs&#13;
die geldt indien geen sprake is van&#13;
onderverpachting.&#13;
Beoordeling van het geschil in&#13;
hoger beroep&#13;
1. Ingevolge artikel 70f, lid 4, van de Pachtwet&#13;
kan de grondkamer aan een machtiging als de&#13;
onderhavige voorwaarden verbinden of daarbij&#13;
een last opleggen en kan daarbij op verzoek&#13;
van de verpachter de tegenprestatie in&#13;
afwijking van de regelen als bedoeld in artikel&#13;
3, eerste lid, van de Pachtwet herzien, indien&#13;
de bij de onderverpachting overeengekomen&#13;
tegenprestatie daartoe aanleiding geeft.&#13;
2. Genoemde wettelijke bepaling biedt de&#13;
grondkamer – en in beroep de Centrale Grondkamer&#13;
– de mogelijkheid om in geval van&#13;
onderverpachting door de pachter als vorenbedoeld&#13;
de pachtprijs in de hoofdpachtovereenkomst&#13;
te herzien tot een hoger bedrag dan&#13;
de hoogst toelaatbare pachtprijs ingevolge het&#13;
te dezen toepasselijke Pachtnormenbesluit&#13;
1995. Dit volgt duidelijk uit de tekst van&#13;
genoemde bepaling, nu (a) de prijs in de&#13;
hoofdpacht kan worden herzien “in afwijking&#13;
van de regelen als bedoeld in artikel 3, eerste&#13;
lid” en (b) de aanleiding voor de herziening&#13;
wordt gezocht bij de onderpacht – en niet de&#13;
hoofdpacht – overeengekomen tegenprestatie.&#13;
3. Als gevolg van voormeld wettelijk systeem&#13;
zal het voor de (hoofd)pachter veelal niet of&#13;
nauwelijks mogelijk zijn om de grondkamer&#13;
– en in beroep de Centrale Grondkamer – in&#13;
het kader van de beoordeling van een verzoek&#13;
als het onderhavige van verpachtster in kennis&#13;
te stellen van de desbetreffende onderpachtovereenkomst&#13;
dan wel van de daarin door&#13;
partijen overeengekomen (onder)pachtprijs.&#13;
Immers, de (hoofd)pachter moet beschikken&#13;
over de onderhavige machtiging vóórdat hij&#13;
tot het sluiten van de beoogde onderpachtovereenkomst&#13;
met de (onder)pachter over kan&#13;
gaan.&#13;
4. Pachter heeft in zijn verweerschrift – onweersproken&#13;
– aangevoerd dat hij in het kader&#13;
van de onderverpachting van de onderhavige&#13;
percelen land kosten moet maken omdat hij&#13;
de desbetreffende percelen land voor en na de&#13;
teelt moet ploegen, greppels moet trekken en&#13;
monsters dient te nemen vanwege aardappelmoeheid.&#13;
5. Mede gelet op het hiervoor overwogene is&#13;
de Centrale Grondkamer van oordeel dat het&#13;
in de gegeven omstandigheden redelijk en&#13;
billijk moet worden geacht om pachter in&#13;
samenhang met voormelde machtiging de last&#13;
op te leggen om, indien en voor zover hij&#13;
gebruik maakt van die machtiging, aan verpachtster&#13;
te betalen 45% van het bedrag waarmee&#13;
de tegenprestatie in de desbetreffende&#13;
onderpachtovereenkomst de pachtprijs in de&#13;
hoofdpachtovereenkomst te boven gaat.&#13;
6. Overigens zijn tegen de beschikking, waarvan&#13;
beroep, geen grieven aangevoerd.&#13;
Slotsom&#13;
De beschikking, waarvan beroep, moet worden&#13;
bevestigd, zulks evenwel met oplegging&#13;
aan pachter van de na te melden last.&#13;
Beslissing&#13;
De Centrale Grondkamer, beschikkende in&#13;
hoger beroep:&#13;
bevestigt de beschikking, waarvan beroep,&#13;
zulks evenwel met oplegging aan pachter van&#13;
de volgende last:&#13;
Indien en voor zover pachter gebruik maakt&#13;
van de onderhavige machtiging dient hij aan&#13;
verpachtster te betalen 45% van het bedrag&#13;
waarmee de tegenprestatie in de desbetreffende&#13;
onderpachtovereenkomst de pachtprijs in&#13;
de hoofdpachtovereenkomst te boven gaat.</content><legacyfootnotes/><footnotes><footnote/></footnotes><auteurs/><published>2004-03-01 00:00:00</published><modified>2004-03-01 00:00:00</modified><editiondate>2004-03-01</editiondate><htmlpath>https://denhollander.info/artikel/3624</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2009</searchword><id>8151</id><udhid>UDH:TvAR/8151</udhid><titel>Wetgeving en literatuur</titel><searchwords><searchword>TvAR 10/2009</searchword><searchword>UDH:TvAR/8151</searchword></searchwords><attachments><attachment><name>TvAR2009_10_03_Wetgeving_en_literatuur.pdf</name><extention>pdf</extention><url>https://denhollander.info/download/7365/ci</url></attachment></attachments><inleiding>Pacht&#13;
Wijziging Pachtprijzenbesluit/Uitvoeringsregeling&#13;
pacht&#13;
Het Pachtprijzenbesluit 2007 en deUitvoeringsregeling pacht&#13;
zijn met ingang van 1 september gewijzigd: Stb 2009, 358&#13;
en Stcrt. 2009, 12917. Samengevat gaat het om de volgende&#13;
wijzigingen:&#13;
1. de pachtprijzen worden voortaan herzien per 1 juli in plaats&#13;
van 1 september.&#13;
2. het aantal pachtprijsgebieden is uitgebreid van acht naar&#13;
veertien en de pachtprijzen worden herzien op basis van de&#13;
nieuwe gebiedsindeling;&#13;
3. er is een nieuw plafond geïntroduceerd voor de pachtprijs&#13;
voor bestaande pachtovereenkomsten (pachtovereenkomsten&#13;
die aangegaan zijn vóór 1 september 2007).&#13;
Tot 1 september 2009 gold voor deze pachtovereenkomsten&#13;
dat de overeengekomen pachtprijs tweejaarlijks werd gewijzigd&#13;
met het regionale veranderpercentage (art. 2 lid 2 Pachtprijzenbesluit&#13;
2007). Gebleken is dat deze systematiek voor ongeveer&#13;
een derde van de pachters leidt tot een pachtprijs die&#13;
hoger is dan de regionorm (de hoogst toelaatbare prijs die is&#13;
vastgesteld voor pachtovereenkomsten die zijn aangegaan op&#13;
of na 1 september 2007). Het nieuwe plafond moet voorkomen&#13;
dat pachtprijzen voor bestaande pachtovereenkomsten&#13;
verder uit de pas gaan lopen. Volgens de toelichting is het de&#13;
bedoeling dat het plafond als volgt wordt toegepast:&#13;
a. als door toepassing van het veranderpercentage de&#13;
pachtprijs boven 110%van de regionormuitkomt, wordt&#13;
de pachtprijs gemaximeerd tot deze 110%;&#13;
b. voor gevallen waarin al een pachtprijs geldt van 110% of&#13;
meer, geldt het navolgende:&#13;
– als toepassing van het veranderpercentage tot een verlaging&#13;
van de pachtprijs leidt, wordt de pachtprijs naar&#13;
beneden bijgesteld;&#13;
– als toepassing van het veranderpercentage tot een verhoging&#13;
van de pachtprijs leidt, blijft de pachtprijs gelijk aan&#13;
de reeds geldende pachtprijs (dus geen aftopping tot&#13;
110%).&#13;
c. de aldus berekende pachtprijs mag niet hoger zijn dan&#13;
2% van de vrije verkeerswaarde van het desbetreffende&#13;
land.</inleiding><content>Bij nauwkeurige lezing van de betreffende artikelen blijkt&#13;
evenwel dat deze bedoeling niet geheel wordt gedekt door de&#13;
tekst. D.W. Bruil zal daar in de komende uitgave van het&#13;
tijdschrift aandacht aan besteden in de rubriek ‘Kort &amp; bondig’.&#13;
Eerder verzocht de Bond voor Landpachters en Eigengrondgebruikers&#13;
in Nederland de minister om af te zien van&#13;
een verhoging van de pachtprijzen vanwege de ophanden&#13;
zijnde economische crises. In een antwoord bij brief van 1&#13;
september 2009 licht de minister toe waarom dat verzoek&#13;
niet wordt ingewilligd (Kamerstukken II 2008/09, 27 927,&#13;
nr. 38) : ‘ (..) Het feit dat de prijzen sterk kunnen stijgen in een&#13;
periode waarin de opbrengsten laag zijn is immers een logisch&#13;
en voorzienbaar gevolg van de keuze voor dit systeem. De baten,&#13;
de goede opbrengsten, zijn hier voor de lasten, de pachtprijsverhogingen,&#13;
uitgegaan’.&#13;
Ruimtelijke Ordening&#13;
Wet algemene bepalingen omgevingsrecht (Wabo)&#13;
Het wetsvoorstel Invoeringswet Wabo is op 2 juli 2009 door&#13;
de Tweede Kamer aangenomen (Handelingen II 2008/09, p.&#13;
8335-8336) en aangeboden aan de Eerste Kamer (Kamerstukken&#13;
I 2008/09, 31 953, nr. A).&#13;
Landinrichting&#13;
Ecologische hoofdstructuur (EHS)&#13;
De voortgangsrapportages over 2008 van het Investeringsbudget&#13;
Landelijk Gebied (ILG) en het groot project EHS zijn&#13;
door de minister aan de Tweede Kamer gestuurd, vergezeld&#13;
van een brief met toelichting (Kamerstukken II 2008/09, 30&#13;
825, nr. 49, brief 14 augustus 2009). De voortgang in de&#13;
uitvoering van de ILG over 2008 is veelal hetzelfde als in&#13;
2007; het tempo wisselt sterk per doelstelling en per provincie.&#13;
Ten aanzien van het groot project EHS wordt op onderdelen&#13;
vooruitgang geboekt, maar de tijdige realisatie van de EHS&#13;
blijft een punt van aandacht.&#13;
Rechtspraak: Landinrichtingswet/ruilverkaveling&#13;
In een arrest van de Hoge Raad van 12 juni 2009, LJN&#13;
BI8498 heeft eiser in cassatie bezwaar gemaakt tegen de lijst&#13;
der geldelijke regelingen, opgemaakt door de Landinrichtingscommissie,&#13;
ten behoeve van het landinrichtingsproject&#13;
‘Marshoek-Hoonhorst’. De cassatiemiddelen spitsen zich toe&#13;
op de wijze waarop de rechtbank de schadevergoeding voor&#13;
de gedeeltelijke opheffing van het afpalingsrecht ten behoeve&#13;
van een eendenkooi heeft vastgesteld en gemotiveerd. De&#13;
Hoge Raad verwerpt het cassatieberoep zonder nadere motivering&#13;
(onder verwijzing naar 81 RO). De bijbehorende&#13;
conclusie van de A-G beschrijft in een notendop de reikwijdte&#13;
van demotiveringsplicht van de rechtbank in dergelijke zaken;&#13;
ook wordt aangegeven op welke wijze de schadevergoeding&#13;
met inachtneming van art. 25 Regeling herverkaveling moet&#13;
worden vastgesteld.&#13;
Beheer landelijk gebied&#13;
Natuurbeschermingswet 1998: Natura 2000 en ammoniak&#13;
De vaste commissie voor LNV heeft op 1 juli 2009 overleg&#13;
gevoerd over het vastzittende dossier ammoniak en Natura&#13;
2000 (Kamerstukken II 2008/09, 31 700 XIV, nr. 189). Er&#13;
wordt nog steeds gezocht naar een kansrijke strategie om dit&#13;
dossier weer in beweging te krijgen. In dat kader is in opdracht&#13;
van deminister voor de zomer onderzoek verricht naar de juridische mogelijkheden om bedrijfsmatige activiteiten&#13;
van veehouderijen rondom Natura 2000-gebieden door te&#13;
kunnen laten gaan. Daarbij staat de (juridische) rek en&#13;
ruimte binnen de Natuurbeschermingswet 1998, de Habitatrichtlijn&#13;
en de Vogelrichtlijn centraal. Deze onderzoeken&#13;
hebben geleid tot een aantal voorstellen tot wijziging van de&#13;
Natuurbeschermingswet 1998, o.a.:&#13;
– continuering van het huidige regime voor bestaand gebruik&#13;
na de overgangstermijn tot inwerkingtreding van&#13;
de beheerplannen;&#13;
– een voorziening voor een specifiek beoordelingsregime&#13;
voor stikstofemissies;&#13;
– aanpassing van het beschermingsregime voor doelen ten&#13;
behoeve van beschermde natuurmonumenten;&#13;
– verduidelijking van de beroepsmogelijkheid tegen het&#13;
beheerplan;&#13;
– wettelijke verankering van rekenmodellen enmeetmethoden.&#13;
Hierover zijn tijdens het overleg veel vragen gesteld. Ook&#13;
werd de minister gevraagd de uitwerking van de voorstellen&#13;
in een wetsvoorstel te bespoedigen. Het overleg leidde tot de&#13;
volgende toezeggingen:&#13;
a. de minister brengt de verschillen tussen beheerplannen&#13;
en ontwikkelingsplannen in kaart, en stuurt eventuele&#13;
nadere voorstellen aan de Tweede Kamer;&#13;
b. in het najaar 2009 komt deministermet een wetsvoorstel&#13;
ter aanpassing van de Natuurbeschermingswet 1998;&#13;
c. eind 2009/begin 2010 komt de minister samen met de&#13;
Minister van VROM met voortstellen voor een generiek&#13;
ammoniakbeleid.&#13;
Wetsvoorstel Crisis en herstelwet: gevolgen natuurbeschermingswet&#13;
1998&#13;
Bij de Tweede Kamer is ingediend het wetsvoorstel Crisis en&#13;
herstelwet: Kamerstukken II 2009/10, 32 127, nr. 1-4. Het&#13;
wetsvoorstel is gericht op de versnelling van infrastructurele&#13;
projecten en andere grote bouwprojecten en op projecten op&#13;
het gebied van duurzaamheid, energie en innovatie. Het beoogt&#13;
de economische crisis en zijn gevolgen te bestrijden en&#13;
een goed en duurzaam herstel van de economische structuur&#13;
in Nederland te bevorderen. Alle voorgestelde maatregelen&#13;
beogen bij te dragen aan versterking van de economische&#13;
structuur op de langere termijn.Het wetsvoorstel omvat twee&#13;
categorieën maatregelen (a) tijdelijke maatregelen voor afgebakende&#13;
lijsten met projecten en bevoegdheden en (b) wijziging&#13;
van bijzondere wetten (dit zijn geen tijdelijke, maar&#13;
structurele wijzigingen). Onder de laatste categorie valt ook&#13;
een wijzigingsvoorstel van de Natuurbeschermingswet 1998.&#13;
Het gaat de regering daarbij om de doelen van de natuurwetgeving&#13;
te behalen, zonder dat de bijbehorende procedures&#13;
nodeloos vertragend werken voor het realiseren van urgente&#13;
projecten.De voorgestelde wijzigingen van deNatuurbeschermingswet&#13;
1998 zijn opgenomen in art. 3.8 van het wetsvoorstel&#13;
en moeten blijkens de memorie van toelichting leiden&#13;
tot:&#13;
– een ontkoppeling van het nationale regime voor beschermde&#13;
natuurmonumenten van het Europese regime voor&#13;
Natura 2000-gebieden;&#13;
– een lichter nationaal beschermingsregime voor de nationale&#13;
doelen met betrekking tot natuurschoon en de natuurwetenschappelijke&#13;
betekenis, voor zover die los staan&#13;
van de Natura-2000 doelen;&#13;
– continuering van het regime voor bestaand gebruik,&#13;
waarbij wordt vastgelegd dat bestaand gebruik dat niet&#13;
wordt opgenomen in een beheerplan, is vrijgesteld van&#13;
de vergunningsplicht;&#13;
– een separaat regime voor de beoordeling van de gevolgen&#13;
van een activiteit voor de stikstofdepositie, wanneer er&#13;
per saldo geen sprake is van een toename van deze depositie;&#13;
– verankering in de regelgeving van rekenmodellen en&#13;
meetmethoden.Dit sluit aan op de lijn van de Commissie&#13;
Elverding om de onderzoekslast te beperken door rekenmodellen&#13;
en meetmethoden te vereenvoudigen en meer&#13;
te werken met vuistregels;&#13;
– verduidelijking van de beroepsmogelijkheid tegen het&#13;
besluit tot vaststelling van een beheerplan;&#13;
– integratie van de ‘natuurtoets’ in het tracébesluit en het&#13;
wegaanpassingsbesluit, zodat het natuurbelang wordt&#13;
gewogen zonder dat sprake is van tijdrovende vergunningsprocedures.&#13;
Marktordening&#13;
Rechtspraak: Regeling GLB-inkomenssteun/toeslagrechten&#13;
Over toegekende toeslagrechten op grond van de Regeling&#13;
GLB-inkomenssteun 2006 gaat: College van Beroep voor het&#13;
bedrijfsleven 1 september 2009, LJN BJ7538. Uit hoofde&#13;
van de RegelingGLB-inkomenssteun 2006 wordt het referentiebedrag&#13;
en het aantal hectares op basis waarvan het aantal&#13;
toeslagrechten moet worden vastgesteld, berekend aan de&#13;
hand van een aantal gegevens. Eén van die gegevens is de&#13;
hoeveelheid suiker die een landbouwer op 1 januari 2006 op&#13;
grond van zijn leveringscontract aan de suikerfabrikant mag&#13;
leveren voor het verkoopseizoen 2006/2007. In het onderhavige&#13;
geval voert de betreffende landbouwer aan dat in zijn&#13;
geval ook na 1 januari 2006 verkregen leveringsrechten voor&#13;
suiker moeten worden meegenomen voor de vaststelling van&#13;
de toeslagrechten. Hij beroept zich daarbij op een voorlichtingsbrief&#13;
van de Minister van LNV van april 2006, waarin&#13;
geen melding wordt gemaakt van de peildatum 1 januari&#13;
2006 en waaruit hij te goeder trouw kon en mocht menen&#13;
dat ook in maart en april 2006 verkregen leveringsrechten&#13;
konden worden meegenomen. Het CBb gaat daarin niet mee&#13;
en motiveert dat als volgt: ‘Hoewel het juist is dat in deze brief&#13;
niets vermeld staat over de fatale peildatum 1 januari 2006 kan&#13;
dit er niet toe leiden dat verweerder op grond van het vertrouwensbeginsel&#13;
verplicht zou worden om de na 1 januari 2006&#13;
verkregen leveringsrechten voor suiker in de berekening van de&#13;
referentiehoeveelheid voor appellante op te nemen. Het Hof van&#13;
Justitie van de Europese Gemeenschappen heeft immers in constante&#13;
jurisprudentie aangegeven dat een beroep op het vertrouwensbeginsel&#13;
niet kan leiden tot aanspraken op financiële voordelen&#13;
in strijd met geldende Europese regelgeving. Dat de zogenoemde&#13;
contra-legemwerking van dit beginsel naar Europees&#13;
recht niet aanvaard is, is onder meer terug te vinden in de uitspraken&#13;
in zaak 5/82, Jur. 1982, p. 4601 (Maizena) en 316/86,&#13;
Jur. 1988, p. 2213 (Krücken) van het Hof.(..)’. &#13;
Dieren&#13;
Transport&#13;
De toepassing van de beleidsregels dierenwelzijn voor stahoogten&#13;
tijdens transport wordt voorlopig opgeschort (Aanhangsel&#13;
Handelingen II 2008/09, nr. 3532). De minister wil onderzoeken&#13;
of een andere invulling van de normen het welzijn&#13;
van dieren tijdens het transport eveneens afdoende kan borgen.&#13;
Zij gaat hiertoe in overleg met de sector en de dierenbescherming.&#13;
Voornoemde beleidsregels waren bedoeld ter&#13;
verduidelijking van de Transportverordening ten aanzien van&#13;
de stahoogtes. Deze verordening stelt slechts dat dieren over&#13;
‘voldoende’ stahoogte moeten beschikken en niet in hun natuurlijke&#13;
bewegingen mogen worden belemmerd. Welke&#13;
hoogte als voldoende stahoogte kan worden beschouwd, blijkt&#13;
in de praktijk niet altijd even duidelijk.&#13;
Wetsvoorstel verbod seks met dieren&#13;
De Minister van Justitie heeft de Eerste Kamer desgevraagd&#13;
bevestigd dat volgens het wetsvoorstel houdende strafbaarstelling&#13;
van het plegen van ontuchtige handelingen met dieren&#13;
en pornografie met dieren (verbod seks met dieren) ook ontucht&#13;
met een schijnbaar echt dier strafbaar is (Kamerstukken&#13;
I 2008/09, 31 009, nr. F herdruk, brief 20 augustus 2009).&#13;
Het voorkomen van bewijsproblemen vormt volgens de minister&#13;
een rechtvaardiging voor de strafbaarstelling van virtuele&#13;
dierenporno. Als een verbod op dierenporno zou worden&#13;
beperkt tot afbeeldingen van ontucht waarbij een echt dier&#13;
is betrokken, zou in alle gevallen moeten worden bewezen&#13;
dat het om een echt dier gaat. Dat bewijs is moeilijk te leveren,&#13;
aldus de minister.&#13;
Wetsvoorstel tot wijziging van de Gezondheids- en&#13;
welzijnswet voor dieren(GWWD)&#13;
Het in januari 2009 ingediende wetsvoorstel tot wijziging&#13;
van deGWWDstrekkende tot het opnemen van bepalingen&#13;
inzake bestuurlijke boetes (nr. 31 814), heeft een wijziging&#13;
ondergaan. De wijziging leidt er toe dat overtredingen van&#13;
de artikelen met betrekking tot het doden van dieren (art. 44&#13;
GWWD) en het transport van dieren (art. 59, 59a en 59b&#13;
GWWD) worden aangemerkt als een misdrijf in plaats van&#13;
een overtreding: Tweede nota van wijziging, Kamerstukken&#13;
II 2008/09, 31 814, nr. 8.&#13;
Regeling doden van dieren&#13;
De Regeling doden van dieren is met ingang van 18 september&#13;
2009 gewijzigd: Stcrt. 2009, 13961 (Regeling van de&#13;
Minister van LNV van 14 september 2009, nr. 50864). Met&#13;
de wijziging wordt een aantal voorwaarden voor de bedwelming&#13;
van verschillende soorten pluimvee nader ingevuld. De&#13;
gewijzigde regeling bevat een differentiatie naar soorten&#13;
pluimvee en een koppeling tussen stroomsterkte en frequentie.&#13;
Aanleiding is een recent onderzoek van de Animal Science&#13;
Group dat uitwijst dat zeer aannemelijk is dat een deel van&#13;
het pluimvee onvoldoende wordt bedwelmd door het toepassen&#13;
van de waterbadmethode.De toelichting vermeldt verder&#13;
dat per 13 januari 2009 de nieuwe Europese verordening inzake&#13;
de bescherming van dieren bij het doden van kracht&#13;
wordt (2008/0180/CNS).Daarin zijn parameters opgenomen&#13;
voor vleeskuikens, eenden en ganzen en is ook een koppeling&#13;
aangebracht tussen stroomsterkte en frequentie. Deze voorwaarden&#13;
zullen in Nederland gefaseerd worden ingevoerd.&#13;
Producten&#13;
Rechtspraak:diervoeders&#13;
Het Hof Den Haag heeft een prejudiciële vraag gesteld aan&#13;
het Hof van Justitie over de verenigbaarheid van art. 2 van&#13;
de Tijdelijke regeling verbod dierlijke eiwitten in alle diervoeders&#13;
landbouwhuisdieren met het gemeenschapsrecht (Hof&#13;
Den Haag 18 augustus 2009, LJN BJ5739). De Tijdelijke&#13;
regeling is gebaseerd op art. 19 Landbouwwet en strekte tot&#13;
implementatie van het Europese maatregelenpakket tegen&#13;
BSE (ondermeer neergelegd in de per 1 januari 2001 in werking&#13;
getreden Beschikking 2000/766/EG van de Raad van&#13;
de Europese Gemeenschappen van 4 december 2000, PbEG&#13;
L 306). Dit Europese maatregelenpakket voorzag onder andere&#13;
in een tijdelijk verbod tot het vervoederen van dierlijke&#13;
eiwitten aan landbouwhuisdieren per 1 januari 2001 voor de&#13;
duur van een half jaar. De prejudiciële vraag spitst zich toe&#13;
op de vraag of met het gemeenschapsrecht onverenigbaar is&#13;
dat:&#13;
– het nationale productie- en handelsverbod van verwerkte&#13;
dierlijke eiwitten bestemd voor vervoedering aan landbouwhuisdieren,&#13;
reeds in werking is getreden op 15 december&#13;
2000 (dus vóór de datum van inwerkingtreding&#13;
van Beschikking 2000/766/EG);&#13;
– dit verbod tijdelijk (van 15 december 2000 tot 1 januari&#13;
2001) ook heeft gegolden voor vismaal en dicalciumfosfaat.&#13;
In een arrest van de Hoge Raad van 11 september 2009, LJN&#13;
BI7145 is eveneens aangevoerd dat het per 15 december 2000&#13;
laten ingaan van het verbod (art. 2 van de Tijdelijke regeling)&#13;
in strijd is met het communautaire recht. Maar in deze zaak&#13;
is deze stelling pas voor het eerst in cassatie ingenomen, en&#13;
dat is volgens de Hoge Raad te laat. De eveneens in cassatie&#13;
ingenomen stelling dat het hof het communautair ambtshalve&#13;
had moeten toe passen, mocht evenmin baten. Ook het oordeel&#13;
van het hof dat de invoering van een dergelijk verbod&#13;
voorzienbaar was, houdt in cassatie stand. Volgens de Hoge&#13;
Raad geeft dat oordeel geen blijk van een onjuiste rechtsopvatting&#13;
en is het voor het overige van feitelijke aard zodat het&#13;
in cassatie niet op juistheid kan worden onderzocht. Het&#13;
oordeel is volgens deHoge Raad ook niet onbegrijpelijk noch&#13;
ontoereikend gemotiveerd en licht dat in het arrest nader toe.&#13;
Milieurecht&#13;
Mest: wetsvoorstel tot wijziging Meststoffenwet&#13;
Op 2 juli 2009 heeft de Tweede Kamer het wetsvoorstel tot&#13;
wijziging van deMeststoffenwet (differentiatie fosfaatgebruiksnorm)&#13;
aangenomen: Kamerstukken II 2008/09, 31 945, nr.&#13;
103.Het wetsvoorstel ligt nu bij de Eerste Kamer (Kamerstukken&#13;
II 2008/09, 31 945, nr. A).&#13;
Rechtspraak: revisievergunning art. 8.4 Wet milieubeheer/&#13;
Wet geurhinder veehouderij&#13;
In ABRS 1 juli 2009, nr. 200805725/1/M2, LJN BJ1143&#13;
staat de vraag centraal wanneer sprake is van een toename&#13;
van het aantal in de inrichting gehouden dieren ten opzichte&#13;
van een eerder verleende vergunning zoals bedoeld in art. 4 lid 3 Wet geurhinder veehouderij (Wgv). Het college van&#13;
B&amp;W is voor de beantwoording van die vraag uitsluitend&#13;
uitgegaan van het aantal dieren dat wordt gehouden in de&#13;
inrichting voor zover gelegen binnen een afstand van 50meter&#13;
van de woning. Dat is volgens de Afdeling onjuist. Uit art.&#13;
4 lid 3 Wgv noch uit de toelichting daarop (Kamerstukken II&#13;
2005/2006, 30 453, nr. 3, p. 20) blijkt dat de reikwijdte ervan&#13;
beperkt is tot slechts een bepaald gedeelte van de inrichting.&#13;
Diversen&#13;
Begrotingsstaten LNV&#13;
De begrotingsstaten van het Ministerie van LNV voor het&#13;
jaar 2010 zijn vastgesteld: Kamerstukken II 2008/09, 31 700&#13;
XIV, nr. 1-2.&#13;
418</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2009-10-01 00:00:00</published><modified>2017-06-16 16:17:51</modified><editiondate>2009-10-01</editiondate><htmlpath>https://denhollander.info/artikel/8151</htmlpath></article>
</articles></edition>
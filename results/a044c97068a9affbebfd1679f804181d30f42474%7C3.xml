<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1991</searchword><id>6777</id><udhid>UDH:TvAR/6777</udhid><titel>'J.H. / X' (TvAR 1991/4449)</titel><searchwords><searchword>TvAR 3/1991</searchword><searchword>TvAR 1991/4449</searchword><searchword>UDH:TvAR/6777</searchword></searchwords><attachments><attachment><name>1991_nr 3_Rechtspraak_4449.pdf</name><extention>pdf</extention><url>https://denhollander.info/download/6502/ci</url></attachment></attachments><inleiding>Landinrichtingswet, art. 200&#13;
Reclamant heeft zich bij de behandeling van&#13;
zijn bezwaren ten overstaan van de rechtercommissaris&#13;
en ter terechtzitting beperkt tot&#13;
een niet in het bezwaarschrift genoemd bezwaar.&#13;
Hij heeft zich in het bezwaarschrift&#13;
evenwel uitdrukkelijk het recht voorbehouden&#13;
zijn bezwaren tegen de voorgenomen&#13;
toedeling nader toe te lichten en/of uit te&#13;
werken en/of uit te breiden ten tijde van het&#13;
onderzoek van de landinrichtingscommissie&#13;
en de behandeling in eerste instantie door die&#13;
commissie, zonder verder zijn rechten op te&#13;
geven. De rechtbank is van oordeel dat het&#13;
gemaakte voorbehoud slechts mogelijk is ter&#13;
verdere uitwerking en toelichting van de&#13;
reeds bij bezwaarschrift genoemde bezwaren.&#13;
Het ingevolge een dergelijke clausule&#13;
uitbreiden van een bezwaarschrift met naar&#13;
inhoud volledig nieuwe bezwaren is in strijd&#13;
met de wet. Niet ontvankelijk. De stelling dat&#13;
in gesprekken met (leden van) de landinrichtingscommissie&#13;
het onderhavige bezwaar&#13;
mondeling naar voren is gebracht doet hieraan&#13;
niet af, nu de wet voorschrijft dat bezwaren&#13;
schriftelijk (en ook nog binnen 14 dagen&#13;
na de laatste inzagedag) bij de landinrichtingscommissie&#13;
moeten worden ingediend. </inleiding><content>Rechtbank Leeuwarden, 27 september 1990&#13;
(Mrs. De Vries, Keur en Van der Meer)&#13;
J.H., reclamant tegen het plan van toedeling&#13;
in de ruilverkaveling 'Midden Tjonger';&#13;
enz.&#13;
Rechtsoverwegingen&#13;
1. Het bezwaar&#13;
Ter terechtzitting heeft Holtrop zich beperkt&#13;
tot het genoemde toegevoegde bezwaar. Zakelijk&#13;
weergegeven luidt dit bezwaar van&#13;
Holtrop:&#13;
De bij het plan van toedeling aan mevrouw&#13;
S. Hovingh-Brouwer toegedeelde maar door&#13;
Holtrop ingebrachte kavel 54027 gelegen&#13;
aan de Stelweg wenst Holtrop te behouden in&#13;
verband met de aanwezigheid aldaar van&#13;
winbaar zand.&#13;
2. Inbreng en toedeling&#13;
Inbreng van en toedeling aan Holtrop en -&#13;
voorzover van belang - belanghebbenden&#13;
blijken uit het proces-verbaal van de Lic.&#13;
3. Het standpunt van Holtrop&#13;
Met zekerheid staat vast dat de kavel zal&#13;
worden gebruikt ten behoeve van een ontgronding&#13;
door de firma Roelofs Den Ham&#13;
BV. Derhalve gaat het hier niet om een agrarische&#13;
kavel. Daarmee ontvalt het argument&#13;
van toedeling aan mevrouw Hovingh-&#13;
Brouwer. Weliswaar is dit bezwaar pas 6 oktober&#13;
1989 schriftelijk aan de Lic medegedeeld,&#13;
maar in eerdere gesprekken met (leden&#13;
van) de Lic is dit al mondeling ter sprake&#13;
gebracht.&#13;
4. Het standpunt van de Lic&#13;
Het betreft hier een aan het bezwaarschrift&#13;
toegevoegd onderdeel. De fa. Roelofs&#13;
Den Ham BV had reeds in 1985 een&#13;
ontgrondingsvergunning voor dit gebied afgegeven&#13;
onder de voorwaarde dat het zand&#13;
gebruikt moest worden voor de aanleg van&#13;
Rijksweg 32. Omdat deze firma de aanbesteding&#13;
van Rijksweg 32 niet heeft gekregen&#13;
was de vergunning waardeloos en behoefde&#13;
de Lic. daarmee geen rekening te&#13;
houden. Dat voor genoemd gebied een&#13;
ontgrondingsvergunning was afgegeven was&#13;
ook aan Holtrop reeds in 1985 bekend, zodat&#13;
hij deze kwestie in 1987 bij het door hem ingediende bezwaarschrift al had kunnen&#13;
aankaarten.&#13;
5. Het standpunt van de CLC&#13;
Op de in de pleitnota weergegeven gronden&#13;
concludeert de CLC primair tot niet-ontvankelijk&#13;
verklaring van Holtrop en subsidiair&#13;
tot afwijzing van het bezwaar.&#13;
6. Beoordeling van het bezwaar&#13;
De in het bezwaarschrift van 27 november&#13;
1987 opgesomde bezwaren zijn door Holtrop&#13;
noch tegenover de rechter-commissaris,&#13;
noch ter terechtzitting gehandhaafd. Nu&#13;
Holtrop zich bij die behandelingen telkens&#13;
heeft beperkt tot het meergenoemde later&#13;
toegevoegde bezwaar stelt de rechtbank vast&#13;
dat de oorspronkelijk ingediende bezwaren&#13;
als ingetrokken kunnen worden beschouwd.&#13;
Het onderhavige (toegevoegde) bezwaar is&#13;
niet genoemd in het bezwaarschrift van 27&#13;
november 1987. Holtrop heeft in dit bezwaarschrift&#13;
zich evenwel uitdrukkelijk het&#13;
recht voorbehouden zijn bezwaren tegen de&#13;
voorgenomen toedeling nader toe te lichten&#13;
en/of uit te werken en/of uit te breiden ten&#13;
tijde van het onderzoek van de Landinrichtingscommissie&#13;
en de behandeling in eerste&#13;
instantie door deze commissie zonder zijn&#13;
verdere rechten op te geven. Eerst op 6 oktober&#13;
1989, dus twee jaar na de indiening van&#13;
het bezwaarschrift en derhalve ruim twee&#13;
jaar na de tervisielegging van het Plan van&#13;
Toedeling (najaar 1987) is dit ter kennis&#13;
gebracht van de Lic. De rechtbank is van&#13;
oordeel dat het gemaakte voorbehoud slechts&#13;
mogelijk is ter verdere uitwerking en toelichting&#13;
van de reeds bij bezwaarschrift genoemde&#13;
bezwaren. Het ingevolge een dergelijke&#13;
clausule uitbreiden van een&#13;
bezwaarschrift met naar inhoud volledig&#13;
nieuwe bezwaren is in strijd met de wet. Nu&#13;
derhalve het onderhavige (toegevoegde) bezwaar&#13;
buiten de termijn, welke is voorgeschreven&#13;
in artikel 200 van de&#13;
Landinrichtingswet, is ingediend, zal de&#13;
rechtbank Holtrop niet-ontvankelijk verklaren&#13;
in zijn bezwaar. De stelling dat in gesprekken&#13;
met (leden van) de Lic het onderhavige&#13;
bezwaar mondeling naar voren is&#13;
gebracht doet hieraan niet af, nu - zo die&#13;
stelling juist zou zijn - de wet duidelijk voorschrijft&#13;
dat bezwaren tegen het Plan van&#13;
Toedeling schriftelijk (en ook nog binnen&#13;
14 dagen na de laatste inzagedag) bij de Lic&#13;
moeten worden ingediend.&#13;
Enz.</content><legacyfootnotes/><footnotes><footnote/></footnotes><auteurs>Mrs. De Vries, Keur en Van der Meer</auteurs><published>1991-03-01 00:00:00</published><modified>1991-03-01 00:00:00</modified><editiondate>1991-03-01</editiondate><htmlpath>https://denhollander.info/artikel/6777</htmlpath></article>
</articles></edition>
<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5158</id><udhid>UDH:TvAR/5158</udhid><titel>Volker c.s. / Elderink (TvAR 1995/4767)</titel><searchwords><searchword>TvAR 8/9/1995</searchword><searchword>TvAR 1995/4767</searchword><searchword>UDH:TvAR/5158</searchword></searchwords><attachments><attachment><name>1995_nr 89_Rechtspraak_4767.pdf</name><extention>pdf</extention><url>https://denhollander.info/download/5096/ci</url></attachment></attachments><inleiding>Pachtwet, art. 49, Wetboek van&#13;
Burgerlijke Rechtsvordering, art. 332&#13;
&#13;
Mede-gedaagde in eerste aanleg kan van in&#13;
die instantie gewezen vonnis — in casu samen&#13;
met eiser - in hoger beroep komen. Hoger beroep&#13;
van tussenvonnis ook mogelijk tegelijk&#13;
met beroep van aan later in hetzelfde geding&#13;
gewezen tussenvonnis, mits dat latere tussenvonnis&#13;
zelve voor tussentijds beroep vatbaar&#13;
is, hetgeen hier het geval is. De voorgestelde&#13;
pachter biedt voldoende waarborgen voor een&#13;
behoorlijke bedrijfsvoering. De enkele omstandigheid&#13;
dat na toewijzing van een vordering&#13;
ex art. 49 Pachtwet sprake zal zijn van&#13;
twee pachters is op zichzelf geen reden voor&#13;
afwijzing van de vordering.</inleiding><content>Arrest van 22 augustus 1994&#13;
In de zaak van:&#13;
1. Johannes Franciscus Antonius Volker,&#13;
2. Frans Joseph Volker, beiden wonende te&#13;
De Lutte, gemeente Losser, appellanten, incidenteel&#13;
geïntimeerden, procureur: mr.&#13;
D.M.H.M. van Dijk,&#13;
tegen&#13;
Antonius Franciscus Theodore Elderink, wonende&#13;
te Losser, geïntimeerde, incidenteel appellant,&#13;
procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Enschede&#13;
heeft op 5 januari 1993, 6 april 1993&#13;
en 1 maart 1994 tussen partijen vonnissen gewezen,&#13;
die in fotocopie aan dit arrest zijn gehecht&#13;
en naar de inhoud waarvan wordt&#13;
verwezen.&#13;
Het geding in hoger beroep&#13;
Appellanten - hierna ook te noemen: Volker&#13;
Sr. en Volker Jr. - zijn bij exploit van 31&#13;
maart 1994, met gelijktijdige dagvaarding van&#13;
geïntimeerde - hierna ook te noemen: Elderink&#13;
- voor dit hof, in hoger beroep gekomen&#13;
van de vonnissen van 6 april 1993 en 1 maart&#13;
1994, bij welk laatste vonnis Volker Sr. in de&#13;
gelegenheid werd gesteld het daarin bedoelde&#13;
exploitatie-plan in het geding te brengen.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen waarvan beroep zal vernietigen&#13;
en, opnieuw rechtdoende,&#13;
1 .zal verklaren voor recht, dat in de periode&#13;
tussen mei 1987, in welke maand Volker&#13;
Sr. en Elderink een vaststellingsovereenkomst&#13;
hebben gesloten en 13 februari 1988, op welke&#13;
datum de vader van Volker Sr. is overleden,&#13;
de pachtovereenkomst met betrekking tot&#13;
de percelen, kadastraal bekend gemeente Losser,&#13;
sectie H, nummers 455, 477 tot en met&#13;
481, 483, 484, 485, 4773, 4775 alsmede 6555&#13;
gedeeltelijk, totaal groot ongeveer 31 ha, van&#13;
kracht was tussen Elderink als verpachter en&#13;
Volker Sr. met zijn vader als pachters;&#13;
2. Volker Jr. in de plaats van Volker Sr.&#13;
als pachter zal stellen;&#13;
3. Elderink zal veroordelen in de kosten&#13;
van deze procedure in beide instanties.&#13;
Elderink heeft bij memorie van antwoord de&#13;
aangevoerde grieven bestreden en zijnerzijds&#13;
onder aanvoering van één grief incidenteel&#13;
beroep ingesteld, met conclusie dat het hof, in&#13;
het principaal appel,&#13;
1. Volker Jr. in zijn vordering niet-ontvankelijk&#13;
zal verklaren;&#13;
2. het vonnis van de pachtkamer van het&#13;
kantongerecht d.d. 6 april 1993, zonodig onder&#13;
aanvulling en/of verbetering van gronden,&#13;
zal bevestigen, en, in het principaal en incidenteel&#13;
hoger beroep:&#13;
3. het vonnis van de pachtkamer van het&#13;
kantongerecht te Enschede d.d. 1 maart 1994&#13;
zal vernietigen en Volker Sr. (c.q. Volker Sr.&#13;
en Volker Jr., in het geval Volker Jr. niet&#13;
reeds in zijn vordering niet-ontvankelijk&#13;
mocht worden verklaard) in zijn (c.q. hun)&#13;
vordering niet-ontvankelijk zal verklaren, al&#13;
thans hem (c.q. hen) deze vordering zal ont&#13;
zeggen;&#13;
een en ander met veroordeling van Volker&#13;
Sr. en Volker Jr. in de kosten van beide instanties.&#13;
Volker Sr. en Volker Jr. hebben bij akte in het&#13;
principaal appel en memorie van antwoord in&#13;
het incidenteel appel, in het principaal appel&#13;
akte verzocht van de ontvankelijkheid van&#13;
Volker Jr. in zijn hoger beroep, en in het incidenteel&#13;
appel geconcludeerd dat Elderink nietontvankelijk&#13;
zal worden verklaard in het door&#13;
hem ingestelde hoger beroep althans de&#13;
vordering tot afwijzing van de indeplaatsstelling&#13;
zal worden afgewezen met veroordeling&#13;
van Elderink in de kosten van het incidenteel&#13;
beroep.&#13;
Daarna hebben partijen de stukken aan het&#13;
hof doen overleggen voor het wijzen van arrest.&#13;
De grieven&#13;
De grieven in het principaal appel luiden als&#13;
volgt:&#13;
I. Ten onrechte heeft de pachtkamer van&#13;
het kantongerecht nagelaten in het dictum van&#13;
(één van) de bestreden vonnissen te verklaren&#13;
voor recht, dat in de periode tussen mei 1987&#13;
en 13 februari 1988 de pachtovereenkomst&#13;
van kracht was tussen Elderink, als verpachter&#13;
en Volker Sr. met zijn vader als pachters.&#13;
II. Ten onrechte overweegt de pachtkamer&#13;
van het kantongerecht, dat Volker Sr. een ex&#13;
ploitatie-plan in het geding dient te brengen&#13;
(vonnis d.d. 6 april 1993 en vonnis d.d. 1&#13;
maart 1994). III. Ten onrechte heeft de pachtkamer van&#13;
het kantongerecht niet in haar beoordeling betrokken,&#13;
of de voorgestelde pachter voldoende&#13;
waarborgen biedt voor een behoorlijke bedrijfsvoering.&#13;
IV. Ten onrechte heeft de pachtkamer van&#13;
het kantongerecht nagelaten de vordering tot&#13;
indeplaatsstelling toe te wijzen.&#13;
De grief in het incidenteel appel luidt als&#13;
volgt:&#13;
Ten onrechte heeft de pachtkamer van het&#13;
kantongerecht de vordering tot indeplaatsstelling&#13;
in haar vonnis d.d. 1 maart 1994 niet afgewezen,&#13;
maar Volker Sr. daarentegen nog&#13;
eens in de gelegenheid gesteld het in haar tussenvonnis&#13;
d.d. 6 april 1993 onder 8 bedoelde&#13;
exploitatie-plan in het geding te brengen.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe,&#13;
voor zover hier van belang, het volgende&#13;
vast:&#13;
- Tussen Elderink als verpachter en Volker&#13;
Sr. en Volker Jr. als pachters geldt een, behoudens&#13;
verlenging op 31 oktober 1994 eindigende&#13;
pachtovereenkomst met betrekking tot&#13;
de hoeve, kadastraal bekend gemeente Losser,&#13;
sectie H, nrs. 455, 477 tot en met 481, 483,&#13;
484, 485, 4773, 4775 en 6555 gedeeltelijk, totaal&#13;
groot ongeveer 31 ha.&#13;
- Bij aangetekende brief d.d. 30 september&#13;
1993 van zijn advocaat, mr. G.M.F. Snijders,&#13;
gericht aan Volker Sr. en Volker Jr., heeft El&#13;
derink te kennen gegeven dat hij, Elderink,&#13;
verlenging van de pachtovereenkomst na 31&#13;
oktober 1994 niet wenst.&#13;
- Van de in de pachtverlengingsprocedure&#13;
gegeven beschikking van de pachtkamer van&#13;
het kantongerecht te Enschede d.d. 1 maart&#13;
1994, waarbij partijen in de gelegenheid zijn&#13;
gesteld bij akte inlichtingen als in die beschikking&#13;
bedoeld, te verstrekken, zijn beide partijen&#13;
in hoger beroep gekomen bij dit hof.&#13;
De ontvankelijkheid van het hoger beroep&#13;
Elderink heeft in hoger beroep allereerst aangevoerd&#13;
dat, nu de bestreden vonnissen zijn&#13;
gewezen tussen Volker Sr. als eiser en Elderink&#13;
en Volker Jr. als gedaagden, laatstgenoemde&#13;
zich in hoger beroep niet aan de zijde&#13;
van Volker Sr. kan scharen en niet als appellant&#13;
naast Volker Sr. kan worden aangemerkt.&#13;
Om die reden zou Volker Jr. in zijn vordering&#13;
in hoger beroep niet-ontvankelijk moeten&#13;
worden verklaard. Dit verweer gaat niet op.&#13;
Artikel 332 Rechtsvordering gaat er van uit&#13;
dat partijen van vonnissen, in eerste aanleg&#13;
gewezen, in hoger beroep kunnen komen. Het&#13;
gaat er dus thans om of Volker Jr. in eerste&#13;
aanleg procespartij is geweest. Dit is het geval.&#13;
Nadat Volker Sr. Volker Jr. als belanghebbende&#13;
mede-pachter in de procedure,&#13;
welke er toe strekt een andere zoon van Volker&#13;
Sr., Johannes Franciscus Volker, in de&#13;
plaats van Volker Sr. als pachter te stellen,&#13;
had opgeroepen, is Volker Jr. als procespartij&#13;
opgekomen. Volker Jr. deelt het standpunt&#13;
van Volker Sr. dat Johannes Franciscus Volker&#13;
als pachter in de plaats van Volker Sr.&#13;
dient te worden gesteld en hij kan zich met&#13;
Volker Sr. niet verenigen met de vonnissen&#13;
waarvan beroep. Niet gezegd kan worden dat&#13;
Volker Jr. als mede-pachter geen zelfstandig&#13;
belang had van de vonnissen in hoger beroep&#13;
te komen. Hij kan dus wel degelijk in zijn&#13;
vordering in hoger beroep worden ontvangen.&#13;
Beoordeling van het geschil in hoger beroep&#13;
1. Volker Sr. en Volker Jr. hebben hun belang&#13;
bij de grief I in het principaal appel niet aannemelijk&#13;
gemaakt. Onduidelijk is waarom zij&#13;
vastgesteld wensen te zien dat in de periode&#13;
tusen mei 1987 en 13 februari 1988 partijen&#13;
bij de pachtovereenkomst waren: Elderink als&#13;
verpachter en Volker Sr. met zijn vader als&#13;
pachters. Tussen partijen bestaat er geen verschil&#13;
van inzicht over de vraag wie er thans&#13;
verpachter en mede-pachters zijn (zie hierboven&#13;
onder de vaststaande feiten) en er bestaat&#13;
evenmin verschil van mening over de vraag&#13;
wie dat in de voormelde periode van vele jaren&#13;
geleden waren.&#13;
Het verweer van Elderink terzake tegen de&#13;
grief I in het principaal appel is gegrond. De&#13;
grief I kan bij gebrek aan belang geen doel&#13;
treffen.&#13;
2. De overige grieven in het principaal appel&#13;
en de grief in het incidenteel beroep leg&#13;
gen het geschil in de indeplaatsstellingsprocedure&#13;
in zijn volle omvang voor aan het hof en&#13;
lenen zich voor een gezamenlijke behandeling.&#13;
3. Alvorens omtrent het geschil te beslissen,&#13;
heeft het hof behoefte aan nadere inlichtingen&#13;
en zal het daartoe een comparitie van&#13;
partijen en de voorgestelde pachter bepalen.&#13;
Beslissing&#13;
Het hof, rechtdoende in het principaal en incidenteel&#13;
hoger beroep:&#13;
bepaalt dat partijen, vergezeld van hun&#13;
raadslieden, alsmede de voorgestelde pachter,&#13;
Johannes Franciscus Volker, voor het verstrekken&#13;
van inlichtingen zullen verschijnen&#13;
voor het hof dat daartoe zitting zal houden op&#13;
een nader te bepalen datum (een maandag in&#13;
september of oktober 1994) en tijdstip in één&#13;
der zalen van het Paleis van Justitie, Walburgstraat&#13;
2 te Arnhem;&#13;
verwijst de zaak naar de rolzitting van 6&#13;
september 1994 ambtshalve peremptoir, voor&#13;
het opgeven van de verhinderdata in de maanden&#13;
september en oktober 1994 van partijen&#13;
en raadslieden, aan de hand waarvan de comparitie&#13;
van partijen en de voorgestelde pachter&#13;
zal worden bepaald en in beginsel geen uitstel&#13;
in verband met verhinderingen zal worden&#13;
verleend;&#13;
verstaat dat deze comparitie van partijen&#13;
mede zal gelden als mondelinge behandeling&#13;
van de pachtverlengingsprocedure tussen partijen;&#13;
houdt iedere verdere beslissing aan.&#13;
Arrest van 25 oktober 1994&#13;
In de zaak van:&#13;
1. Johannes Franciscus Antonius Volker,&#13;
2. Frans Joseph Volker, beiden wonende te&#13;
De Lutte, gemeente Losser, appellanten, incidenteel&#13;
geïntimeerden, procureur: mr.&#13;
D.M.H.M. van Dijk,&#13;
tegen Anthonius&#13;
Franciscus Theodoor Elderink,&#13;
wonende te Losser, geïntimeerde, incidenteel&#13;
appellant, procureur: mr. J.M. Bosnak.&#13;
Het geding in hoger beroep&#13;
Het hof heeft in deze zaak op 22 augustus&#13;
1994 een tussenarrest gewezen, naar de inhoud&#13;
waarvan wordt verwezen.&#13;
Ter uitvoering van dat tussenarrest heeft&#13;
op 17 oktober 1994 een comparitie van partijen&#13;
en van de voorgestelde (mede)pachter Johannes&#13;
Franciscus Volker plaats gevonden.&#13;
Daarvan is proces-verbaal opgemaakt, dat&#13;
zich thans bij de stukken bevindt en waarvan&#13;
de inhoud als hier ingelast moet worden beschouwd.&#13;
Partijen hebben vervolgens, nadat de&#13;
raadslieden mede aan de hand van pleitnotities&#13;
de wederzijdse standpunten nader hadden&#13;
toegelicht, andermaal de stukken aan het hof&#13;
overgelegd ter fine van arrest.&#13;
Verdere beoordeling van het geschil in hoger&#13;
beroep&#13;
1. Het hof neemt hier over hetgeen in zijn&#13;
hiervoor gemeld tussenarrest onder 'De vaststaande&#13;
feiten', 'De ontvankelijkheid van het&#13;
hoger beroep' en 'Beoordeling van het geschil&#13;
in hoger beroep'; is overwogen en volhardt&#13;
daarbij.&#13;
Aan 'De vaststaande feiten' kan nog worden&#13;
toegevoegd dat, bij vonnis van de pachtkamer&#13;
van het kantongerecht te Enschede van&#13;
2 maart 1993 (tegen welk vonnis, naar ter zitting&#13;
van het hof bleek, geen hoger beroep is&#13;
ingesteld zodat het onherroepelijk is) J.M.&#13;
Volker-Westerik, de moeder van Volker Sr.,&#13;
als medepachtster in de onderhavige pachtovereenkomst&#13;
uit de pacht is ontslagen.&#13;
2. Ter zitting van het hof is van de zijde&#13;
van Elderink aangevoerd, dat Volker Sr. en&#13;
Volker Jr. niet in hun hoger beroep kunnen&#13;
worden ontvangen voorzover dat is gericht tegen&#13;
het tussen partijen gewezen vonnis van de&#13;
pachtkamer van het kantongerecht van 6 april&#13;
1993 omdat dit is ingesteld na het verstrijken&#13;
van de beroepstermijn.&#13;
Te dien aanzien overweegt het hof allereerst&#13;
dat dit verweer tardief is. Ambtshalve&#13;
voegt het hof daaraan toe dat het verweer op&#13;
zichzelf ook ongegrond is. Uit de rechtspraak&#13;
van de Hoge Raad volgt dat hoger beroep van&#13;
een tussenvonnis ook kan worden ingesteld&#13;
tegelijk met beroep van een later in hetzelfde&#13;
geding gewezen tussenvonnis, ook als de beroepstermijn&#13;
van het eerste tussenvonnis is&#13;
verstreken, mits het later gewezen tussenvon-&#13;
Nr. 4767&#13;
nis zelve voor tussentijds beroep vatbaar is.&#13;
Dit laatste is in casu het geval.&#13;
3. Ingevolge het bepaalde in artikel 49, lid&#13;
3, der Pachtwet moet op een vordering tot indeplaatsstelling&#13;
worden beslist naar billijkheid,&#13;
met inachtneming van de overige&#13;
bepalingen van dat artikel. Van die overige&#13;
bepalingen is te dezen met name van belang&#13;
dat de vordering moet worden afgewezen als&#13;
de voorgestelde pachter niet voldoende waar&#13;
borgen voor een behoorlijke bedrijfsvoering&#13;
biedt.&#13;
4. Het staat een rechter in het algemeen&#13;
vrij om, alvorens in een voor hem aanhangig&#13;
geschil een beslissing te geven, aan partijen&#13;
c.q. één van hen nadere inlichtingen of nadere&#13;
gegevens te vragen, die hij voor een juist oor&#13;
deel over de zaak nodig acht. In casu betreft&#13;
de vordering de indeplaatsstelling van de&#13;
jongste zoon van Volker Sr. in diens plaats,&#13;
zulks in het kader van de opvolging van&#13;
laatstgenoemde in het veehouderijbedrijf dat&#13;
deze samen met een andere zoon exploiteert.&#13;
Het betreft een al lang bestaand bedrijf, waar&#13;
van het de bedoeling is dat dit door de beide&#13;
broers als zodanig zal worden voortgezet en&#13;
niet een nieuw op te zetten bedrijf c.q. een&#13;
substantiële wijziging van het al bestaande bedrijf.&#13;
Voor een oordeel of sprake is van een&#13;
verantwoorde exploitatie (voorzover voor de&#13;
te geven beslissing van belang) is in dit geval&#13;
dan ook niet nodig dat een exploitatieplan&#13;
wordt overgelegd en kan naast de overige ter&#13;
zake ingewonnen informatie worden volstaan&#13;
met kennisneming van de op het betreffende&#13;
bedrijf betrekking hebbende financiële jaar&#13;
stukken. De aanhouding van de beslissing in&#13;
de onderhavige procedure voor overlegging&#13;
van een bedrijfsplan door Volker Sr. en Vol&#13;
ker Jr. was mitsdien overbodig en de in het&#13;
principaal hoger beroep daartegen opgeworpen&#13;
grief II is gegrond.&#13;
5. Uit de ten processe naar voren gekomen&#13;
informatie is gebleken dat de voorgestelde&#13;
pachter een voldoende theoretische scholing&#13;
heeft gehad (diploma's LAS, MAS, twee&#13;
melkdiploma's en een diploma lassen) en&#13;
voorts inmiddels ook een genoegzame praktijkervaring&#13;
heeft opgedaan door het gedurende&#13;
zijn studie volgen van een drietal stages in&#13;
veebedrijven van derden (totaal 32 weken) en&#13;
het sinds 1991 fulltime werkzaam zijn in het&#13;
ouderlijk bedrijf. Het hof is dan ook van oor&#13;
deel dat hij voldoende waarborgen biedt voor&#13;
een behoorlijke bedrijfsvoering.&#13;
6. Elderink weerspreekt op zichzelf ook&#13;
voorgestelde&#13;
pachter voldoende zijn, maar heeft er&#13;
bezwaar tegen om met twee pachters te maken&#13;
te hebben en betwijfelt voorts of bij een&#13;
exploitatie van dit bedrijf door twee pachters&#13;
sprake zal zijn van een bedrijfseconomisch&#13;
verantwoorde exploitatie waarbij de voorgestelde&#13;
pachter zijn financiële verplichtingen&#13;
zal kunnen nakomen. Hij erkent overigens dat&#13;
de wijze van exploitatie tot nu toe voor hem&#13;
geen reden tot klachten heeft opgeleverd.&#13;
7. Ervan afgezien dat ook thans sprake is&#13;
van twee pachters (al is dat dan in verband&#13;
met de leeftijd van Volker Sr. en de - ook&#13;
deswege - gedane pachtopzegging een over&#13;
gangssituatie van beperkte duur), vormt de&#13;
enkele omstandigheid dat na toewijzing van&#13;
een vordering ex artikel 49 sprake zal zijn van&#13;
meer dan één pachter, op zichzelf geen reden&#13;
voor afwijzing van zulk een vordering. Inhaerent&#13;
aan de te dezen in de wet gegeven moge&#13;
lijkheid is immers dat meer dan één pachter in&#13;
de plaats kan komen van slechts één rechtsvoorganger.&#13;
Ten aanzien van de bij toewijzing van de&#13;
vordering in de toekomst te verwachten bedrijfsuitkomsten&#13;
wijst het hof er ook hier op&#13;
dat ter zake voldoende informatie blijkt uit de&#13;
overgelegde financiële jaarstukken; niet, althans&#13;
niet voldoende gemotiveerd, is gesteld&#13;
dat na indeplaatsstelling van Volker Jr. rekening&#13;
moet worden gehouden met een substantiële&#13;
verandering te dezen in de negatieve zin&#13;
van het woord.&#13;
8. Uit het vorenoverwogene volgt dat ook&#13;
grief III en IV van het principaal hoger beroep&#13;
doel treffen. De in het incidenteel hoger beroep&#13;
aangevoerde grief faalt.&#13;
Slotsom&#13;
De beide vonnissen, waarvan beroep, moeten&#13;
voorzover deze aan het oordeel van het hof&#13;
zijn onderworpen, worden vernietigd en de&#13;
vordering van Volker Sr. tot indeplaatsstelling&#13;
van zijn zoon Johannes Franciscus moet worden&#13;
toegewezen, met afwijzing van het meer&#13;
of anders gevorderde.&#13;
Elderink moet als de in het ongelijk gestelde&#13;
partij worden veroordeeld in de proceskosten&#13;
van beide instanties.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
Vernietigt de door de pachtkamer van het&#13;
kantongerecht te Enschede tussen partijen gewezen&#13;
vonnissen van 6 april 1993 en 1 maart&#13;
1994, waarvan beroep, voorzover deze vonnissen&#13;
aan het oordeel van het hof zijn onderworpen,&#13;
en in zoverre opnieuw rechtdoende:&#13;
Stelt Johannes Franciscus Volker in de&#13;
plaats van zijn vader Johannes Franciscus Antonius&#13;
Volker als (mede)pachter in de met Elderink&#13;
als verpachter bestaande pachtovereenkomst&#13;
met betrekking tot de hoeve kadastraal&#13;
bekend gemeente Losser, sectie H, nrs.&#13;
455, 477 t/m 481, 483, 484, 485, 4773, 4775&#13;
en 6555 ged., totaal groot ongeveer 31 ha,&#13;
zulks met ingang van heden.&#13;
Wijst af het meer of anders gevorderde.&#13;
in het incidenteel hoger beroep:&#13;
Verklaart het beroep ongegrond.&#13;
in het principaal en in het incidenteel hoger&#13;
beroep:&#13;
Veroordeelt Elderink in de in beide instanties&#13;
gevallen proceskosten, aan de zijde van&#13;
Volker Sr. en Volker Jr. tot heden begroot&#13;
voor de eerste aanleg op f 115 voor verschotten&#13;
en f 500 voor salaris van de gemachtigde&#13;
en voor het hoger beroep op f 350 voor verschotten&#13;
en f 4200 voor salaris van de procureur.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5158</htmlpath></article>
</articles></edition>
<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2021</searchword><id>16718</id><udhid>UDH:TvAR/16718</udhid><titel>Wetgeving, literatuur en rechtspraak</titel><searchwords><searchword>TvAR 5/2021</searchword><searchword>UDH:TvAR/16718</searchword></searchwords><attachments><attachment><name>21700.pdf</name><extention>pdf</extention><url>https://denhollander.info/download/21700/ci</url></attachment></attachments><inleiding/><content>&lt;h2&gt;Algemeen&lt;/h2&gt;&lt;h4&gt;Klimaat&lt;/h4&gt;&lt;p&gt;Naar de spraakmakende uitspraak in de klimaatzaak tegen Royal Dutch Shell kan ook in dit tijdschrift worden verwezen. Vragen die aan de orde zijn: ontvankelijkheid van de vorderingen; toepasselijk recht. De uitkomst is dat RDS verplicht is om via het concernbeleid van de Shell-groep te zorgen voor CO2-reductie van de Shell-groep, haar toeleveranciers en afnemers. Dat volgt uit de voor RDS geldende ongeschreven zorgvuldigheidsnorm, die de rechtbank heeft ingevuld aan de hand van de feiten, breed gedragen inzichten en internationaal aanvaarde standaarden. Geen schending van deze verplichting, wel een dreigende schending. Bevel. Rechtbank Den Haag 26-05-2021, &lt;span class="unknown"&gt;ECLI:NL:RBDHA:2021:5337&lt;/span&gt;. Zaken tegen Friesland Campina, de Van Drie Group en Vion komen er aan.&lt;/p&gt;&lt;h2&gt;Pacht&lt;/h2&gt;&lt;h4&gt;Pacht en rechten&lt;/h4&gt;&lt;p&gt;Het gaat in deze zaak om de vraag of de pachters betalingsrechten en fosfaatrechten aan de verpachter moeten overdragen op grond van de tussen hen gesloten geliberaliseerde pachtovereenkomsten van drie jaar. Het hof vindt van niet. Omdat de pachters twee jaar lang de betalingsrechten op grond van een kort gedingvonnis aan de verpachter hebben overgedragen, hebben zij schade geleden. Die schade moet na dit tussenarrest nog worden vastgesteld. Hof Arnhem-Leeuwarden 04-05-2021, &lt;span class="unknown"&gt;ECLI:NL:GHARL:2021:4288&lt;/span&gt;&lt;/p&gt;&lt;h4&gt;Pachtovereenkomst&lt;/h4&gt;&lt;p&gt;In een eerdere procedure is tussen partijen een hoevepachtovereenkomst vastgelegd voor een melkveehouderij met 500 koeplaatsen en 250 ha grond. Deze procedure gaat voornamelijk om de inhoud van de overeenkomst. In het hoger beroep van de pachter strijden partijen over de vraag of tussen hen de voorwaarde is overeengekomen dat de pachter op maximaal 40 ha van de 250 ha gepachte grond andere gewassen dan gras en mais mag telen. Het hof oordeelt dat partijen die voorwaarde niet zijn overeengekomen en dat die voorwaarde ook niet op andere gronden tussen hen geldt. In het hoger beroep van de verpachter gaat het om de vragen of er algemene voorwaarden gelden tussen partijen en of de pachter overnamekosten moet betalen. Het hof vindt in beide gevallen dat het niet zo is. Hof Arnhem-Leeuwarden 04-05-2021, &lt;span class="unknown"&gt;ECLI:NL:GHARL:2021:4270&lt;/span&gt;&lt;/p&gt;&lt;h4&gt;Glyfosaat&lt;/h4&gt;&lt;p&gt;Het kamerlid Bromet heeft een motie ingediend over glyfosaatgebruik op rijksgronden (&lt;span class="italic"&gt;Kamerstuk&lt;/span&gt; 27858, nr. 544). In de motie wordt de regering verzocht om per direct het gebruik van glyfosaat te stoppen op rijksgronden die in eigen beheer zijn en bij het (opnieuw) verpachten van gronden aan landbouwbedrijven voortaan de clausule op te nemen dat deze uitsluitend voor biologische landbouw gebruikt mogen worden. De staatssecretaris van Binnenlandse Zaken ontraadt deze motie. Het Rijksvastgoedbedrijf heeft ongeveer 41.000 hectare grond ter beschikking. Hiervan is ongeveer 90% in gebruik gegeven aan agrarische ondernemers op basis van reguliere pachtcontracten (doorgaans levenslang) en ongeveer 10% op basis van geliberaliseerde pachtcontracten (doorgaans voor een periode van 4 tot 6 jaar). Het direct stoppen van het gebruik van glyfosaathoudende middelen op gronden die in beheer zijn van de Staat, zoals de indiener van de motie aan de regering verzoekt, vraagt om eenzijdige, directe aanpassing van ongeveer 90% van de lopende, reguliere pachtcontracten. Dit is op basis van geldend recht niet mogelijk. Indien het kabinet zou overgaan tot een verbod van het gebruik van glyfosaathoudende middelen op geliberaliseerde gronden van de Staat is het effect minimaal. Het betreft namelijk 0,2% van het totale Nederlandse landbouwareaal. De staatssecretaris ziet wel mogelijkheden om de biologische landbouw te bevorderen. Om die reden is het Rijksvastgoedbedrijf de opdracht gegeven de haalbaarheid te onderzoeken om bij openbare inschrijving van geliberaliseerde pachtgronden een hogere waarde toe te kennen aan inschrijvingen op basis van duurzaamheidscertificaten, zoals SKAL. (&lt;span class="italic"&gt;Kamerstukken II&lt;/span&gt; 2020/21, 27858, nr. 550)&lt;/p&gt;&lt;h4&gt;Verjaring&lt;/h4&gt;&lt;p&gt;In &lt;span class="italic"&gt;TBR&lt;/span&gt; 2021/57 is een artikel van A.C.L. Carpaij te vinden met als titel 'Nieuwe spelregels landjepik: voormalig eigenaar niet langer met lege handen?'. In deze bijdrage gaat auteur nader in op het voor verjaring belangrijke arrest HR 24 februari 2017 en besteedt aandacht aan de vraag op welke wijze de door de Hoge Raad aangereikte ‘correctiemogelijkheid’ op eigendomsverlies als gevolg van landjepik zijn weg vindt in de rechtspraak die nadien is gewezen.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Leidingen&lt;/h4&gt;&lt;p&gt;Handhavingsverzoek aan de ACM inzake het beweerdelijk door TenneT in ongeoorloofd (commercieel) medegebruik en verhuur geven van onbenutte overcapaciteit van mantelbuizen bij hoogspanningsverbindingen. Was de ACM bevoegd de aanvraag buiten toepassing te laten? En zo nee, heeft de ACM kunnen oordelen dat het verzoek onvoldoende was geadstrueerd of dat het onderzoek door de ACM toereikend was? De rechtbank is van oordeel dat de ACM onvoldoende heeft onderzocht of mogelijk sprake is van een overtreding van artikelen 5.2, tiende lid, en 5.3, eerste lid, van de Telecommunicatiewet (mededelingsplicht) door Tennet in de gronden van locatie Landgoed Keppel. In feite komt het er op neer dat de ACM aan contractspartijen TenneT en Relined heeft gevraagd of zij een overtreding hebben begaan en dat de ACM genoegen heeft genomen met hun antwoord dat dit niet het geval is. De rechtbank acht dit niet een gedegen onderzoek, mede in het licht van de door FPG aangedragen bewijsstukken waaruit onder meer blijkt dat TenneT jaarlijks een substantieel bedrag van Elined ontving terwijl de hoogspanningstracé ’s van TenneT voor een groot deel over niet-openbare grond lopen. Ter zitting heeft FPG voorts onweersproken gesteld dat de genoemde overeenkomst al dan niet stilzwijgend is verlengd dan wel dat er sprake is van een opvolgende overeenkomst tussen TenneT en Relined. In elk geval heeft de ACM hier geen onderzoek naar gedaan. Beroep gegrond. Rechtbank Rotterdam 18-05-2021, ECLI:NL:RBROT:2021:4237. &lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;Het is toch weer onzeker of de wet per 1 januari 2022 in werking kan treden. De minister: tijdens het bestuurlijk overleg is geconstateerd dat het nu te vroeg is om tot een gedegen besluitvorming te komen over de inwerkingtreding per 1 januari 2022 en de mogelijke inzet en effectiviteit van tijdelijke alternatieve maatregelen daarin. De komende weken worden gebruikt om te bezien of de huidige planning met de inzet van tijdelijke alternatieve maatregelen in voldoende mate kan bijdragen aan een verantwoorde inwerkingtreding van de Omgevingswet op de beoogde startdatum van 1 januari 2022. Daarbij wordt ook gewogen of alternatieve planningsopties meer garantie bieden voor een verantwoorde inwerkingtreding. Ik verwacht uw Kamer in mei daarover te kunnen informeren.’ (&lt;span class="italic"&gt;Kamerstukken I&lt;/span&gt;&lt;span class="unknown"&gt; 2020/21, 33118, nr. CC&lt;/span&gt;). De invoeringsdatum van de Omgevingswet is vervolgens op 1 juli 2022 gezet, zo blijkt uit een brief van de minister. (&lt;span class="italic"&gt;Kamerstukken I&lt;/span&gt;&lt;span class="unknown"&gt; 2020/21, 33118, nr. CF&lt;/span&gt;).&lt;/p&gt;&lt;h4&gt;Bestemmingsplan&lt;/h4&gt;&lt;p&gt;De raad van de gemeente Brielle heeft het bestemmingsplan ‘Omgevingsplan Buitengebied Brielle’ vastgesteld. Met het plan dat nu ter beoordeling staat, beoogt de raad een actuele planologische regeling te geven voor het buitengebied en daar verschillende nieuwe ontwikkelingen mogelijk te maken. Het plan is een zogenoemd ‘bestemmingsplan met verbrede reikwijdte’. Dit betekent dat de raad gebruik heeft gemaakt van extra mogelijkheden voor de inrichting van het bestemmingsplan op basis van art. 2.4 van de Crisis- en herstelwet in verbinding met art. 7c van het Besluit uitvoering Crisis- en herstelwet. De raad wil hiermee anticiperen op de inwerkingtreding van de Omgevingswet. ABRvS 28-04-2021, &lt;span class="unknown"&gt;ECLI:NL:RVS:2021:913&lt;/span&gt;&lt;/p&gt;&lt;p&gt;De raad van de gemeente Krimpenerwaard heeft het bestemmingsplan ‘Natuurgebieden Veenweiden Krimpenerwaard’ gewijzigd vastgesteld. Het plan heeft als doel de ontwikkeling van natuur en een duurzaam watersysteem in de Krimpenerwaard. Het plan voorziet, onder meer, in de aanleg van natuur op gronden die nu nog in gebruik zijn voor agrarische doeleinden. De te ontwikkelen natuur zal onderdeel worden van het Natuurnetwerk Nederland. Deze ontwikkeling vloeit voort uit de Gebiedsovereenkomst Veenweiden Krimpenerwaard 2014-2021, die in 2014 is gesloten tussen de provincie Zuid-Holland, het Hoogheemraadschap van Schieland en de Krimpenerwaard en de voormalige gemeenten Bergambacht, Ouderkerk, Nederlek, Schoonhoven en Vlist (tegenwoordig gezamenlijk: gemeente Krimpenerwaard). Om de natuurontwikkeling van in totaal ongeveer 2.250 ha planologisch mogelijk te maken, zijn de benodigde bestemmingsplannen voor een aantal deelgebieden van het NNN al vastgesteld. Op een klein onderdeel na zijn de beroepen ongegrond. ABRvS 12-05-2021, ECLI:NL:RVS:2021:1012&lt;/p&gt;&lt;p&gt;De raad van de gemeente Son en Breugel heeft het bestemmingsplan ‘Buitengebied; herziening 2017’ vastgesteld. Het bestreden besluit is een partiële herziening van het bestemmingsplan ‘Buitengebied’ van 7 februari 2013. Met het plan is beoogd de geldende juridisch-planologische regeling voor het buitengebied te actualiseren. Dit is onder meer gebeurd door de planologische mogelijkheden voor veehouderijen in overeenstemming te brengen met de regels die aan veehouderijen zijn gesteld in de provinciale Verordening ruimte Noord-Brabant. In dat kader zijn in het bestreden besluit aan de bestemmingen ‘Agrarisch’, ‘Agrarisch met waarden - 1’ en ‘Agrarisch met waarden - 2’ onder meer twee afwijkingsbevoegdheden toegevoegd. Daarnaast is in het bestreden besluit een aantal voorwaarden opgenomen waaronder gebruik mag worden gemaakt van de in het plan opgenomen bevoegdheden om de bestemmingen ‘Agrarisch’, ‘Agrarisch met waarden - 1’ en ‘Agrarisch met waarden - 2’ te wijzigen. De betogen van POV houden in dat de raad bij de vaststelling van het bestemmingsplan de desbetreffende regels uit de Verordening niet in acht had mogen nemen omdat deze regels onverbindend zijn dan wel buiten toepassing moeten worden gelaten. Volgens POV is art. 7l van het Besluit uitvoering Chw in strijd met art. 2.4 van de Chw, is de norm voor de cumulatieve geurhinder in strijd met de Wgv, is de norm voor de achtergrondbelasting fijnstof in strijd met de Wet milieubeheer, zijn de bestreden regels in de Verordening in strijd met art. 4.1, eerste lid, van de Wro en zijn de desbetreffende regels in strijd met verschillende algemene beginselen van behoorlijk bestuur. De Afdeling gaat er van uit dat geen norm voor de achtergrondconcentratie fijnstof (PM10) heeft gegolden, dat de raad dus niet verplicht was om deze norm in het plan op te nemen en dat voor de raad gelet op de Wet milieubeheer tevens geen bevoegdheid bestond om deze norm in de desbetreffende afwijkingsbevoegdheden in de planregels op te nemen. Hieruit volgt dat het beroep van POV in deze zaak gegrond is. ABRvS 19-05-2021, ECLI:NL:RVS:2021:1053&lt;/p&gt;&lt;h4&gt;Herbestemming&lt;/h4&gt;&lt;p&gt;Bij besluit van 29 september 2020 heeft het college van de gemeente Weert aan de Vereniging Natuurmonumenten een omgevingsvergunning verleend voor het herinrichten van dertien agrarische percelen naar bos en natuur. Een omwonende (eiser) heeft mede namens de Ecologische werkgroep Weert Zuid hiertegen beroep ingesteld. De rechtbank is van oordeel dat de werkgroep niet is aan te merken als een vereniging met beperkte rechtsbevoegdheid en zij daarom geen belanghebbende is. Haar beroep is niet-ontvankelijk. Eiser woont op korte afstand van één van de percelen en is daarom wel belanghebbende. Niet in geschil is dat die aanvraag in strijd is met het bestemmingsplan. Verweerder heeft echter de gevolgen van de omgevingsvergunning in het licht van een goede ruimtelijke ordening in redelijkheid aanvaardbaar kunnen achten en daarom kunnen afwijken van het bestemmingsplan. Het beroep van eiser is daarom ongegrond. Rechtbank Limburg 16-04-2021, &lt;span class="unknown"&gt;ECLI:NL:RBLIM:2021:3339&lt;/span&gt;&lt;/p&gt;&lt;h4&gt;Kiezen en delen&lt;/h4&gt;&lt;p&gt;Dat is de titel van een rapport van de Studiegroep Ruimtelijke inrichting landelijk gebied, over de ruimtelijke ordening van het buitengebied. De studiegroep hoopt met deze rapportage een brug te slaan tussen de vorig jaar uitgebrachte Nationale Omgevingsvisie en het daarin aangekondigde Nationaal Programma Landelijk Gebied, waarin het beleid gericht op het landelijk gebied zijn neerslag zal moeten krijgen. (&lt;span class="italic"&gt;Kamerstukken I&lt;/span&gt;&lt;span class="unknown"&gt; 2020/21, 35600, nr. X&lt;/span&gt;)&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Stikstof en natuurverbetering&lt;/h4&gt;&lt;p&gt;Er is een schriftelijk overleg geweest over de uitvoering van een motie met betrekking tot afspraken inzake toekomstperspectief voor de landbouwsector. Zie &lt;span class="italic"&gt;Kamerstukken I&lt;/span&gt; 2020/21, 35 600, nr. K. Er moet een landbouwakkoord komen. Daarover is advies gevraagd aan de SER. &lt;span class="italic"&gt;Kamerstukken I&lt;/span&gt;&lt;span class="unknown"&gt; 2020/21, 35600, nr. Y&lt;/span&gt;.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Duurzame landbouw&lt;/h4&gt;&lt;p&gt;Er is een subsidiemodule voor agrarische bedrijfsadvisering en educatie met het oog op duurzame landbouw ingevoerd en opengesteld. Daartoe zijn de Regeling nationale EZK- en LNV-subsidies en de Regeling openstelling EZK- en LNV-subsidies 2021 aangepast (&lt;span class="italic"&gt;Stcrt.&lt;/span&gt;&lt;span class="unknown"&gt; 2020/21, nr. 21184&lt;/span&gt;). Agrarische bedrijven kunnen een adviesvoucher voor maximaal € 1.500 aanvragen.&lt;/p&gt;&lt;h4&gt;Kalverhouderij&lt;/h4&gt;&lt;p&gt;Er is een scenariostudie voor de kalverhouderij opgesteld. De studie spreekt over drie belangrijke systeemfactoren die van invloed kunnen zijn op de gezondheid van kalveren:&lt;/p&gt;&lt;ul&gt;&lt;li class="streepjes"&gt;de weerstand van een kalf op het moment dat het wordt verplaatst,&lt;/li&gt;&lt;li class="streepjes"&gt;het aantal contacten dat een kalf heeft tijdens en na deze verplaatsing,&lt;/li&gt;&lt;li class="streepjes"&gt;de samenwerking tussen kalverhouders en melkveehouders.&lt;/li&gt;&lt;/ul&gt;&lt;p&gt;In de studie zijn drie scenario’s uitgewerkt:&lt;/p&gt;&lt;p&gt;1. In scenario Loyaal aan lokaal werken kalverhouders en melkveehouders uit de eigen regio nauw samen (korte keten). In dit scenario wordt geen gebruik meer gemaakt van verzamelstations. Het kalvertransport is afgenomen net als het aantal kalf-kalf contacten.&lt;/p&gt;&lt;p&gt;2. In scenario Maximaal integraal blijven kalveren tot 3 maanden leeftijd op het melkveebedrijf. De kalveren gaan daarna naar een kalver-afmestbedrijf. Melkveehouder en integratie kunnen kiezen voor een nauwe samenwerking, waarbij bijvoorbeeld gezamenlijk de fokstier wordt gekozen en waarbij de melkveehouder een hogere beloning krijgt als hij een gezond kalf aflevert.&lt;/p&gt;&lt;p&gt;3. In scenario Thuis en tevreden blijven kalveren tot de slacht bij de melkveehouder. Kalveren komen niet in contact met runderen van andere bedrijven en de melkveehouder is volledig verantwoordelijk voor de diergezondheid en het dierenwelzijn. In dit scenario is uitloop/weidegang optioneel.&lt;/p&gt;&lt;p&gt;Er komt een subsidieregeling voor pilots en voorlopers. (&lt;span class="italic"&gt;Kamerstukken II&lt;/span&gt;&lt;span class="unknown"&gt; 2020/21, 28973, nr. 242&lt;/span&gt;).&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Perceel 5 dat kan niet als (onderdeel van een) park worden aangemerkt, maar verweerder heeft terecht geconcludeerd dat het perceel dusdanig is verruigd en verstruikt dat het niet kan worden aangemerkt als landbouwareaal. De percelen 9 tot en met 14 en 21 zijn, gelet op de vooral bruine en grijze kleuren, de zichtbare structuur van de percelen en de aanwezige bosschages, dusdanig verruigd en verstruikt dat deze percelen ook niet als landbouwareaal kunnen worden aangemerkt. Verder kan het beroep op het vertrouwensbeginsel en het ontbreken van schuld kan niet slagen, omdat appellante zelf de verantwoordelijk heeft om de Gecombineerde opgave juist in te vullen en de feitelijke situatie van belang is. CBB 11-05-2021, &lt;span class="unknown"&gt;ECLI:NL:CBB:2021:487&lt;/span&gt;&lt;/p&gt;&lt;p&gt;Perceel 14 is niet aan te merken als landouwareaal: dit perceel heeft een overwegend bruine dan wel grijze kleur en er zijn veel kale plekken zichtbaar. CBB 11-05-2021, &lt;span class="unknown"&gt;ECLI:NL:CBB:2021:486&lt;/span&gt;&lt;/p&gt;&lt;p&gt;Appellante heeft met de door haar ingebrachte notities, in onderlinge samenhang bezien, het standpunt van verweerder dat op basis van de luchtfoto’s kan worden geconcludeerd dat op de in het geding zijnde percelen geen sprake is van overheersende grassen en andere kruidachtige voedergewassen, gemotiveerd weerlegd. Verweerder heeft tegenover deze gemotiveerde weerlegging van appellante geen andere feiten gesteld en vastgehouden aan zijn eerder ingenomen standpunt. Beroep gegrond. CBB 11-05-2021, &lt;span class="unknown"&gt;ECLI:NL:CBB:2021:489&lt;/span&gt;. Zie ook: &lt;span class="unknown"&gt;ECLI:NL:CBB:2021:490&lt;/span&gt;&lt;/p&gt;&lt;h2&gt;Dieren&lt;/h2&gt;&lt;h4&gt;Schapen&lt;/h4&gt;&lt;p&gt;Fraude I&amp;R regeling. Verdachte heeft opzettelijk niet volledig, juist en naar waarheid gegevens heeft gemeld. Hij heeft onjuist en niet naar waarheid op het UBN (uniek bedrijfsnummer) [nummer] van &lt;/p&gt;&lt;p&gt;[naam2] , [adres] te [plaats] , de aanvoer van 641 schapen en de afvoer van 628 schapen heeft gemeld aan het I&amp;R systeem, terwijl de aanvoer van die schapen naar die [naam2] en de afvoer van die schapen van die [naam2] niet heeft plaatsgevonden. Sanctie: 6 weken gevangenisstraf en een geldboete van € 10.000. Hof Arnhem-Leeuwarden 30-04-2021&lt;/p&gt;&lt;h4&gt;Dierenwelzijn&lt;/h4&gt;&lt;p&gt;Veroordeling van een 58-jarige veehouder tot een taakstraf van 180 uur, waarvan 60 uur voorwaardelijk met een proeftijd van 3 jaar. Ook mag de man een jaar lang geen landbouwdieren houden. De man schoot ernstig tekort in de verzorging van zijn schapen. Met een aantal dieren was het zodanig slecht gesteld dat zij ter plekke geëuthanaseerd moesten worden. Rechtbank Overijssel 12-05-2021, &lt;span class="unknown"&gt;ECLI:NL:RBOVE:2021:1890&lt;/span&gt;&lt;/p&gt;&lt;p&gt;Wet dieren. Boete, hoger beroep. Geen strooisel in een varkensstal, onvoldoende vloeroppervlakte voor varkens en geen permanente beschikking over voldoende vers water. Boete € 4.500. Beroep en hoger beroep ongegrond. CBB 11-05-2021, &lt;span class="unknown"&gt;ECLI:NL:CBB:2021:477&lt;/span&gt;&lt;/p&gt;&lt;p&gt;Boete aan pluimveehouder voor overtreding van art. 2.53 lid 1 Besluit houders van dieren: het niet nemen van passende maatregelen m.b.t. het verbeteren van het dierenwelzijn na melding van een NVWA dierenarts. Naar het oordeel van de rechtbank is de norm voldoende duidelijk; zij verwijst naar ECLI:NL:CBB:2021:324. Een abnormaal niveau van voetzoollaesies wijst op slechte dierenwelzijnsomstandigheden. Voor uitleg van voetzoollaesiescores en de vaststelling ervan kan verweerder verwijzen naar art. 7b.6 (voorheen art. 6.6) van de Regeling houders van dieren. Vier maanden na de waarschuwing is opnieuw een hoge voetzoollaesiescore vastgesteld, wat betekent dat er geen passende maatregelen zijn genomen. Eiseres heeft ook niet aannemelijk gemaakt dat zij het dierenwelzijn niet tijdig kon verbeteren door sneller ingrijpen of andere maatregelen. Rechtbank Rotterdam 12-05-2021, &lt;span class="unknown"&gt;ECLI:NL:RBROT:2021:4103&lt;/span&gt;&lt;/p&gt;&lt;p&gt;Last onder bestuursdwang en kostenbesluit. Voorwerpen met scherpe randen en uitsteeksels, die paarden letsel kunnen toebrengen. Beroep ongegrond. CBB 25-05-2021, &lt;span class="unknown"&gt;ECLI:NL:CBB:2021:546&lt;/span&gt;&lt;/p&gt;&lt;h2&gt;Planten&lt;/h2&gt;&lt;h3&gt;Toelating&lt;/h3&gt;&lt;p&gt;Toelating gewasbeschermingsmiddel TAVAS op basis van de werkzame stoffen metribuzin en diflufenican, die staan op de lijst om te worden vervangen. TAVAS wordt gebruikt bij de teelt van consumptie- en zetmeelaardappelen. Vergelijkende evaluatie op grond van art. 50, lid 1 Verordening 1107/2009. Verordening 1107/2009 geeft invulling aan het doel om een hoog niveau van bescherming van de gezondheid van mens en dier en van het milieu te waarborgen en tegelijkertijd het concurrentievermogen van de communautaire landbouw te vrijwaren. Door toepassing van de verordening wordt deze doelstelling aldus in de praktijk gebracht. De opsomming van voorwaarden in art. 50, lid 1, Verordening 1107/2009 is cumulatief. Om op grond van deze bepaling een toelating te weigeren of het gebruik van het middel te beperken moet aan alle onderdelen zijn voldaan. Als uit die beoordeling blijkt dat aan dat onderdeel niet is voldaan, kan art. 50 van Verordening 1107/2009 alleen al daarom niet de grondslag bieden voor het weigeren of beperken van de toelating en hoeft verweerder de andere onderdelen van art. 50 van Verordening 1107/2009 niet meer te beoordelen. Daarbij moet niet uit het oog worden verloren dat het gaat om een extra toetsing van middelen met werkzame stoffen, die weliswaar zijn geplaatst op de lijst van werkzame stoffen die in aanmerking komen voor vervanging, maar wel zijn goedgekeurd. &lt;/p&gt;&lt;p&gt;Verweerder heeft voldoende onderbouwd waarom hij het criterium van minimaal vijf alternatieve werkingsmethoden hanteert om ervan uit te kunnen gaan dat het resistentierisico klein genoeg is en blijft om te voldoen aan onderdeel c van art. 50, lid 1, Verordening 7011/2009. Het College ziet geen aanleiding om het standpunt van appellante te volgen dat de in de werkgroepen van European and Mediterranean Plant Protection Organization (EPPO), die een richtsnoer heeft uitgebracht over de uitvoering van de vergelijkende evaluatie, het publieke belang ondersneeuwt doordat de industrie misbruik maakt van haar macht. CBB 26-04-2021, &lt;span class="unknown"&gt;ECLI:NL:CBB:2021:429&lt;/span&gt;. Zie ook: &lt;span class="unknown"&gt;ECLI:NL:CBB:2021:440&lt;/span&gt;&lt;/p&gt;&lt;h4&gt;Ziekte&lt;/h4&gt;&lt;p&gt;Pootaardappel besmet met Meloidogyne chitwoodi, een quarantaine-organisme. Aanzegging dat de aangetaste partij pootaardappelen niet meer als pootaardappel mag worden afgezet. De regelgeving voorziet niet in een termijn waarbinnen de uitslag van het onderzoek aan de betrokken teler moet worden meegedeeld. De resultaten van een tweede zichtkeuring kunnen niet tot een ander besluit kunnen leiden, omdat de geconstateerde besmetting daarmee niet wordt weggenomen. CBB 26-04-2021, &lt;span class="unknown"&gt;ECLI:NL:CBB:2021:446&lt;/span&gt;&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Terwijl de beroepen over het fosfaatreductiep0lan kennelijk zijn afgerond blijven de (ongegronde) beroepen over de fosfaatrechten nog stromen. Toch zijn er ook weer enkele gegronde beroepen te melden:&lt;/p&gt;&lt;p&gt;In geschil is of er een causaal verband is tussen de realisatie van meerdere overheidsprojecten op het gebied van natuur en infrastructuur en de verkleining van de veestapel. Appellant heeft ter zitting uitgelegd dat de gronden die hij heeft moeten afstaan de gronden rondom de boerderij zijn (de huiskavel). Er is nog een klein stuk van de huiskavel over, waar hij een beperkt aantal dieren op kan weiden. Alle andere gronden van appellant zijn ver van de boerderij verwijderd en daarom ongeschikt voor het weiden van melkkoeien, omdat het dan praktisch onmogelijk is om ze te melken. Verder heeft appellant aangetoond dat het niet mogelijk is om de melkkoeien het hele jaar op stal te houden. Het College is van oordeel dat appellant hiermee voldoende aannemelijk heeft gemaakt dat hij door het afstaan van gronden zijn veestapel heeft moeten verkleinen. Het beroep is gegrond. Het College vernietigt het bestreden besluit en voorziet zelf in de zaak door het fosfaatrecht van appellant vast te stellen op 2.678 kg. CBB 26-04-2021, &lt;span class="unknown"&gt;ECLI:NL:CBB:2021:438&lt;/span&gt;&lt;/p&gt;&lt;p&gt;Beroep gegrond omdat verweerder onterecht drie stuks jongvee niet heeft meegenomen bij de vaststelling van het fosfaatrecht. CBB 18-05-2021, &lt;span class="unknown"&gt;ECLI:NL:CBB:2021:510&lt;/span&gt;&lt;/p&gt;&lt;p&gt;Niet in geschil is dat de gezondheidsproblemen van, in ieder geval, een van de maten aangemerkt dienen te worden als een buitengewone omstandigheid als bedoeld in art. 23, zesde lid, van de Msw, dat als alternatieve peildatum 25 november 2013 dient te worden gehanteerd en dat het fosfaatrecht op de peildatum meer dan 5% lager is (namelijk 8,7% lager) dan op de alternatieve peildatum. Anders dan verweerder, is het College van oordeel dat er sprake is van een causaal verband tussen de ziekte van de ondernemers en het lagere fosfaatrecht op de peildatum. Het beroep is gegrond. CBB 18-05-2021, &lt;span class="unknown"&gt;ECLI:NL:CBB:2021:498&lt;/span&gt;&lt;/p&gt;&lt;p&gt;Onduidelijk of appellant al dan niet actief landbouwer was. Het College constateert dat verweerder in het bestreden besluit niet inhoudelijk is ingegaan op de primair in bezwaar aangevoerde grond dat appellant op 1 januari 2018 actief landbouwer was op de locatie. Het College ziet geen aanleiding dit motiveringsgebrek te passeren of de rechtsgevolgen van het bestreden besluit in stand te laten. Verweerder zal nader dienen te onderzoeken van wie het bedrijf in de betekenis van art. 1.1 onder i van de Msw op zowel de peildatum als op 1 januari 2018 feitelijk is geweest en daarbij alle bij hem bekende gegevens moeten betrekken betreffende de exploitatie, voortzetting en overdracht van het melkveebedrijf. Daarbij rust op appellant als verzoeker om fosfaatrecht uit hoofde van art. 4:2, tweede lid, van de Algemene wet bestuursrecht (Awb) de verplichting alle gegevens aan verweerder te verstrekken die daarvoor noodzakelijk zijn en waarover hij redelijkerwijs kan beschikken. ABRvS 18-05-2021, &lt;span class="unknown"&gt;ECLI:NL:CBB:2021:499&lt;/span&gt;&lt;/p&gt;&lt;p&gt;Pilot bedrijfsspecifieke fosfaatevenwichtsbemesting (BEP-pilot (&lt;span class="italic"&gt;Stcrt&lt;/span&gt;. 2015, 5401). In dit geding moet de vraag worden beantwoord of verweerder bij het bestreden besluit terecht de generieke korting heeft toegepast. Het geschil spitst zich toe op de vraag of verweerder rekening had moeten houden met de deelname van appellante vanaf 2016 tot heden aan de BEP-pilot door bij de vaststelling van haar fosfaatrecht met betrekking tot haar fosfaatruimte te rekenen met haar BEP-norm, wat ertoe zou leiden dat de generieke korting niet wordt toegepast omdat de fosfaatruimte dan groter is dan de fosfaatproductie. Het College beantwoordt deze vraag bevestigend. Verweerder heeft bij het per 1 januari 2018 vaststellen van fosfaatrecht onderscheid gemaakt tussen (een grote groep) deelnemers aan de BEP-pilot vanaf 2015 (door rekening te houden met hun extra fosfaatruimte uit de BEP-pilot en hen grondgebonden te achten) en (een kleinere groep) deelnemers vanaf latere jaren, waaronder appellante (door geen rekening te houden met hun extra fosfaatruimte uit de BEP-pilot). Verweerder heeft voor dat onderscheid geen deugdelijke motivering gegeven, ondanks daartoe meermalen in de gelegenheid te zijn gesteld. Het College verbindt daaraan de gevolgtrekking dat verweerder het bestreden besluit ook niet deugdelijk kan motiveren. Daarom oordeelt het College het bestreden besluit in strijd met het verbod van willekeur. Verweerder heeft ten onrechte in het geval van appellante bij het vaststellen van haar fosfaatrecht geen rekening gehouden met haar BEP-ontheffing en ten onrechte de generieke korting opgelegd. CBB 25-05-2021, &lt;span class="unknown"&gt;ECLI:NL:CBB:2021:516&lt;/span&gt;&lt;/p&gt;&lt;h4&gt;Klimaat&lt;/h4&gt;&lt;p&gt;Het rapport Advies en onderzoek ‘Individuele afrekenmiddelen klimaatopgave in de landbouw’ (Ecorys/WUR/IAR) is naar de Tweede Kamer gestuurd. De vraagstelling was: ‘Welke beleidsopties heeft de Rijksoverheid om in het geval van achterblijvende resultaten een prikkel op individueel bedrijfsniveau te geven om betere klimaatprestaties van de landbouw te bevorderen?’ In de kamerbrief (&lt;span class="italic"&gt;Kamerstukken II&lt;/span&gt;&lt;span class="unknown"&gt; 2020/21, 32813, nr. 686&lt;/span&gt;) gaat de minister in op de aanbevelingen. In dezelfde brief komt ook de verkenning van een Afrekenbare Stoffenbalans aan de orde.&lt;/p&gt;&lt;h4&gt;Geurhinder&lt;/h4&gt;&lt;p&gt;Deze uitspraak is een vervolg op de tussenuitspraak ECLI:NL:RBOBR:2020:5970. De gemeente heeft de gevolgen van de inrichting voor de omgeving in kaart gebracht. Omdat er een reële kans is dat de luchtwasser een hoger rendement zal halen dan is bepaald in de Rgv, is voldoende onderbouwd dat op dit moment geen sprake is van ontoelaatbare milieugevolgen. mocht in de toekomst blijken dat een goed functionerende luchtwasser niet in staat is een hoger rendement dan 45% te behalen, zal de gemeente moeten motiveren waarom hij een geurbelasting van 30 Odourunit op 2 woningen in de directe omgeving niet ontoelaatbaar vindt. De gemeente heeft de bestaande omgevingsvergunning aangevuld met een streefwaarde, een monitoringsverplichting en de verplichting om een geurbeheersplan op te stellen als de streefwaarde niet wordt gehaald. De rechtbank verbetert de voorschriften naar aanleiding van de kritiek van eisers en de vergunninghouder. Rechtbank Oost-Brabant 25-05-2021, &lt;span class="unknown"&gt;ECLI:NL:RBOBR:2021:2454&lt;/span&gt;&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Inkomstenbelasting&lt;/h4&gt;&lt;p&gt;Art. 16, lid 1, AWR. Art. 3.91 Wet IB 2001. Overdracht landbouwgrond in 2007 aan kinderen met terugverpachting van de grond aan moeder vormt een maatschappelijke ongebruikelijke terbeschikkingstelling. Inspecteur inkomstenbelasting van de moeder pleegt ambtelijk verzuim door de overdrachts- en pachtcontracten in 2009 niet aan de inspecteur van de kinderen te zenden. Dit ambtelijk verzuim verhindert het opleggen van navorderingsaanslagen IB/PVV aan de kinderen over de waardeaangroei van de grond in het jaar (2014) waarin de pacht voor het grootste gedeelte van de grond door de moeder wordt beëindigd. Hof Den Haag 28-04-2021, &lt;span class="unknown"&gt;ECLI:NL:GHDHA:2021:800&lt;/span&gt;&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De informele Landbouwraad van 26 april 2021 is verslagen in &lt;span class="italic"&gt;Kamerstukken II&lt;/span&gt;&lt;span class="unknown"&gt; 2020/21, 21501-32, nr. 1293&lt;/span&gt;. Onderwerpen: hervorming GLB (wordt wellicht afgerond in de Raad van mei a.s.), gedachtewisseling over de ontwikkelingen op de landbouwmarkten, evaluatie van de EU-strategie over dierenwelzijn, etikettering van voedingsmiddelen die eieren bevatten.&lt;/p&gt;&lt;h2&gt;Diversen&lt;/h2&gt;&lt;h4&gt;Ongeval&lt;/h4&gt;&lt;p&gt;Dodelijk ongeval met landbouwtrekker op 8 november 2019 in America, gemeente Horst aan de Maas. Verdachte reed in een voertuig dat was voorzien van een werktuig (maaiarm) dat niet conform de veiligheidsvoorschriften was bevestigd en het zicht werd (in ernstige mate) belemmerd door de maaikooi van het werktuig. Taakstraf van 180 uren. Plus voorwaardelijke ontzegging van de rijbevoegdheid voor de duur van 12 maanden. Rechtbank Limburg 03-05-2021, ECLI:NL:RBLIM:2021:3853&lt;/p&gt;&lt;h4&gt;Cocaïne&lt;/h4&gt;&lt;p&gt;De rechtbank veroordeelt een 53-jarige man uit Vragender tot een gevangenisstraf van 12 maanden, waarvan 11 voorwaardelijk, voor het aanwezig zijn en bewerken van cocaïne in zijn stal. Daarbij krijgt de man de maximale taakstraf van 240 uur opgelegd. Rechtbank Gelderland 17-05-2021, ECLI:NL:RBGEL:2021:2450&lt;/p&gt;</content><legacyfootnotes/><footnotes><footnote/></footnotes><auteurs/><published>2021-06-14 15:13:49</published><modified>2021-06-14 16:04:42</modified><editiondate>2021-06-14</editiondate><htmlpath>https://denhollander.info/artikel/16718</htmlpath></article>
</articles></edition>
<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>5211</id><udhid>UDH:TvAR/5211</udhid><titel>verzoeker tegen de Landinrichtingscommissie voor de ruilverkaveling 'Midden-Maasland' (TvAR 1994/4711)</titel><searchwords><searchword>TvAR 7/1994</searchword><searchword>TvAR 1994/4711</searchword><searchword>UDH:TvAR/5211</searchword></searchwords><attachments><attachment><name>1994_nr 7_Rechtspraak_4711.pdf</name><extention>pdf</extention><url>https://denhollander.info/download/5146/ci</url></attachment></attachments><inleiding>Landinrichtingswet, artt. 129 lid 2, 212 lid 1, sub c onder 4, 217&#13;
&#13;
Ontvankelijkheid verzoekschrift ex artikel 129 (schadevergoeding in verband met uitvoering van werken). Aan het indienen van een vordering ex artikel 129 is geen wettelijke termijn verbonden. Evenmin wordt in dat artikel enige relatie gelegd met de lijst der geldelijke regelingen, terwijl in artikel 212, eerste lid, sub c onder 4 uitdrukkelijk schadevergoedingen als bedoeld in artikel 129 zijn uitgesloten van de in de lijst der geldelijke regelingen op te nemen schadevergoedingen.&#13;
De rechtbank komt tot de conclusie dat schadevergoedingen als bedoeld in artikel 129 niet behoren te worden opgenomen op de lijst der geldelijke regelingen en dat de indiening van daarop betrekking hebbende verzoeken niet gebonden is aan de voor het vaststellen van de lijst der geldelijke regelingen geldende termijn. Voor zover een en ander zou kunnen leiden tot ongewenste gevolgen voor de (financiële) afwikkeling van een ruilverkaveling is het aan de wetgever zich te beraden of een nadere wettelijke regeling gewenst is.</inleiding><content>J.J.T. van K., verzoeker tegen de Landinrich-tingscommissie voor de ruilverkaveling 'Mid-den-Maasland';&#13;
Enz.&#13;
Het geschil en de beoordeling daarvan&#13;
1. De rechtbank begrijpt het verzoek van ver zoeker, zoals aangevuld ter zitting, aldus dat wordt verzocht primair de door verzoeker ver zochte schadevergoeding te plaatsen op de lijst der geldelijke regelingen en subsidiair een schadevergoeding vast te stellen en de Landinrichtingscommissie te gebieden de vastgestelde schade aan verzoeker te vergoe den, een en ander - zowel primair als subsidi air - nadat verzoeker in de gelegenheid is gesteld een nog uit te brengen taxatierapport in het geding te brengen.&#13;
2. Verzoeker heeft aan zijn verzoek zakelijk het navolgende ten grondslag gelegd:&#13;
2.1. Mede als gevolg van polderpeilverla-ging uitgevoerd in opdracht van voornoemde landinrichtingscommissie, heeft verzoeker schade geleden aan twee varkensstallen te Maren-Kessel. Zulks blijkt uit een door het Adviesbureau voor Bouwtechniek in opdracht van de Technische Commissie Grondwaterbe-heer uitgevoerd onderzoek. De landinrich-tingscommissie heeft op formele en inhoudelijke gronden geweigerd de schadevordering van verzoeker in behandeling te nemen c.q. op de lijst der geldelijke regelingen te plaatsen. Ver-zoeker wordt verweten dat hij bij de bouw van de stallen geen rekening heeft gehouden met de invloeden van onder meer de polder-peilverlaging. Echter uit deskundigenrappor-ten uit 1980 (kennelijk wordt hiermee bedoeld het rapport van het Adviesbureau voor Bouw-techniek (ABT) van december 1980, waarvan een kopie aan het onderhavige verzoekschrift is gehecht, rechtbank) is gebleken dat deskun-digen destijds geen afdoende zicht hadden op de gevolgen van polderpeilverlaging op de zettingen in de bodem en derhalve op de zet-ting van gebouwen. In 1986 is aan verzoeker toestemming voor de bouw van de stallen ver-leend. Verzoeker is nooit geattendeerd op mo-gelijk gevaar voor schade. De benodigde vergunningen zijn door deskundige instanties bestudeerd en akkoord bevonden.&#13;
2.2. Verzoeker is ontvankelijk in zijn ver zoek gelet ook op de beslissing van de recht bank te Middelburg van 6 november 1991, rek.nr. 693/91 waarbij in aanmerking werd genomen dat de puntwaarde van de lijst gel delijke regelingen nog niet vast stond, (zie Agrarisch Recht 1993, nr. 4601, red.).&#13;
2.3. De exacte schade moet nog worden vastgesteld en verzoeker zal te zijner tijd een taxatierapport, uit te brengen in het kader van de behandeling van een aantal soortgelijke claims bij deze rechtbank, in het geding bren gen.&#13;
3. Tot haar verweer heeft de landinrichtings-commissie zakelijk het navolgende aange-voerd:&#13;
3.1. Verzoeker dient primair niet-ontvan- kelijk te worden verklaard in zijn verzoek dat is gebaseerd op artikel 129, tweede lid van de Landinrichtingswet (LIW). Aan de indiening van een dergelijk verzoek is weliswaar geen termijn verbonden doch gelet op het karakter van de op voormeld artikel gebaseerde scha devergoeding en gelet op het systeem van de Landinrichtingswet moet de indiening van een dergelijk verzoek danwei plaatsing van de verzochte schadevergoeding op de lijst der geldelijke regelingen niet langer mogelijk worden geacht na sluiting van de termijn waarbinnen ingevolge artikel 214 LIW be zwaar kan worden gemaakt tegen de lijst der geldelijke regelingen. Een andere zienswijze zou tot onaanvaardbare consequenties leiden, omdat dan de lijst der gelijke regelingen, strict genomen niet conform artikel 217 LIW geslo ten kan worden.&#13;
3.2. De schade bij verzoeker heeft zich ge openbaard kort na de zomer van 1989. Aan melding van de schade in het kader van de lijst der geldelijke regelingen was toen nog mogelijk.&#13;
3.3. Subsidiair: Het rapport waarnaar door verzoeker wordt verwezen wijst er op dat de toegepaste funderings- en bouwwijze niet zonder risico is. De bouwwijze levert mogelij ke problemen op door zettingsverschillen. Het rapport stelt dat de polderpeilverlaging in fe bruari 1979 nauwelijks meer gevolgen heeft gehad voor de in 1988 en 1989 gebouwde stallen. Alleen in combinatie met extreme droogte zoals in 1989 kunnen nog zettingen optreden als gevolg van de polderpeilverla ging.&#13;
Voor wat betreft de totale grondwater-standverlaging heeft deze slechts een klein aandeel gehad in schade door verzakking van de buitengevels ten opzichte van het midden van de stal, zijnde deze schade het gevolg van de bouwwijze, en schade aan de buitengevels door plaatselijke verzakkingen, zijnde schade die optreedt bij ongelijkmatigheden in de sa-mendrukbaarheid van de ondergrond, doch waarbij ook een duidelijke samenhang bestaat met de wijze van bouwen.&#13;
Bij de wijze van bouwen is derhalve on-voldoende rekening gehouden met de in 1979 gerealiseerde polderpeilverlaging. Van ver-zoeker had mogen worden verwacht dat hij met deze factor wel rekening zou hebben ge-houden. Dat deskundigen destijds de gevol-gen van de polderpeilverlaging onjuist hebben ingeschat leidt niet tot aansprakelijkheid van de landinrichtingscommissie.&#13;
4. De rechtbank komt tot de volgende bevin-dingen:&#13;
4.1. Tussen partijen staat vast dat de scha-de waarvan vergoeding wordt verzocht, scha-de is als bedoeld in artikel 129, tweede lid, LIW. Artikel 129, tweede lid, LIW geeft de procedure aan waarlangs de schadevergoe-ding verzocht kan worden. Deze bepaling noemt geen termijn waarbinnen een verzoek moet worden ingediend. Evenmin wordt in deze bepaling enige relatie gelegd met de lijst der geldelijke regelingen, terwijl in artikel 212, eerste lid, sub c onder 4 LIW uitdrukke-lijk schadevergoedingen als bedoeld in artikel 129 LIW zijn uitgesloten van in de lijst der geldelijke regelingen op te nemen schadever-goedingen.&#13;
Voor de door de landinrichtingscommissie verdedigde stelling dat schadevergoedingen als de onderhavige, gelet op het systeem en het doel van de Landinrichtingswet, desalniet-temin vóór het sluiten van de termijn waarbin-nen tegen de lijst der geldelijke regelingen bezwaren kunnen worden ingediend, moeten worden ingediend dan wel op de betreffende lijst moeten worden geplaatst, zoals dat ook in de praktijk zou gebeuren is in de tekst van de Landinrichtingswet noch in de toelichting op die wet enige steun te vinden.&#13;
Ook de Ruilverkavelingswet 1954, bij de Landinrichtingswet ingetrokken en door deze wet vervangen, biedt voor de stelling van de landinrichtingscommissie geen steun. Waar in artikel 212 LIW uitdrukkelijk is bepaald dat de betreffende schadevergoedingen niet op de lijst der geldelijke regelingen worden opgeno-men is in artikel 100 van de Ruilverkavelingswet 1954 juist uitdrukkelijk opgenomen dat de, met onderhavige schade vergelijkbare, schade als bedoeld in artikel 54 van die wet deel uitmaakt van de lijst der geldelijke rege-lingen. Bovendien is in de toelichting op voornoemd artikel 54 aangegeven dat de toe te kennen schadevergoeding ten laste van het blok dient te worden gebracht. Evenmin biedt de Herinrichtingswet Oost-Groningen en de Gronings-Drentse veenkoloniën, waarnaar in de toelichting op de Landinrichtingswet wordt verwezen, enige steun. Uit de toelichting blijkt dat artikel 129 LIW is gebaseerd op ar-tikel 28 van voornoemde Herinrichtingswet. Echter in tegenstelling tot het bepaalde in de Landinrichtingswet is in deze Herinrichtings-wet bepaald dat op de lijst der geldelijke rege-lingen worden opgenomen toe te kennen schadevergoedingen, zonder dat daarbij enige uitzondering is gemaakt.&#13;
Op grond van het bovenstaande komt de rechtbank tot de conclusie dat schadevergoe-dingen als bedoeld in artikel 129 LIW niet be-horen te worden opgenomen op de lijst der geldelijke regelingen en dat de indiening van daarop betrekking hebbende verzoeken niet gebonden is aan de voor het vaststellen van de lijst der geldelijke regelingen geldende ter-mijn.&#13;
Voor zover het voorafgaande zou kunnen leiden tot de door de landinrichtingscommis-sie gevreesde ongewenste gevolgen voor de (financiële) afwikkeling van de ruilverkave-ling is het aan de wetgever zich te beraden of een nadere wettelijke regeling gewenst is.&#13;
4.2. Verzoeker kan gelet op hetgeen onder 4.1. is overwogen in zijn verzoek worden ont- vangen.&#13;
4.3. Ten aanzien van de inhoudelijke be- oordeling van het verzoek is de rechtbank met de landinrichtingscommissie van oordeel dat het op de weg van verzoeker had gelegen bij de bouw van de betreffende stallen in 1988 en 1989 rekening te houden met de mogelijke gevolgen van de in 1979 gerealiseerde polder peilverlaging. De omstandigheid dat in 1980 de gevolgen van die polderpeilverlaging nog niet bekend zouden zijn geweest doet daaraan niet af nu immers verzoeker stelt eerst in 1986 toestemming voor de bouw van de stallen te hebben gekregen en de stallen eerst in 1988 en 1989 zijn gebouwd. Evenmin doet aan voormeld oordeel af dat deskundige instanties de vergunningen voor de stallen zouden heb ben bestudeerd en in orde zouden hebben be- vonden aangezien het, voor zover hier van&#13;
belang, de verantwoordelijkheid van verzoe-ker is indien hij zich bij de realisering van de bouwplannen door het oordeel van die des-kundigen laat leiden, te meer nu bovendien is gesteld noch gebleken dat bij die deskundigen destijds de gevolgen van de polderpeilverla-ging niet bekend zouden zijn geweest.&#13;
Nu tussen partijen vast staat dat de bouw-wijze, rekening houdend met de betreffende polderpeilverlaging, ter voorkoming van schade door deze grondwateronttrekking aan-gepast had dienen te worden kan de landin-richtingscommissie gelet op het voorgaande niet voor de schade aansprakelijk worden ge-houden. Het verzoek zal derhalve thans reeds afgewezen worden, zonder verzoeker in de gelegenheid te stellen een taxatierapport in het geding te brengen.&#13;
Beslissing&#13;
De rechtbank:&#13;
Wijst het verzoek af.&#13;
Enz.</content><legacyfootnotes/><footnotes><footnote/></footnotes><auteurs/><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/5211</htmlpath></article>
</articles></edition>
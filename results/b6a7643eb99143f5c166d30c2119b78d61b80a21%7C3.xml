<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2001</searchword><id>4726</id><udhid>UDH:TvAR/4726</udhid><titel>Van Hasselt / Van Boxtel (TvAR 2001/5074)</titel><searchwords><searchword>TvAR 7/8/2001</searchword><searchword>TvAR 2001/5074</searchword><searchword>UDH:TvAR/4726</searchword></searchwords><attachments><attachment><name>2001_nr 78_Rechtspraak_5074.pdf</name><extention>pdf</extention><url>https://denhollander.info/download/4668/ci</url></attachment></attachments><inleiding>[Pachtwet art. 1, 11]&#13;
&#13;
Op grond van diverse stukken (bankrekeningafschriften,&#13;
facturen, boekhoudgegevens)&#13;
alsmede van de getuigenverklaringen moet&#13;
worden geconcludeerd dat bewijs van&#13;
pachtovereenkomst niet is geleverd; eerder&#13;
is sprake van aanwijzingen tot het aangegaan&#13;
zijn van een andere overeenkomst.&#13;
Bewijslast rust op pretense pachter; hij&#13;
heeft dat bewijs niet geleverd.</inleiding><content>ARREST IN DE ZAAK VAN:&#13;
Antonius Martinus Johannes Josephus van&#13;
Hasselt, wonende te Heeswijk-Dinther, gemeente&#13;
Bernheze,&#13;
appellant,&#13;
procureur: mr. P.C. Plochg,&#13;
tegen&#13;
Adriana Maria van Boxtel, wonende te Heeswijk-&#13;
Dinther, gemeente Bernheze,&#13;
geïntimeerde,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te&#13;
’s-Hertogenbosch heeft op 6 maart 1997,&#13;
5 juni 1997 en 5 maart 1998 tussen partijen&#13;
vonnissen gewezen, die in fotocopie aan dit&#13;
arrest zijn gehecht en naar de inhoud waarvan&#13;
wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Van&#13;
Hasselt – is bij exploot van 6 april 1998, met&#13;
gelijktijdige dagvaarding van geïntimeerde&#13;
– hierna ook te noemen: Van Boxtel – voor dit&#13;
hof, in hoger beroep gekomen van genoemde&#13;
vonnissen van 5 juni 1997 en 5 maart 1998,&#13;
waarvan aan Van Hasselt bewijs is opgedragen&#13;
respectievelijk in conventie de vordering van&#13;
Van Hasselt tot schriftelijke vastlegging ener&#13;
mondelinge pachtovereenkomst is afgewezen&#13;
en in reconventie aan Van Hasselt is verboden&#13;
het perceel grond in geschil te (doen) betreden,&#13;
zulks met bepaling van een dwangsom&#13;
voor het geval van overtreding van dat verbod.&#13;
2.2 Bij memorie van grieven zijn na te melden&#13;
grieven aangevoerd, met conclusie dat het hof&#13;
de vonnissen, waarvan beroep, zal vernietigen&#13;
en, opnieuw rechtdoende:&#13;
a) de mondelinge pachtovereenkomst in geschil&#13;
schriftelijk zal vastleggen voor de wettelijke&#13;
duur van zes jaren, ingaande 1 juni 1996 dan&#13;
wel vanaf een door het hof vast te stellen ingangsdatum,&#13;
een en ander onverminderd het&#13;
bepaalde in artikel 9, lid 1 en 2, van de Pachtwet;&#13;
b) Van Boxtel zal veroordelen tegen behoorlijk&#13;
bewijs van kwijting aan Van Hasselt de&#13;
door hem geleden schade te vergoeden tot een&#13;
bedrag van ƒ 1.350,–, vermeerderd met de&#13;
wettelijke rente over genoemde som vanaf de&#13;
dag van indiening van de vordering tot aan de&#13;
dag van de algehele voldoening;&#13;
c) Van Boxtel zal gebieden om aan Van Hasselt&#13;
het volledige gebruik van de grond in&#13;
kwestie te verschaffen en de verhindering&#13;
daarvan na te laten op straffe van een aan Van&#13;
Hasselt te verbeuren dwangsom van ƒ 2.000,–&#13;
voor iedere dag dat Van Boxtel hiermee na&#13;
betekening van het te wijzen arrest in gebreke&#13;
mocht blijven;&#13;
een en ander met veroordeling van Van Boxtel&#13;
in de proceskosten van beide instanties.&#13;
2.3 Bij memorie van antwoord is verweer&#13;
gevoerd met conclusie dat het hof, zo nodig&#13;
onder verbetering van gronden, de vonnissen,&#13;
waarvan beroep, zal bekrachtigen, het daartegen&#13;
door Van Hasselt ingestelde hoger beroep&#13;
ongegrond zal verklaren en Van Hasselt zal&#13;
veroordelen in de kosten van het hoger beroep.&#13;
2.4 Nadat partijen nog een akte respectievelijk&#13;
een antwoordakte hebben gewisseld, hebben&#13;
zij de stukken aan het hof overgelegd ter fine&#13;
van arrest.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht geoordeeld dat VanHasselt niet&#13;
is geslaagd in het leveren van het hem opgedragen&#13;
bewijs.&#13;
II. (subsidiair) Ten onrechte heeft de pachtkamer&#13;
van het kantongerecht (uitsluitend)&#13;
Van Hasselt opgedragen bewijs bij te brengen&#13;
van de juistheid van zijn stellingen.&#13;
III. Ten onrechte heeft de pachtkamer van het&#13;
kantongerecht de vorderingen van Van Hasselt&#13;
afgewezen.&#13;
IV. Ten onrechte heeft de pachtkamer van het&#13;
kantongerecht Van Hasselt veroordeeld in de&#13;
proceskosten.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– de inmiddels overleden echtgenoot van Van&#13;
Boxtel exploiteerde een varkensbedrijf met&#13;
een omvang van ongeveer 40 zeugen en ongeveer&#13;
100 vleesvarkens;&#13;
– hij heeft in 1987 dit bedrijf overgedaan aan&#13;
zijn zoon Johannes Bernardus Maria van Daal&#13;
(Hans van Daal);&#13;
– Van Boxtel is eigenaresse van het perceel&#13;
grond kadastraal bekend gemeente Heeswijk,&#13;
sectie E., nummer 1125, groot 0.45.00 ha;&#13;
– Van Daal is eigenaar van het perceel grond&#13;
kadastraal bekend gemeente Heeswijk. sectie&#13;
E, nummer 228, groot 1.30.00 ha;&#13;
– beide percelen worden al gedurende vele&#13;
jaren gebruikt voor de teelt van mais;&#13;
– gedurende een reeks van jaren is de mais-&#13;
opbrengst van voornoemde percelen genoten&#13;
door Van Hasselt, zulks – naar tussen partijen&#13;
niet in geschil is – tot en met 1988 op grond&#13;
van verkoop en koop van het gewas;&#13;
– de feitelijke oogstwerkzaamheden geschiedden&#13;
eerst door een loonwerker, zulks in opdracht&#13;
van Van Daal, en later door Van Hasselt;&#13;
– met ingang van 1989 werden ook diverse&#13;
andere werkzaamheden, die in verband met&#13;
de exploitatie van de grond nodig waren,&#13;
gedaan door Van Hasselt, waarbij voor de&#13;
bemesting mest werd aangewend die afkomstig&#13;
was van het bedrijf van Van Daal.&#13;
5 Beoordeling van het geschil in hoger&#13;
beroep&#13;
5.1 Naar het oordeel van Van Hasselt is met&#13;
betrekking tot voormelde percelen met ingang&#13;
van 1989 sprake van een pachtovereenkomst.&#13;
Van Boxtel ontkent zulks gemotiveerd; ook in&#13;
1989 en volgende jaren, zo voert hij aan, was&#13;
er sprake van koop en verkoop van gewas en&#13;
dit is niet anders omdat toen diverse werkzaamheden&#13;
door Van Hasselt werden uitgevoerd&#13;
aangezien deze dat deed als loonwerker&#13;
– zulks tegen vergoeding van de daarvoor in&#13;
rekening gebrachte kosten – en niet als pachter.&#13;
5.2 Zowel in eerste aanleg als in hoger beroep&#13;
vordert Van Hasselt – onder meer – schriftelijke&#13;
vastlegging van een mondelinge pachtovereenkomst&#13;
“ingaande 1 juni 1996”. Het&#13;
ontgaat het hof waarop gemelde datum is&#13;
gebaseerd, zijnde ten processe niets gesteld&#13;
omtrent een met ingang van die datum tussen&#13;
partijen gesloten (nieuwe) overeenkomst.&#13;
5.3 De vordering van Van Hasselt is – zo&#13;
meent het hof te moeten begrijpen – gericht&#13;
op de schriftelijke vastlegging van een tussen&#13;
hemzelf als pachter en Van Boxtel – ter zake&#13;
(vrijwel) steeds vertegenwoordigd door Van&#13;
Daal, haar zoon – als verpachtster gesloten&#13;
mondelinge pachtovereenkomst met betrekking&#13;
tot het perceel kadastraal bekend gemeente&#13;
Heeswijk. sectie E, nummer 1125,&#13;
groot 0.45.00 ha.&#13;
5.4 Uit de door partijen in het geding&#13;
gebrachte bankrekeningafschriften blijkt ten&#13;
aanzien van de door Van Hasselt aan Van&#13;
Daal gedane betalingen – voor zover van&#13;
weerszijden geproduceerd eensluidend – als&#13;
volgt:&#13;
oktober 1979 ƒ 4.500,– 2 ha snijmais&#13;
oktober 1980 ƒ 5.500,– aankoop 2 ha&#13;
snijmais&#13;
oktober 1981 ƒ 4.700,– perc. snijmais op&#13;
stam bemesten&#13;
september 1982 ƒ 4.500,– 1.64 ha snijmais&#13;
op stam&#13;
oktober 1983 ƒ 5.500,– snijmais op&#13;
stam 1,6 ha&#13;
oktober 1984 ƒ 5.885,– 1.20 ha mais&#13;
0,50 ha mais&#13;
oktober 1985 ƒ 6.000,– 2.19 ha snijmais&#13;
gepacht&#13;
oktober 1986 ƒ 4.875,– 1.30 ha mais&#13;
gepacht&#13;
oktober 1987 ƒ 5.648,– 2.19 ha snijmais&#13;
gepacht -/- rek.&#13;
A.V.H.&#13;
oktober 1988 ƒ 4.410,– 2.10 ha mais&#13;
gepacht&#13;
september 1989 ƒ 3.045,– 2.1 ha mais&#13;
gepacht incl.&#13;
creditnota&#13;
september 1990 ƒ 2.900,– 2 ha mais&#13;
gepacht incl.&#13;
creditnota&#13;
oktober 1991 ƒ 2.450,– 1.75 ha gepacht&#13;
incl. creditnota&#13;
oktober 1992 ƒ 2.537,50 1.75 ha mais&#13;
incl. creditnota&#13;
september 1993 ƒ 2.537,50 1.75 incl.&#13;
creditnota&#13;
september 1994 ƒ 2.450,– 1.75 ha snijmais&#13;
gepacht incl.&#13;
creditnota&#13;
september 1995 ƒ 2.380,– perceel op stam&#13;
gepacht 1.7 ha&#13;
5.5 Van Daal heeft van Van Hasselt de volgende&#13;
facturen ontvangen:&#13;
11 september 1989 ƒ 1.100,– mais&#13;
land geploegd,&#13;
mais gezaaid,&#13;
credit I mais&#13;
gespoten&#13;
incl. middelen&#13;
22 april 1990 ƒ 1.100,– ploegen, cultivateren,&#13;
gier op&#13;
land brengen,&#13;
maiszaad, mais&#13;
zaaien en&#13;
mais spuiten&#13;
27 mei 1991 ƒ 1.706,60 bemesten +&#13;
onderwerken&#13;
en voorjaarswerkzaamheden&#13;
zoals ploegen&#13;
zaaiklaar maken,&#13;
mais zaaien en&#13;
mais spuiten,&#13;
leveren van&#13;
maiszaad&#13;
29 mei 1992 ƒ 1.786,– land bemesten&#13;
+ onderwerken,&#13;
ploegen, zaaiklaar&#13;
maken,&#13;
mais + zaaien +&#13;
spuiten&#13;
25 mei 1993 ƒ 1.867,18 cultivateren,&#13;
land bemesten,&#13;
onderwerken,&#13;
ploegen, mais&#13;
zaaien en spuiten&#13;
22 mei 1994 ƒ 1.865,60 land bemesten,&#13;
cultivateren,&#13;
ploegen,&#13;
mais zaaien +&#13;
zaad en spuiten&#13;
Behalve in de twee eerste facturen wordt in&#13;
alle facturen de in het factuurbedrag begrepen&#13;
BTW ook apart vermeld.&#13;
5.6 In de boekhouding van Van Daal staat als&#13;
kostenpost “werk door derden” vermeld:&#13;
– in 1989 ƒ 1.100,–&#13;
– in 1990 ƒ 1.100,–&#13;
– in 1991 ƒ 1.707,–&#13;
– in 1992 ƒ 2.275,–&#13;
– in 1993 ƒ 9,–&#13;
– in 1994 ƒ 1.640,–&#13;
– in 1995 ƒ 1.724,–&#13;
5.7 Van de zijde van Van Hasselt is een schriftelijke&#13;
verklaring van diens accountant overgelegd,&#13;
waarin is vermeld dat in de boeken&#13;
van Van Hasselt geen ontvangsten van dhr.&#13;
Van Daal zijn te vinden, maar wel door dhr.&#13;
Van Hasselt betaalde pachtvergoedingen. Als&#13;
“kosten pacht” is in 1994 opgenomen een&#13;
bedrag van ƒ 1.508,– en in 1995 een bedrag&#13;
van ƒ 3.818,–.&#13;
5.8 Van Hasselt heeft voorts diverse nota’s van&#13;
loonbedrijven in het geding gebracht met&#13;
daarbij gevoegd een kennelijk speciaal daartoe&#13;
opgesteld formulier met een verklaring van de&#13;
zijde van die loonbedrijven dat het gaat om op&#13;
de percelen E 228 en E 1125 verrichte werkzaamheden.&#13;
5.9 Als getuige heeft Van Hasselt onder meer&#13;
verklaard (zakelijk weergegeven);&#13;
– dat hij van vader Van Daal mais kocht,&#13;
waarbij hij de grond bemestte en zaaiklaar&#13;
maakte, terwijl vader Van Daal zorgde voor&#13;
het zaaien en spuiten;&#13;
– dat vader Van Daal hem in 1987 vroeg of hij&#13;
de zaken in het vervolg met zijn zoon wilde&#13;
regelen waarbij duidelijk werd afgesproken&#13;
dat op dezelfde voet zou worden verder gegaan;&#13;
– dat in september of oktober 1988 werd afgesproken&#13;
dat hij (Van Hasselt) de exploitatie&#13;
zou overnemen, zulks voor ƒ 1.450,– per ha&#13;
per jaar;&#13;
– dat hij met ingang van 1989 zelf de volledige&#13;
bewerking van de percelen ter hand heeft&#13;
genomen;&#13;
– dat hij over een teeltplan nooit met Van&#13;
Daal overlegde, omdat het gebruik voortdurend&#13;
hetzelfde bleef;&#13;
– dat Van Daal begin 1989 aan hem vroeg om&#13;
een nota voor het verrichten van werkzaamheden&#13;
en hij aan dat verzoek gehoor heeft&#13;
gegeven omdat hij de mais niet wilde missen.&#13;
5.10 Van de zijde van Van Boxtel zijn de volgende&#13;
getuigenverklaringen (zakelijk weergegeven)&#13;
afgelegd:&#13;
door Van Daal:&#13;
– dat hij de juistheid van de verklaring van&#13;
Van Hasselt betwist;&#13;
– dat hij in 1987 het bedrijf van zijn ouders&#13;
heeft overgenomen en Van Hasselt toen al een&#13;
jaar of vijftien mais op stam van zijn vader&#13;
kocht, waarbij zijn vader het land bewerkte en&#13;
de mais erop zette, die er dan door een loonwerker&#13;
in opdracht van Van Hasselt werd&#13;
afgehaald;&#13;
– dat in 1989 Van Hasselt voorstelde dat hij&#13;
voortaan de mais zou zaaien en het land zou&#13;
bewerken, een en ander tegen betaling van de&#13;
kosten van de loonwerker;&#13;
– dat dit hem (Van Daal) goed uitkwam, maar&#13;
toen duidelijk is afgesproken dat op dezelfde&#13;
voet zou worden voortgegaan als voorheen;&#13;
– dat hij ieder jaar rond oktober contact opnam&#13;
met Van Hasselt om met hem voor het&#13;
komende oogstjaar nadere afspraken te maken,&#13;
met name over de prijs voor de mais, die niet&#13;
steeds dezelfde was;&#13;
– dat hij (Van Daal) bepaalde wat er op het&#13;
land werd verbouwd;&#13;
– dat hij met Van Hasselt had afgesproken dat&#13;
de kosten van de loonwerker, waarvoor Van&#13;
Hasselt ook facturen overlegde, zouden worden&#13;
verrekend met de maisopbrengsten;&#13;
– dat Van Hasselt het land bemestte met mest&#13;
uit de kelders van Van Daal;&#13;
door de getuige C.J.C.M. van Boxtel:&#13;
– dat sedert een jaar of twaalf zijn bedrijf in&#13;
opdracht van Van Daal het maaien van de&#13;
sloten verzorgt;&#13;
– dat hij van Van Hasselt nooit enige opdracht&#13;
ten aanzien van de onderhavige percelen heeft&#13;
ontvangen;&#13;
– dat hij Van Hasselt er wel eens mest heeft&#13;
zien uitrijden;&#13;
– dat de mais door een loonwerker werd&#13;
geoogst;&#13;
door de getuige J.A.M. van de Akker:&#13;
– dat hij Van Hasselt nooit op het perceel&#13;
gezien heeft;&#13;
– dat hij van Van Daal had gehoord, laatstelijk&#13;
nog omstreeks 1995, dat deze de mais van de&#13;
betreffende percelen aan Van Hasselt had verkocht.&#13;
5.11 Vorenstaande stukken en verklaringen&#13;
tezamen en in onderling verband beziend,&#13;
komt het hof tot de slotsom dat Van Hasselt&#13;
niet het bewijs heeft geleverd dat ten aanzien&#13;
van de grond in geschil tussen partijen een&#13;
pachtovereenkomst is gesloten als door hem&#13;
gesteld.&#13;
5.12 De door Van Hasselt aan Van Daal&#13;
gerichte facturen vormen een aanwijzing voor&#13;
een andere afspraak dan die welke als het sluiten&#13;
van een pachtovereenkomst kan worden&#13;
aangemerkt; het woord “credit” op de nota&#13;
van 11 september 1989 wijst in de richting van&#13;
een verrekeningsafspraak als door Van Daal&#13;
aangevoerd. Niet, althans onvoldoende aannemelijk&#13;
is dat het slechts om pro forma facturen&#13;
ging die Van Hasselt aan Van Daal deed&#13;
toekomen in verband met het kunnen verkrijgen&#13;
van graanpremie; Van Hasselt heeft zijn&#13;
desbetreffende stelling, gelet op de gemotiveerde&#13;
betwisting daarvan door Van Boxtel,&#13;
onvoldoende onderbouwd.&#13;
5.13 Voorts wijst de titel van de betalingen&#13;
door Van Hasselt aan Van Daal op een andere&#13;
afspraak dan die van een pachtovereenkomst.&#13;
De woorden “inclusief creditnota”, “incl.” en&#13;
“perceel op stam” vormen eerder een aanwijzing&#13;
voor de juistheid van de door Van Boxtel&#13;
gestelde afspraak dan voor het standpunt van&#13;
Van Hasselt; het woord “credit” op de sub&#13;
5.12 vermelde nota van 11 september 1989&#13;
sluit daarbij aan.&#13;
Aan een en ander doet onvoldoende af dat op&#13;
verschillende bankafschriften tevens het&#13;
woord “gepacht” wordt vermeld, nu zulks&#13;
ook het geval is ten aanzien van de betalingen&#13;
in de jaren 1985 tot en met 1988, toen ook&#13;
volgens Van Hasselt nog sprake was van de&#13;
koop van gewas, althans niet van pacht: partijen&#13;
gebruikten bedoeld woord kennelijk niet&#13;
als aanduiding van een tussen hen bestaande&#13;
pachtovereenkomst.&#13;
5.14 Hetgeen door Van Hasselt als getuige is&#13;
verklaard, wordt tenietgedaan door de in contra-&#13;
enquête afgelegde getuigenverklaringen.&#13;
Dit klemt temeer nu zijn verklaring omtrent&#13;
het probandum geen bewijs te zijnen voordele&#13;
kan opleveren, tenzij die verklaring zou strekken&#13;
ter aanvulling van onvolledig bewijs; van&#13;
dit laatste is in casu geen sprake.&#13;
5.15 Ook hetgeen blijkt uit de door partijen in&#13;
het geding gebrachte boekhoudgegevens is&#13;
onvoldoende om aan het bewijs van het probandum&#13;
bij te dragen. De desbetreffende cijfers&#13;
stemmen niet overeen met de cijfers die&#13;
uit de andere in het geding gebrachte stukken&#13;
naar voren komen. Dit is slechts anders ten&#13;
aanzien van de bedragen waarvoor in de jaren&#13;
1989, 1990 en 1991 door Van Hasselt aan Van&#13;
Daal is gefactureerd, want deze komen overeen&#13;
met de bedragen die laatstgenoemde in&#13;
gemelde jaren ter zake van “werk door derden”&#13;
in zijn boekhoud-overzichten heeft&#13;
doen opnemen; zulks vormt echter eerder een&#13;
ondersteuning van het standpunt van Van&#13;
Boxtel dan van dat van Van Hasselt. Van geen,&#13;
althans onvoldoende belang acht het hof&#13;
voorts dat de door Van Hasselt aan Van Daal&#13;
gerichte facturen niet in de administratie van&#13;
eerstgenoemde zijn verwerkt. Voor zover&#13;
daarin wel een verantwoording van betaalde&#13;
pacht is geschied, blijkt daaruit niet op welk&#13;
pachtobject deze betrekking heeft.&#13;
5.16 Het vorenstaande brengt mee dat grief I&#13;
ongegrond is.&#13;
Van Hasselt heeft niet bewezen dat sprake is&#13;
geweest van een door Van Boxtel aan hem in&#13;
gebruik verstrekken van de grond in geschil&#13;
als bedoeld in artikel 1, lid 1 sub d, van de&#13;
Pachtwet.&#13;
5.17 Nu tot en met 1988 sprake was van een&#13;
rechtsverhouding die in de visie van beide&#13;
partijen als de koop en verkoop van gewas en&#13;
niet als pacht moest worden geduid, ligt het&#13;
op de weg van Van Hasselt om, gegeven de&#13;
gemotiveerde ontkenning daarvan door Van&#13;
Boxtel, aan te tonen dat daarin met ingang van&#13;
1989 wijziging is gekomen. Op hem rust dan&#13;
ook ter zake de bewijslast en de pachtkamer&#13;
van het kantongerecht heeft terecht dienovereenkomstig&#13;
beslist. Ook grief II is tevergeefs&#13;
opgeworpen.&#13;
5.18 Grief III heeft geen zelfstandige betekenis;&#13;
zij is, naar uit het vorenoverwogene volgt,&#13;
ongegrond.&#13;
5.19 Het door Van Hasselt in hoger beroep&#13;
nog gedane bewijsaanbod is slechts van algemene&#13;
aard en ongespecificeerd; het hof acht&#13;
dit aanbod te vaag en gaat derhalve daaraan&#13;
voorbij.&#13;
6 Slotsom&#13;
6.1 De vorderingen van Van Hasselt zijn&#13;
terecht van de hand gewezen en de beide vonnissen,&#13;
waarvan beroep, moeten met aanvulling&#13;
van gronden als hiervoor overwogen&#13;
worden bekrachtigd;&#13;
ook grief IV faalt.&#13;
6.2 Van Hasselt moet als de ook in hoger&#13;
beroep in het ongelijk gestelde partij worden&#13;
veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt de door de pachtkamer van het&#13;
kantongerecht te ’s-Hertogenbosch tussen&#13;
partijen gewezen vonnissen van 5 juni 1997 en&#13;
5 maart 1998, waarvan beroep, met aanvulling&#13;
van gronden als hiervoor overwogen;&#13;
veroordeelt Van Hasselt in de in hoger beroep&#13;
tussen partijen gevallen proceskosten, aan de&#13;
zijde van Van Boxtel tot heden begroot op&#13;
ƒ 440,– voor verschotten en ƒ 1.700,– voor&#13;
salaris van de procureur</content><legacyfootnotes/><footnotes><footnote/></footnotes><auteurs/><published>2001-07-01 00:00:00</published><modified>1999-09-07 00:00:00</modified><editiondate>2001-07-01</editiondate><htmlpath>https://denhollander.info/artikel/4726</htmlpath></article>
</articles></edition>
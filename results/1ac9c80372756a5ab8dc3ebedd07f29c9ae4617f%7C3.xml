<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2010</searchword><id>8348</id><udhid>UDH:TvAR/8348</udhid><titel>NB: Wetsvoorstel Wet Dieren</titel><searchwords><searchword>TvAR 6/2010</searchword><searchword>UDH:TvAR/8348</searchword></searchwords><attachments><attachment/></attachments><inleiding>Het wetsvoorstel Wet dieren (nr. 31 389) is op 15 december 2009 door de Tweede Kamer aangenomen: Handelingen II 2009/10, nr. 37, p. 3585-3558. Het wetsvoorstel kan worden getypeerd als kaderwetgeving. Daarnaast is het voornamelijk van ordenende aard; het wetsvoorstel bundelt - met enige wijzigingen - de bestaande wetgeving op het gebied van door de mens gehouden gezelschaps- en landbouwdieren (de Gezondheids- en welzijnswet voor dieren, de Wet op de uitoefening van de diergeneeskunde 1990, de Wet op de diergeneesmiddelen, de Kaderwet diervoeders, de Landbouwkwaliteitswet en de Landbouwwet). Voor de exacte verschillen tussen het oorspronkelijk ingediende wetsvoorstel en de huidige wetgeving alsmede de gevolgen hiervan voor de veehouderij wordt kortheidshalve verwezen naar een bijdrage van C.S.C. Monsma in: Agr.r. 2008, p. 240-251. Het wetsvoorstel is sindsdien gewijzigd door:&lt;br /&gt;&#13;
&lt;br /&gt;a.	zeven nota´s van wijziging (Kamerstukken II 2007/08, 31 389, nr. 6; Kamerstukken II 2008/09, 31 389, nr. 10 en 12; Kamerstukken II 2009/10, 31 389, nr. 13, 64, 66 en 82) en het wijzigingsvoorstel van de regering van 14 december 2009, Kamerstukken II 2009/10, 31 389, nr. 88;&lt;br /&gt;&#13;
b.	de aanvaarding door de Tweede Kamer van zeven amendementen: &lt;br /&gt;&#13;
- gewijzigd amendement Cramer/Waalkens (nr. 68): wijziging BW, o.a. opneming bepaling dat dieren geen zaken zijn;&lt;br /&gt;&#13;
- nader gewijzigd amendementen Van Velzen (nr. 74): verruiming invulling kaderwet door afschaffing limitatieve opsommingen;&lt;br /&gt;&#13;
- gewijzigd amendement Waalkens c.s. (nr. 76): invoering strafrechtelijke sanctionering van schending van de zorgplicht; &lt;br /&gt;&#13;
- gewijzigd amendement Cramer c.s. (nr. 77): opneming van regels ten aanzien van biotechnologie bij dieren in de wet zelf in plaats van regels bij AMvB; &lt;br /&gt;&#13;
- gewijzigd amendement Waalkens c.s. (nr. 78): uitbreiding reikwijdte voorhangprocedure;&lt;br /&gt;&#13;
- amendement Cramer c.s. (nr. 79): nadere uitleg van het begrip ‘intrinsieke waarde van het dier’;&lt;br /&gt;&#13;
- amendement Ormel c.s. (nr. 83): invoering regels met betrekking tot centrale registratie van diergeneesmiddelen. &lt;br /&gt;&#13;
&#13;
&lt;br /&gt;De invoering van een strafrechtelijk gesanctioneerde zorgplicht jegens dieren (amendement Waalkens, nr. 76) wordt bekritiseerd door J. Teunissen in zijn (lezenswaardige) bijdrage in het NJB getiteld: ‘Legislatieve alabastine. Naar aanleiding van de algemene zorgplicht in de Wet dieren’ (NJB 2010, 227, afl. 4, p. 227- 231). Volgens de auteur ondergraaft een strafrechtelijk gesanctioneerde zorgplicht  het strafrechtelijke analogieverbod.  </inleiding><content/><legacyfootnotes/><footnotes><footnote/></footnotes><auteurs>W.Bruil</auteurs><published>2010-06-01 00:00:00</published><modified>2010-06-01 00:00:00</modified><editiondate>2010-06-01</editiondate><htmlpath>https://denhollander.info/artikel/8348</htmlpath></article>
</articles></edition>
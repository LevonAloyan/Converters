<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2018</searchword><id>14815</id><udhid>UDH:TvAR/14815</udhid><titel>Pacht - Centrale Grondkamer, 20 april 2017, GP 11.775 en GP 11.776 ,  ECLI:NL:GHARL:2017:2935  (Van Putten c.s./Autobedrijf G. van Putten)  (TvAR 2018/5918)</titel><searchwords><searchword>TvAR 3/2018</searchword><searchword>TvAR 2018/5918</searchword><searchword>UDH:TvAR/14815</searchword></searchwords><attachments><attachment><name>19661.pdf</name><extention>pdf</extention><url>https://denhollander.info/download/19661/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, F.J.P. Lock, H.L. Wattel en de deskundige leden mr. ing. H.J. Vinke en ir. J.H. Jurrius)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h2&gt;Geen pachtovereenkomst. &lt;/h2&gt;&lt;p&gt;[Burgerlijk Wetboek, art. 7:311, art. 7:325]&lt;/p&gt;&lt;p&gt;Het in gebruik geven van vijf hectare landbouwgrond voor een autobedrijf wordt niet als pacht gekwalificeerd. Beroep ongegrond.&lt;/p&gt;&lt;p&gt; &lt;/p&gt;&lt;p&gt;Beschikking&lt;/p&gt;&lt;p&gt;in de zaken van:&lt;/p&gt;&lt;p&gt;1. D. van Putten,&lt;/p&gt;&lt;p&gt;2. C. van Putten-van Ginkel,&lt;/p&gt;&lt;p&gt;gemachtigde: ing. B. van Dasselaar van Dasselaar Advies, Rentmeesters B.V.&lt;/p&gt;&lt;p&gt;-hierna te noemen: de ouders-&lt;/p&gt;&lt;p&gt;- en -&lt;/p&gt;&lt;p&gt;W. van Putten, handelend onder de naam Autobedrijf W. van Putten,&lt;/p&gt;&lt;p&gt;gemachtigde: ing. B. van Dasselaar van Dasselaar Advies, Rentmeesters B.V.&lt;/p&gt;&lt;p&gt;-hierna te noemen: de zoon-.&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Noordwest heeft bij beschikking van 16 februari 2017, waarvan afschrift aan partijen is verzonden op 22 februari 2017, geoordeeld dat de tussen de ouders en de zoon gesloten overeenkomst niet kan worden gekwalificeerd als een pachtovereenkomst en het verzoek de ter toetsing voorgelegde overeenkomst als reguliere pachtovereenkomst goed te keuren, niet-ontvankelijk verklaard.&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Zowel de ouders als de zoon zijn bij één gezamenlijk op 17 maart 2017 per gewone post ter griffie ingekomen beroepschrift in beroep gekomen van voormelde beschikking. Zij verzoeken de tussen hen gesloten overeenkomst alsnog goed te keuren.&lt;/p&gt;&lt;h3&gt;De grieven&lt;/h3&gt;&lt;p&gt;In hun beroepschrift hebben de ouders en de zoon bij één gezamenlijke gemachtigde aangevoerd dat de zoon ter plaatse een autobedrijf en een agrarisch bedrijf exploiteert, waarbij het laatst genoemde bedrijf ook als zodanig is ingeschreven bij de Kamer van Koophandel. Met verwijzing naar regelgeving en jurisprudentie wordt gesteld dat de grond wordt gepacht voor de uitoefening van bedrijfsmatige landbouw en dat de teelt van gewassen gericht is op winst en bedrijfsinkomen, waarmee voldaan wordt aan de definitie van bedrijfsmatige landbouw als bedoeld in het Burgerlijk Wetboek. Dat door de zoon mest wordt aangevoerd van een ander bedrijf en met deze agrariër een geliberaliseerde pachtovereenkomst is afgesloten voor de plaatsingsruimte in het kader van de mestwetgeving doet daaraan niets af.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;1. De ouders en de zoon hebben op 18 april 2016 een reguliere pachtovereenkomst voor los land (volgens art. 7:325 van het BW) ondertekend voor de percelen grasland/bouwland kadastraal bekend gemeente Amersfoort, sectie R, nrs. 488 en 716, tezamen groot 5.00.00 ha. De overeenkomst heeft een looptijd van zes jaar en kent een begindatum van 1 mei 2016 en een einddatum van 30 april 2022. De pachtprijs bedraagt € 1.500,00 per jaar in twee jaarlijkse termijnen van € 750,00 te betalen. In de overeenkomst is - voor zover voor dit geschil van belang - onder meer het volgende bepaald:&lt;/p&gt;&lt;p&gt;“5. Bijzondere voorwaarden&lt;/p&gt;&lt;p&gt;Pachter heeft toestemming om het op het gepachte staande gewas op stam te verkopen aan een derde.&lt;/p&gt;&lt;p&gt;Pachter heeft toestemming om het gepachte in geliberaliseerde pacht in onder pacht uit te geven voor een looptijd korter dan de looptijd van de onderhavige overeenkomst.”&lt;/p&gt;&lt;p&gt;2. De beroepen stellen de voorvraag aan de orde of de ter goedkeuring aan de grondkamer gezonden overeenkomst een pachtovereenkomst is in de zin van artikel 7:311 Burgerlijk Wetboek. De grondkamer heeft die vraag ontkennend beantwoord.&lt;/p&gt;&lt;p&gt;3. De ouders en de zoon hebben, kort gezegd, gesteld dat wat betreft het landbouwbedrijf dat&lt;/p&gt;&lt;p&gt;W. van Putten exploiteert, sprake is van bedrijfsmatige landbouw en dat ook overigens aan alle in artikel 7:311 Burgerlijk Wetboek vermelde elementen is voldaan en verbinden daaraan de gevolgtrekking dat de bedoelde voorvraag bevestigend moet worden beantwoord.&lt;/p&gt;&lt;p&gt;4. Voor de beantwoording van de vraag of sprake is van pacht is nodig dat het agrarisch gebruik van het ter beschikking gestelde gericht is op een agrarische onderneming. Het tegen betaling in gebruik geven van landbouwgrond voor een ander bedrijf dan een landbouwbedrijf is onder het nieuwe recht geen pacht, maar huur. (ECLI:NL:GHARL:2016:9551, Valkenburg/Silverentand).&lt;/p&gt;&lt;p&gt;5. De Centrale Grondkamer heeft in deze kennis genomen van de in het beroepschrift niet betwiste feiten in het Verslag Taxatie dat de grondkamer Noordwest, alvorens op het verzoek tot goedkeuring van de onderhavige overeenkomst te beslissen, door haar deskundige heeft laten opstellen. In dat taxatieverslag staat dat de zoon heeft verklaard dat de stallen zijn omgebouwd en dat hij geen boer meer is. Het land wordt onderverpacht aan een agrariër.&lt;/p&gt;&lt;p&gt;6. De Centrale Grondkamer stelt vast dat de zoon de aan hem in gebruik gegeven gronden via een geliberaliseerde pachtovereenkomst aan een derde heeft verpacht. Voor het bemesten van de gronden maakt de zoon gebruik van door die derde aangevoerde mest. Voorts is onweersproken gebleken dat de zoon de bedrijfsgebouwen, die voorheen door zijn vader in diens landbouwonderneming in gebruik waren, heeft omgebouwd voor zijn autobedrijf en dus niet meer kunnen dienen ter uitoefening van een landbouwbedrijf. Gelet op deze feiten en omstandigheden is onvoldoende aangevoerd om aan te kunnen nemen dat sprake is van ingebruikgeving gericht op een agrarische onderneming en dient om die reden het verzoek tot goedkeuring van de overeenkomst als pachtovereenkomst te worden afgewezen.&lt;/p&gt;&lt;h3&gt;Slotsom&lt;/h3&gt;&lt;p&gt;De beroepen van de ouders en de zoon moeten ongegrond worden verklaard. De bestreden beschikking zal worden bevestigd, met dien verstande dat waar de grondkamer het verzoek niet- ontvankelijk heeft verklaard, moet worden gelezen dat het verzoek is afgewezen.&lt;/p&gt;&lt;h3&gt;Beslissing&lt;/h3&gt;&lt;p&gt;De Centrale Grondkamer, beschikkende in beide hoger beroepen:&lt;/p&gt;&lt;p&gt;Bevestigt de beschikking, waarvan beroep.&lt;/p&gt;&lt;h3&gt;Noot&lt;/h3&gt;&lt;p&gt;In het arrest Valkenburg/Silverentand oordeelde het pachthof dat het tegen betaling in gebruik geven van landbouwgrond, voor een ander bedrijf dan een landbouwbedrijf, in dat geval een hoveniersbedrijf, onder het nieuwe recht geen pacht is, maar huur. In het hier aan de orde zijnde geval had de zoon met wie een overeenkomst was aangegaan een autobedrijf. De conclusie dat het in gebruik geven van vijf hectare landbouwgrond voor dat bedrijf niet als pacht kwalificeert, is weinig verrassend. &lt;/p&gt;&lt;p&gt;Het land in kwestie wordt wel agrarisch geëxploiteerd. Dat gebeurt door een agrariër, aan wie de zoon met het autobedrijf het land tegen een vergoeding in gebruik heeft gegeven. Hij heeft het land 'onderverpacht' zoals onderdeel 5 van de beschikking vermeldt. Wordt landbouwgrond tegen betaling in gebruik gegeven aan iemand met een landbouwbedrijf dan is er sprake van pacht. Gaat het om iemand met een autobedrijf of een hoveniersbedrijf, dan is er sprake van huur. Dat vloeit voort uit de wijze waarop  pacht in artikel 7:311 BW is gedefinieerd. Onderdeel van die definitie is de ingebruikgeving 'ter uitoefening van de landbouw'. Het begrip 'landbouw' veronderstelt op grond van artikel 7:312 BW bedrijfsmatig gebruik.&lt;/p&gt;&lt;p&gt;Uit de beschikking blijkt niet wat de achtergrond was van de regeling tussen de ouders en de zoon. Bij een dergelijke regeling spelen fiscale motieven vaak een rol. In de praktijk wordt een geliberaliseerde pachtovereenkomst ook wel gebruikt, wanneer het niet op voorhand duidelijk is of de gebruiker van een perceel landbouwgrond al dan niet een landbouwbedrijf voert. Een manegebedrijf is geen agrarisch bedrijf. Worden in dat bedrijf ook paarden gefokt, dan zou toch sprake kunnen zijn van een agrarisch bedrijf. Om te voorkomen dat een situatie ontstaat, waarin bij een geschil met succes een beroep wordt gedaan op pachtbescherming, wordt (preventief) gebruik gemaakt van geliberaliseerde pacht. In een dergelijke situatie zou bij de toetsing van de overeenkomst de grondkamer kunnen oordelen dat van pacht geen sprake is. Dat oordeel biedt aan de verhuurder/verpachter niet de gewenste zekerheid. De grondkamer beantwoordt immers rechtsvragen uitsluitend bij wijze van voorvraag en een beschikking verkrijgt geen gezag van gewijsde (Valk, &lt;span class="italic"&gt;T&amp;C Pachtrecht&lt;/span&gt;, toelichting op artikel 34 Uitvoeringswet grondkamers). Wordt door de pachter/huurder in een geschilsituatie een beroep gedaan op pachtbescherming en een vordering bij de pachtrechter ingesteld, dan is deze rechter niet gebonden aan het oordeel van de grondkamer. &lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2018-03-21 14:03:54</published><modified>2018-03-21 16:41:25</modified><editiondate>2018-03-21</editiondate><htmlpath>https://denhollander.info/artikel/14815</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2011</searchword><id>9047</id><udhid>UDH:TvAR/9047</udhid><titel>Wetgeving en literatuur</titel><searchwords><searchword>TvAR 2/2011</searchword><searchword>UDH:TvAR/9047</searchword></searchwords><attachments><attachment><name>TvAR2011_02_03_wetgeving.pdf</name><extention>pdf</extention><url>https://denhollander.info/download/7985/ci</url></attachment></attachments><inleiding>Algemeen&#13;
Multifunctionele landbouw&#13;
De Taskforce Multifunctionele Landbouw heeft twee nieuwe boekjes uitgebracht: een Ideeënboek multifunctionele landbouw&#13;
in ruimtelijke ordening (79 blz.), met daarin beschouwingen&#13;
van ruimtelijke ordenaars over de vormgeving van ruimtelijk beleid ten opzichte van de verbrede landbouw, en ‘95 vragen &amp; antwoorden’ over regels rond multifunctionele landbouw (125 blz.). Beide publicaties zijn te verkrijgen via www.multifunctionelelandbouw.nl.</inleiding><content>Pacht&#13;
Pachtprijzen&#13;
Het LEI heeft de eerder aangekondigde onderzoeken afgerond.&#13;
Het gaat om ‘Toeslagen en aftrekken voor afwijkende productieomstandigheden’ en ‘Hoogst toelaatbare pachtprijs van agrarische bedrijfsgebouwen’. Het LEI ziet geen aanleiding&#13;
voor een systeem van toeslagen en aftrekken. Slechts in enkele gevallen is sprake van uitschieters naar beneden of naar boven, en daar kan men met een herziening wegens gewijzigde&#13;
omstandigheden of de redelijkheid en de billijkheid&#13;
uit de voeten. Voor bedrijfsgebouwen komt het LEI tot de conclusie dat een pachtprijs op basis van de WOZ-waarde&#13;
in elk geval geen goed idee is. Dit punt wordt nog uitgewerkt.&#13;
De rapporten zijn naar de Tweede Kamer gestuurd: Kamerstukken II 2009/10, 27924, nr. 46. De staatssecretaris deelt de conclusies van het LEI (nr. 48, 13 december 2010). De Tweede Kamer heeft een overleg gehad over het pachtbeleid&#13;
(Verslag van een algemeen overleg, nr. 49, 17 januari&#13;
2011). Er bleek enige onduidelijkheid over de ondergrens van 90% van de regionorm. De staatssecretaris verduidelijkte&#13;
dat het niet de bedoeling is dat lage pachtprijzen ineens naar dat percentage omhoog gaan.&#13;
Ruimtelijke ordening&#13;
I&#13;
nitiatiefnota ‘Beter wonen op het platteland’&#13;
Het wetsvoorstel ter uitvoering van de initiatiefnota ‘Beter&#13;
wonen op het platteland; Introductie van de plattelandswoning&#13;
in de Wet milieubeheer’ van voormalig Kamerlid Van Heugten (Kamerstukken II 2009/10, 32 030, nr. 2), laat nog even op zich wachten. De Minister van Infrastructuur en Milieu heeft de Tweede Kamer op 1 december 2010 laten&#13;
weten dat de uitwerking van het wetsvoorstel complex is en daardoor nog enige tijd in beslag zal nemen. De minister&#13;
streeft ernaar een voorstel tot aanpassing van de formele wetgeving in de zomer van 2011 in de ministerraad te laten vaststellen, waarna het wetsvoorstel de gebruikelijke procedure&#13;
zal doorlopen (Kamerstukken II 2010/11, 320 30, nr. 1).&#13;
Literatuur&#13;
Op het gebied van ruimtelijke ordening/ruimtelijk bestuursrecht&#13;
zijn de volgende boeken verschenen:&#13;
––M.E.F. Staal, Vraagbaak Ruimtelijk Bestuursrecht 2011. Antwoorden op vragen op het gebied van ruimtelijk bestuursrecht, Alphen aan den Rijn: Kluwer&#13;
2010 (ISBN 9789013073966, 222 blz.);&#13;
––W.J. Bosma e.a., Memo Bestemmen en bouwen onder de Wro en Wabo 2010/2011, Alphen aan den Rijn: Kluwer 2010 (ISBN 9789013078947, 490 blz.). Een handleiding over het bestemmingsplan, grondexploitatie, de planschadevergoeding en de omgevingsvergunning, voor zover die betrekking heeft op de activiteit ‘bouwen’.&#13;
Beheer landelijk gebied&#13;
G&#13;
edragscode&#13;
De Staatssecretaris van EL&amp;I heeft de gedragscode van het Bosschap goedgekeurd (Stcrt. 14 december 2010, nr. 19832). De gedragscode is gebaseerd op art. 16b van het Besluit vrijstelling beschermde dier- en plantensoorten. Als werkzaamheden worden verricht volgens de gedragscode&#13;
hoeft daarvoor niet telkens een vrijstelling te worden gevraagd. De goedkeuring geldt voor 5 jaar. Over de Gedragscode&#13;
Bosbeheer is kritisch geschreven door A.M.C.C. Tubbing in Tijdschrift voor Omgevingsrecht, september 2010, p. 81 e.v. onder de titel ‘Nieuwe Gedragscode Bosbeheer&#13;
zorgvuldig?’. Tegen de goedkeuring staat beroep open.&#13;
Koopplicht&#13;
De koopplicht van het Bureau beheer landbouwgronden is opgeschort in Limburg, Friesland, Groningen, Utrecht en Zeeland. Eerder al hadden Drenthe, Noord-Brabant, Noord-Holland en Overijssel al om opschorting gevraagd, vanwege&#13;
een gebrek aan middelen. Een en ander is neergelegd in de Regeling inrichting landelijk gebied (Stcrt. 22 december 2010, nr. 20 430).&#13;
Marktordening&#13;
G&#13;
LB-inkomenssteun&#13;
De Regeling GLB-inkomenssteun is gewijzigd per 1 januari&#13;
2011. Het betreft enkele noodzakelijke verduidelijkingen&#13;
en technische aanpassingen. (Stcrt. 24 december 2010, nr. 20725).&#13;
H&#13;
erziening GLB&#13;
Wie wil weten hoe de verschillende lidstaten denken over het toekomstige landbouwbeleid, raadplege de brief van de staatssecretaris d.d. 11 januari 2011, Kamerstukken II 28 635, nr. 110. Elf landen pleiten voor een versterking van de tweede peiler van het EU-beleid. Nederland is echter een voorstander van ombuigingen in de eerste peiler, van directe betalingen naar betaling voor speciale doelen.&#13;
Zuivel&#13;
Het is de bedoeling van de EU dat producentenorganisaties&#13;
in de zuivelsector kunnen worden erkend. Daarvoor ligt er een voorstel voor wijziging van Verordening 1234/2007. Zie over dit onderwerp Kamerstukken I 2010/2011, 32 601 A en DZ.&#13;
Dieren&#13;
Wet Dieren&#13;
Het wetsvoorstel Wet dieren is in behandeling bij de Eerste Kamer. De staatssecretaris heeft een Nadere memorie van antwoord gestuurd (Kamerstukken I 2010/11, 31 389 E, 17 december 2010). Veel tekst over de intrinsieke waarde van het dier.&#13;
Pelsdieren&#13;
Het wetsvoorstel verbod pelsdierhouderij – dat bij de Eerste Kamer ligt - zal door de initiatiefnemers worden voorzien van een novelle. Deze gaat over het flankerend beleid. Daar is nog geen dekking voor omdat de PVV per abuis tegen een daartoe strekkend amendement op de begroting heeft gestemd,&#13;
maar dat komt wel in orde, aldus Kamerstukken II 2010/11, 32 369, nr. 13.&#13;
Kippen&#13;
Het Vleeskuikensbesluit 2010 treedt in werking per 1 januari&#13;
2011 (Stb. 2011, 17). De Tweede Kamer heeft verzocht om een regeling bij wet van een wijziging van het Legkippenbesluit&#13;
(verlenging overgangstermijn voor verrijkte kooien&#13;
van 2017 tot 2021). Aangezien kippen die nu nog in gewone&#13;
legbatterijen worden gehouden moeten overschakelen op koloniehuisvesting – gelet op het Europese verbod op legbatterijen per 1 januari 2012 – moeten er eigenlijk zo snel mogelijk normen voor deze huisvestingsvorm worden opgesteld.&#13;
Regeling bij wet leidt tot vertraging en voortdurende onzekerheid bij ondernemers, aldus de staatssecretaris (Kamerstukken&#13;
II 2010/11, 31 923, nr. 6).&#13;
Q-koorts&#13;
De Regeling tijdelijke maatregelen dierziekten en het Besluit&#13;
houdende beleidsregels toekenning tegemoetkoming aan melkgeiten- of melkschapenbedrijven in verband met oplegging levenslang fokverbod zijn met ingang van 4 december&#13;
2010 gewijzigd: Stcrt. 2010, 19273. De belangrijkste&#13;
wijzigingen zijn:&#13;
a. de opheffing (onder voorwaarden) van het levenslange fokverbod voor lammeren die zijn geboren in het lammerseizoen&#13;
2009/2010;&#13;
b. een aanpassing van de eerder in de beleidsregels vastgestelde&#13;
tegemoetkoming in de ‘ruimingsvergoeding’ als gevolg van de onder (a) vermelde opheffing van het levenslange fokverbod;&#13;
c. een verhoging van de frequentie van tankmelkmonitoring.&#13;
Planten&#13;
GG&#13;
O&#13;
De EU is van plan om de beslissing over de toelating van de teelt van genetisch gemodificeerde organismen bij de Lid-Staten te leggen, in plaats van op het niveau van de EU. Er ligt een voorstel tot wijzing van de desbetreffende Richtlijn&#13;
2001/18 EG. De Eerste Kamer heeft daar wel een aantal juridische vraagtekens bij. Deze zijn, evenals de antwoorden&#13;
van de staatssecretaris, opgenomen in een Verslag van een schriftelijk overleg, 20 december 2010, (Kamerstukken I 2010/11, 32 472 A). Zie voorts: Kamerstukken II 2010/11, 32 472, nr. 5 (brief 14 december 2010). De Europese Commissie&#13;
heeft ook een concept-controleverordening opgesteld. Het gaat dan vooral om sporen van niet-toegelaten ggo’s in diervoeders en levensmiddelen. De staatssecretaris meent dat daarmee een stap in de goede richting is gezet, maar wil de reikwijdte nog uitbreiden (brief 11 januari 2011, nr. 6).&#13;
Milieurecht&#13;
T&amp;C&#13;
In de serie Tekst &amp; Commentaar is een deel verschenen over de Wet algemene bepalingen omgevingsrecht (Wabo). De auteurs zijn N.S.J. Koeman, A.G.A. Nijmeijer en R. Uylenburg.&#13;
Niet alleen de wet, maar ook het Besluit en de Regeling&#13;
omgevingsrecht zijn, volgens de bekende opzet, van commentaar voorzien (443 blz.).&#13;
Meststoffenwet&#13;
In het kader van de evaluatie van de Meststoffenwet (Kamerstukken&#13;
II 2010/11, 28 385) zijn enkele brieven naar de Tweede Kamer gestuurd:&#13;
––Een evaluatie van ‘spoor 2’ (alternatief systeem voor verantwoording en distributie van mest). Conclusie: moet scherper.(nr. 195).&#13;
––Derogatie. In de voorwaarden van de Europese Commissie&#13;
staat dat de mestproductie in Nederland niet boven het niveau van 20o2 mag uitstijgen. Dat is in 2009 wel gebeurd (2 mln. kg fosfaat / 1% teveel), evenals in 2008 (3 mln. kg teveel). De staatssecretaris gaat dat in Brussel melden, tegelijk met de voorgenomen&#13;
actie: een reductie via het voerspoor. Daarover zijn afspraken gemaakt met het bedrijfsleven (nr. 197).&#13;
––Export naar Duitsland. Er gaat 1,9 miljoen ton naar Duitsland. Onlangs zijn de eisen evenwel aangescherpt&#13;
door Nordrheinwestfalen (druksterilisatie i.p.v. hygiënisatie). Dat is een domper, de staatssecretaris gaat met de Duitsers praten (nr. 198).&#13;
C&#13;
ompartimentering&#13;
De Meststoffenwet moet worden gewijzigd in verband met de herinvoering van de zgn. compartimentering. De behandeling&#13;
in de Tweede Kamer is gevorderd tot een (uitvoerige)&#13;
Nota naar aanleiding van het verslag (Kamerstukken II 2010/11, 32 469, nr. 6, 20 december 2010). Daaruit blijkt onder meer dat in 2010 tot dan toe 224 bedrijven zijn gecontroleerd&#13;
op naleving van de bepalingen inzake dierrechten. In 67 gevallen waren er teveel varkens gehouden en in 27 gevallen teveel pluimvee. Best veel. Ook over dit onderwerp is met de kamer overlegd (verslag van een algemeen overleg,&#13;
12 januari 2011, nr. 201).&#13;
RechtspersonenVerdeling&#13;
E.R. Helder geeft een kort overzicht van de juridische aspecten&#13;
van de verdeling van een gemeenschap, in het bijzonder&#13;
het bedrijfsvermogen (Land- en Tuinbouw Bulletin, januari&#13;
2011, p. 13-15).&#13;
Buitenlands agrarisch recht&#13;
Pacht en melkquotum&#13;
In Agrar- und Umweltrecht van januari 2011 staat een beschouwing&#13;
over pacht en melkquotum, van de hand van Christian Busse, naar aanleiding van een recente rechterlijke&#13;
uitspraak over het recht van de verpachter op het melkquotum&#13;
over te nemen van de scheidende pachter (p. 1 e.v.). In het Belgisch Tijdschrift voor Agrarisch Recht, 2010, nr., 3, staat een beschouwing van de hand van Peter de Hoog (!) over pacht en productierechten in de Nederlandse rechtspraak&#13;
(p. 147 e.v.). Veel oude discussies worden nog weer eens aangehaald, zoals de factorkostenmethode.&#13;
Europees agrarisch recht&#13;
Landbouw en Visserijraad&#13;
––Verslag van een algemeen overleg, Kamerstukken II 2010/11, 21 501-32, nr. 422.&#13;
––Brief van de staatssecretaris, nr. 427.&#13;
––Verslag van een algemeen overleg, nr. 428.</content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2011-02-01 00:00:00</published><modified>2011-02-01 00:00:00</modified><editiondate>2011-02-01</editiondate><htmlpath>https://denhollander.info/artikel/9047</htmlpath></article>
</articles></edition>
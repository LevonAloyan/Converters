<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1994</searchword><id>5218</id><udhid>UDH:TvAR/5218</udhid><titel>Vetimex / staatssecreta-ris van landbouw, Natuurbeheer en Visserij (TvAR 1994/4718)</titel><searchwords><searchword>TvAR 8/1994</searchword><searchword>TvAR 1994/4718</searchword><searchword>UDH:TvAR/5218</searchword></searchwords><attachments><attachment><name>1994_nr 8_Rechtspraak_4718.pdf</name><extention>pdf</extention><url>https://denhollander.info/download/5153/ci</url></attachment></attachments><inleiding>Diergeneesmiddelenwet, art. 4 sub a-1&#13;
&#13;
Aanvraag tot registratie van (voorlopige ge-registreerd) diergeneesmiddel T.M.P.S. Oraal afgewezen. Door verweerder gevraagde aanvullende (residu-)gegevens niet door verzoeker overgelegd.&#13;
Beleid m.b.t. een diergeneesmiddel dat bestemd is om te worden toegepast op dieren waarvan de produkten gewoonlijk worden geconsumeerd door mensen. Niet geoordeeld kan worden dat dit beleid zich niet met de Diergeneesmiddelenwet verdraagt of om een andere reden niet voor toepassing in aanmerking komt. Van omstandigheden die in het onderhavige 'geval zouden nopen van dit beleid af te wijken is niet gebleken. Beroep verworpen.</inleiding><content>Uitspraak in de zaak van:&#13;
de besloten vennootschap met beperkte aan-sprakelijkheid Vetimex Produktie- en Han-delsmaatschappij B.V., gevestigd te Bladel, verzoekster, gemachtigde: drs. R. Joosten, di-recteur van verzoekster,&#13;
tegen&#13;
de staatssecretaris van Landbouw, Natuurbe-heer en Visserij, zetelend te 's-Gravenhage, verweerder, gemachtigden: mr. J.C.M. Ouds-hoorn, drs. C. Kuiper en dr. C. Loesberg.&#13;
/. Het verloop van de procedure&#13;
Bij besluit van 30 maart 1993, met kenmerk J.934511 II, heeft verweerder het bezwaar-schrift van verzoekster tegen zijn besluit van 23 maart 1992, strekkende tot weigering van registratie van het diergeneesmiddel T.M.P.S. Oraal, ongegrond verklaard.&#13;
Bij een op 28 april 1993 ter griffie van het College ontvangen verzoekschrift heeft ver-zoekster beroep ingesteld tegen dat besluit. Zij heeft daarbij kennelijk beoogd te vorderen dat het College voormeld besluit vernietigt en bepaalt dat verweerder het diergeneesmiddel T.M.P.S. Oraal alsnog registreert.&#13;
Verweerder heeft op 12 augustus 1993, on-der overlegging van de op de zaak betrekking hebbende stukken, een verweerschrift inge-diend en daarbij tot verwerping van het be-roep geconcludeerd.&#13;
Het College heeft de zaak behandeld ter te-rechtzitting van 12 januari 1994, alwaar par-tijen bij monde van hun gemachtigden hun standpunt nader hebben toegelicht.&#13;
2. De vaststaande feiten&#13;
Op grond van de gedingstukken en het ver-handelde ter terechtzitting staan de volgende van belang zijnde feiten en omstandigheden ten processe vast.&#13;
- Bij een op 13 maart 1987 ondertekend formulier heeft verzoekster een aanvraag in-Agrarisch recht, 54e jaargang, nr. 8, augustus 1994&#13;
gediend tot registratie van het onder nummer NL 2822 voorlopig geregistreerde diergenees-middel T.M.P.S. Oraal. Het diergeneesmiddel is een middel, bevattende aan werkzame stof-fen per ml: 20 mg trimethoprim en 80 mg sul-famethoxazol, dat is aangevraagd voor toepassing op kalveren bij de indicaties lucht-weg-, maag- darmkanaal- en huidinfecties, voor toepassing op varkens bij de indicaties luchtweg-, maagdarmkanaal-, urogenitaal- en huidinfecties, en voor toepassing op pluimvee bij de indicaties respiratoire aandoeningen en Salmonellosen.&#13;
- Het Bureau Registratie Diergeneesmid delen van verweerder heeft bij brief van 2 juli 1991 verzoekster laten weten dat haar dossier onvoldoende gegevens bevatte en dat de be handeling van de aanvraag daarom geschorst is in afwachting van de beantwoording van een aantal bij deze brief gestelde aanvullende vragen. Aan verzoekster is verzocht de aan vullende gegevens vóór 7 oktober 1991 toe te zenden.&#13;
- Verweerder heeft, in overeenstemming met de Staatssecretaris van Welzijn, Volksge zondheid en Cultuur, bij besluit van 23 maart 1992, met kenmerk BRD/92/2822-99a, de aanvraag van verzoekster tot registratie van T.M.P.S. Oraal afgewezen. Aan dit besluit (verder: het primaire besluit) liggen onder meer de volgende overwegingen ten grond slag:&#13;
'Om te beoordelen of het produkt geen ge-vaar oplevert voor de mens dient een gevali-deerde methode te worden overgelegd, waar-mee de aktieve stof en de vanuit kwalitatief en kwantitatief oogpunt toxicologisch relevante metabolieten in eetbare organen (lever en nier), weefsels (spiervlees en vet) en produk-ten bestemd voor menselijke consumptie af-komstig van behandelde dieren kunnen worden bepaald.&#13;
Gevalideerde gegevens dienen verstrekt te worden ten aanzien van specificiteit, gevoe-ligheid, precisie en nauwkeurigheid van de methode, waarbij rekening wordt gehouden met de relevante matrices, in het relevante concentratiegebied.&#13;
Tevens dienen gegevens (verkregen met de bovengenoemde gevalideerde methode) aan-wezig te zijn over het concentratieverloop van residuen in deze organen, weefsels en andere voor consumptie bestemde produkten.&#13;
Deze gegevens dienen verzameld te wor-den na toediening van het onderhavige middel volgens de voorgestelde toedieningswijze, in de hoogste opgegeven dosering en de langste toedieningsduur, aan gezonde dieren. Steek-proefsgewijze dient het concentratieverloop van residuen ook in zieke doeldieren bestu-deerd te worden.&#13;
Deze experimentele gegevens kunnen ach-terwege blijven, indien in het dossier op basis van bibliografische gegevens of experimente-le gegevens van andere diergeneesmiddelen is aangetoond, dat geen gevaar bestaat voor de mens. Daarbij dient de extrapolatie van deze gegevens naar het onderhavige middel te wor-den gerechtvaardigd.&#13;
Op basis van de gegevens dient de aanvra-ger een zodanige wachttermijn voor te stellen, dat met redelijke zekerheid kan worden aan-genomen dat bij menselijke consumptie van produkten, die van behandelde dieren afkom-stig zijn, geen enkel gevaar gevreesd hoeft te worden.&#13;
In het dossier ontbreken de bovenbedoelde gegevens met betrekking tot het concentratie-verloop van residuen na toediening van het onderhavige middel volgens voorschrift. Te-vens ontbreekt een rechtvaardiging van de hiervoor genoemde extrapolatie.&#13;
Derhalve kan niet met redelijke zekerheid worden aangenomen dat het onderhavige diergeneesmiddel geen gevaar oplevert voor de gezondheid van de mens.'&#13;
- Bij een op 13 april 1992 ter griffie inge komen en bij brief van 11 mei 1992 aange vuld verzoekschrift heeft verzoekster tegen het primaire besluit beroep ingesteld bij het College.&#13;
- Desgevraagd heeft verweerder de Voor zitter van het College laten weten dat het ver zoekschrift als bezwaarschrift wordt aange merkt en in behandeling genomen.&#13;
- Nadat de Commissie voor de Bezwaar schriften op 19 maart 1993 verzoekster had gehoord en onder overlegging van het verslag van de hoorzitting haar advies aan verweerder had uitgebracht, heeft verweerder het bestre den besluit genomen.&#13;
3. Het bestreden besluit&#13;
Het bestreden besluit berust onder meer op de&#13;
volgende overwegingen:&#13;
'Bij de eindbeoordeling van Uw dossier is het volgende gebleken. U heeft geen residuge-gevens ingeleverd afkomstig van volgens de toepassingsvoorschriften met het middel (of een aangetoond bioequivalent middel) behan-delde doeldieren. Voorts zijn de aangevraagde wachttijden niet onderbouwd door aangehaalde publikaties of door gegevens die door mid-del van extrapolatie een veilige wachttermijn kunnen onderbouwen.&#13;
U heeft gesteld dat de voorgestelde wacht-tijd voor de slacht van pluimvee onderbouwd wordt door een door het Institute for Veteri-narian Research recent uitgevoerd residu-on-derzoek.&#13;
Het onderzoeksprotocol (code 812 TMPS) met het onderhavige middel in jonge legkip-pen is toegevoegd. Echter op basis van dit on-derzoek kan geen wachttijd worden toege-kend, omdat onder meer de voor de beoorde-ling relevante gegevens ontbreken.&#13;
Verder heeft U voor de onderbouwing van de voorgestelde wachttermijnen verwezen naar ingeleverde open literatuur. Geen van de ingele-verde publikaties bevat echter enig (adequaat) residugegeven. Derhalve is het niet mogelijk wachttermijnen voor de aangevraagde toepas-singen vast te stellen.&#13;
Concluderend merk ik op dat in het dossier de bovenbedoelde gegevens met betrekking tot het concentratieverloop van residuen na toediening volgens voorschrift van het onder-havige middel ontbreken. Tevens ontbreekt een rechtvaardiging van de hiervoor genoem-de extrapolatie. Derhalve kan niet met redelij-ke zekerheid worden aangenomen dat het onderhavige diergeneesmiddel geen gevaar oplevert voor de gezondheid van de mens en kan daartoe geen wachttermijn worden vast-gesteld.&#13;
Gelet op het voorafgaande heb ik geoor-deeld dat Uw aanvraag to' registratie van het onderhavige diergeneesmiddel terecht is afge-wezen.'&#13;
4.Het standpunt van verzoekster&#13;
Verzoekster heeft - samengevat - de grief naar voren gebracht, dat het door verweerder geëiste residu-onderzoek geen wetenschappe-lijke en praktische relevantie bezit voor het bepalen van een wachttermijn en dus geen voorwaarde mag zijn voor registratie.&#13;
Verzoekster voert ter onderbouwing van haar stelling het volgende aan: het gevraagde, steeksproefgewijze, onderzoek van studies in zieke dieren naar uitwaskinetiek is onge-wenst, onmogelijk en niet-wetenschappelijk (wat zijn 'zieke' dieren?); het uitvoeren van studies in jonge dieren geeft onvoldoende ze-kerheid dat de gezondheid van de mens niet geschaad wordt als het middel wordt toege-past op oudere dieren; in de praktijk kunnen de praktische omstandigheden zodanig ver-schillen van die waaronder het onderzoek plaatsvindt dat aan de resultaten van het on-derzoek niet veel waarde kan worden toege-kend; gedacht moet worden aan omstandig-heden als verkeerd schatten van het gewicht van de dieren, het overschrijden van de voor-geschreven toedieningsduur en het feit dat een middel veelal in combinatie met andere mid-delen wordt toegepast.&#13;
Het zou volgens verzoekster beter zijn in-dien verweerder een systeem hanteert con-form het Amerikaanse FDA-systeem om per groep diergeneesmiddelen en per toedienings-vorm een wachttijd te adviseren. Het Neder-landse systeem leidt tot verschillende wacht-tijden voor vergelijkbare formuleringen wat tot fouten zou kunnen leiden. Als voorbeeld worden genoemd de middelen Trim/Sul 80/420 (reg NL 2213) en Trim/Sul 80/420 w.o. (reg NL 1810).&#13;
5. Het standpunt van verweerder&#13;
Verweerder heeft naar aanleiding van hetgeen verzoekster in haar verzoekschrift naar voren heeft gebracht, onder meer het volgende over-wogen:&#13;
"Dat geen residu-onderzoek is uitgevoerd wordt door verzoekster niet betwist. Verzoek-ster is op grond van de redenen hierboven vermeld echter van mening dat dergelijk on-derzoek niet relevant is.&#13;
(...)&#13;
De eis dat residu-onderzoek dient te wor-den verricht is gebaseerd op hetgeen is be-paald in de Richtlijnen 81/851/EEG en 81/852/EEG. Hierin is tevens bepaald dat in zieke dieren steekproefsgewijs residuen die-nen te worden bepaald. Verzoekster geeft overigens niet aan waarom het onderzoek naar het gehalte van residuen in zieke dieren ongewenst, onmogelijk en onwetenschappe-lijk zou zijn.&#13;
Verzoekster noemt een aantal (praktische) omstandigheden waardoor het verrichten van het hierboven beschreven onderzoek niet rele-vant zou zijn. Verzoekster noemt het verkeerd schatten van het gewicht van de te behandelen dieren in de praktijk, het overschrijden van de voorgeschreven toedieningsduur en het feit dat een diergeneesmiddel zelden alleen wordt toegepast.&#13;
- Een gevolg van het verkeerd schatten van het gewicht van een te behandelen dier is over- of onderdosering. Dit risico dient te worden meegewogen bij de bepaling van de wachttermijnen.&#13;
- Verweerder heeft geen aanwijzingen dat de maximale toedieningsduur in de praktijk als regel wordt overschreden. Overigens zou den dit soort praktijken kunnen worden tegen gegaan op grond van de Wet op de uitoefening van de diergeneeskunde 1990 (Stb. 214).&#13;
Een maximale toedieningsduur wordt zo-danig vastgesteld dat, over het algemeen, bin-nen die periode genezing optreedt. Overschrijding van de maximale toedienings-duur heeft tot gevolg dat de toxische gevolgen voor het behandelde dier onnodig toenemen. Voorts geschiedt het vaststellen van een wachttermijn na bepaling van residuen na toe-diening van het middel volgens voorschrift waarbij dient te worden uitgegaan van de hoogste dosering en de langere toedienings-duur.&#13;
- Verzoekster voert aan dat een diergenees middel over het algemeen tegelijk met andere diergeneesmiddelen wordt toegepast. Onder vraag 5.6 op het aanvraagformulier wordt ge vraagd om gegevens omtrent de verenigbaar heid van het desbetreffende diergeneesmiddel met andere diergeneesmiddelen of stoffen. Aan de hand van de ingediende gegevens wordt beoordeeld of hiermee bij de vaststel ling van de wachttermijn rekening moet wor den gehouden.&#13;
(...)&#13;
Verzoekster stelt voorts dat het Nederland-se systeem tot verschillende wachttijden leidt voor vergelijkbare formuleringen wat tot fou-ten zou kunnen leiden. Naar haar mening zou het beter zijn geweest een systeem te hanteren conform het Amerikaanse FDA-systeem. Ver-zoekster heeft voorts twee beschikkingen met elkaar vergeleken van twee 'identieke' pro-dukten, die naar de mening van verzoekster, tot op zekere hoogte vergelijkbaar zijn met het onderhavige middel.&#13;
Hierover merk ik het volgende op.&#13;
Dat verzoekster van mening is dat het beter zou zijn geweest om in Nederland een sys-teem te hanteren conform het Amerikaanse FDA-systeem, kan haar niet baten.&#13;
In Nederland is in de Diergeneesmiddelen-wet het uitgangspunt neergelegd dat bij de re-gistratieaanvraag van een middel alle gegevens moeten worden verstrekt die nood-zakelijk zijn bij de beoordeling of het middel voldoet aan de in artikel 4 DGW gestelde ei-sen. Dit uitgangspunt komt tevens tot uitdrukking in artikel 4, eerste lid van de Regeling registratie diergeneesmiddelen (17 april 1986, Stcrt. 81), waarin is bepaald dat bij een aan-vraag tot registratie van een diergeneesmiddel en volledig ingevuld aanvraagformulier en een samenvatting van het bijbehorende dos-sier dient te worden ingezonden. De beoorde-ling van een diergeneesmiddel vindt derhalve plaats op grond van de door de aanvrager overgelegde gegevens. Indien met betrekking tot een drietal vergelijkbare middelen ver-schillende gegevens worden ingediend kan dit leiden tot een verschillend beoordelingsresul-taat.&#13;
Dit is een direct gevolg van de in de Dier-geneesmiddelenwet gekozen aanvraag- en be-oordelingssystematiek, waaronder begrepen het gesloten-dossier beginsel. De gekozen systematiek staat in de onderhavige procedure naar de mening van verweerder niet ter dis-cussie.'&#13;
6. De beoordeling van het geschil&#13;
Met ingang van 1 januari 1994 is de Algeme-ne wet bestuursrecht in werking getreden en de Wet administratieve rechtspraak bedrijfs-organisatie gewijzigd. De in dit kader gege-ven wettelijke regels van overgangsrecht brengen mee dat op het onderhavige beroep moet worden beslist met toepassing van laatstgenoemde wet zoals die luidde vóór 1 ja-nuari 1994.&#13;
Ten aanzien van de bevoegdheid van het College een partij te veroordelen in de kosten van de procedure, is ingevolge het overgangs-recht artikel 8:75 van de Algemene wet be-stuursrecht van toepassing.&#13;
De aangevoerde grief treft naar het oordeel van het College geen doel. Het College over-weegt daartoe het volgende.&#13;
Ingevolge artikel 4, onder a, sub 1., van de Wet (bedoeld is hier: de Diergeneesmiddelen-wet-red.) wordt een diergeneesmiddel alleen geregistreerd indien op grond van onderzoek van de door de aanvrager overgelegde gege-vens met redelijke zekerheid mag worden aangenomen dat het middel bij gebruik over-eenkomstig de door de aanvrager opgegeven voorschriften geen gevaar voor de gezondheid van de mens oplevert. Teneinde te kunnen vaststellen of een diergeneesmiddel aan die voorwaarde voldoet, eist verweerder onder meer - zulks overeenkomstig de toepasselijke communautaire voorschriften -, dat terzake van een diergeneesmiddel dat bestemd is om te worden toegepast op dieren waarvan de&#13;
produkten gewoonlijk worden geconsumeerd door mensen, gegevens inzake het concentra-tieverloop van de residuen worden overge-legd. Niet geoordeeld kan worden dat dit beleid zich niet met de Wet verdraagt of om een andere reden niet voor toepassing in aan-merking komt. Het College acht te minder ruimte voor een zodanig oordeel omdat de Richtlijn 81/851/EEG, artikel 5, onder 8 en 10, en de Richtlijn 81/852/EEG, artikel 1 en bijlage, deel 2, hoofdstuk 1 onder D, de Lid-Staten verplichten van de aanvrager van een diergeneesmiddel als hier bedoeld, overleg-ging van residu-gegevens te eisen. Van om-standigheden die in het onderhavige geval zouden nopen van dit beleid af te wijken is voorts niet gebleken.&#13;
Het College heeft bij het vorenstaande in aanmerking genomen dat verzoekster geen bezwaren naar voren heeft gebracht tegen specifieke onderdelen van het vereiste residu-onderzoek, maar het verrichten van residu-on-derzoek door aanvragers in het algemeen heeft afgewezen.&#13;
Nu ook overigens niet is gebleken dat het besluit in aanmerking komt om te worden ver-nietigd op één der in artikel 5 van de Wet ad-ministratieve rechtspraak bedrijfsorganisatie genoemde gronden, dient het beroep daarte-gen te worden verworpen. Een en ander leidt tot de volgende beslissing.&#13;
7. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1994-03-09 00:00:00</published><modified>1994-03-09 00:00:00</modified><editiondate>1994-03-09</editiondate><htmlpath>https://denhollander.info/artikel/5218</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1991</searchword><id>7029</id><udhid>UDH:TvAR/7029</udhid><titel>'J.J. Isaacs / Bierma-de Hullu' (TvAR 1991/4500)</titel><searchwords><searchword>TvAR 7/1991</searchword><searchword>TvAR 1991/4500</searchword><searchword>UDH:TvAR/7029</searchword></searchwords><attachments><attachment><name>1991_nr 7_Rechtspraak_4500.pdf</name><extention>pdf</extention><url>https://denhollander.info/download/6639/ci</url></attachment></attachments><inleiding>Pachtwet, art. 56c&#13;
Verkeerswaardebepaling van percelen&#13;
bouwland in de gemeente Oostbrug, groot&#13;
22.58.83 ha. Wegens de gunstige ligging nabij&#13;
de grond van een gegadigde kan de te taxeren&#13;
grond een hogere verkeerswaarde hebben&#13;
dan anders het geval zou zijn, omdat de&#13;
grond na verkoop een complex kan vormen&#13;
met die (andere) grond van de gegadigde.&#13;
Deze eventuele 'complexwaarde'dient mede&#13;
in aanmerking te worden genomen bij de&#13;
waardebepaling op grondvan art. 56c Pachtwet.</inleiding><content>Centrale Grondkamer, beschikking van 21&#13;
maart 1991&#13;
(Mr. Spoor, mr. Kok, mr. Bierman, baron de&#13;
Weichs de Wenne en De Wolf)&#13;
De Centrale Grondkamer;&#13;
Gezien:&#13;
het op 28 augustus 1990 ter griffie ingekomen&#13;
beroepschrift van J.J. Isaacs, wonende&#13;
te Breskens en Af. Bierma-de Hullu, wonende&#13;
te Rozendaal, - hierna te noemen: verpachters&#13;
- , gemachtigden: ir. A. Bierma,&#13;
wonende te Rozendaal en mr. E.IJ. Ie Blanc,&#13;
advocaat te Utrecht,&#13;
tegen een beschikking van de grondkamer&#13;
voor Zeeland van 6 juli 1990, waarvan afschrift&#13;
aan partijen is verzonden op 3 augustus&#13;
1990 en waarbij de in art. 56c van de&#13;
Pachtwet bedoelde waarde van de door&#13;
A. Rosendaal, wonende te Zuidzande, Bruggendijk&#13;
7, - hierna te noemen: pachter - ,&#13;
gemachtigde: J.C.D.A. van Nispen, medewerker&#13;
Gropatex te Goes, van verpachters&#13;
gepachte percelen bouwland, kadastraal bekend&#13;
gemeente Oostbrug, sectie U 8, nrs. 408&#13;
en 427, en sectie V 8, nr. 619, totaal groot&#13;
22.58.83 ha, werd bepaald op ƒ 16 700,- per&#13;
ha of ƒ 377 225,-in totaal.&#13;
Mede gezien:&#13;
1. het op 5 september 1990 ter griffie ingekomen&#13;
verweerschrift van pachter.&#13;
2. het op 14 september 1990 ter griffie in&#13;
gekomen antwoord van verpachters op het&#13;
verweerschrift van pachter.&#13;
Gelet op:&#13;
de behandeling van het hoger beroep ter&#13;
zitting van 4 maart 1990, waarbij aanwezig&#13;
waren verpachter Isaacs in persoon, vergezeld&#13;
door gemachtigde ir. A. Bierma en bijgestaan&#13;
door mr. E.IJ. Ie Blanc, advocaat te&#13;
Utrecht, alsmede pachter in persoon, bijgestaan&#13;
door J.C.D.A. van Nispen, medewerker&#13;
Gropatex te Goes.&#13;
Overweegt:&#13;
De stukken:&#13;
1. Verpachters hebben aangevoerd (samengevat),&#13;
dat de grondkamer voor Zeeland in&#13;
onvoldoende mate rekening heeft gehouden&#13;
met de kwaliteit van de grond, de toestand&#13;
van de verkaveling, de ligging van de percelen&#13;
ten opzichte van de bedrijfsgebouwen,&#13;
de toestand van de waterhuishouding en de&#13;
toestand van de ontsluiting; dat door de&#13;
grondkamer voor Zeeland vastgestelde prijs&#13;
zeer nadelig uitvalt in vergelijking met de cijfers van de gemiddelde verkeerswaarde&#13;
van los bouwland, zoals weergegeven in het&#13;
jongste jaarverslag van het Bureau Beheer&#13;
Landbouwgronden, met verzoek de verpachte&#13;
grond opnieuw te taxeren en een&#13;
nieuwe beschikking te geven. 2. Pachter&#13;
heeft (samengevat) het door verpachters&#13;
gestelde gemotiveerd bestreden, zulks met&#13;
vermelding van het feit, dat de gepachte&#13;
grond beperkingen kent in de&#13;
gebruiksmogelijkheden, met verzoek de beschikking&#13;
van de grondkamer voor Zeeland&#13;
te bekrachtigen.&#13;
Het onderzoek&#13;
De Centrale Grondkamer heeft ter plaatse&#13;
een onderzoek doen instellen, waarvan een&#13;
rapport is opgemaakt dat in afschrift aan deze&#13;
beschikking is gehecht en waarvan de inhoud&#13;
als hier ingelast moet worden beschouwd.&#13;
Bij brief van de griffier van 21 december&#13;
1990 is een afschrift van dat rapport aan&#13;
partijen gezonden met kennisgeving dat binnen&#13;
veertien dagen eventuele bezwaren daartegen&#13;
kenbaar gemaakt konden worden,&#13;
danwei een verzoek om een mondelinge behandeling&#13;
kon worden gedaan, waarop pachter&#13;
heeft laten weten, dat hij zich niet kan&#13;
verenigen met het taxatierapport, met name&#13;
niet met de zogenaamde 'complexwaarde'&#13;
en dat hij verzoekt om een mondelinge behandeling&#13;
en naar aanleiding waarvan verpachters&#13;
nog hebben doen weten (samengevat),&#13;
dat zij de waardering te laag vinden&#13;
en een mondelinge behandeling verzoeken&#13;
indien de eventuele bezwaren van de pachter&#13;
aanleiding kunnen zijn tot vaststelling&#13;
van een nog lagere waarde dan ƒ18 500,- per&#13;
ha.&#13;
De mondelinge behandeling&#13;
Ter zitting hebben J.C.D.A. van Nispen en&#13;
mr. E.IJ. Ie Blanc, respectievelijk namens&#13;
pachter en verpachters, de wederzijdse bezwaren&#13;
tegen de taxatie door deskundigen&#13;
nader toegelicht, onder overlegging van&#13;
pleitnotities, die als hier ingelast dienen te&#13;
worden beschouwd.&#13;
Pachter heeft ter zitting nog verklaard (samengevat),&#13;
dat hij ongeveer 8 ha grond heeft&#13;
gepacht van zijn vader, dat de in de gepachte&#13;
grond aanwezige drainage ongeveer 20-25&#13;
jaar oud is en dat die door zijn vader en door&#13;
hem is aangelegd, dat de totale oppervlakte&#13;
van zijn bedrijf ongeveer 74 ha is en dat 30 ha&#13;
daarvan bij de boerderij ligt en de rest op&#13;
100 m tot een paar kilometer afstand en dat&#13;
de bij zijn bedrijf behorende gebouwen zijn&#13;
eigendom zijn.&#13;
Het oordeel van de Centrale Grondkamer&#13;
1. Bij de waardebepaling van de onderhavige&#13;
grond hebben de deskundigen als prijs&#13;
verhogende factor aangenomen de aanwezigheid&#13;
van een gegadigde - de pachter -&#13;
wiens huiskavel met het verpachte en drie&#13;
kavels, die hij in gebruik heeft en die aan zijn&#13;
vader in eigendom toebehoren, in één complex&#13;
is gelegen.&#13;
2. Partijen verschillen van mening of met die&#13;
omstandigheid rekening mag worden gehouden&#13;
bij bepaling van de waarde als bedoeld&#13;
in art. 56c Pachtwet.&#13;
3. Mede in verband met hetgeen partijen ter&#13;
zitting hebben aangevoerd, wijst de Centrale&#13;
Grondkamer erop dat de deskundigen blijkens&#13;
het bovenstaande met 'complex&#13;
waarde' niet hebben bedoeld dat de te taxeren&#13;
grond op zichzelf een complex zou&#13;
vormen of tot een complex zou behoren.&#13;
Deskundigen hebben blijkens hun omschrijving&#13;
bedoeld dat de te taxeren grond -&#13;
geheel los van het feit wie de pachter is van&#13;
deze grond - wegens zijn gunstige ligging&#13;
nabij de grond van een gegadigde een hogere&#13;
verkeerswaarde kan hebben dan anders het&#13;
geval zou zijn, omdat de te taxeren grond na&#13;
verkoop een complex kan vormen met die&#13;
(andere) grond van de gegadigde.&#13;
4. Er moet van uit worden gegaan dat het&#13;
voorkeursrecht met name ten doel heeft&#13;
voortzetting van het gebruik van gepachte&#13;
grond voor de pachter te waarborgen, doch&#13;
niet om de pachter in de gelegenheid te&#13;
stellen de grond te verwerven tegen een lagere&#13;
waarde dan de verkeerswaarde als&#13;
verpachte grond, uitsluitend omdat hij en niet&#13;
een ander de pachter is.&#13;
5. Evenals met andere factoren die van in&#13;
vloed zijn op de mate van belangstelling van&#13;
mogelijke gegadigden en dus op de verkeerswaarde,&#13;
dient een eventuele 'complex&#13;
waarde' van te taxeren percelen, zoals bovenbedoeld,&#13;
mede in aanmerking te worden&#13;
genomen bij de bepaling van de waarde als&#13;
bedoeld in art. 56c Pachtwet.&#13;
6. De onderhavige grond van 22.58.83 ha&#13;
grenst aan respectievelijk ligt op korte afstand van de huiskavel met daarop de bedrijfsgebouwen,&#13;
eigendom van pachter.&#13;
Indien de pachter de gepachte grond in&#13;
eigendom zou verkrijgen zou er een vrijwel&#13;
aaneengesloten complex onstaan met deze&#13;
huiskavel.&#13;
Nu ervan uit moet worden gegaan dat een&#13;
redelijk handelende gegadigde rekening zal&#13;
houden met eventueel daaruit voortvloeiende&#13;
waardeverhoging van huiskavel en gebouwen&#13;
en met mogelijkheden tot verhoging&#13;
van efficiency, hebben deskundigen de bedoelde&#13;
'complexwaarde' terecht mede in hun&#13;
waardering betrokken. 7. Voorts acht de&#13;
Centrale Grondkamer van belang hetgeen&#13;
blijkt uit de door de pachter nog&#13;
overgelegde - en door de verpachters niet of&#13;
althans onvoldoende weersproken - nadere&#13;
gegevens inzake prijzen die bij transacties&#13;
met betrekking tot vergelijkbare grond tot&#13;
stand zijn gekomen. Tevens moet er rekening&#13;
mee worden gehouden dat de drainage van&#13;
de onderhavige grond voor rekening van de&#13;
pachter c.q. diens vader is aangelegd.&#13;
Gelet enerzijds op deze omstandigheden&#13;
en anderzijds op hetgeen hierboven met betrekking&#13;
tot de zgn. complexwaarde is overwogen,&#13;
moet naar het oordeel van de Centrale&#13;
Grondkamer de in art. 56c der Pachtwet&#13;
bedoelde waarde van het litigieuze object -&#13;
zulks in afwijking van het door haar deskundigen&#13;
uitgebrachte rapport - worden bepaald&#13;
op ƒ 17 500,- per ha.&#13;
De slotsom&#13;
De beschikking, waarvan beroep, kan niet in&#13;
stand blijven.&#13;
Beschikkende in hoger beroep:&#13;
Vernietigt de beschikking, waarvan beroep,&#13;
en opnieuw beschikkende:&#13;
Bepaalt de in art. 56c van de Pachtwet bedoelde&#13;
waarde van het onderhavige pachtobject&#13;
op ƒ 17 500,- per ha of op ƒ 395 295,-&#13;
voor het geheel.</content><legacyfootnotes/><footnotes><footnote/></footnotes><auteurs>Mr. Spoor, mr. Kok, mr. Bierman, baron de&#13;
Weichs de Wenne en De Wolf</auteurs><published>1991-07-01 00:00:00</published><modified>1991-07-01 00:00:00</modified><editiondate>1991-07-01</editiondate><htmlpath>https://denhollander.info/artikel/7029</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1996</searchword><id>4973</id><udhid>UDH:TvAR/4973</udhid><titel>Van der Perk / Hoogendam (TvAR 1996/4839)</titel><searchwords><searchword>TvAR 11/1996</searchword><searchword>TvAR 1996/4839</searchword><searchword>UDH:TvAR/4973</searchword></searchwords><attachments><attachment><name>1996_nr 11_Rechtspraak_4839.pdf</name><extention>pdf</extention><url>https://denhollander.info/download/4914/ci</url></attachment></attachments><inleiding>Pachtwet, art. 36, 49&#13;
&#13;
Indeplaatsstellings- en verlengingsprocedure gelijktijdig aanhangig. Nu duur, waarvan verlenging is gevraagd, inmiddels is verstreken (per 1-11-'94), moet in beginsel eerst over de verlenging worden beslist. Maar omdat verpachter geen bezwaar heeft tegen verlenging met één jaar, zijn partijen het erover eens dat de pachtovereenkomst in elk geval nog tot 1-11-'95 voortduurt en kan eerst over de indeplaatsstelling worden beslist. Voorgestelde pachter heeft weliswaar een voornamelijk niet-landbouwkundige opleiding, maar heeft inmiddels enkele cursussen op landbouwkundig gebied met succes gevolgd, is al tien jaar lid van een akkerbouw studieclub en heeft al vele jaren in zijn vrije tijd praktijkervaring in de landbouw opgedaan, zulks sinds 1-1-'92 als mede-ondernemer. Het gaat in casu om een akkerbouwbedrijf met traditionele teelten en betrokkene moet in staat geacht worden dat bedrijf- en dus ook de 5.81 ha in geschil, zelfstandig en met voldoende kennis van zaken te exploiteren.&#13;
De klachten van verpachter zijn weinig zwaarwegend en wijzen niet op een slecht landgebruik of een anderszins tekortschieten waaruit de conclusie zou moeten volgen dat sprake is van onvoldoende waarborgen voor een behoorlijke bedrijfsvoering. Het naast het landbouwbedrijf hebben van een al dan niet full-time betrekking brengt op zichzelf nog niet mee dat de indeplaatsstelling naar billijkheid zou moeten worden afgewezen. Bedrijf is voldoende levensvatbaar. Vordering toegewezen.</inleiding><content>Arrest van 5 september 1995&#13;
In de zaak van:&#13;
Matteus Albert van der Perk, wonende te Bilt-hoven, gemeente De Bilt, appellant, procu-reur: mr. J.M. Bosnak,&#13;
tegen&#13;
Huibertus Hoogendam, wonende te Schaars-bergen, gemeente Arnhem, geïntimeerde, pro-cureur: mr. J.M.J. Huver.&#13;
Het geding in eerste aanleg De pachtkamer van het kantongerecht te Arnhem heeft op 12 oktober 1994 tussen geïntimeerde als eiser en appellant als gedaagde een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: verpachter - is bij exploit van 9 november 1994 in hoger beroep gekomen van voormeld vonnis, waar-bij Frederik Almar Bruntink, geboren op 7 de-cember 1958, in de plaats van geïntimeerde als pachter van de van verpachter gepachte hoeve aan de Deelenseweg 52 te Schaarsber-gen, gemeente Arnhem, groot 5.81.00 ha, werd gesteld.&#13;
Bij memorie van grieven zij na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, geïntimeerde als-nog in zijn vordering niet-ontvankelijk zal verklaren, althans deze aan hem zal ontzeggen met zijn veroordeling in de kosten van beide instanties.&#13;
Bij memorie van antwoord heeft geïnti-meerde - verder ook te noemen: pachter - de aangevoerde grieven bestreden met conclusie tot bekrachtiging van het vonnis waarvan be-roep, al dan niet met verbetering van gronden, zulks met veroordeling van verpachter in de proceskosten.&#13;
Daarna hebben de partijen de stukken aan het hof doen overleggen voor het wijzen van arrest.&#13;
De grieven&#13;
De door verpachter tegen het vonnis van 12&#13;
oktober 1994 aangevoerde grieven, luiden als&#13;
volgt:&#13;
Grief I&#13;
Ten onrechte heeft de pachtkamer van het kantongerecht geoordeeld, dat de voorgestelde pachter voldoende opleiding en ervaring heeft voor het exploiteren van een agrarisch bedrijf;&#13;
Grief II&#13;
Ten onrechte overweegt de pachtkamer van het kantongerecht, dat de voorgestelde pach-ter voldoende waarborg biedt voor een be-hoorlijke bedrijfsvoering;&#13;
Grief III&#13;
Ten onrechte is de pachtkamer van oordeel, dat ook naar billijkheid de vordering behoort te worden toegewezen;&#13;
Grief lV&#13;
Ten onrechte heeft de pachtkamer van het kantongerecht de vordering toegewezen en verpachter in de kosten veroordeeld.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het volgende vast:&#13;
- Bij schriftelijke overeenkomst van 3 juni 1964 heeft appellant als verpachter aan geïnti- meerde als pachter met ingang van 1 novem- ber 1964 voor de duur van 12 jaren verpacht een hoeve, genaamd 'De Zonheuvel', kadas- traal bekend gemeente Arnhem, sectie A, nr. 1293 (ged.), ter grootte van 5.81.00 ha. De pachtovereenkomst is door de grondkamer voor Gelderland goedgekeurd op 9 oktober 1964. De pachtovereenkomst eindigt, behou- dens verdere verlenging, op 1 november 1994.&#13;
- Pachter, die op 13 februari 1995 de leef tijd van 65 jaar heeft bereikt, heeft bij de pachtkamer van het kantongerecht te Arnhem een vordering ingesteld bij exploit van 4 janu- ari 1994, primair strekkende tot indeplaats- stelling van zijn schoonzoon, Frederik Almar Bruntink, als pachter in de pachtovereen- komst, subsidiair tot het aanmerken van deze als medepachter.&#13;
- Bij exploit van 29 oktober 1993 heeft verpachter de onderhavige pachtovereen- komst tegen 1 november 1995 opgezegd in verband met de omstandigheid dat pachter eerder in het pachtjaar 1995 de 65-jarige leef tijd zal bereiken.&#13;
- De pachtkamer van het kantongerecht te Arnhem heeft bij beschikking van 12 oktober 1994 de pachtovereenkomst op verzoek van pachter met 6 jaren verlengd, voorzover het vonnis, waarvan beroep, kracht van gewijsde verkrijgt, en met 1 jaar tot 1 november 1995, voorzover dat laatste niet het geval is. Ver pachter is ook van deze beschikking in hoger beroep gekomen.&#13;
Beoordeling van het geschil in hoger beroep Het hof heeft, alvorens op het door partijen aangevoerde in te gaan, behoefte aan nadere inlichtingen. Het zal daarom een comparitie van partijen en van de voorgestelde pach-ter/medepachter bepalen. De comparitie zal mede dienstbaar worden gemaakt aan de mondelinge behandeling in hoger beroep van het pachtverlengingsverzoek van pachter.&#13;
Beslissing&#13;
Het hof, rechtdoende in hoger beroep:&#13;
Bepaalt dat partijen, vergezeld van hun raadslieden, alsmede van de voorgestelde pachter/medepachter, Frederik Almar Brun-tink, geboren op 7 december 1958, op een na-der te bepalen datum (een maandag uiterlijk 9 oktober 1995) en tijdstip zullen verschijnen in een der zalen van het Paleis van Justitie, Wal-burgstraat 2 te Arnhem, ten einde het hof na-dere inlichtingen te verstrekken;&#13;
Verwijst de zaak naar de rolzetting van 19 september 1995, ambtshalve peremptoir, voor het opgeven van de verhinderdata van partij-en, hun raadslieden en de voorgestelde pach-ter/medepachter, waarna het tijdstip van de comparitie van partijen zal worden bepaald;&#13;
Verstaat dat de comparitie van partijen mede dienstbaar is aan de mondelinge behan-deling in de pachtverlengingsprocedure;&#13;
Houdt iedere verdere beslissing aan.&#13;
Arrest van 24 oktober 1995&#13;
In de zaak van:&#13;
Matteus Albert van der Perk, wonende te Bil-thoven, gemeente De Bilt, appellant, procu-reur: mr. J.M. Bosnak,&#13;
tegen&#13;
Huibertus Hoogendam, wonende te Schaars-bergen, gemeente Arnhem, geïntimeerde, pro-cureur: mr. J.M.J. Huver.&#13;
Het geding in hoger beroep&#13;
Het hof heeft in deze zaak op 5 september 1995 een tussenarrest gewezen, naar de in-houd waarvan wordt verwezen.&#13;
Ter uitvoering van dat tussenarrest heeft op 9 oktober 1995 een comparitie van partijen en de voorgestelde pachter plaatsgevonden. Daarvan is proces-verbaal opgemaakt, dat zich thans bij de stukken bevindt en waarvan de inhoud als hier ingelast moet worden be-schouwd.&#13;
Partijen hebben vervolgens, nadat de raadslieden de wederzijdse standpunten nader hadden toegelicht, andermaal de stukken aan het hof overgelegd ter fine van arrest.&#13;
Beoordeling van het geschil in hoger beroep 1. Het hof neemt hier over hetgeen in zijn hiervoor gemeld tussenarrest onder 'De vast-staande feiten' is overwogen.&#13;
2. Gelijktijdig met het onderhavige geding is tussen partijen voor dit hof ook aanhangig het hoger beroep van de beschikking van de pachtkamer van het kantongerecht te Arnhem van 12 oktober 1994 inzake het verzoek om verlenging van de pachtovereenkomst in ge schil. Nu de duur, waarvan verlenging is ge vraagd, inmiddels is verstreken (op 1 novem- ber 1994), moet in beginsel eerst over het al dan niet inwilligen van het verzoek om pacht- verlenging worden beslist alvorens een beslis sing kan worden gegeven op de in het onder havige geding aan de orde zijnde vordering tot indeplaatsstelling. Verpachter heeft even wel - naar blijkt uit het door hem in de pacht- verlengingsprocedure aangevoerde - geen be- zwaar tegen verlenging van de pachtovereen- komst met één jaar, hetgeen impliceert dat beide partijen het erover eens zijn dat die overeenkomst nog voortduurt - wat pachter betreft: althans - tot 1 november 1995. Gelet op deze omstandigheid, zal het hof eerst over de indeplaatsstelling beslissen en daarna met inachtneming van die beslissing over de pachtverlenging zijn oordeel geven.&#13;
3. Ingevolge het bepaalde in artikel 49, lid 3, der Pachtwet moet op een vordering als waarvan in dit geding sprake is, worden be- slist naar billijkheid, met inachtneming van de overige bepalingen van dat artikel. Van die overige bepalingen is te dezen met name van belang dat de vordering moet worden afgewe- zen als de voorgestelde pachter niet voldoen de waarborgen biedt voor een behoorlijke bedrijfsvoering.&#13;
4. Uit de stukken en het ter zitting verhan- delde is gebleken dat de opleiding van de voorgestelde pachter voornamelijk van tech- nische (niet-landbouwkundige) aard is. Eerst in 1991/1992 heeft hij een cursus 'Opvolgers en Bedrijfsovername' gevolgd; voorts heeft hij een spuitcursus gevolgd en in het voorjaar van 1995 de spuitlicentie I verkregen. Daar naast is hij al ongeveer tien jaar lid van een akkerbouwstudieclub, zulks sinds 1992 als se- cretaris.&#13;
5. Ook de practische ervaring van de voor gestelde pachter is overwegend van niet-land bouwkundige aard. Zo is hij gedurende onge- veer negen jaar in militaire dienst geweest (eerst als dienstplichtig militair, later als kort verband vrijwilliger) en werkt hij vanaf 1988 tot heden full-time als process-operator bij een bedrijf in Renkum.&#13;
Zijn ervaring met werkzaamheden in de landbouw bestaat uit het in zijn jeugd in va-cantie en buiten schooltijd behulpzaam zijn geweest in het loonwerkbedrijf van familie in Winterswijk. Daarna heeft hij vanaf 1984 in zijn vrije tijd meegewerkt in het bedrijf van pachter, zijn schoonvader. Met ingang van 1 januari 1992 is sprake van een maatschap met zijn schoonvader en exploiteren zij het betref-fende bedrijf (een akkerbouwbedrijf van on-geveer 38 ha met nog een beperkte oppervlakte grasland) samen.&#13;
6. Hoewel de landbouwkundige opleiding en de practische ervaring in de landbouw van de voorgestelde pachter in zeker opzicht be- perkt zijn, is het hof van oordeel dat hij vol doende waarborgen biedt voor een behoorlij ke bedrijfsvoering op het gepachte. Hierbij neemt het hof in aanmerking: a) de aard van de landbouwkundige scholing die betrokkene heeft gevolgd; b) de lange reeks van jaren waarin hij in zijn vrije tijd bezig is geweest met het verrichten van velerlei soorten werk zaamheden op landbouwkundig gebied; c) de omstandigheid dat hij sinds 1 januari 1992 medeondernemer is in het bedrijf dat eerst door zijn schoonvader alleen werd geëxploi- teerd; d) het feit dat het hier gaat om een ak- kerbouwbedrijf met traditionele teelten (aard appelen, suikerbieten en zomergerst); e) de al gehele indruk die betrokkene als ondernemer ter zitting van het hof maakte. Een en ander, dat in onderling verband bezien, leidt naar het oordeel van het hof tot de slotsom dat de voorgestelde pachter in staat geacht moet worden het litigieuze bedrijf - en dus ook het pachtobject in geschil - zelfstandig en met voldoende kennis van zaken te kunnen exploi- teren.&#13;
7. Uit het vorenoverwogene volgt dat grief I ongegrond is.&#13;
8. Ook grief II faalt. Het hof verwijst ook ten deze naar het vorenstaande en overweegt voorts nog het navolgende.&#13;
9. Mede door overlegging van de 'Akte houdende oprichting maatschap' heeft de pachter voldoende aannemelijk gemaakt dat sprake is van een maatschap tussen hem en de&#13;
voorgestelde pachter; het ter zake door ver-pachter gestelde doet daaraan onvoldoende af.&#13;
Ten aanzien van de klachten van verpach-ter met betrekking tot het gebruik van het ge-pachte overweegt het hof als volgt.&#13;
Naar - onweersproken - van de zijde van pachter is aangevoerd, heeft hij al in 1980 of 1981 een deel van het pachtobject in geschil gescheurd en sindsdien gebruikt als bouw-land, waartegen door verpachter, die daarvan op de hoogte was, nimmer bezwaar is aange-tekend.&#13;
Ook het verwijt dat paarden van derden op het gepachte worden gehouden en dat door paarden de grasmat wordt vertrapt, faalt. On-voldoende weersproken is door pachter aan-gevoerd dat het om slechts één paard van een derde gaat alsmede dat de vertrapping ver-band houdt met natte weersomstandigheden, beperkt van omvang is en dat de gevolgen er-van elk voorjaar door hem weer worden her-steld door het opnieuw doorzaaien van het betreffende deel van het pachtobject.&#13;
Geen van de betreffende verwijten wijst dan ook op een slecht landgebruik of op een anderszins zodanig verwijtbaar tekortschieten door pachter en/of de voorgestelde pachter, dat die verwijten de conclusie kunnen dragen dat de voorgestelde pachter uit dien hoofde onvoldoende waarborgen voor een behoorlij-ke bedrijfsvoering zou bieden.&#13;
10. In grief III betoogt verpachter dat ook naar billijkheid de vordering tot indeplaats-stelling moet worden afgewezen, daartoe aan-voerend dat betrokkene een full-time betrekking buiten de landbouw heeft en de boerderij dus 'erbij' zou doen, alsmede dat de levensvatbaarheid van het bedrijf niet vast-staat omdat er onzekerheid bestaat over de continuïteit van het gebruik van de ongeveer 34 ha die van een derde (de Staat der Neder-landen) worden gepacht.&#13;
Het hof overweegt ter zake dat een pachter gehouden is de voor hem uit de pachtovereen-komst voortvloeiende verplichtingen na te ko-men, maar dat zulks niet, althans niet zonder meer, impliceert dat hij niet tevens een al dan niet full-time betrekking elders zou mogen hebben. In casu komt daarbij dat de voorge-stelde pachter al aangegeven heeft dat hij zijn baan elders geheel of gedeeltelijk - hij heeft voldoende aannemelijk gemaakt dat ook dit laatste mogelijk is - zal opgeven indien het werk in het landbouwbedrijf dat nodig doet zijn.&#13;
Mede gezien de door pachter in het geding gebrachte toekhoudo verzichten, is ten pro-cesse genoegzaam komen vast te staan dat het onderhavige bedrijf in zijn huidige omvang voldoende levensvatbaar is. Ten aanzien van de van de Staat gepachte grond is weliswaar onzekerheid blijven bestaan inzake - onder meer - de continuïteit van het gebruik daar-van, maar, nu ook rekening gehouden moet worden met de mogelijkheid dat bedoeld ge-bruik nog geruime tijd zou kunnen voortdu-ren, staat deze omstandigheid niet, ook niet uit een oogpunt van billijkheid, aan de gevor-derde indeplaatsstelling in de weg.&#13;
Ook grief III is derhalve ongegrond.&#13;
Slotsom&#13;
De pachtkamer van het kantongerecht heeft de vordering tot indeplaatsstelling terecht toe-gewezen. Dit impliceert dat verpachter als verliezende partij eveneens terecht in de kos-ten van het geding in eerste aanleg is veroor-deeld. Mitsdien kan ook grief IV geen doel treffen.&#13;
Het vonnis, waarvan beroep, moet worden bekrachtigd met dien verstande dat de in-gangsdatum van de indeplaatsstelling van de voorgestelde pachter nader wordt bepaald op heden. Verpachter moet als de ook in hoger beroep in het ongelijk gestelde partij worden veroordeeld in de kosten daarvan.&#13;
Beslissing&#13;
Het hof, rechtdoende in hoger beroep:&#13;
Bekrachtigt het door de pachtkamer van het kantongerecht te Arnhem tussen partijen gewezen vonnis van 12 oktober 1994, waar-van beroep, met dien verstande dat de in-gangsdatum van de indeplaatsstelling nader wordt bepaald op heden.&#13;
Veroordeelt verpachter in de in hoger be-roep gevallen proceskosten, aan de zijde van pachter tot heden begroot op f 420 voor ver-schotten en f 2800 voor salaris van de procu-reur.</content><legacyfootnotes/><footnotes><footnote/></footnotes><auteurs/><published>1996-11-01 00:00:00</published><modified>1995-10-24 00:00:00</modified><editiondate>1996-11-01</editiondate><htmlpath>https://denhollander.info/artikel/4973</htmlpath></article>
</articles></edition>
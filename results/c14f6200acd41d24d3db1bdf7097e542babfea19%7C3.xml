<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>6066</id><udhid>UDH:TvAR/6066</udhid><titel>Het einde van de landbouwmotorvoertuigen</titel><searchwords><searchword>TvAR 12/1994</searchword><searchword>UDH:TvAR/6066</searchword></searchwords><attachments><attachment><name>1994_nr 12_Artikel_Kraak.pdf</name><extention>pdf</extention><url>https://denhollander.info/download/5875/ci</url></attachment></attachments><inleiding>INLEIDING&#13;
In het Staatsblad 1994, 475 is afgekondigd de Wet van 21 april 1994 ofwel de Wegenverkeerswet&#13;
1994. Ten tijde van het schrijven van dit artikel - oktober 1994 - is de definitieve&#13;
tekst van de Wegenverkeerswet 1994 nog niet bekend. Bij Koninklijk Besluit van 25&#13;
maart 1994 is aan de Tweede Kamer der Staten-Generaal aangeboden het voorstel van&#13;
wet, houdende regeling van de inwerkingtreding van de Wegenverkeerswet 1994.' Deze&#13;
invoeringswet 1994 regelt niet alleen de inwerkingtreding doch geeft tevens een groot&#13;
aantal wijzigingen in de tekst van de Wegenverkeerswet 1994. De Wegenverkeerswet&#13;
1994, hierna te noemen WVW 1994, treedt in werking op 1 januari 1995.&#13;
In de huidige Wegenverkeerswet en het op deze wet gebaseerde Wegenverkeersreglement&#13;
is sprake van een categorie motorvoertuigen, die in het algemeen wordt aangeduid&#13;
met de term 'landbouwmotorvoertuigen', ofwel 'artikel 18-voertuigen'.&#13;
Op basis van de WVW 1994 worden bij algemene maatregel van bestuur eisen gesteld&#13;
aan de toelating van voertuigen en het gebruik van voertuigen op de weg. Het betreft hier&#13;
het Besluit van 16 juni 1994, Stb. 1994, 450, ofwel het Voertuigreglement. Ook het Voertuigreglement&#13;
treedt op 1 januari 1995 in werking. In dit Voertuigreglement komt de categorie&#13;
'landbouwmotorvoertuigen' niet meer voor. Er is nog enkel sprake van iandbouwen&#13;
bosbouwtrekkers', 'motorrijtuigen met beperkte snelheid' en andere categorieën motorvoertuigen.&#13;
In dit artikel wordt aandacht besteed aan de Wegenverkeerswet, het Wegenverkeersreglement&#13;
en aan de positie van de categorie landbouwmotorvoertuigen in het kader van&#13;
deze regelgeving. Aandacht wordt tevens besteed aan de positie van de landbouwmotorvoertuigen&#13;
in het kader van de motorrijtuigenbelasting en de arbeidswetgeving.&#13;
Vervolgens komt de WVW 1994 en het Voertuigreglement aan de orde. Aangegeven&#13;
wordt op welke wijze de in de land- en tuinbouw gangbare motorvoertuigen in deze regelgeving&#13;
worden benaderd.</inleiding><content>WEGENVERKEERSWET&#13;
In de Wegenverkeerswet (Stb. 1935, 554), hierna te noemen WVW, worden regelen gesteld&#13;
met betrekking tot het verkeer op de wegen. Onder 'motorrijtuigen' wordt in art. 1&#13;
eerste lid, 2e WVW begrepen 'alle rij- of voertuigen, bestemd om anders dan langs spoorstaven&#13;
te worden voortbewogen uitsluitend of mede door een mechanische kracht op of aan het rij- of voertuig zelf aanwezig, dan wel door elektrische tractie met stroomtoevoer&#13;
elders'.&#13;
Op basis van art. 2 van de WVW kunnen bij of krachtens algemene maatregel van bestuur&#13;
nadere regels worden vastgesteld inzake het verkeer op de weg. Deze regels kunnen&#13;
onder meer strekken tot het verzekeren van de veiligheid op de weg, het beschermen van&#13;
weggebruikers en passagiers, het instandhouden van de weg en het waarborgen van de&#13;
bruikbaarheid daarvan en het zoveel mogelijk waarborgen van de vrijheid van het verkeer.&#13;
Ingevolge art. 9 eerste lid, Ie WVW is het verboden om een motorrijtuig op een weg te&#13;
laten staan of daarmee over een weg te rijden, tenzij op of aan het voertuig een aan de eigenaar&#13;
of houder opgegeven kenteken is ingericht of aangebracht. De minister van Verkeer&#13;
en Waterstaat heeft echter de bevoegdheid om uitzonderingen op deze hoofdregel&#13;
vast te stellen, welke uitzonderingen in de Nederlandse Staatscourant gepubliceerd dienen&#13;
te worden.&#13;
Ingevolge art. 9 eerste lid, 2e WVW is het tevens verboden om een motorrijtuig op een&#13;
weg te laten staan of daarmee over een weg te rijden, tenzij een kentekenbewijs is afgegeven.&#13;
Ook hier heeft de Minister van Verkeer en Waterstaat weer mogelijkheden om uitzonderingen&#13;
vast te stellen.&#13;
Art. 9 eerste lid, 3e WVW verbiedt om met een motorrijtuig over een weg te rijden als&#13;
aan betrokken bestuurder geen rijbewijs voor het besturen van het motorvoertuig is afgegeven.&#13;
Wederom heeft de desbetreffende minister hierbij de bevoegdheid gekregen om&#13;
uitzonderingen vast te stellen.&#13;
Kortom, voor motorrijtuigen geldt dus in principe:&#13;
1. een kentekenplicht;&#13;
2. kentekenbewijsplicht;&#13;
3. rijbewijsplicht.&#13;
WEGENVERKEERSREGLEMENT&#13;
Bij besluit van 28 augustus 1950, Stb. 1959, 377, zijn voorschriften vastgesteld ter uitvoering&#13;
van de WVW. Dit besluit wordt aangehaald als het 'Wegenverkeersreglement', hierna&#13;
te noemen WVR.&#13;
Art. 18 eerste lid WVR stelt: 'De leden 1, 2 en 4 van artikel 15 en het eerste lid van artikel&#13;
16 zijn niet van toepassing op de bestuurder, de eigenaar of houder van een motorvoertuig,&#13;
waarvan de bestuurder, de eigenaar of houder aantoont, dat de eigenaar of&#13;
houder dit motorvoertuig nodig heeft om het buiten de wegen te gebruiken en dat dit motorvoertuig&#13;
zich op de weg bevindt ten behoeve van dit gebruik of van herstel, of, met betrekking&#13;
tot landbouwbedrijven, dat dit motorvoertuig zich op de weg bevindt&#13;
rechtstreeks ten behoeve van die bedrijven of van herstel'.&#13;
Onder weg wordt in art. 1 eerste lid, Ie WVW begrepen: 'alle voor het openbaar rij- of&#13;
ander verkeer openstaande wegen of paden; de in de wegen of paden liggende bruggen en&#13;
duikers maken daarvan deel uit; de tot de wegen behorende paden en bermen of zijkanten&#13;
maken deel van de weg uit'. En onder 'herstel' wordt begrepen: herstel van het voertuig&#13;
dat zich op de weg bevindt om in een garage te worden gerepareerd. De zinsnede 'of, met betrekking tot landbouwbedrijven, dat dit motorvoertuig zich op&#13;
de weg bevindt rechtstreeks ten behoeve van die bedrijven of van herstel', is ingevoegd&#13;
bij Besluit van 14 januari 1955, Stb. 1955, 29.2&#13;
Art. 15 leden 1, 2 en 4 en art. 16 eerste lid WVR zijn niet van toepassing op de 'artikel&#13;
18-voertuigen'. Dit brengt mee dat voor deze voertuigen:&#13;
- afwijkende eisen gelden ten aanzien van bijvoorbeeld wieldruk en totaalgewicht (art. 15&#13;
eerste lid WVR);&#13;
- afwijkende eisen gelden ten aanzien van het berijden van onverharde wegen (art. 15&#13;
tweede lid WVR);&#13;
- voorwaarden ten aanzien van het kentekenbewijs niet gelden (art. 15 vierde lid WVR);&#13;
- afwijkende eisen gelden ten aanzien van het gebruik van een motorvoertuig met daaraan&#13;
gekoppeld een aanhangwagen (art. 16 eerste lid WVR).&#13;
In art. 18 eerste lid WVR is dus sprake van de navolgende motorvoertuigen:&#13;
1. motorvoertuigen, waarvan de bestuurder, de eigenaar of houder aantoont, dat de ei&#13;
genaar of houder dit motorvoertuig nodig heeft om het buiten de wegen te gebruiken en&#13;
dat dit motorvoertuig zich op de weg bevindt ten behoeve van dit gebruik of van herstel,&#13;
of,&#13;
2. met betrekking tot landbouwbedrijven, dat dit motorvoertuig zich op de weg bevindt&#13;
rechtstreeks ten behoeve van die bedrijven of van herstel.&#13;
Het bijzondere van een en ander is dat het feitelijk gebruik van het voertuig bepalend is&#13;
voor de vraag of er sprake is van een 'artikel 18-voertuig'.&#13;
Ten aanzien van eerstgenoemde categorie motorvoertuigen dient de bestuurder, eigenaar&#13;
of houder aan te tonen dat hij het motorvoertuig nodig heeft om het buiten de wegen&#13;
te gebruiken. Volstaan kan worden met een eenvoudige verwijzing naar de technische inrichting&#13;
van het voertuig. Ten tweede dient hij aan te tonen dat hij zich op de weg bevindt&#13;
ten behoeve van dit gebruik of van herstel.3&#13;
Voor de hiervoor genoemde tweede categorie motorvoertuigen ligt de problematiek anders.&#13;
Hier dient de bestuurder, de eigenaar of de houder alleen maar aan te tonen dat het&#13;
motorvoertuig zich op de weg bevindt rechtstreeks ten behoeve van de landbouwbedrijven&#13;
of van herstel. De bestuurder, eigenaar of houder behoeft dus niet tevens aan te tonen&#13;
dat het motorvoertuig zich op de weg bevindt ten behoeve van het gebruik buiten de wegen.&#13;
4&#13;
De in art. 18 WVR gebruikte begrippen zijn uitgelegd in een circulaire van de minister&#13;
van Justitie van 30 augustus 1951, nr. 3036, aan de Procureurs-Generaal en Directeuren&#13;
van Politie. In de circulaire staat dat onder 'landbouwbedrijf wordt begrepen akker- en&#13;
weidebouw, veehouderij en pluimveehouderij, tuinbouw, groenteteelt, fruitteelt, bloembollenteelt,&#13;
boomkwekerij, bloemisterij, tuinbouwzaadteelt, kruidenteelt, hoveniersbedrijf,&#13;
bijenteelt, bosbouw en griend- en rietcultuur, doch niet: zuivelfabrieken,&#13;
grasdrogerijen en aardappelstomerijen. Onder 'bezigen ten behoeve van het landbouwbedrijf&#13;
buiten de wegen' wordt in de circulaire begrepen het vervoeren van landbouwprodukten&#13;
in de ruime zin van het woord, alsmede van goederen, welke voor of op het land,&#13;
in de tuin of in het bos gebruikt moeten worden (bijv. landbouwgereedschappen, meststoffen, draineerbuizen enz.) en van verpakkingsmiddelen, in zoverre dit vervoer plaatsvindt:&#13;
1. tussen het land, de tuin, het bos, de bedrijfsgebouwen en de plaats van stalling of her&#13;
stel onderling;&#13;
2. tussen het land, de tuin, het bos, de bedrijfsgebouwen of de plaats van bewerking of&#13;
van verwerking, de plaats van opslag, het spoorwegstation, de haven of de aanlegplaats&#13;
aan het water anderzijds.&#13;
Opgemerkt wordt dat er in de circulaire een onjuiste terminologie wordt gebruikt. 'Bezigen&#13;
ten behoeve van het landbouwbedrijf buiten de wegen' is géén begrip, zoals dat wordt&#13;
gehanteerd in de tekst van art. 18 WVR.&#13;
Dat de politie, het Openbaar Ministerie en de rechter al lange tijd worstelen met de 'artikel&#13;
18-voertuigen' wordt duidelijk als de jurisprudentie omtrent deze categorie nader&#13;
wordt beschouwd.5 Er zijn zelfs - alom gerespecteerde - personen die er voor pleiten om&#13;
de landbouwmotorvoertuigen maar van de weg te bannen.6&#13;
Zo is de toepasselijkheid van art. 18 niet beperkt tot het gebruik ten dienste van het eigen&#13;
landbouwbedrijf, maar ook op het bedrijf ten dienste van het landbouwbedrijf in het&#13;
algemeen.7 Gedacht kan worden aan de zogenaamde boerenburenhulp en een agrarisch&#13;
loonbedrijf, dat zorg draagt voor het leegpompen van de mestput bij een agrarische ondernemer,&#13;
waarna de mest direct wordt uitgereden op het land.8 Ook bij het vervoer van melk&#13;
van veehouderijen naar de melkfabriek door een landbouwtractor bevindt het motorrijtuig&#13;
zich op de weg rechtstreeks ten behoeve van die (landbouw)bedrijven.9&#13;
Het arrest van het Hof Den Bosch van 19 maart 1992 moet in dit kader als een juridische&#13;
misslag worden betiteld.10 In dit arrest oordeelde het Hof dat voor een beroep op de&#13;
zogenaamde landbouw vrij stelling dient te worden aangetoond dat de eigenaar of houder&#13;
het voertuig nodig heeft voor gebruik buiten de wegen.&#13;
Wat is nu het bijzondere aan de 'artikel 18-voertuigen'?&#13;
'Artikel 18-voertuigen' genieten een aantal voordelen ten opzichte van andere motorvoertuigen.&#13;
De 'voordelen' hebben betrekking op de inrichting en belading van deze motorvoertuigen.&#13;
De beschikking van de minister van Verkeer en Waterstaat van 7 september 1976 bepaalt&#13;
dat het voeren van een kenteken, zoals bedoeld in art. 9 eerste lid onder Ie WVW&#13;
niet is vereist voor motorvoertuigen als bedoeld in art. 101, eerste lid, onder a, b, bb en c&#13;
WVR." In art. 101 WVR gaat het over de uitzonderingen op de rijbewijsplicht. Art. 101&#13;
eerste lid onder c WVR stelt dat geen rijbewijs is vereist voor het besturen van voertuigen&#13;
die slechts op wegen mogen worden gebruikt ingevolge art. 69 WVR.12 Het eerste lid van&#13;
art. 69 WVR bepaalt dat een aantal inrichtingseisen van de art. 65, 66 en 72 WVR niet&#13;
van toepassing zijn op motorvoertuigen als bedoeld in art. 18 eerste lid WVR, mits deze motorvoertuigen voldoen aan een aantal vereisten die zijn genoemd in art. 69, eerste lid&#13;
onder a t/m d WVR. Deze vereisten betreffen voorschriften met betrekking tot banden&#13;
(art. 69 eerste lid sub a), reminrichting (art. 69 eerste lid sub b), breedte (art. 69 eerste lid&#13;
sub c) en wieldruk (art. 69 eerste lid sub d).13&#13;
Samengevat betekent deze 'viertrapsraket' het volgende:&#13;
1. voor een motorvoertuig als bedoeld in art. 18 eerste lid WVR;&#13;
2. die voldoet aan de eisen van:&#13;
- art. 65 sub c, e, g en&#13;
gg WVR; - art. 66 sub a, d, e, g, h, i, j, k, kk, 1 en m WVR;&#13;
- art. 72 eerste lid sub c en tweede lid en&#13;
3. die voldoet aan de eisen van:&#13;
- art. 69 eerste lid sub a, b, c en d;&#13;
4. is géén rijbewijs vereist als bedoeld in art. 101 eerste lid sub c WVR.&#13;
TREKKERRIJBEWIJS&#13;
In art. 101, tweede lid WVR is geregeld dat het besturen van voertuigen als bedoeld in art.&#13;
101, eerste lid sub c (motorvoertuigen die slechts op de wegen mogen worden gebruikt&#13;
ingevolge art. 69 WVR) dient te geschieden door personen die de leeftijd van tenminste&#13;
16 jaar hebben bereikt.&#13;
Art. 9 eerste lid van de Arbeidswet 1919 (Stb. 1919, 624) regelt dat een kind geen arbeid&#13;
mag verrichten. De minister van Sociale Zaken kan, ingevolge art. 9a, vijfde lid van&#13;
de Arbeidswet 1919, vrijstelling verlenen van art. 9 eerste lid, voor wat betreft door de&#13;
minister aangewezen soorten van arbeid van lichte aard, te verrichten door kinderen van&#13;
15 jaar of ouder buiten schooltijd.&#13;
In het Arbeidsbesluit Jeugdigen (Stb. 1972, 652) zijn nadere regels gegeven welke arbeid&#13;
door jeugdigen niet verricht mag worden. Ingevolge art. 29 eerste lid van dit besluit&#13;
kan de minister vrijstelling verlenen van een bij dit besluit gesteld verbod.&#13;
Aan een en ander is uitvoering gegeven in de beschikking Vrijstellingsregelen verbod&#13;
voor jeugdige personen om trekkerarbeid te verrichten.14 In deze beschikking is onder&#13;
meer geregeld dat een kind van 16 jaar en ouder die in het bezit is van een trekkerrijbewijs,&#13;
zoals uitgegeven door of namens de Stichting Examens van de Georganiseerde&#13;
Landbouw te 's-Gravenhage, buiten schooltijd trekkers mag besturen en het in rechtstreeks&#13;
verband daarmee aan of afkoppelen van aanhangwagens of werktuigen. Deze arbeid&#13;
mag niet langer dan twee uren per dag op dagen waarop onderwijs wordt gevolgd en&#13;
ten hoogste vijf uren per dag op andere dagen.&#13;
WET OP DE MOTORRIJTUIGENBELASTING 1966 (STB. 1966, 332)&#13;
De motorrijtuigenbelasting is een belasting die wordt geheven voor gebruik met een motorvoertuig&#13;
van de weg. Voor bepaalde categorieën motorvoertuigen bestaat evenwel vrijstelling&#13;
van de belasting. Daartoe behoren onder meer motorrijtuigen die: 1. zijn ingericht om elders dan op wegen te worden gebruikt&#13;
2. uitsluitend ten dienste van het landbouwbedrijf van de weg gebruik maken. Aan bei&#13;
de vereisten dient te worden voldaan.&#13;
In het Uitvoeringsbesluit Motorrijtuigenbelasting 1966 (Stb. 1966, 383) wordt dezelfde&#13;
omschrijving van deze categorie motorrijtuigen aangehouden, maar bovendien is vermeld&#13;
dat deze motorrijtuigen zijn vrijgesteld van belasting mits zij uiterlijk kenbaar zijn om elders&#13;
dan op wegen te worden gebruikt (art. 4). Deze laatste eis levert in de praktijk nogal&#13;
eens moeilijkheden op, vooral in die gevallen waarbij het voertuig ook voor andere doeleinden&#13;
wordt gebruikt.&#13;
In de Leidraad Motorrijtuigenbelasting (Beschikking van 3 juli 1980, nr. 280-3777)&#13;
wordt in paragraaf 20 een nadere uitwerking gegeven van het begrip 'uiterlijke kenbaarheid'.&#13;
In de Leidraad worden eisen gesteld aan de inrichting (I) en aan het gebruik (II) van het&#13;
voertuig, welke eisen hiernavolgend worden verduidelijkt:&#13;
I. Inrichting&#13;
Het voertuig dient technisch zodanig uitgerust te zijn dat een bijzondere geschiktheid bestaat&#13;
om in het terrein te rijden. In de regel zal hierdoor de geschiktheid verminderen om&#13;
op de weg te rijden. Dat van zodanige uitrusting sprake is, moet uiterlijk kenbaar zijn.&#13;
Van de algemeen in de landbouw in gebruik zijnde trekkers wordt dit zonder meer aangenomen.&#13;
Hetzelfde geldt voor de zelfrijdende landbouwwerktuigen. De leidraad noemt een&#13;
aantal kenmerken, aan de hand waarvan zonodig vastgesteld kan worden of van zodanige&#13;
uitrusting sprake is:&#13;
- het ontbreken of de uitschakeling van vering van de voor- en/of achterwielen, of de&#13;
aanwezigheid van uiterst stugge veren;&#13;
- het onafhankelijk van elkaar kunnen bewegen van alle assen onder het voertuig;&#13;
- de aanwezigheid van banden met terreinprofiel;&#13;
- de grote wendbaarheid;&#13;
- een zodanige inrichting van de versnellingsbak dat blijvend slechts met beperkte snel&#13;
heid kan worden gereden.&#13;
II. Gebruik&#13;
Het voertuig mag uitsluitend voor het landbouwbedrijf worden gebruikt. Het landbouwbedrijf&#13;
omvat in zijn algemeenheid het bewerken van de bodem, met de bedoeling om&#13;
daarvan de natuurlijke vruchten te plukken. Onder landbouwbedrijf vallen ook het veehouderij-,&#13;
tuinbouw- en het bosbouwbedrijf. Het is niet van belang door wie de opdracht&#13;
voor het werk is gegeven noch voor wiens rekening of risico het werk gedaan wordt.&#13;
Voorts is het niet noodzakelijk dat het voertuig een bedrijfsmiddel van een landbouwbedrijf&#13;
is. Ook de door loonbedrijven gehouden voertuigen vallen, indien zij uitsluitend ten&#13;
dienste van het landbouwbedrijf worden gebruikt, onder bedoelde vrijstelling. Het gebruik&#13;
van motorrijtuigen volgens de vrijstelling betreft onder meer:&#13;
- het vervoer van machines en werktuigen over de weg ten behoeve van het gebruik op&#13;
het landbouwbedrijf;&#13;
- het gebruik dat van de weg wordt gemaakt bij het vervoer van grondstoffen, materialen&#13;
of produkten van de boerderij naar het land en van het land naar de boerderij wordt als gebruik ten dienste van het landbouwbedrijf opgevat, evenals de aanvoer van de voor&#13;
het landbouwbedrijf benodigde grondstoffen en materialen en de afvoer van produkten.&#13;
Als gebruik van het landbouwmotorrijtuig uitsluitend ten dienste van het landbouwbedrijf&#13;
worden eveneens aangemerkt het vervoer van grond in een ruilverkaveling en de aanleg&#13;
of het onderhoud van sloten voor de ontwatering van landbouwgronden.&#13;
Het vervoer ten behoeve van het landbouwbedrijf is bijzonder veelzijdig. Dat transport&#13;
van bijvoorbeeld kunstmest, zaaizaad, pootgoed of de afvoer van al dan niet bewerkte&#13;
produkten zoals bijvoorbeeld granen, stro, aardappelen, bieten, kuilgras, hooi, enz. ten behoeve&#13;
van het landbouwbedrijf plaatsvindt zal door niemand in twijfel worden getrokken.&#13;
In een aantal zaken kan echter twijfel ontstaan. Vervoer van grond of puin mag geschieden&#13;
met gebruikmaking van de vrijstelling zolang het vervoer uitsluitend ten behoeve van&#13;
het landbouwbedrijf plaatsvindt, dus bijvoorbeeld voor het verharden van een weg naar de&#13;
bedrijfsgebouwen of het ophogen van een dam of perceeloprit. Daarbij speelt de herkomst&#13;
van het puin of de grond geen rol. Het vervoer van puin of grond voor erfverharding rond&#13;
het woonhuis valt echter niet onder de vrijstelling. Vervoer van landbouwprodukten vanaf&#13;
het bedrijf naar een tentoonstelling of een veekeuring kan als vervoer ten dienste van het&#13;
landbouwbedrijf worden beschouwd.&#13;
Het incidentele, bijzondere gebruik van de landbouwtrekker voor doeleinden zoals&#13;
deelname aan een optocht, bloemencorso en dergelijke en sneeuwvrij maken van wegen&#13;
op verzoek van een openbaar lichaam (Rijk, provincie, of gemeente) wordt als onbelast&#13;
toegestaan.&#13;
Speciale terreinvoertuigen die door o.a. loonwerkers worden gebruikt voor landbouwwerkzaamheden,&#13;
zoals het transport en verspreiden van mengmest en kalk en voor de afvoer&#13;
van door hen geoogste produkten tijdens de oogst, vallen ook onder de vrijstelling,&#13;
mits deze voertuigen voldoen aan de onder I vermelde eisen.16&#13;
In het Staatsblad 1994, 17, is afgekondigd de Wet op de Motorrijtuigenbelasting 1994.&#13;
Deze Wet op de Motorrijtuigenbelasting 1994 vervangt de Wet op de Motorrijtuigenbelasting&#13;
1966. De Wet op de Motorrijtuigenbelasting 1994, hierna te noemen WMB 1994,&#13;
treedt op 1 april 1995 in werking.&#13;
Ingevolge art. 72, eerste lid, sub k wordt, onder bij algemene maatregel van bestuur te&#13;
stellen voorwaarden en beperkingen, vrijstelling van belasting verleend voor motorrijtuigen&#13;
die zijn ingericht voor gebruik elders dan op wegen en uitsluitend worden gebruikt&#13;
voor het landbouw- en het bosbouwbedrijf.&#13;
Ten tijde van het schrijven van dit artikel - oktober 1994 - zijn deze algemene maatregelen&#13;
van bestuur nog niet afgekondigd, zodat het nog onduidelijk is of het regime van de&#13;
Wet op de Motorrijtuigenbelasting 1966 en de WMB 1994 hetzelfde zal zijn voor motorvoertuigen,&#13;
zoals gebruikt in de land- en tuinbouw.&#13;
Het bijzondere is dat de wetgever in het kader van de WVW 1994 en het Voertuigreglement&#13;
ten aanzien van de in de land- en tuinbouw gebruikte motorvoertuigen juist het&#13;
gebruik van het voertuig als bepalend criterium uit de wet- en regelgeving heeft verbannen,&#13;
terwijl de wetgever op fiscaal gebied nog steeds uitgaat van het gebruik van het motorrijtuig. DE WEGENVERKEERSWET 1994 EN HET VOERTUIGREGLEMENT&#13;
De tekst van de Wegenverkeerswet 1994 is afgekondigd in het Staatsblad 1994, 475.&#13;
Ten tijde van het schrijven van dit artikel, oktober 1994, is de tekst van de WVW 1994&#13;
nog niet definitief, gelet op Invoeringswet Wegenverkeerswet 1994.17 Deze Invoeringswet&#13;
WVW 1994 regelt niet alleen de inwerkingtreding, doch geeft tevens een groot aantal&#13;
wijzigingen in de tekst van de WVW 1994. De redenen om te komen tot vervanging van&#13;
de WVW zullen hier niet worden opgesomd. Ook de systematiek van de WVW 1994 zal&#13;
hier niet nader aan de orde worden gesteld. De geïnteresseerde lezer kan hiervoor de kamerstukken&#13;
nazien.18&#13;
Met name van belang voor de in de land- en tuinbouw gebruikte motorvoertuigen is het&#13;
Voertuigreglement (Stb. 1994, 450), een algemene maatregel van bestuur op basis van de&#13;
WVW 1994. Zowel de WVW 1994 als het Voertuigreglement treden in werking op 1 januari&#13;
1995.&#13;
Het Voertuigreglement is als volgt opgebouwd:&#13;
Hoofdstuk 1: Algemene bepalingen&#13;
Hoofdstuk 2: Toelating tot de weg&#13;
Hoofdstuk 3: Eisen toelating&#13;
Hoofdstuk 4: Periodieke keuring van voertuigen&#13;
Hoofdstuk 5: Permanente eisen&#13;
Hoofdstuk 6: Wijziging in de constructie&#13;
Hoofdstuk 7: Ontheffingen&#13;
Hoofdstuk 8: Strafbepalingen&#13;
Hoofdstuk 9: Overgangs en slotbepalingen&#13;
Ter zake van de toelatingseisen, zoals bedoeld in Hoofdstuk 3, wordt het volgende opgemerkt.&#13;
De basisbepaling voor de eisen van toelating van voertuigen, voertuigonderdelen&#13;
en uitrustingsstukken steunt op art. 21 eerste lid WVW 1994, waar is bepaald dat bij&#13;
algemene maatregel van bestuur aan te wijzen categorieën van voertuigen dienen te zijn&#13;
goedgekeurd voor toelating tot het verkeer op de weg. Deze voertuigen dienen te voldoen&#13;
aan concrete eisen voor het verkrijgen van een type-goedkeuring, als bedoeld in art. 22&#13;
van de WVW 1994, of een individuele goedkeuring als bedoeld in art. 26 WVW 1994.&#13;
De toelatingseisen voor toelatingsplichtige voertuigen zijn zoveel mogelijk op het niveau&#13;
van internationale voorschriften gebracht. Dit maakt het mogelijk voor de inhoud&#13;
van de toelatingseisen in belangrijke mate te verwijzen naar internationale voorschriften,&#13;
zoals Richtlijnen van de Europese Unie en ECE-reglementen van de Verenigde Naties,&#13;
Economische Commissie voor Europa. De status van deze Reglementen is nader geregeld&#13;
in het Verdrag van Genève van 1958.&#13;
Volgens de wetgever vormt de kenbaarheid van genoemde internationale voorschriften&#13;
géén probleem.19 De Richtlijnen worden gepubliceerd in het Publikatieblad van de EU en&#13;
worden daar in een Nederlandse vertaling opgenomen. ECE-reglementen worden, voor&#13;
zover ze door Nederland zijn aanvaard, ter inzage gelegd bij het Ministerie van Verkeer&#13;
en Waterstaat. De reglementen zijn beschikbaar in de Engelse taal, maar dat is - volgens&#13;
de wetgever - gelet op de doelgroep géén probleem. Toelatingseisen in het kader van het Voertuigreglement gelden voor:&#13;
- kampeerauto's;&#13;
- personenauto's;&#13;
- bedrijfsauto's;&#13;
- motorfietsen;&#13;
- driewielige motorrijtuigen;&#13;
- bromfietsen;&#13;
- aanhangwagens met een toegestane maximum massa van meer dan 750 kg, met uitzon&#13;
dering van aanhangwagens achter landbouwtrekkers en achter motorrijtuigen met be&#13;
perkte snelheid;&#13;
- voertuigonderdelen, uitrustingsstukken en voorzieningen ter bescherming van wegge&#13;
bruikers en passagiers.&#13;
Hoofdstuk 5 van het Voertuigreglement bevat de permanente eisen die gelden voor voertuigen&#13;
op de weg. De permanente eisen bestaan uit twee groepen eisen, te weten enerzijds&#13;
de eisen aan de onderscheiden categorieën voertuigen en anderzijds de zogenaamde gebruikseisen.&#13;
De gebruikseisen zijn in feite gedragsregels die rechtstreeks samenhangen&#13;
met het gebruik dat van voertuigen wordt gemaakt, zoals de voorschriften inzake de belading&#13;
van voertuigen.&#13;
Voertuigen, waarvoor geen toelatingseisen gelden, waaronder de landbouwtrekkers en&#13;
de motorrijtuigen met beperkte snelheid, moeten bij het gebruik op de weg ten alle tijde&#13;
aan de permanente eisen voldoen.&#13;
De in het WVR voorkomende categorie 'artikel 18-voertuigen', 'landbouwmotorvoertuigen'&#13;
of 'motorvoertuigen voor gebruik buiten de wegen' is in het Voertuigreglement&#13;
niet teruggekeerd. Er kan dus gesteld worden dat er een einde is gekomen aan de iandbouwmotorvoertuigen'.&#13;
In tegenstelling tot de WVW is in de WVW 1994 en het Voertuigreglement&#13;
niet meer het gebruik van het voertuig bepalend (rechtstreeks ten dienste&#13;
van het landbouwbedrijf), doch de constructietechnische indeling in een bepaalde categorie&#13;
voertuigen.&#13;
In het Voertuigreglement wordt onder een landbouwtrekker begrepen een motorvoertuig&#13;
met twee of meer assen, voornamelijk bestemd voor tractiedoeleinden en in het bijzonder&#13;
ontworpen voor het trekken, duwen, dragen, in beweging brengen of aandrijven&#13;
van werktuigen, machines of aanhangwagens, die zijn bestemd voor gebruik in de landbouw.&#13;
20 Onder motorrijtuig met beperkte snelheid wordt begrepen een motorrijtuig met&#13;
een door de constructie bepaalde maximum snelheid van niet meer dan 25 km/u, niet zijnde&#13;
een landbouwtrekker of een bromfiets, niet ingericht voor het vervoer van personen, en&#13;
1. ingericht voor het uitvoeren van werkzaamheden buiten de wegen;&#13;
2. ingericht voor het uitvoeren van werkzaamheden aan wegen of aan werken op, in,&#13;
langs en boven wegen;&#13;
3. ingericht voor het bij op korte afstand van elkaar gelegen plaatsen afleveren of ophalen&#13;
van goederen.&#13;
De omschrijving van landbouwtrekker is gebaseerd op Richtlijn 74/150/EEG.22 Zelfrij-&#13;
Oteacfe (auctóouwwerfcciugeci, zoais maaidorsers, maishakse(aars en öietenrooiecs vaffeti&#13;
dus niet onder de categorie landbouwtrekkers, aangezien het hier voertuigen betreft die niet voornamelijk bestemd zijn voor tractiedoeleinden. Motorrijtuigen met beperkte snelheid&#13;
vormen een nieuwe categorie voertuigen. Bij deze categorie voertuigen kan worden&#13;
gedacht aan asfalteermachines, vorkheftrucks, winkelwagens en veegmachines.&#13;
In art. 1 eerste lid sub ay Voertuigreglement wordt een definitie gegeven van een rijdend&#13;
werktuig. Een rijdend werktuig is een bedrijfsauto of een motorrijtuig met beperkte&#13;
snelheid, ingericht voor het uitvoeren van in hoofdzaak andere werkzaamheden dan het&#13;
vervoer van goederen of personen. Bij een rijdend werktuig wordt gedacht aan bijvoorbeeld&#13;
kraanwagens. Is het rijdend werktuig te beschouwen als bedrijfsauto, dan geldt voor&#13;
dit voertuig een kentekenplicht, rijbewijsplicht, APK-plicht, Rijtijdenwet enz. Is het rijdend&#13;
werktuig te beschouwen als een motorvoertuig met beperkte snelheid, ingericht voor&#13;
het uitvoeren van in hoofdzaak andere werkzaamheden dan het vervoer van goederen of&#13;
personen, dan geldt voor dit voertuig dus géén kentekenplicht, geen rijbewijsplicht en&#13;
géén APK-plicht.&#13;
Een en ander betekent dat de onder het regime van de WVW rijdende 'landbouwmotorvoertuigen'&#13;
ofwel 'artikel 18-voertuigen' in het kader van de WVW 1994 worden 'opgedeeld'&#13;
in óf landbouwtrekkers, óf motorrijtuigen met beperkte snelheid óf&#13;
bedrijfsauto's.&#13;
Wat zijn nu de 'voordelen' van het deelnemen met een landbouwtrekker of een motorrijtuig&#13;
met beperkte snelheid aan het verkeer op de weg? Ingevolge art. 37 eerste lid sub a,&#13;
2° en 4° WVW 1994 behoeven deze voertuigen géén kenteken te voeren. Nu ingevolge&#13;
art. 72 WVW 1994 de periodieke keuringsplicht alléén geldt voor een motorrijtuig of een&#13;
aanhangwagen waarvoor een kenteken is opgegeven, zijn dus landbouwtrekkers en motorrijtuigen&#13;
met beperkte snelheid vrijgesteld van de APK-plicht.&#13;
In art. 107 WVW 1994 is de rijbewijsplicht geregeld. Art. 108 sub a WVW 1994 verklaart&#13;
art. 107 echter niet van toepassing op landbouwtrekkers en motorrijtuigen met beperkte&#13;
snelheid, zodat voor het besturen van deze voertuigen geen rijbewijs is vereist.&#13;
De voertuigen die niet onder één van deze twee categorieën kunnen worden gebracht&#13;
vallen per definitie onder de categorie bedrijfswagens, zoals bedoeld in het Voertuigreglement.&#13;
Dit betekent dat de rijbewijsplicht, kentekenplicht, APK-plicht, Rijtijdenwet enz.&#13;
geheel op deze voertuigen van toepassing zijn. Eind 1994 rijden er in de land- en tuinbouw&#13;
nog vele duizenden voertuigen, die vanaf 1 januari 1995 aan dit regime moeten voldoen.&#13;
Het is een illusie om te verwachten dat iedere eigenaar, houder of bestuurder tijdig&#13;
zijn of haar voertuig aan de nieuwe eisen zal aanpassen, temeer omdat de eigenaar, houder&#13;
of bestuurder eind oktober 1994 noch door het Ministerie van Verkeer en Waterstaat,&#13;
noch door de Rijksdienst voor het Wegverkeer is geïnformeerd over de komende wijzigingen&#13;
in de wegenverkeerswetgeving.&#13;
Hoofdstuk 6 van het Voertuigreglement geeft de regels voor wijziging in de constructie.&#13;
In de memorie van toelichting bij het Voertuigreglement staat het volgende vermeld:&#13;
'Het vorenstaande betekent... dat het ongebreidelde gebruik van afgekeurde vrachtauto's&#13;
(landbouwvrachtauto's) niet meer mogelijk is. Deze voertuigen, waarvan de maximum&#13;
snelheid door een technische ingreep is teruggebracht doch die niettemin nogal eens met&#13;
een aanzienlijke snelheid aan het verkeer deelnemen, zullen moeten voldoen aan de voor&#13;
bedrijfsauto's geldende eisen'.23 Bij de totstandkoming van het Voertuigreglement is door het Landbouwschap gesteld&#13;
dat deze motivatie én onjuist én bovendien ongewenst is, gelet op de in de land- en tuinbouw&#13;
aanwezige motorvoertuigen.&#13;
Door de Rijksdienst voor het Wegverkeer is inmiddels erkend dat ter zake van de zogenaamde&#13;
landbouw vrachtauto's niet de eisen voor bedrijfsauto's gelden, maar dat deze&#13;
landbouw vrachtauto's kunnen worden gerangschikt in de categorie motorrijtuigen met&#13;
beperkte snelheid. Het moet dan gaan om een motorrijtuig met een door de constructie bepaalde&#13;
maximum snelheid van niet meer dan 25 km/u, ingericht voor het uitvoeren van&#13;
werkzaamheden buiten de wegen. Het motorvoertuig mag dus niet harder kunnen rijden&#13;
dan 25 km/u, hetgeen gerealiseerd dient te worden door de constructie van het voertuig.&#13;
Het monteren van een snelheidsbegrenzer kan in deze raadzaam zijn. Het behoeft natuurlijk&#13;
geen betoog dat de landbouwvrachtauto ten alle tijde dient te voldoen aan de permanente&#13;
eisen, geldende voor de categorie motorrijtuigen met beperkte snelheid.&#13;
AFSLUITENDE OPMERKINGEN&#13;
Met de inwerkingtreding van de WVW 1994 en het Voertuigreglement komt een einde&#13;
aan de 'landbouwmotorvoertuigen'. Voor de in de land- en tuinbouw gebruikte voertuigen,&#13;
vallend onder de categorie landbouwtrekkers of motorrijtuigen met beperkte snelheid,&#13;
verandert er vanaf 1 januari 1995 weinig. Zij behoeven geen kenteken te voeren, een&#13;
rijbewijs is niet vereist en het voertuig behoeft niet jaarlijks naar de keuring.&#13;
Grote problemen ontstaan er evenwel met in de land- en tuinbouw gebruikte voertuigen&#13;
die niet vallen onder de definitie van landbouwtrekker en die ook niet vallen onder de&#13;
definitie van de motorrijtuigen met beperkte snelheid, aangezien zij harder kunnen rijden&#13;
dan 25 km/u. Als de eigenaar of houder niets aan de constructie van het voertuig verandert,&#13;
valt dit voertuig vanaf 1 januari 1995 onder de categorie bedrijfswagens. Dit betekent&#13;
dat voor het voertuig een kentekenplicht, rijbewijsplicht, keuringsplicht enz. gaat&#13;
gelden. Om dit te voorkomen kan het zinvol zijn dat het voertuig zodanig wordt aangepast&#13;
dat het wèl aan alle eisen van de categorie motorrijtuigen met beperkte snelheid voldoet.&#13;
In ieder geval kan het monteren van een snelheidsbegrenzer een eerste aanzet zijn voor&#13;
deze aanpassingen.&#13;
Het Landbouwschap heeft de afgelopen jaren een boek uitgegeven met als titel 'Verkeersvoorschriften&#13;
voor de landbouw' en 'Verkeersvoorschriften voor de land- en tuinbouw'.&#13;
Zodra de regelgeving van de WVW 1994, het Voertuigreglement, de WMB 1994&#13;
en de bijbehorende uitvoeringsbesluiten definitief zijn vastgesteld, zal het Landbouwschap&#13;
wederom een dergelijk boek gaan uitgeven.</content><legacyfootnotes>1. Handelingen, Tweede Kamer, vergaderjaar 1993-1994, 23 664.&#13;
2. Mr. J. Remmelink 'Enige opmerkingen over trekkers en dergelijke voertuigen' in Verkeersrecht 1956, no.&#13;
2.&#13;
3. HR 16 februari 1982, NJ 1982, 534.&#13;
4. HR 31 januari 1956, NJ 1956, 200; HR 16 februari 1982, NJ 1982, 534; HR 16 november 1982, NJ 1983,&#13;
313; HR 12 februari 1991, NJ 1991, 477; HR 15 juni 1993, VR 1994 nr. 6.&#13;
5. Mr. W.H. Vellinga 'Enkele opmerkingen over de eisen die het Wegenverkeersreglement aan landbouwvoertuigen&#13;
stelt' in Verkeersrecht 1986, no. 3; Mr. J.R. Postma 'Landbouwmotorvoertuigen, een hybridisch&#13;
verschijnsel?' in Verkeersrecht 1986, no. 6.&#13;
6. Mr. H. Niemeyer, 'De landbouw- en terreinmotorrijtuigen' uit 'Naar eer en geweten', een liber amicorum ter&#13;
ere van mr J. Remmelink (1987).&#13;
7. HR 29 april 1952, NJ 1952, 369.&#13;
8. HR 8 januari 1985, NJ 1985, 406; HR 26 juni 1984, NJ 1985, 56.&#13;
9. Rechtbank Arnhem 17 mei 1955, NJ 1955, 735; HR 26 februari 1985, NJ 1985, 737.&#13;
10. VR 1992, 122.&#13;
11. Stcrt. 1967, 177, gewijzigd bij beschikking van 29 juli 1968 (Stcrt. 1968, 148) en bij beschikking van 13 juni&#13;
1977 (Stcrt. 1977, 135); HR 26 februari 1985, NJ 1985, 737.&#13;
12. HR 7 februari 1989, VR 1989, 101; HR 27 oktober 1987, NJ 1988, 474.&#13;
13.HR 18 maart 1975, NJ 1975, 294; HR 18 mei 1982, NJ 1983 VR 1983, 8; HR 9 april 1985, NJ 1985, 774.&#13;
14. Beschikking van de minister van Sociale Zaken van 8 september 1977 (Stcrt. 1977, 178).&#13;
15. Art. 9 lid 1 sub f Wet op de Motorrijtuigenbelasting.&#13;
16. L.J. Kemper 'Landbouwvervoer in verandering', Landbouwmechanisatie 1991, no. 2.&#13;
17. Tweede Kamer 1993-1994, 23 664.&#13;
18. Kamerstukken II 1990/1991, 1991/1992, 1992/1993, 1993/1994, 22 030, Kamerstukken I 1993/1994,&#13;
22 030(101,101aen 101b).&#13;
19. Nota van toelichting, blz. 216 bij het Voertuigreglement.&#13;
20. Art. 1 eerste lid sub ab Voertuigreglement.&#13;
21. Art. 1, eerste lid sub ap Voertuigreglement.&#13;
22. Pb.EG 28 maart 1974, nr. L 84.&#13;
23. Nota van toelichting, afdeling 8.&#13;
</legacyfootnotes><footnotes><footnote/></footnotes><auteurs>Mr. P.W. Kraak</auteurs><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/6066</htmlpath></article>
</articles></edition>
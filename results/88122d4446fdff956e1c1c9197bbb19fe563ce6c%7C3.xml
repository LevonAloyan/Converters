<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2000</searchword><id>4747</id><udhid>UDH:TvAR/4747</udhid><titel>Van der Wal / Gemeente Nijefurd (TvAR 2000/5005a)</titel><searchwords><searchword>TvAR 3/2000</searchword><searchword>TvAR 2000/5005a</searchword><searchword>UDH:TvAR/4747</searchword></searchwords><attachments><attachment><name>2000_nr 3_Rechtspraak_5005a.pdf</name><extention>pdf</extention><url>https://denhollander.info/download/4689/ci</url></attachment></attachments><inleiding>[Pachtwet art. 49; Gemeentewet art. 108,&#13;
147, 156, 164]&#13;
&#13;
Niet gebleken van raadsbesluit waarbij&#13;
B &amp;W zijn gemachtigd tot het voeren van&#13;
het rechtsgeding. Nu de gemeente optreedt&#13;
als geïntimeerde, heeft dit geen andere&#13;
consequenties dan dat het gevoerde&#13;
verweer buiten beschouwing wordt gelaten.&#13;
Voor incidenteel hoger beroep is echter&#13;
geen plaats: daarin kan gemeente derhalve&#13;
niet worden ontvangen.&#13;
Incidenteel hoger beroep was voorts&#13;
onnodig: de gemeente had het daarin aan-&#13;
gevoerde ook bij wege van uitbreiding van&#13;
haar verweer in het principaal hoger beroep&#13;
te berde kunnen brengen.&#13;
Op een vordering tot indeplaatsstelling&#13;
moet ingevolge artikel 49 lid 3 Pachtwet&#13;
worden beslist naar billijkheid, zulks met&#13;
inachtneming van de overige bepalingen&#13;
van dat artikel. Die billijkheid houdt niet in&#13;
dat (slechts) de belangen van partijen tegen&#13;
elkaar moeten worden afgewogen, maar&#13;
dat acht moet worden geslagen op alle relevante&#13;
feiten en omstandigheden. Uitgangspunt&#13;
daarbij is dat de vordering wordt toegewezen,&#13;
tenzij zich een geval voordoet als&#13;
bedoeld in lid 5 of 6 van genoemd wetsartikel&#13;
dan wel voortzetting van de pachtovereenkomst&#13;
met de voorgestelde&#13;
pachter(s) in redelijkheid niet van de&#13;
verpachter kan worden verlangd.&#13;
De omstandigheid dat de vordering tot&#13;
indeplaatsstelling niet is gericht op een&#13;
overnemen c.q. voortzetten van het bedrijf&#13;
van de pachter door de voorgestelde&#13;
pachter, staat op zichzelf niet aan toewijzing&#13;
van de vordering in de weg. Niet relevant in&#13;
dit geding is dat verpachter het verpachte&#13;
vrij wil hebben om dat aan te wenden voor&#13;
niet-landbouwkundige doeleinden. Geen&#13;
plaats voor de conclusie dat een van de&#13;
voorgestelde pachters onvoldoende waarborgen&#13;
biedt voor een behoorlijke bedrijfsvoering&#13;
ten aanzien van de grond in geschil,&#13;
mede gelet op de aard en de beperkte&#13;
omvang van die grond.&#13;
</inleiding><content>ARREST VAN 3 FEBRUARI 1998&#13;
Jan van der Wal te Stavoren,&#13;
appellant, tevens incidenteel geïntimeerde,&#13;
procureur: mr. M.M.J.J. Gerrits,&#13;
tegen:&#13;
Gemeente Nijefurd te Workum,&#13;
geïntimeerde, tevens incidenteel appellante,&#13;
procureur: mr. J.H. van Vliet.&#13;
1. Het geding in eerste aanleg&#13;
De pachtkamer van het kantongerecht te&#13;
Sneek heeft op 4 juni 1997 en 8 oktober 1997&#13;
tussen partijen vonnissen gewezen, waarvan&#13;
laatstgenoemd vonnis in fotocopie aan dit&#13;
arrest is gehecht en naar de inhoud waarvan&#13;
wordt verwezen.&#13;
2. Het geding in hoger beroep&#13;
2.1 Appellant – hierna ook te noemen: Van&#13;
der Wal – is bij exploit van 7 november 1997,&#13;
met gelijktijdige dagvaarding van geïntimeerde&#13;
– hierna ook te noemen: Gemeente – voor&#13;
dit hof, in hoger beroep gekomen van het&#13;
vonnis van 8 oktober 1997, waarbij is afgewezen&#13;
de vordering van Van der Wal tot inplaatsstelling&#13;
van zijn dochter Douwtje Aukje&#13;
van der Wal en zijn schoonzoon Berend de&#13;
Vries als pachters in de tussen de Gemeente&#13;
als verpachtster en Van der Wal als pachter&#13;
bestaande pachtovereenkomst met betrekking&#13;
tot 2.36.07 ha grasland, kadastraal bekend&#13;
gemeente Staveren, sectie C, nummers 175,&#13;
177 en 224.&#13;
2.2 Bij met voormelde dagvaarding overeenstemmende&#13;
memorie van grieven zijn na te&#13;
melden grieven aangevoerd, met conclusie dat&#13;
het hof het vonnis, waarvan beroep, zal vernietigen&#13;
en, opnieuw rechtdoende, de vordering&#13;
van Van der Wal tot inplaatsstelling zal&#13;
toewijzen, met veroordeling van de Gemeente&#13;
in de kosten van de procedure in beide instanties.&#13;
Voorts heeft Van der Wal bij akte een tweetal&#13;
stukken in het geding gebracht.&#13;
2.3 Bij memorie van antwoord, tevens incidentele&#13;
memorie van grieven, is verweer gevoerd&#13;
en is voorts in incidenteel hoger beroep&#13;
na te melden grief aangevoerd, een en ander&#13;
met conclusie dat het hof, met gegrondverklaring&#13;
van het incidenteel beroep en verwerping&#13;
van het principaal beroep, het vonnis waarvan&#13;
beroep zal vernietigen en de vordering van&#13;
Van der Wal alsnog zal afwijzen als zijnde&#13;
ongegrond en/of onbewezen, zulks met veroordeling&#13;
van Van der Wal in de kosten van&#13;
de procedure in beide instanties.&#13;
2.4 Bij memorie van antwoord in het incidenteel&#13;
hoger beroep heeft Van der Wal het daarin&#13;
door de Gemeente aangevoerde bestreden,&#13;
met conclusie dat het hof de Gemeente nietontvankelijk&#13;
in het incidenteel hoger beroep&#13;
zal verklaren, althans dat beroep ongegrond&#13;
zal verklaren, met veroordeling van de gemeente&#13;
in de proceskosten.&#13;
2.5 Daarna hebben partijen de stukken aan het&#13;
hof overgelegd voor het wijzen van arrest.&#13;
3. De grieven&#13;
De grieven in het principaal hoger beroep&#13;
luiden:&#13;
I. Ten onrechte heeft de pachtkamer van het&#13;
kantongerecht overwogen dat de vordering&#13;
van Van der Wal afgewezen dient te worden,&#13;
omdat het gevorderde niet tot doel en gevolg&#13;
heeft het voortzetten van een door Van der&#13;
Wal geëxploiteerd bedrijf met behulp van het&#13;
gepachte, maar tot doel heeft de pachtrechten&#13;
en wat daarmee samenhangt te doen overgaan&#13;
op zijn dochter en schoonzoon.&#13;
II. Ten onrechte heeft de pachtkamer van het&#13;
kantongerecht de vordering naar billijkheid&#13;
afgewezen omdat de pachter Van der Wal als&#13;
oorspronkelijke eigenaar van de bedoelde percelen&#13;
indertijd de mogelijkheid heeft gehad&#13;
om de eigenaarsrechten op – in ieder geval –&#13;
zijn dochter te laten overgaan.&#13;
III. Ten onrechte heeft de pachtkamer van het&#13;
kantongerecht de vordering van Van der Wal&#13;
naar billijkheid afgewezen, omdat vast zou&#13;
staan dat de gemeente Nijefurd indertijd heeft&#13;
beoogd slechts een overeenkomst met Van der&#13;
Wal aan te gaan voor de duur van – steeds –&#13;
één jaar, zulks gezien – naar zij stelt – haar&#13;
plannen met het gepachte.&#13;
De grief in het incidenteel hoger beroep luidt:&#13;
Ten onrechte heeft de pachtkamer van het&#13;
kantongerecht nagelaten te onderzoeken of de&#13;
voorgestelde pachter(s) – zowel ieder voor&#13;
zich als tezamen – voldoende waarborgen&#13;
voor een behoorlijke bedrijfsvoering bieden.&#13;
4. De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– in 1992 is tussen de Gemeente als verpachtster&#13;
en Van der Wal als pachter een pachtovereenkomst&#13;
gesloten met betrekking tot&#13;
2.36.07 ha grasland, kadastraal bekend gemeente&#13;
Staveren, sectie C, nrs. 175, 177 en 224;&#13;
– deze pachtovereenkomst is aangegaan voor&#13;
de duur van zes jaren, eindigend op 27 maart&#13;
1998;&#13;
– Van der Wal is geboren op 9 maart 1916;&#13;
– Van der Wal heeft een melkveebedrijf geëxploiteerd&#13;
dat hij in 1976 heeft beëindigd,&#13;
waarna hij een bedrijf had met ongeveer 60&#13;
schapen; thans heeft hij nog 15 schapen;&#13;
– de dochter van Van der Wal, Douwtje Aukje&#13;
van der Wal, is geboren op 28 januari 1953; zij&#13;
is gehuwd met Berend de Vries, die geboren is&#13;
op 7 januari 1955;&#13;
– voormelde dochter en schoonzoon exploiteren&#13;
een melkveebedrijf te Warns;&#13;
– bij exploot van 27 maart 1997 heeft de&#13;
Gemeente aan Van der Wal kennisgegeven dat&#13;
zij de tussen partijen bestaande pachtovereenkomst&#13;
niet wenst te verlengen, daarbij vermeldend&#13;
dat Van der Wal de leeftijd van 65 jaar&#13;
heeft overschreden;&#13;
– Van der Wal heeft een verzoek ingediend tot&#13;
verlenging van meergemelde pachtovereenkomst,&#13;
welk verzoek door de pachtkamer van&#13;
het kantongerecht bij beschikking van 8 oktober&#13;
1997 is afgewezen;&#13;
– Van der Wal is ook van die beschikking in&#13;
hoger beroep gekomen bij dit hof.&#13;
5. Beoordeling van het geschil in&#13;
hoger beroep&#13;
5.1 Alvorens de in hoger beroep opgeworpen&#13;
grieven te bespreken, heeft het hof behoefte&#13;
aan nadere inlichtingen van partijen en het zal&#13;
daartoe een comparitie van partijen en van de&#13;
voorgestelde pachters bepalen.&#13;
5.2 De te houden comparitie zal tevens dienen&#13;
als mondelinge behandeling van de onder&#13;
rekestnummer P 541/97 voor dit hof aanhangige&#13;
pachtverlengingsprocedure.&#13;
Beslissing&#13;
Het hof, rechtdoende in hoger beroep:&#13;
in het principaal en in het incidenteel hoger&#13;
beroep:&#13;
bepaalt dat partijen alsmede de voorgestelde&#13;
pachters, vergezeld van hun raadslieden, op&#13;
maandag 16 maart 1998 om 10.00 uur voor dit&#13;
hof zullen verschijnen in één der zalen van het&#13;
Paleis van Justitie, Walburgstraat 2-4 te Arnhem,&#13;
voor het verstrekken van nadere inlichtingen;&#13;
bepaalt dat Van der Wal alsmede de voorgestelde&#13;
pachters dan in persoon aanwezig zullen&#13;
zijn en de Gemeente vertegenwoordigd&#13;
zal zijn door één of meer personen die van de&#13;
zaak op de hoogte zijn en hetzij rechtens&#13;
bevoegd zijn tot het geven van inlichtingen,&#13;
hetzij daartoe speciaal schriftelijk zijn gevolmachtigd;&#13;
houdt iedere verdere beslissing aan.&#13;
ARREST VAN 12 MEI 1998&#13;
1. Het geding in hoger beroep&#13;
1.1 Het hof heeft in deze zaak op 3 februari&#13;
1998 een tussenarrest gewezen, naar de inhoud&#13;
waarvan wordt verwezen.&#13;
1.2 Ter uitvoering van dat tussenarrrest heeft&#13;
op 16 maart 1998 een comparitie van partijen&#13;
en de voorgestelde pachters plaats gevonden;&#13;
hiervan is een proces-verbaal opgemaakt dat&#13;
zich thans bij de stukken bevindt; de inhoud&#13;
daarvan moet als hier herhaald en ingelast&#13;
worden beschouwd.&#13;
1.3 Partijen hebben afgezien van conclusie na&#13;
comparitie van partijen en andermaal de stukken&#13;
aan het hof overgelegd ter fine van arrest.&#13;
2. Voortzetting van de behandeling&#13;
van het geding in hoger beroep&#13;
2.1 Het hof neemt hier over hetgeen in zijn&#13;
hiervoor gemeld tussenarrest onder “De vaststaande&#13;
feiten” is overwogen.&#13;
2.2 Behalve het onderhavige geding is tussen&#13;
partijen voor dit hof ook aanhangig een pachtverlengingsprocedure&#13;
(rekestnummer P 541/97),&#13;
waarin thans eveneens uitspraak wordt gedaan.&#13;
Hetgeen in de desbetreffende beschikking&#13;
onder de rechtsoverweringen 5.1 en 5.2&#13;
is overwogen en beslist, moet als hier herhaald&#13;
en ook voor dit geding als het oordeel van het&#13;
hof worden beschouwd.&#13;
2.3 Met betrekking tot de door verpachtster in&#13;
het incidenteel hoger beroep opgeworpen&#13;
grief overweegt het hof voorts, dat bedoeld&#13;
incidenteel hoger beroep onnodig is ingesteld.&#13;
Verpachtster had het dienaangaande door haar&#13;
aangevoerde ook bij wege van uitbreiding van&#13;
haar verweer in het principaal hoger beroep te&#13;
berde kunnen brengen. Het hof zal het ter&#13;
zake door verpachtster aangevoerde als zodanig&#13;
beschouwen.&#13;
2.4 Het hof verwijst hier naar hetgeen heden&#13;
in de hierboven genoemde pachtverlengingsprocedure&#13;
wordt beslist, te weten dat de&#13;
onderhavige pachtovereenkomst niet rechtsgeldig&#13;
is opgezegd, weshalve deze van rechtswege&#13;
is verlengd met zes jaar, eindigend&#13;
27 maart 2004.&#13;
2.5 Op een vordering als de onderhavige moet&#13;
ingevolge artikel 49, lid 3, van de Pachtwet&#13;
worden beslist naar billijkheid, zulks met&#13;
inachtneming van de overige bepalingen van&#13;
dat artikel. Die billijkheid houdt – anders dan&#13;
in een pachtverlengingsprocedure waarin naar&#13;
billijkheid moet worden beslist – niet in dat&#13;
(slechts) de belangen van partijen tegen elkaar&#13;
moeten worden afgewogen, maar dat acht&#13;
dient te worden geslagen op alle relevante feiten&#13;
en omstandigheden. Uitgangspunt daarbij&#13;
is dat de vordering wordt toegewezen tenzij&#13;
zich een geval als bedoeld in lid 5 of 6 van&#13;
voornoemd wetsartikel voordoet dan wel een&#13;
voortzetting van de pachtovereenkomst met&#13;
de voorgestelde pachter(s) in redelijkheid niet&#13;
van de verpachter mag worden verlangd.&#13;
2.6 Grief I van het principaal hoger beroep is&#13;
gegrond voor zover daarmee wordt betoogd&#13;
dat indeplaatsstelling niet mag worden afgewezen&#13;
vanwege de enkele omstandigheid dat&#13;
het gevorderde niet gericht is op een overnemen&#13;
c.q. voortzetten van het bedrijf van de&#13;
pachter door de voorgestelde pachter. Immers,&#13;
zulk een eis stelt de wet niet. Bedoelde omstandigheid&#13;
kan overigens wel mede een rol&#13;
spelen bij het oordeel of de vordering naar&#13;
billijkheid al dan niet moet worden toegewezen.&#13;
2.7 Mutatis mutandis geldt hetzelfde voor de&#13;
eventuele omstandigheid dat pachter in 1992&#13;
de mogelijkheid heeft gehad om zijn dochter&#13;
eigenaresse van de litigieuze grond te doen&#13;
worden, de juistheid daarvan geheel in het&#13;
midden gelaten. Ook grief II van het principaal&#13;
hoger beroep is in zoverre gegrond.&#13;
2.8 In geschil tussen partijen is – onder meer –&#13;
of destijds bij het aangaan van de onderhavige&#13;
pachtovereenkomst door hen is afgesproken&#13;
dat deze overeenkomst voor (meerdere perioden&#13;
van) slechts één jaar zou gelden. Verpachtster&#13;
voert aan dat zulk een afspraak is&#13;
gemaakt en biedt daarvan bewijs aan. Pachter&#13;
ontkent het ter zake door verpachtster aangevoerde&#13;
gemotiveerd.&#13;
2.9 Ook al zou een afspraak als door verpachtster&#13;
gesteld destijds zijn gemaakt, dan&#13;
kan zulks naar het oordeel van het hof onder&#13;
de gegeven omstandigheden niet meebrengen&#13;
dat naar billijkheid geen plaats meer zou zijn&#13;
voor toewijzing van de door pachter ingediende&#13;
vordering tot indeplaatsstelling. Verpachtster&#13;
heeft immers, naar op grond van het&#13;
ten processe aangevoerde moet worden aangenomen,&#13;
noch ten tijde van het opmaken van&#13;
de onderhavige pachtakte door de grondkamer&#13;
voor Friesland, noch op enig tijdstip&#13;
daarna tegenover pachter of anderszins met&#13;
betrekking tot de in bedoelde akte vermelde&#13;
zesjarige duur van de pachtovereenkomst&#13;
bezwaar gemaakt. Een en ander klemt te meer&#13;
nu pachter destijds al 76 jaar was en voorts&#13;
verpachtster, naar zij ten processe aanvoert, in&#13;
1992 al voornemens was op de grond in&#13;
geschil een landschapsplan uit te voeren. Het&#13;
gaat dan niet aan om dat ter gelegenheid van&#13;
het onderhavige indeplaatsstellingsgeding ineens&#13;
wel te doen; zulks moet naar maatstaven&#13;
van redelijkheid en billijkheid als onaanvaardbaar&#13;
worden beschouwd. Grief III van het&#13;
principaal hoger beroep treft op grond van&#13;
een en ander dan ook doel.&#13;
2.10 Het vorenstaande brengt mee dat het voor&#13;
de in dit geding te geven beslissing niet relevant&#13;
is of een afspraak als door verpachtster&#13;
gesteld al dan niet is gemaakt. Het hof passeert&#13;
derhalve haar bewijsaanbod dienaangaande.&#13;
2.11 Niet relevant in dit geding is voorts dat&#13;
verpachtster het verpachte vrij wil hebben om&#13;
dat aan te wenden voor landschappelijke doeleinden&#13;
(natuurbouw). Afgezien van het feit&#13;
dat – naar ter zitting van het hof is gebleken –&#13;
nog geen sprake is van definitieve besluitvorming&#13;
ter zake noch van een uitgewerkt landschapsplan,&#13;
is dit een zaak die wel bij het oordeel&#13;
over al dan niet verlening van de pachtovereenkomst&#13;
aan de orde kan komen doch&#13;
niet bij een beslissing over een vordering tot&#13;
indeplaatsstelling. Ten overvloede wijst het&#13;
hof erop dat, indien aan alle daaraan gestelde&#13;
vereisten is voldaan, op grond van artikel 51&#13;
Pachtwet tussentijdse ontbinding van de&#13;
pachtovereenkomst kan worden gevorderd als&#13;
verpachtster de grond in geschil wil bestemmen&#13;
voor niet tot de landbouw betrekkelijke&#13;
doeleinden.&#13;
2.12 Het verwijt dat pachter het gebruik van&#13;
het gepachte feitelijk aan zijn schoonzoon&#13;
heeft overgelaten is, mede gelet op het gemotiveerde&#13;
verweer ter zake van pachter, onvoldoende&#13;
onderbouwd. Met name is niet aannemelijk&#13;
geworden dat pachter de zeggenschap&#13;
over het gepachte heeft overgedragen aan zijn&#13;
schoonzoon dan wel de grond aan laatstgenoemde&#13;
heeft onderverpacht c.q. anderszins&#13;
in gebruik aan hem heeft overgedragen. Het&#13;
hof acht daarom ook op dit punt geen grond&#13;
voor afwijzing van de vordering van pachter&#13;
aanwezig.&#13;
2.13 Verpachtster heeft zich tenslotte ook verweerd&#13;
tegen toewijzing van de vordering van&#13;
pachter omdat naar haar oordeel de voorgestelde&#13;
pachters onvoldoende waarborgen voor&#13;
een behoorlijke bedrijfsvoering zouden bieden.&#13;
Het hof kan haar echter ook in deze&#13;
– overigens slechts summier onderbouwde en&#13;
op veronderstelde feiten gebaseerde – redenering&#13;
niet volgen. Ter zitting van het hof is&#13;
gebleken dat de landbouwkundige opleiding&#13;
van de dochter van pachter beperkt is gebleven&#13;
tot met goed resultaat gevolgde cursussen&#13;
schapenhouderij en paardenhouderij. Daarnaast&#13;
heeft zij inmiddels een vrij ruime praktische&#13;
ervaring opgedaan gedurende een periode&#13;
van ongeveer 8 jaar. Hoewel genoemde&#13;
landbouwkundige opleiding minimaal genoemd&#13;
moet worden, is over het geheel genomen&#13;
geen plaats voor de conclusie dat zij onvoldoende&#13;
waarborgen biedt voor een behoorlijke&#13;
bedrijfsvoering ten aanzien van de grond in&#13;
geschil, in het bijzonder gelet op de aard en de&#13;
beperkte omvang daarvan. De landbouwkundige&#13;
opleiding en de praktische landbouwkundige&#13;
ervaring van de schoonzoon van&#13;
pachter zijn zonder meer als genoegzaam aan&#13;
te merken.&#13;
2.14 Een verklaring van de voorgestelde pachters,&#13;
dat zij bereid zijn om de pacht ten aanzien&#13;
van de grond in geschil over te nemen,&#13;
bevindt zich bij de stukken.&#13;
3. Slotsom&#13;
3.1 In het principaal hoger beroep moet het&#13;
vonnis, waarvan beroep, worden vernietigd en&#13;
moet de vordering van pachter alsnog worden&#13;
toegewezen. Verpachtster moet niet-ontvankelijk&#13;
worden verklaard in haar incidenteel&#13;
hoger beroep.&#13;
3.2 Verpachtster moet als de in het ongelijk&#13;
gestelde partij worden veroordeeld in de proceskosten&#13;
van beide instanties.&#13;
4. Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
vernietigt het door de pachtkamer van het&#13;
kantongerecht te Sneek tussen partijen gewezen&#13;
vonnis van 8 oktober 1997, waarvan&#13;
beroep,&#13;
en opnieuw rechtdoende:&#13;
stelt Douwtje Aukje van der Wal en Berend&#13;
de Vries, beiden wonende Skarl 8 te Warns, in&#13;
de plaats van Jan van der Wal als pachters in&#13;
de met de Gemeente Nijefurd als verpachtster&#13;
bestaande pachtovereenkomst met betrekking&#13;
tot 2.36.07 ha grasland, kadastraal bekend&#13;
gemeente Staveren, sectie C, nrs. 175, 177 en&#13;
224, zulks met ingang van 8 oktober 1997;&#13;
in het incidenteel hoger beroep:&#13;
verklaart verpachtster niet-ontvankelijk in het&#13;
hoger beroep;&#13;
in het principaal en in het incidenteel hoger&#13;
beroep:&#13;
veroordeelt verpachtster in de in beide instanties&#13;
tussen partijen gevallen proceskosten, aan&#13;
de zijde van pachter tot heden begroot voor&#13;
de eerste aanleg op ƒ 500,– en voor het hoger&#13;
beroep op ƒ 545,60 voor verschotten en&#13;
ƒ 2.800,– voor salaris van de procureur</content><legacyfootnotes/><footnotes><footnote/></footnotes><auteurs/><published>2000-03-01 00:00:00</published><modified>2017-06-16 16:17:51</modified><editiondate>2000-03-01</editiondate><htmlpath>https://denhollander.info/artikel/4747</htmlpath></article>
</articles></edition>
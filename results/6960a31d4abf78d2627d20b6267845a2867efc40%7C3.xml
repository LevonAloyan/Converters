<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2006</searchword><id>3819</id><udhid>UDH:TvAR/3819</udhid><titel>Voor den Dag / Kolff (TvAR 2006/5322)</titel><searchwords><searchword>TvAR 2/2006</searchword><searchword>TvAR 2006/5322</searchword><searchword>UDH:TvAR/3819</searchword></searchwords><attachments><attachment><name>2006_nr 2_Rechtspraak_5322.pdf</name><extention>pdf</extention><url>https://denhollander.info/download/3808/ci</url></attachment></attachments><inleiding>[Pachtwet art. 1, 12; Rv art. 150]&#13;
&#13;
Eigenaar van de grond heeft in de gedingstukken&#13;
en ook als getuige erkend dat hij de&#13;
percelen aan gebruiker in gebruik heeft&#13;
gegeven voor een prijs van ƒ 2.500,– per&#13;
jaar inclusief BTW en betwist ook niet dat&#13;
een en ander plaatsvond in het kader van&#13;
de door gebruiker gedreven landbouwonderneming.&#13;
Wel heeft de eigenaar&#13;
bestreden dat sprake was van een overeenkomst&#13;
met een meerjarige duur; volgens&#13;
hem heeft hij de grond steeds voor niet&#13;
meer dan één jaar in gebruik gegeven. Uit&#13;
een en ander volgt dat tussen partijen in de&#13;
loop van 1996 een pachtovereenkomst in de&#13;
zin van artikel 1 lid 1 onder d Pachtwet is&#13;
totstandgekomen en dat enkel nog ter&#13;
beoordeling staat voor welke duur die overeenkomst&#13;
is aangegaan. Volgens art. 12&#13;
Pachtwet geldt een pachtovereenkomst van&#13;
rechtswege voor de wettelijke duur, die bij&#13;
los land zes jaren bedraagt, en behoeft een&#13;
kortere duur de goedkeuring van de grondkamer.&#13;
Daaruit volgt dat de partij die stelt&#13;
dat een andere duur dan de wettelijke is&#13;
overeengekomen, hier de eigenaar, van die&#13;
stelling de bewijslast draagt. Bewijs niet&#13;
geleverd.</inleiding><content>ARREST IN DE ZAAK VAN:&#13;
Johannes Hendrikus voor den Dag, wonende&#13;
te Almkerk, gemeente Woudrichem,&#13;
appellant,&#13;
procureur: mr. P.C. Plochg,&#13;
tegen&#13;
Cornelis Anton Kolff, handelende onder de&#13;
naam Autobedrijf Cees-Anton Kolff, wonende&#13;
te Sleeuwijk, gemeente Werkendam,&#13;
geïntimeerde,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
25 oktober 2001, 16 mei 2002 en 11 juni 2003,&#13;
die de pachtkamer te Breda tussen appellant&#13;
(hierna te noemen: Voor den Dag) als eiser en&#13;
geïntimeerde (hierna te noemen: Kolff) als&#13;
gedaagde heeft gewezen. Van de vonnissen&#13;
van 16 mei 2002 en 11 juni 2003 is een fotokopie&#13;
aan dit arrest gehecht.&#13;
2 Het geding in hoger beroep&#13;
2.1 Voor den Dag heeft bij exploot van 1 juli&#13;
2003 aangezegd van genoemde vonnissen van&#13;
16 mei 2002 en 11 juni 2003 in hoger beroep&#13;
te komen, met dagvaarding van Kolff voor dit&#13;
hof.&#13;
2.2 Bij memorie van grieven heeft Voor den&#13;
Dag zeven grieven tegen de bestreden vonnissen&#13;
aangevoerd en toegelicht, heeft hij bewijs&#13;
aangeboden en een aantal nieuwe producties&#13;
in het geding gebracht, en heeft hij geconcludeerd&#13;
dat het hof de bestreden vonnissen zal&#13;
vernietigen, en opnieuw recht doende hem in&#13;
zijn eis in eerste aanleg ontvankelijk zal verklaren&#13;
en die als rechtens gegrond en/of bewezen&#13;
toe zal wijzen, alles met veroordeling van&#13;
Kolff in de kosten van beide instanties.&#13;
2.3 Bij memorie van antwoord heeft Kolff de&#13;
grieven bestreden en verweer gevoerd, heeft&#13;
hij bewijs aangeboden, en heeft hij geconcludeerd&#13;
dat het hof de bestreden vonnissen,&#13;
zonodig onder aanvulling van de gronden, zal&#13;
bekrachtigen en/of Voor den Dag niet-ontvankelijk&#13;
zal verklaren in zijn vorderingen,&#13;
althans hem deze als ongegrond en/of onbewezen&#13;
zal ontzeggen, althans het door Voor&#13;
den Dag ingestelde appèl af zal wijzen, met&#13;
veroordeling van Voor den Dag in de kosten&#13;
van de procedure (bedoeld zal zijn:) in hoger&#13;
beroep.&#13;
2.4 Daarna heeft Voor den Dag bij akte op de&#13;
memorie van antwoord gereageerd en daarbij&#13;
een aantal nieuwe producties overgelegd,&#13;
waarna ook Kolff zich bij akte nader over de&#13;
zaak heeft uitgelaten, eveneens met overlegging&#13;
van een aantal nieuwe producties.&#13;
2.5 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 Beoordeling van het geschil in&#13;
hoger beroep&#13;
3.1 In dit geding vordert Voor den Dag vastlegging&#13;
van een pachtovereenkomst met&#13;
betrekking tot de percelen kadastraal bekend&#13;
gemeente Woudrichem, sectie D, nrs. 80, 82&#13;
en 643, ter grootte van in totaal 1.97.72 ha&#13;
(hierna: de percelen). Bij het vonnis van 16&#13;
mei 2002 heeft de pachtkamer in eerste aanleg&#13;
aan Voor den Dag bewijs opgedragen en bij&#13;
vonnis van 11 juni 2003 heeft zij de vordering&#13;
afgewezen.&#13;
3.2 Het hof zal de grieven gezamenlijk bespreken.&#13;
3.3 Kolff heeft in de gedingstukken en ook als&#13;
getuige erkend dat hij de percelen aan Voor&#13;
den Dag in gebruik heeft gegeven voor een&#13;
prijs van ƒ 2.500,– per jaar inclusief BTW en&#13;
betwist ook niet dat een en ander plaatsvond&#13;
in het kader van de door Voor den Dag gedreven&#13;
landbouwonderneming. Wel heeft Kolff&#13;
bestreden dat sprake was van een overeenkomst&#13;
met een meerjarige duur; volgens hem&#13;
heeft hij de grond steeds voor niet meer dan&#13;
één jaar in gebruik gegeven. Uit de getuigenverklaring&#13;
van Kolff leidt het hof af dat ingebruikgeving&#13;
voor het eerst heeft plaatsgevonden&#13;
onmiddellijk na de tarweoogst van 1996.&#13;
3.4 Uit een en ander volgt dat tussen partijen&#13;
in de loop van 1996 een pachtovereenkomst in&#13;
de zin van artikel 1, lid 1, onder d, van de&#13;
Pachtwet is totstandgekomen en dat enkel&#13;
nog ter beoordeling staat voor welke duur die&#13;
overeenkomst is aangegaan. Volgens art. 12&#13;
Pachtwet geldt een pachtovereenkomst van&#13;
rechtswege voor de wettelijke duur, die bij los&#13;
land zes jaren bedraagt, en behoeft een kortere&#13;
duur de goedkeuring van de grondkamer.&#13;
Daaruit volgt dat de partij die stelt dat een&#13;
andere duur dan de wettelijke is overeengekomen,&#13;
dus Kolff, van die stelling de bewijslast&#13;
draagt.&#13;
3.5 In eerste aanleg heeft reeds bewijslevering&#13;
plaatsgevonden. Tegenover elkaar staan de&#13;
verklaringen van Voor den Dag en Kolff. Volgens&#13;
Voor den Dag is over de duur van het&#13;
gebruik niet gesproken en vond niet van jaar&#13;
tot jaar overleg plaats over voortzetting van&#13;
het gebruik. Volgens Kolff vond zulk overleg&#13;
wel plaats en was uitdrukkelijk afgesproken&#13;
dat de duur van de overeenkomsten steeds één&#13;
jaar was. Noch in deze getuigenverklaringen&#13;
noch in de overige bewijsmiddelen liggen eenduidige&#13;
aanwijzingen ten voordele van het ene&#13;
of het andere standpunt besloten. Tegen de&#13;
achtergrond van hetgeen onder 3.4 is vooropgesteld,&#13;
heeft dat tot gevolg dat ervan moet&#13;
worden uitgegaan dat geen van de wettelijke&#13;
duur afwijkende duur is overeengekomen.&#13;
3.6 De slotsom is dat de grieven slagen, zodat&#13;
de bestreden vonnissen dienen te worden vernietigd&#13;
en dat vastlegging van de pachtovereenkomst&#13;
moet volgen.&#13;
3.7 Kolff heeft bij conclusie van antwoord&#13;
nog gevraagd om mede vast te leggen dat het&#13;
“de buurman” is toegestaan om diens vrachtwagens&#13;
op een afgescheiden gedeelte van de&#13;
percelen te stallen, met als toelichting dat dit&#13;
nu ook het geval is. Voor den Dag heeft vervolgens&#13;
bij conclusie van repliek weliswaar&#13;
aangegeven tegen dit stallen geen bezwaar te&#13;
hebben, maar heeft niettemin betwist dat&#13;
zulks tussen partijen is overeengekomen.&#13;
Daarna heeft Kolff bij conclusie van dupliek&#13;
slechts aangevoerd dat hij het desbetreffende&#13;
gedeelte van de percelen aan Van der Stelt&#13;
heeft verhuurd. Aldus kan uit de eigen stellingen&#13;
van Kolff niet worden afgeleid dat hij met&#13;
Voor den Dag is overeengekomen dat deze&#13;
het bedoelde stallen van vrachtwagens zal dulden.&#13;
3.8 Het hof passeert het bewijsaanbod van&#13;
Kolff, omdat reeds bewijslevering heeft plaatsgevonden&#13;
en het geen betrekking heeft op&#13;
concrete feiten of omstandigheden die – indien&#13;
bewezen – tot een ander oordeel zou kunnen&#13;
leiden dan hiervoor is gegeven. Het hof zal&#13;
Kolff, als de in het ongelijk gestelde partij,&#13;
veroordelen in de kosten van zowel de eerste&#13;
aanleg als het hoger beroep.&#13;
4 Beslissing&#13;
Het hof, recht doende in hoger beroep:&#13;
vernietigt de vonnissen van de pachtkamer&#13;
van de rechtbank te Breda, sector kanton,&#13;
locatie Breda, van 16 mei 2002 en 11 juni 2003&#13;
en doet opnieuw recht;&#13;
legt tussen Kolff als verpachter en Voor den&#13;
Dag als pachter vast een in de loop van 1996&#13;
totstandgekomen pachtovereenkomst met&#13;
betrekking tot de percelen kadastraal bekend&#13;
gemeente Woudrichem, sectie D, nrs. 80, 82&#13;
en 643, ter grootte van in totaal 1.97.72 ha,&#13;
ingaande onmiddellijk na de tarweoogst van&#13;
1996, te stellen op 15 september, voor een&#13;
prijs van ƒ 2.500,– (€ 1.134,45) inclusief BTW&#13;
per jaar, een en ander onverminderd het in het&#13;
eerste lid van artikel 9 Pachtwet bepaalde en&#13;
de eventuele toepassing van het tweede lid van&#13;
dat artikel;&#13;
veroordeelt Kolff in de kosten van beide&#13;
instanties, tot aan deze uitspraak aan de zijde&#13;
van Voor den Dag voor wat betreft de eerste&#13;
aanleg begroot op € 1.350,– voor salaris gemachtigde,&#13;
op € 77,14 voor griffierecht, op&#13;
€ 31,96 voor explootkosten en op € 30,– voor&#13;
getuigentaxen, en voor wat betreft het hoger&#13;
beroep begroot op € 1.156,50 voor salaris&#13;
procureur, op € 205,– voor griffierecht en op&#13;
€ 81,16 voor explootkosten.</content><legacyfootnotes/><footnotes><footnote/></footnotes><auteurs/><published>2006-02-01 00:00:00</published><modified>2006-02-01 00:00:00</modified><editiondate>2006-02-01</editiondate><htmlpath>https://denhollander.info/artikel/3819</htmlpath></article>
</articles></edition>
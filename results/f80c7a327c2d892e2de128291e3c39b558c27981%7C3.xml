<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2013</searchword><id>10504</id><udhid>UDH:TvAR/10504</udhid><titel>Activiteitenbesluitmilieubeheer, algemene regels voor de veehouderij</titel><searchwords><searchword>TvAR 5/2013</searchword><searchword>UDH:TvAR/10504</searchword></searchwords><attachments><attachment><name>TvAR2013_05_02_Activiteitenbesluit.pdf</name><extention>pdf</extention><url>https://denhollander.info/download/9014/ci</url></attachment></attachments><inleiding>1. Inleiding&#13;
Het Activiteitenbesluit (voluit: Besluit algemene regels in­richtingen milieubeheer) geeft algemene milieuregels voor inrichtingen. De grondslag voor het Activiteitenbesluit is te vinden in de Wet Milieubeheer (hierna: Wm). Op grond van deze wet moeten inrichtingen die nadelige gevolgen voor het milieu kunnen veroorzaken, voldoen aan algemene re­gels die voorschriften bevatten met betrekking tot het mili­eu. Het uitgangspunt is dat de algemene regels voor alle in­richtingen gelden, tenzij een deel daarvan is uitgezonderd.1 Voor de uitzonderingen is een omgevingsvergunning mili­eu vereist.&#13;
Voor de agrarische bedrijven bestonden de algemene re­gels reeds, deze waren geregeld in afzonderlijke AMvB’s op grond van art. 8.40 Wm.2 Het Activiteitenbesluit wil zoveel mogelijk van deze voormalige 8.40 AMvB’s samenvoegen tot een integraal stelsel van algemene milieuregels voor zo­veel mogelijk inrichtingen. Met ingang van 1 januari 2013 is het Activiteitenbesluit gewijzigd.3 Per deze datum zijn ook de agrarische activiteiten onder het Activiteitenbesluit ge­bracht. De agrarische AMvB’s die voorheen golden zijn per deze datum ingetrokken. Hoofdstuk 3 van het Activiteiten­besluit bevat de bepalingen die gelden voor de veehouderij. In dit stuk zal ik mij beperken tot de betekenis van het Acti­viteitenbesluit voor de veehouderij.&#13;
</inleiding><content>2. Inrichting&#13;
Het Activiteitenbesluit maakt in art. 1.2 een onderverdeling in drie typen inrichtingen, type A, B en C. Voor het begrip inrichting verwijst ik naar de literatuur omtrent het begrip inrichting uit de Wet milieubeheer.&#13;
Het type inrichting is bepalend voor de vraag of de algeme­ne regels van het Activiteitenbesluit van toepassing zijn, of dat een omgevingsvergunning milieu benodigde is.&#13;
Inrichting type A. Dit zijn de inrichtingen waar een activi­teit wordt verricht die is opgenomen in art. 1.2. Het betreft activiteiten met een geringe milieubelasting. Een inrichting type A wordt niet of slechts globaal gereguleerd. Een inrich­ting type A is een inrichting die, behalve de in de begripsbe­paling genoemde activiteiten, geen andere (deel)activiteiten, genoemd in de hoofdstukken 3 en 4 van het Activiteitenbe­sluit verricht. Wanneer de inrichting geen andere dan de in de begripsbepaling genoemde activiteiten verricht, bestaat de verwachting dat de inrichting dusdanig weinig milieure­levant is dat het niet nodig is dat deze inrichting zich meldt bij het bevoegd gezag.4 Voorbeelden van type A inrichtingen zijn kantoor- en schoolgebouwen. De inrichting type A blijft vanwege de geringe relevantie voor de veehouderij op deze plaats verder buiten beschouwing.&#13;
Een veehouderij is nooit een inrichting type A, omdat bin­nen een type A inrichting geen activiteiten uit hoofdstuk 3 van het Activiteitenbesluit kunnen worden verricht.5 Het houden van dieren is als activiteit in dit hoofdstuk 3 opgeno­men, derhalve is een veehouderij geen inrichting type A.&#13;
Inrichting type B. Onder een inrichting type B wordt ver­staan een inrichting waarvoor geen omgevingsvergunning voor het oprichten, veranderen of veranderen van de wer­king, of het in werking hebben als bedoeld in art. 2.1 eer­ste lid onder e van de Wabo (hierna e-vergunning) vereist is en die geen inrichting type A is. Dit betekent niet dat voor een inrichting type B nimmer een vergunning vereist is. On­der bepaalde voorwaarden is een Omgevingsvergunning Be­perkte milieutoets (hierna: OBM) nodig. Hierop kom ik la­ter terug.&#13;
Inrichting type C. Een inrichting die behoort tot een catego­rie die is aangewezen bij AMvB op grond van art. 1.1 derde lid Wabo. Deze AMvB is het Besluit omgevingsrecht (hier­na: Bor). Op basis van art. 2.1 tweede lid en art. 2.2a Bor zijn deze inrichtingen opgenomen in bijlage 1 Bor.&#13;
Het verschil tussen een inrichting type C en type B is dat de inrichting type C dient te beschikken over een omgevings­vergunning milieu. Voor een inrichting type B gelden de al­gemene regels van het Activiteitenbesluit, mogelijk aange­vuld met een OBM.&#13;
3. Systematiek Activiteitenbesluit&#13;
Bepalend voor de vraag of een veehouderij een inrichting type B, dan wel inrichting type C is, is het aantal gehouden dieren. Deze dieraantallen (drempelwaarden) zijn gegeven in het Bor.&#13;
Het Bor geeft eerst aan welke categorieën inrichtingen wor­den onderscheiden. Vervolgens wordt per categorie aange­geven welke inrichtingen van die categorie vergunningplich­tig zijn.6 In categorie 8 van onderdeel C bijlage 1 Bor is de veehouderij opgenomen als een inrichting voor het kweken, fokken, mesten, houden, verhandelen, verladen of wegen van dieren. De systematiek van het Bor brengt met zich dat onder 8.3 van categorie 8 de vergunningplichtige veehoude­rijen zijn aangewezen. Indien meer dieren worden gehouden dan de drempelwaarden die hier genoemd zijn, geldt dat een e-vergunning aangevraagd moet worden en dat sprake is van een inrichting type C. Deze drempelwaarden komen gro­tendeels overeen met de drempelwaarden uit categorie D 14 van het besluit milieueffectrapportage waarbij een aanmeld­nota MER moet worden opgesteld. &#13;
Blijft een veehouder onder de drempelwaarden, geldt dat er sprake is van een inrichting type B. In dat geval zou de sys­tematiek van het Activiteitenbesluit in beginsel met zich meebrengen dat de veehouder onder de algemene regels van het Activiteitenbesluit zou vallen. In beginsel, want de wet­gever heeft het systeem met de OBM complex gemaakt. &#13;
4. Melding &#13;
Art. 1.10 van het Activiteitenbesluit bepaalt ter uitvoering van art. 8:41 eerste lid Wm, dat degene die een inrichting opricht, verandert of de werking daarvan verandert, dit ten minste vier weken voor aanvang meldt bij het bevoegd ge­zag. De melding heeft voor het bevoegd gezag een signale­ringsfunctie en een controlefunctie.7 Publicatie van de mel­ding heeft op grond van art. 8.41 vierde lid Wm plaats te vinden in één of meer dag-, nieuws- of huis-aan-huisbladen. &#13;
Voor de veehouder zijn met name de artikelen 1.18 en 1.19 van belang. Hierin is opgenomen welke gegevens aanvul­lend vereist zijn. Indien een veehouderij boven de hier ge­noemde drempelwaarden uitkomt, moeten de inputgegevens voor de berekening van de geurbelasting en de inputgege­vens voor de berekening van de ammoniakbelasting aange­leverd worden. &#13;
De melding kan digitaal gedaan worden. Hiervoor is de Ac­tiviteitenbesluit internet module ontwikkeld. Dit is een ICT-systeem dat als doel heeft het Activiteitenbesluit te ontslui­ten voor bedrijven en het bevoegd gezag.8 &#13;
De melding kan door het bevoegd gezag niet geweigerd worden. Daarnaast is de beslissing tot acceptatie van de mel­ding geen besluit als bedoeld in art. 1:3 Awb. De rechtsge­volgen van de melding vloeien namelijk rechtstreeks voort uit het systeem van het Activiteitenbesluit, en niet uit de ac­ceptatie van de melding.9 Ook in het geval dat er een onjuis­te melding gedaan is valt de inrichting onder de algemene regels van het Activiteitenbesluit. &#13;
5. Omgevingsvergunning beperkte milieutoets &#13;
Het Activiteitenbesluit onderscheidt voor veehouderijen twee gevallen waarin een OBM aangevraagd moet worden. Op grond van het eerste lid van art. 2.1 onder i Wabo is het verboden om een andere activiteit te verrichten die behoort tot een bij AMvB aangewezen categorie activiteiten die van invloed kunnen zijn op de fysieke leefomgeving. Het Bor bepaalt in art. 2.2a voor welke activiteiten dit geldt. Dit arti­kel bepaalt dat een OBM moet worden aangevraagd in geval een milieueffectrapport moet worden opgesteld (OBM-mer), of indien de activiteit leidt tot overschrijding van de grens­waarden voor fijn stof (OBM fijn stof). Om de OBM daad­werkelijk het karakter van een lichte toets vooraf te geven, is in art. 5.13a Bor bepaalt dat aan de OBM geen voorschrif­ten kunnen worden verbonden. Wanneer de OBM verleend wordt, zijn de algemene regels van het Activiteitenbesluit van toepassing. Hoewel de OBM een lichte toets vooraf is waaraan geen voorschriften kunnen worden verbonden, wordt het wel aangemerkt als een beschikking in de zin van art. 1.3, eerste lid Awb. Het gevolg daarvan is dat de Awb hierop van toepassing is, inclusief de bepalingen inzake be­zwaar, beroep en hoger beroep. &#13;
OBM-mer &#13;
De OBM-mer houdt een toets vooraf in, of eventueel een milieueffectrapport gemaakt moet worden. Dit geldt voor in­richtingen waarvan niet vooraf uitgesloten kan worden dat zij geen schadelijke gevolgen voor het milieu zullen heb­ben. De wetgever heeft voor dit systeem gekozen omdat voor deze activiteiten op grond van de EEG-richtlijn milieu­effectbeoordeling een individuele beschikking moet worden afgegeven. Met de figuur van de OBM voldoet Nederland aan deze richtlijn. Voor de vraag of een OBM-mer aange­vraagd moet worden, zijn door de wetgever drempelwaarden in de vorm van dieraantallen opgenomen. Deze drempel­waarden zijn neergelegd in het eerste lid van art. 2.2a onder c tot en met i Bor. Hierin wordt verwezen naar de activiteit, bedoeld in categorie 14 van onderdeel D van de bijlage bij het Besluit milieueffectrapportage. Deze activiteit is verge­lijkbaar met die uit categorie 8 van de bijlage bij het Bor; de oprichting, wijziging of uitbreiding van een installatie voor het fokken, mesten of houden van dieren. &#13;
De bovengrens wordt gevormd door de drempelwaarden uit het Besluit m.e.r. Worden meer dieren gehouden, dan staat vast dat een mer-beoordeling moet worden uitgevoerd en volstaat een OBM niet. &#13;
De ondergrens wordt gevormd door dieraantallen waarvan de wetgever meent dat hiervan vaststaat dat geen schade­lijke gevolgen voor het milieu worden verwacht. Deze on­dergrens is ontleend aan het Besluit landbouw milieube­heer. Boven deze aantallen werd een veehouderij onder het Besluit landbouw milieubeheer vergunningplichtig. Wordt vastgesteld dat voor de inrichting een milieueffectrapporta­ge moet worden opgesteld, dan wordt de inrichting vergun­ningsplichtig en is het Activiteitenbesluit niet volledig van toepassing. &#13;
OBM fijn stof &#13;
De OBM fijn stof is een toets vooraf om vast te stellen of de veehouderij in betekenende mate bijdraagt aan de concen­tratie van fijn stof in de lucht. De OBM fijn stof heeft zijn neerslag gevonden in het vijfde lid van art. 2.2a Bor. Weder­om zijn hier drempelwaarden in de vorm van dieraantallen opgenomen.10 &#13;
Wanneer deze drempelwaarden overschreden worden kan niet met zekerheid worden gesteld dat de oprichting of uit­breiding niet in betekenende mate bijdraagt aan de concen­tratie fijn stof in de lucht en dat deze geen overschrijding van de grenswaarden veroorzaakt. Net als bij de OBM-mer geldt dat indien vast komt te staan dat de oprichting of uit­breiding in betekenende mate bijdraagt aan de concentratie fijn stof in de lucht, de inrichting vergunningplichtig wordt en niet volledig onder het Activiteitenbesluit valt. &#13;
Voor een OBM gelden derhalve slechts twee weigerings­gronden, de noodzaak van een mer-beoordeling, en/of de ei­sen voor de concentratie fijn stof in de lucht worden niet ge­haald. &#13;
Een voorbeeld hoe de systematiek voor de veehouder kan werken. &#13;
Op grond van art. 2.1 Bor is in onderdeel c van bijlage 1, ca­tegorie 8.3 onder f opgenomen dat het houden van meer dan 2.000 schapen vergunningplichtig is. &#13;
Veehouder A richt een inrichting op met 2.200 schapen, dit zijn er meer dan de drempelwaarde uit bijlage 1 Bor. Het be­treft derhalve een inrichting type C. De veehouder zal een melding moeten doen bij het bevoegd gezag en een omge­vingsvergunning milieu aan dienen te vragen. &#13;
Veehouder B richt een inrichting op met 1.000 schapen. Hij blijft onder de drempelwaarde uit bijlage 1 Bor. Deze vee­houder drijft een inrichting type B. De veehouder zal een melding moeten doen bij het bevoegd gezag. Bij de melding zal hij de gegevens moeten overleggen die opgenomen zijn in art. 1.18. Omdat hij meer dan 50 schapen houdt, dient hij op grond van art. 2.2a, lid 1, onder d een OBM aan te vra­gen. De weigeringsgrond kan enkel zijn dat een mer-beoor­deling noodzakelijk is. Voor schapen geldt namelijk geen OBM fijn stof. &#13;
6. Geur in het Activiteitenbesluit &#13;
De bepalingen met betrekking tot geur zijn te vinden in de art. 3.115 tot en met 3.121 van het Activiteitenbesluit. Inspi­ratiebron voor de bepalingen in het Activiteitenbesluit zijn de regels uit de Wet geurhinder veehouderij (hierna: Wgv). Dit heeft als gevolg dat er weinig verschil is tussen de regels die gelden voor vergunningplichtige inrichtingen en inrich­tingen die onder het Activiteitenbesluit vallen.11 In de toege­stane geurbelasting in de bebouwde kom en daarbuiten be­staat tussen de Wgv en het Activiteitenbesluit geen verschil. Datzelfde geldt voor de geurbelasting in concentratiegebie­den en in niet-concentratiegebieden. Art. 3.118 Activiteiten­besluit verklaart de artikelen 3.115 tot en met 3.117 (geurbe­lasting en vaste afstanden) uit het Activiteitenbesluit buiten toepassing indien bij gemeentelijke verordening op grond van art. 6 Wgv andere waarden of afstanden zijn vastgesteld. &#13;
Een eerste verschil is te vinden in art. 3.116 derde lid van het Activiteitenbesluit. Dit is een toevoeging ten opzichte van de bepalingen uit de Wgv. Hierin is opgenomen dat in­dien de afstand tot een woning bij een (voormalige) veehou­derij korter is dan de vereiste minimumafstand, maar wel aan de norm voor de geurbelasting van artikel 3.115 wordt voldaan, de minimumafstand niet van toepassing is. Hier­voor is gekozen om te voorkomen dat een woning bij een veehouderij of een ruimte voor ruimtewoning meer bescher­ming krijgt dan een ‘normaal’ geurgevoelig object. &#13;
Een belangrijk verschil is de wijziging van de 50% regeling. In art. 3.115 van het Activiteitenbesluit is deze regeling op­genomen. Net als onder de Wgv geldt deze regeling voor de veehouderij waar dieren met een emissiefactor gehouden worden en waar maatregelen worden genomen om de geur­belasting te verminderen. Zowel onder de Wgv als onder het Activiteitenbesluit mag de veestapel in dat geval uitgebreid worden. &#13;
Onder de Wgv geldt dat in dat geval de helft van de gereali­seerde reductie van geurbelasting opgevuld mag worden met nieuwe dieren. &#13;
Het Activiteitenbesluit neemt als uitgangspunt de waarden die zijn gegeven in art. 3.115 eerste lid. Een veehouderij die onder het Activiteitenbesluit valt, mag na de gerealiseer­de reductie van geurbelasting de inrichting uitbreiden tot het gemiddelde van de geurbelasting uit art. 3.115 en de geurbe­lasting zoals die gold voor het nemen van de geurreduceren­de maatregelen. Dit betekent niet per definitie dat er minder mogelijkheden zijn ten opzichte van de vergunningplichti­ge inrichtingen die nog wel onder de Wgv vallen. In zwaar overbelaste situaties zal dit vaak wel het geval zijn, daar in die gevallen meestal met veel moeite een kleine reductie van de geurbelasting gerealiseerd kan worden. Een veehouderij die onder de regels van het Activiteitenbesluit valt, zal dan minder mogelijkheden tot uitbreiding hebben. In licht over­belaste situaties waar relatief eenvoudig een grote reductie van de geurbelasting mogelijk is, zal onder het Activiteiten­besluit een grotere uitbreiding mogelijk zijn. &#13;
Dat de vernieuwde 50%regeling tot gekunstelde gevallen kan leiden, heeft de wetgever zich niet gerealiseerd. &#13;
Een voorbeeld kan dit duidelijk maken. In een niet-con­centratiegebied buiten de bebouwde kom is een maxima­le geurbelasting toegestaan van 8 ouE/m3.12 Een veehoude­rij die onder de regels van het Activiteitenbesluit valt, heeft op grond van zijn voorheen geldende vergunning bestaan­de rechten voor 16 ouE/m3. De veehouder heeft moeizaam een reductie weten te realiseren van 3 ouE/m3. Het Activi­teitenbesluit bepaalt in het tweede lid van art. 3.115 dat de maximale geurbelasting het gemiddelde moet zijn van de toegestane belasting op grond van art. 3.115 en de voorheen toegestane belasting. In casu dus 12 ouE/m3. Echter heeft de veehouderij na reductie nu een geurbelasting van 13 ouE/ m3. Hoe in dit geval om moet worden gegaan met de over­schrijding van de geurbelasting is niet geheel duidelijk. &#13;
7. Ammoniak in het Activiteitenbesluit &#13;
Wat voor geur en de Wgv geldt, geldt grotendeels ook voor ammoniak en de Wet ammoniak en veehouderij (hierna: Wav). In het Activiteitenbesluit is in de art. 3.113 en 3.114 aansluiting gezocht bij de regels uit de Wav. Wel heeft de wetgever de wijziging van het Activiteitenbesluit aangegre­pen om een omissie in de Wav te dichten; het ‘Wav-gat’. De Wav geeft enkel weigeringsgronden voor het oprich­ten van een veehouderij en uitbreiding van het aantal die­ren. Zoals ook blijkt uit de uitspraak van de Afdeling be­stuursrechtspraak van de Raad van State van 18 juli 2012 (nr. 2101104052/1/A4) ziet de Wav niet op toename van de ammoniakemissie door veranderingen van het huisvestings­systeem. In de praktijk heeft dit als gevolg dat veehouders kunnen overschakelen naar een ander huisvestingssysteem (bijvoorbeeld van emissiearm naar traditioneel, in geval van diersoorten waarbij traditionele huisvesting nog als beste be­schikbare technieken wordt aangemerkt). Deze omissie is in het Activiteitenbesluit ondervangen door in het tweede lid van art. 3.114 op te nemen dat de bepaling ook van toepas­sing is op wijzigingen van het huisvestingssysteem waar­door de ammoniakemissie toeneemt. &#13;
8. Overgangsrecht &#13;
Bij de wijziging van het Activiteitenbesluit heeft de wetge­ver ook voorzien in overgangsrecht. Met name voor die ge­vallen waarin voorheen een omgevingsvergunning verleend is, en na de wijziging een OBM vereist is, is voorzien in overgangsrechtelijke bepalingen. &#13;
In het geval aan de veehouderij reeds een omgevingsvergun­ning is verleend die van kracht en onherroepelijk is voor de inwerkingtreding van de wijziging van het Activiteitenbe­sluit, bepaalt art. X van het wijzigingsbesluit dat deze ge­lijkgesteld wordt met een OBM. De voorschriften die aan de omgevingsvergunning verbonden zijn, blijven op grond van art. 6.1 eerste lid Activiteitenbesluit drie jaar aan de OBM verbonden als maatwerkvoorschrift. &#13;
In het geval dat voor de inwerkingtreding van de wijziging van het Activiteitenbesluit nog niet onherroepelijk op een aanvraag om een omgevingsvergunning is beslist, blijft op die aanvraag het recht van toepassing zoals dat gold voor de inwerkintreding van de wijziging. Wanneer de omgevings­vergunning vervolgens verleend wordt, wordt deze ver­volgens gelijk gesteld met een OBM. Wederom blijven de voorschriften vervolgens drie jaar als maatwerkvoorschrift verbonden aan de OBM. &#13;
Anders is de situatie waarin reeds een omgevingsvergunning is verleend, maar deze nog niet onherroepelijk is. Voor deze situatie kan aansluiting worden gezocht bij de jurisprudentie van de Afdeling bestuursrechtspraak van de Raad van Sta­te. In de uitspraak van 2 mei 2012 (nr. 201011900/A4) be­trof het een windturbinepark waarvoor een omgevingsver­gunning was verleend welke nog niet onherroepelijk was. Na een wijziging van het Activiteitenbesluit viel dit windtur­binepark onder de regels van het Activiteitenbesluit en was enkel nog een OBM vereist. Door het college was reeds be­sloten dat geen milieueffectrapportage benodigd was. Der­halve komt de Afdeling tot de conclusie dat door het verval­len van de vergunningplicht, de omgevingsvergunning van rechtswege vervallen is. Voor een vergunning die reeds ver­leend is maar nog niet onherroepelijk is, geldt derhalve dat deze van rechtswege vervalt wanneer voor de activiteit op grond van het activiteitenbesluit een OBM vereist is. &#13;
&#13;
&#13;
</content><legacyfootnotes>* Geert Jongbloed is Juridisch medewerker bij Hekkelman Advocaten te Nijmegen.&#13;
1. Kamerstukken II 2005/06, 30 483, nr. 3 p. 2 (MvT).&#13;
2. Voor de veehouderij zijn dit het Besluit landbouw milieu­beheer, het Besluit mestbassins milieubeheer, het Lozin­genbesluit bodembescherming en het Lozingenbesluit open teelt en veehouderij.&#13;
3. Stb. 2012, 643.&#13;
4. Nota van Toelichting Activiteitenbesluit Stb. 2007/415, p. 163.&#13;
5. Met uitzondering van de activiteiten opgenomen in art. 1.2 onder h Activiteitenbesluit.&#13;
6. Art. 2.1 Bor jo bijlage 1, onderdeel B en C Bor. &#13;
7. Kamerstukken II 2005/06, 30 483, nr. 3 p. 173 (MvT). &#13;
8. Zie: http://aim.vrom.nl. De AIM kan daarnaast tevens gebruikt worden bij de bepaling van het type inrichting en welke regels op de inrichting van toepassing zijn. &#13;
9. Vgl. ABRvS 11 februari 2004, nr. 200303843/1. &#13;
10. Ten minste 500 en ten hoogste 1.200 vleesrunderen, ten minste 3.000 stuks pluimvee, ten minste 900 varkens en voor gemengde bedrijven ten minste 1.500 stuks pluimvee, 500 gespeende biggen of 500 landbouwhuisdieren anders dan pluimvee en gespeende biggen. &#13;
11. NvT activiteitenbesluit Stb. 2012/441, transponeringstabel op p. 178. &#13;
12. Een Odour unit (ouE/m3) is de technische eenheid om geurbelasting te meten. &#13;
</legacyfootnotes><footnotes><footnote/></footnotes><auteurs>mr. G.A.M. Jongbloed&#13;
</auteurs><published>2013-05-01 00:00:00</published><modified>2013-05-01 00:00:00</modified><editiondate>2013-05-01</editiondate><htmlpath>https://denhollander.info/artikel/10504</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1990</searchword><id>6227</id><udhid>UDH:TvAR/6227</udhid><titel>Verpachting voor korte duur en wijziging van de Pachtwet</titel><searchwords><searchword>TvAR 10/1990</searchword><searchword>UDH:TvAR/6227</searchword></searchwords><attachments><attachment><name>1990_nr 10_Artikel_deHoog.pdf</name><extention>pdf</extention><url>https://denhollander.info/download/6021/ci</url></attachment></attachments><inleiding>1. INLEIDING&#13;
Al geruime tijd wordt een discussie gevoerd over wat wel omschreven wordt als het&#13;
aanpassen van de Pachtwet aan de actuele maatschappelijke omstandigheden. In dat&#13;
kader zijn diverse concrete voorstellen tot wijziging van de Pachtwet gedaan.1 De&#13;
ontwikkeling van de discussie heeft ertoe geleid, dat van de voorgestelde varianten nog&#13;
slechts een tweetal is overgebleven: loopbaanpacht en kortdurende pacht. Op de laatste&#13;
variant zal ik in het onderstaande ingaan.&#13;
Wie de discussie over de wijziging van de Pachtwet vanaf het begin heeft gevolgd, kan&#13;
constateren dat de beweegredenen van de regering om tot de beoogde wijzigingen te&#13;
komen in de loop van de discussie in aanzienlijke mate gewijzigd zijn. In eerste instantie&#13;
werd aangevoerd, dat het pachtareaal terugliep en dat dat uit het oogpunt van landbouwbeleid&#13;
onwenselijk was. Liberalisering van de Pachtwet was hèt medicijn daartegen. In&#13;
een latere fase van de discussie verschoof het accent naar overwegingen van milieu- en&#13;
natuurbeleid. Thans is het naar de mening van de regering uit bedrijfseconomisch gezichtspunt&#13;
- en dan met name met het oog op bedrijfsvergroting - noodzakelijk, dat de&#13;
regels van de Pachtwet minder stringent worden en de mogelijkheid tot ontsnapping&#13;
bieden. Aldus werd een nieuw fenomeen geïntroduceerd: flexibel grondgebruik, dat&#13;
daarmee de kapstok werd waaraan de voorstellen werden opgehangen.&#13;
Op basis van de Structuurnota Landbouw2 worden thans in de daarop betrekking&#13;
hebbende regeringsbeslissing onder het hoofdstuk 'Oppervlaktevergroting van bedrijven'&#13;
de volgende vier voorstellen tot wijziging van de Pachtwet c.q. het Pachtbesluit&#13;
gedaan:&#13;
- Het creëren in de Pachtwet van een afzonderlijk stelsel voor relatief kortdurende&#13;
verpachting van los land. Relatief kortdurend wil in dit geval zeggen voor een termijn van&#13;
zes jaren, met de mogelijkheid van een eenmalige verlenging met een zelfde periode.&#13;
Op het beginsel van de termijn van zes jaren is een uitzondering mogelijk, doordat de grondkamer een kortere termijn kan goedkeuren. De grondkamer toetst de overeenkomst&#13;
aan de uitgangspunten van het wettelijke stelsel.&#13;
Pachtovereenkomsten die onder dit stelsel vallen kennen geen pachtprijsbeheersing,&#13;
geen continuatierecht, geen recht op indeplaatsstelling en geen voorkeursrecht.&#13;
- Een tweede voorstel is het laten vervallen van de pachtprijsbeheersing en het continu&#13;
atierecht voor overeenkomsten met betrekking tot los land van beperkte omvang&#13;
(3 hectaren per overeenkomst). Bij het voorstel wordt aangetekend, dat bij de uitwerking&#13;
ervan met name een verdere versnippering van land moet worden voorkomen.&#13;
Het derde en vierde voorstel hebben betrekking op de pachtnormen:&#13;
- Op termijn zal doormiddel van een gefaseerde verhoging van de pachtnormen een nettorendement&#13;
moeten worden bereikt van 2% van de verkeerswaarde van onverpachte&#13;
grond. Vermeld wordt hierbij dat er in Noord-Nederland reeds sprake is van een&#13;
rendement van die omvang.&#13;
- De uitgangspunten die bij de berekening van de pachtnormen worden gehanteerd&#13;
zullen - mede in relatie tot het regeringsstandpunt over het rapport van de Commissie van&#13;
Goede Diensten3 - ter discussie moeten staan.&#13;
Met name de in de Structuurnota opgenomen passages over de noodzaak te komen tot een&#13;
extensivering van de landbouwproduktie en de verlaging van teeltfrequenties waren voor&#13;
het Landbouwschap aanleiding te komen met een nota over teeltpacht en eenmalige&#13;
pacht.4&#13;
Onder teeltpacht verstaat het Landbouwschap flexibel grondgebruik met het oog op&#13;
vruchtwisseling, grondruil en dergelijke. Teeltpacht is een vorm van pacht, welke&#13;
uitsluitend op bepaalde, in het Pachtnormenbesluit op te nemen, hoog renderende teelten&#13;
betrekking kan hebben voor één teeltperiode, doorgaans een (pacht)jaar. De gedachte aan&#13;
teeltpacht is ingegeven door het bestaan van vruchtwisselingsproblemen en de verwachte&#13;
toename daarvan door wijziging van teeltfrequenties, met name ten gevolge van in te&#13;
voeren milieueisen. Concreet wordt daarbij gedacht aan teelten van bloembollen,&#13;
(poot)aardappelen en grove tuinbouwgewassen.&#13;
Voor het rechtsgeldig aangaan van een teelpachtovereenkomst is goedkeuring van de&#13;
grondkamer vereist. Deze toetst de overeenkomst aan het Pachtnormenbesluit voor wat&#13;
betreft de teeltperiode en de overeengekomen teelt. De pachtprijs is vrij. Bij teeltpacht&#13;
bestaat geen continuatierecht, geen voorkeursrecht en geen recht op indeplaatsstelling.&#13;
Onder eenmalige pacht wordt verstaan tijdelijke ingebruikgeving van los land ter&#13;
overbrugging van een bepaalde periode met het oog op sanering, het wachten op een&#13;
opvolger, financiering, vruchtwisseling, bedrijfsontwikkeling en dergelijke. De gedachte&#13;
hierachter is, dat een onvoorwaardelijk in tijdsduur gelimiteerde pacht grondeigenaren die hun bedrijf beëindigen eerder zal bewegen hun gronden op deze basis tijdelijk te&#13;
verpachten. Onder tijdelijk dient in dit geval te worden verstaan een periode van minimaal&#13;
zes jaren en maximaal twaalf jaren. Ook in geval van eenmalige pacht geldt dat de&#13;
pachtprijs vrij is, terwijl er geen continuatierecht, voorkeursrecht en recht op indeplaatsstelling&#13;
is. Ook voor eenmalige pacht is goedkeuring van de grondkamer vereist.&#13;
In het algemeen hebben de landbouworganisaties de voorstellen van de regering en het&#13;
voorstel van het Landbouwschap voor eenmalige pacht van de hand gewezen. Slechts&#13;
teeltpacht lijkt in beginsel een aanvaardbaar alternatief.5&#13;
Bij de beoordeling van de diverse voorstellen dienen twee aspecten aan de orde te&#13;
komen. Ten eerste of de door de opstellers van de voorwaarden geformuleerde doelstellingen&#13;
niet met handhaving van de huidige pachtwetgeving kunnen worden bereikt. Ten&#13;
tweede of de voorstellen toereikend zijn om deze doelstellingen te verwezenlijken en&#13;
welke gevolgen de voorstellen bij invoering overigens zullen hebben. Ik zal beide vragen&#13;
hieronder in deze volgorde uitwerken.</inleiding><content>2. DE KORTE DUUR IN DE HUIDIGE PACHTWETGEVING&#13;
In beschouwingen over pachtwetgeving heeft de duur van de pachtovereenkomst altijd&#13;
een centrale plaats ingenomen. Reeds in 1859 wijdde Dijk een beschouwing aan de meest&#13;
wenselijke duur van de pachtovereenkomst.6 Hij komt tot de conclusie dat pachtovereenkomsten&#13;
in Nederland in die tijd doorgaans voor drie, zes of ten hoogste negen jaren&#13;
worden aangegaan, en dat deze periodes in de regel veel te kort zijn. Op deze stelling zijn&#13;
naar zijn mening wel uitzonderingen mogelijk:&#13;
'zoo kan b.v. een eigenaar zijn land met goed gevolg voor een jaar verpachten aan eenen&#13;
aardappelenteler, vlasboer of bloembollenkweeker, soms ook grasgewas om het te&#13;
beweiden ofte maaijen, doch op den duur kunnen dergelijke jaarlijksche verpachtingen&#13;
zelden met voordeel geschieden.'&#13;
De Pachtwet 1937, die als eerste wet het pachtrecht integraal regelde, bepaalde in artikel&#13;
4, dat de pachtovereenkomst voor onbepaalde tijd geldt, tenzij zij met inachtneming van&#13;
het in artikel 5 gestelde voor bepaalde tijd is aangegaan. Artikel 5 luidde als volgt:&#13;
' 1. Eene pachtovereenkomst voor bepaalden tijd kan voor den duur van ten hoogste een&#13;
jaar worden aangegaan en slechts indien uit den aard van het gepachte, dan wel uit de&#13;
bijzondere omstandigheden van het geval een korte duur van de overeenkomst redelijkerwijze&#13;
voortvloeit. Als bijzondere omstandigheden worden niet beschouwd beperkingen&#13;
den verpachter door derden opgelegd. 2. Hij, die voornemens is te verpachten, kan den in pachtzaken bevoegden rechter&#13;
verzoeken te verklaren, dat een der gevallen van het vorige lid aanwezig is. Verklaart de&#13;
rechter zulks, dan staat de aanwezigheid vast.&#13;
3. Op verzoek van den belanghebbende kan de rechter, indien daartoe aanleiding&#13;
bestaat, bij de in het vorige lid bedoelde verklaring tevens bepalen, dat in afwijking van&#13;
het eerste lid de overeenkomst kan worden aangegaan voor een door hem vast te stellen&#13;
tijd van ten hoogste drie jaren.'&#13;
De materiële criteria voor de korte duur zijn derhalve de aard van het gepachte en de&#13;
bijzondere omstandigheden. Onder de aard van het gepachte dient te worden verstaan de aard van&#13;
de pachtovereenkomst; te denken valt daarbij aan bepaalde verpachtingen van grasland.&#13;
Voorbeelden van bijzondere omstandigheden zijn een voorgenomen verkoop op korte termijn of&#13;
onttrekking aan de landbouw op korte termijn. Het is duidelijk, dat deze criteria zeer casuïstisch&#13;
van aard zijn.7&#13;
HetPachtbesluit,datin 1941 de Pachtwet 1937 verving, kende een andere regeling van de korte&#13;
duur. Ten eerste bepaalde het Pachtbesluit, dat pachtovereenkomsten voor bepaalde tijd golden,&#13;
welke voor hoeven twaalf jaren bedroeg en voor los land zes jaren, dit in tegenstelling tot de&#13;
Pachtwet 1937, dat als basis de pachtovereenkomst voor onbepaalde tijd kende.&#13;
Vervolgens bepaalde artikel 10 leden 3 en 4 het volgende:&#13;
' 3. Een pachtovereenkomst kan voor kortere duur worden aangegaan. De Grondkamer dient&#13;
hiertoe haar goedkeuring te verlenen bij of na het aangaan der overeenkomst.8&#13;
4. De Grondkamer verleent deze goedkeuring slechts, indien uit de bijzondere&#13;
omstandigheden van het geval een korte duur van de overeenkomst redelijkerwijze&#13;
voortvloeit en de landbouwbelangen hierdoor niet worden geschaad. Als bijzondere&#13;
omstandigheden worden niet beschouwd beperkingen, de verpachter door derden opgelegd.'&#13;
Hoewel het systeem van de korte duur en de toestemming daarvoor onder het Pachtbesluit&#13;
aanzienlijk gewijzigd is ten opzichte van de periode voor de inwerkingtreding daarvan, is er in&#13;
materieel opzicht geen wijziging van betekenis opgetreden.&#13;
De Pachtwet, die in 1958 het Pachtbesluit verving, zet de materiële lijn van het Pachtbesluit&#13;
voort. Ook onder de huidige Pachtwet geldt derhalve, dat de criteria aan de hand waarvan de&#13;
Grondkamer toestemming voor de korte duur verleent casuïstisch van aard zijn.&#13;
De vraag is thans, of omstandigheden betreffende vruchtwisseling en teeltfrequentie bijzonder&#13;
omstandigheden zijn, op grond waarvan de grondkamer goedkeuring van de korte duur van de&#13;
pachtovereenkomst verleent. Beantwoording van deze vraag zal primair aan de hand van de&#13;
jurisprudentie dienen te geschieden. Over de korte duur in het algemeen zijn vele uitspraken gewezen. Over vruchtwisseling&#13;
en teeltfrequentie in relatie tot de duur van de pachtovereenkomst zijn daarentegen ten&#13;
hoogste slechts sporadisch - en dan nog vaak indirecte - uitspraken te vinden.9 Daaruit kan&#13;
afgeleid worden dat of in slechts zeer weinig gevallen goedkeuring van de korte duur om&#13;
redenen van vruchtwisseling of teeltfrequentie gevraagd wordt, of dat dit wel op grote&#13;
schaal gebeurt doch dat daarover nagenoeg geen geschillen en dus geen jurisprudentie&#13;
ontstaan. Een derde mogelijkheid is, dat verpachtingen voor korte duur veel plaatsvinden,&#13;
doch dat deze niet overeenkomstig de wettelijke bepalingen worden uitgevoerd&#13;
doordat partijen een mondelinge pachtovereenkomst sluiten. Het bestaan van' zwarte' en&#13;
'grijze' pacht lijkt in de richting van de derde mogelijkheid te wijzen.&#13;
Blijkens de jurisprudentie is pacht voor korte duur om redenen van vruchtwisseling en&#13;
teeltfrequentie onder de huidige pachtwetgeving in ieder geval mogelijk. In de -&#13;
overigens spaarzame - literatuur op dit punt wordt een zelfde standpunt ingenomen.10 De&#13;
restrictie van artikel 12 lid 4 Pachtwet, dat door de korte duur de algemene belangen van&#13;
de landbouw niet mogen worden geschaad, is vanzelfsprekend geen belemmering voor&#13;
de korte duur: de algemene belangen van de landbouw worden in deze gevallen met de&#13;
korte duur juist gediend.&#13;
Ik beperk mij in dit onderdeel tot teeltpacht, nu dit voor de meeste landbouworganisaties&#13;
het enige bespreekbare voorstel is. Het door de regering gebruikte argument van&#13;
bedrijfsvergroting als reden voor de korte duur zal ik hierna aan de orde stellen.&#13;
3. DE VOORSTELLEN VAN DE REGERING EN HET LANDBOUWSCHAP IN VERHOUDING&#13;
TOT DE HUIDIGE PACHTWETGEVING&#13;
Van belang is vast te stellen, in hoeverre de voorstellen van de regering en het&#13;
Landbouwschap werkelijk een wijziging betekenen van het huidige systeem van de&#13;
Pachtwet. Het door de regering voorgestelde stelsel voor verpachtingen van zes tot twaalf&#13;
jaren komt overeen met de door het Landbouwschap voorgestelde eenmalige pacht; zij&#13;
gelden beide slechts voor los land. In twee opzichten wijken zij af van het thans geldende&#13;
pachtstelsel: er is geen continuatierecht en de pachtprijs is niet aan enige toetsing of&#13;
beperking onderhevig. Als afgeleide geldt, dat er eveneens geen voorkeursrecht is en&#13;
geen recht op indeplaatsstelling. In het voorstel van de regering staat het partijen vrij een&#13;
pachtovereenkomst onder het voorgestelde wettelijk regime te sluiten. Wenst men een&#13;
kortere duur dan zes jaren, dan is goedkeuring daarvan door de grondkamer vereist. In het&#13;
systeem van het Landbouwschap is altijd goedkeuring door de grondkamer vereist. Het&#13;
is duidelijk, dat met het regeringsvoorstel het systeem van de Pachtwet geheel verlaten wordt. Partijen kunnen immers vrijelijk kiezen voor de pachtvorm, die buiten de&#13;
werking van de Pachtwet valt. Het gevolg zal zijn dat grondeigenaren, voorzover zij tot&#13;
verpachting overgaan, zullen opteren voor deze door de regering voorgestane variant. Of&#13;
de door het Landbouwschap voorgestelde eenmalige pacht wezenlijk verschilt van het&#13;
regeringsvoorstel, zal afhangen van de door de grondkamer bij de toetsing en goedkeuring&#13;
gehanteerde normen.&#13;
In haar voorstel de pachtprijsbeheersing en het continuatierecht voor overeenkomsten&#13;
met betrekking tot los land van beperkte omvang te laten vervallen, staat de regering&#13;
alleen. In feite betekent het voorstel een wijziging van artikel 58 lid 1 Pachtwet in die zin&#13;
dat de daarin genoemde maximumoppervlakte verhoogd wordt van 25 are tot 3 hectare,&#13;
terwijl de leden 2 en 3 vervallen.&#13;
Invoeren van dit voorstel van de regering zou een wezenlijke aantasting van het aan&#13;
artikel 58 ten grondslag liggende principe inhouden. De reden van de uitzondering van&#13;
artikel 58 was immers, dat een dergelijke kleine oppervlakte als middel van bestaan voor&#13;
de pachter van geen belang is. Voor zover de aard van de bodemcultuur met zich mee zou&#13;
brengen, dat 25 are of minder voor de pachter wel van aanmerkelijke betekenis is - zoals&#13;
bijvoorbeeld in geval van tuinbouw of bollenteelt - heeft de grondkamer de bevoegdheid&#13;
de oppervlakte van 25 are ten hoogste te verlagen tot 10 are. Met de invoering van het&#13;
regeringsvoorstel worden ook pachtovereenkomsten ten aanzien van substantiële oppervlaktes&#13;
los land aan de werking van de Pachtwet onttrokken. Verwacht mag worden, dat&#13;
bij invoering van deze variant, ook een vlucht in dit soort pachtovereenkomsten zal&#13;
plaatsvinden. Ook met deze variant wordt derhalve het systeem van de Pachtwet verlaten.&#13;
Teeltpacht ten slotte komt in grote mate overeen met de huidige eenjarige pacht, ervan&#13;
uitgaande dat de meeste teelten zich niet verder uitstrekken dan over één (pacht)jaar. Het&#13;
belangrijkste verschil met de huidige eenjarige pacht is dat de pachtprijs bij teeltpacht vrij&#13;
zou moeten zijn. Dat bij teeltpacht geen continuatierecht, voorkeursrecht en recht op&#13;
indeplaatsstelling bestaat, is op zich geen bijzonder gegeven: ook bij eenjarige pachtovereenkomsten&#13;
onder de huidige wetgeving bestaat geen continuatierecht. Voorkeursrecht&#13;
en recht op indeplaatsstelling spelen in dat kader geen rol.&#13;
4. CONCLUSIE&#13;
Alvorens te komen tot het formuleren van conclusies met betrekking tot de voorstellen, is&#13;
het van belang na te gaan, wat in feite de achtergrond van met name de regeringsvoorstellen&#13;
is. Hiervoor gaf ik reeds aan, dat twee overwegingen een rol spelen: oppervlaktevergroting&#13;
van bedrijven en een beoogde extensivering van de bedrijfsvoering, zich&#13;
onder meer uitend in een gewijzigde teeltfrequentie. Uit deze overwegingen zou men&#13;
geneigd zijn af te leiden, dat de regering zich heeft laten leiden door de bedrijfseconomische&#13;
belangen van de grondgebruiker. In de toelichting op de wijzigingsvoorstellen geeft&#13;
de regering echter aan, dat haar concrete gedachte is door het invoeren van de door haar&#13;
voorgestelde pachtvormen zowel beëindigende agrarische ondernemers als andere&#13;
grondeigenaren te stimuleren hun gronden te verpachten.&#13;
Daarmee lijkt de regering te zijn teruggekeerd naar het in het kader van de discussie&#13;
over de heroverweging pachtwetgeving reeds ingenomen standpunt, dat een liberalisering van de Pachtwet nodig is om de teruggang van het pachtareaal tegen te gaan. Met&#13;
andere woorden: de beste wijze om de pacht te stimuleren is afschaffing van de Pachtwet.&#13;
Ik heb reeds eerder aangegeven, dat een dergelijk beleid roekeloos is.11 Tot op heden is&#13;
niet vastgesteld, wat de oorzaak van de terugloop van het pachtareaal is. Wanneer pacht&#13;
- los van het rendement - als beleggingsvorm uit de gratie is, zal het gevolg van invoering&#13;
van de regeringsvoorstellen een versnelde terugloop van het pachtareaal zijn in plaats van&#13;
een stabilisering of een toename.&#13;
De afwijzende reactie van de meerderheid van de landbouworganisaties op deze&#13;
voorstellen lijkt dan ook alleszins gerechtvaardigd, nu de kans groot is dat de regering met&#13;
haar voorstellen het tegendeel bereikt van hetgeen zij zegt te willen bereiken.&#13;
De voorstellen van het Landbouwschap hebben deze gevolgen niet zonder meer, nu in&#13;
alle gevallen goedkeuring van de grondkamer vereist blijft. Zoals ik reeds aangaf, zullen&#13;
de gevolgen van het invoeren van eenmalige pacht in belangrijke mate bepaald worden&#13;
door het door de grondkamer gevoerde goedkeuringsbeleid en de daaraan ten grondslag&#13;
liggende normen. De gedachten van de regering met betrekking tot het te voeren&#13;
pachtbeleid in aanmerking genomen, is de kans aanzienlijk dat deze normen dusdanig&#13;
ruim zullen zijn, dat in feite de door de regering voorgestane liberalisering van de&#13;
Pachtwet gerealiseerd kan worden. Wanneer dit vermoeden juist is, zal ook invoering van&#13;
de door het Landbouwschap voorgestelde eenmalige pacht tot een verslechtering van de&#13;
positie van de pachter en een mogelijke versnelde afname van het pachtareaal leiden.&#13;
Gezien de restrictieve toepassingsmogelijkheden van teeltpacht mag worden aangenomen,&#13;
dat de hiervoor geschetste gevolgen zich bij teeltpacht niet voor zullen doen. Of de&#13;
voorstellen van het Landbouwschap met betrekking tot teeltpacht zinvol zijn, is echter de&#13;
vraag. De grondslag voor de door de grondkamer te verlenen goedkeuring van teeltpacht&#13;
is de bijzondere omstandigheden van het geval, welke te maken hebben met teeltfrequentie&#13;
en vruchtwisseling.&#13;
Ik gaf reeds aan, dat de huidige wettelijke regeling voldoende ruimte biedt voor&#13;
teeltpacht. Goedkeuring van de korte duur om redenen van vruchtwisseling en teeltfrequentie&#13;
is derhalve zonder wetswijziging mogelijk. Wanneer daarbij uitgegaan wordt van&#13;
eenjarige overeenkomsten doen zich geen problemen ten aanzien van verlenging of&#13;
indeplaatsstelling voor: de pachtovereenkomst eindigt na afloop van het pachtjaar&#13;
daadwerkelijk. Geconcludeerd kan dan ook worden, dat het voorstel van het Landbouwschap&#13;
in dat opzicht overbodig is.&#13;
Ook wanneer de teelt zich over een langere periode dan een jaar zou uitstrekken,&#13;
behoeven de problemen van met name verlenging zich niet voor te doen. Artikel 38&#13;
Pachtwet bepaalt immers, dat de pachtkamer op een verzoek om verlenging naar&#13;
billijkheid beslist. Reeds op grond hiervan zou een verzoek tot verlenging na afloop van&#13;
de teeltperiode afgewezen dienen te worden. Een andere benaderingswijze zou kunnen&#13;
zijn, dat het verzoek van de verpachter om voor de duur van een teelt te mogen verpachten&#13;
mede namens de pachter moet worden geacht te zijn gedaan. Op grond daarvan kan&#13;
worden verdedigd, dat het verzoek tevens een beëindigingsovereenkomst bevat, welke&#13;
met de goedkeuring van de teeltpacht geacht moet worden te zijn goedgekeurd. In dat&#13;
geval zou de pachter niet ontvankelijk zijn in zijn verzoek om verlenging.12 Het nadeel van deze benaderingswijzen is evenwel, dat de verpachter allerlei argumenten tegengeworpen&#13;
kunnen worden, op grond waarvan het ofwel billijk is dat de pachtkamer de&#13;
pachtovereenkomst na afloop van de teeltperiode toch verlengt, danwel dat de beëindigingsovereenkomst&#13;
dient te worden aangetast. Wil men deze onzekere factoren elimineren,&#13;
dan ligt een uitbreiding van artikel 37 lid 2 Pachtwet tot pachtovereenkomsten voor&#13;
een teeltperiode voor de hand.13&#13;
In beginsel blijft onder het huidige pachtsysteem ook in geval van teeltpacht de&#13;
pachtprijsbeheersing onverlet. Zou men een vrije pachtprijs voorstaan, zoals het Landbouwschap&#13;
doet, dan is een eenvoudige wijziging van het Pachtnormenbesluit voldoende.&#13;
Wil men teeltpacht mogelijk maken ongeacht de rechtsbetrekking tot de grond van&#13;
degene die in teeltpacht wenst uit te geven, dan zal wel een wijziging van artikel 32&#13;
Pachtwet dienen plaats te vinden. Het huidige artikel 32 verbiedt onderverpachting zonder&#13;
schriftelijke toestemming van de verpachter. Het gevolg daarvan is, dat de bevoegdheid&#13;
van de pachter om in teeltonderpacht uit te geven, afhankelijk is van de medewerking van&#13;
de verpachter, die zijn medewerking vanzelfsprekend afhankelijk kan stellen van allerlei&#13;
ten laste van de pachter komende voorwaarden. Teneinde misbruik te voorkomen dient&#13;
artikel 32 te worden uitgebreid met een tweede lid, dat een regeling bevat welke analoog&#13;
is aan de regeling van artikel 30 lid 3 Pachtwet, die de toestemming van de verpachter&#13;
vervangt door een machtiging van de grondkamer.14 Een dergelijke wijziging van artikel&#13;
32 is overigens geenszins gebonden aan het begrip teeltpacht. Het ware te overwegen om&#13;
deze reeds thans in de Pachtwet op te nemen.&#13;
De conclusie naar aanleiding van het voorgaande is, dat van alle voorstellen tot&#13;
wijziging van de Pachtwet slechts de invoering van teeltpacht aanvaardbaar zou zijn, ware&#13;
het niet dat daarvoor nu juist geen wetswijziging nodig is. Slechts in verband met&#13;
onderverpachting dient artikel 32 te worden gewijzigd.&#13;
Tot slot een enkele opmerking over het vrijlaten van de pachtprijs in de regeringsvoorstellen&#13;
en die van het Landbouwschap. Een analyse van de huidige pachtproblematiek&#13;
leert, dat de kern daarvan is gelegen in de pachtdruk, het verschil tussen de vrije waarde&#13;
van grond en die in verpachte staat. Een van de oorzaken daarvan is, dat men van een&#13;
gecombineerd systeem van pachtprijsbeheersing op grond van het Pachtbesluit en de&#13;
Pachtwet en grondprijsbeheersing op grond van de Wet Vervreemding Landbouwgronden,&#13;
ten gevolge van afschaffing van laatstgenoemde wet is overgegaan naar een systeem&#13;
van slechts pachtprijsbeheersing. Het gevolg daarvan is geweest, dat de grondprijzen een&#13;
grote vlucht hebben genomen, die achterwege zou zijn gebleven wanneer de Wet Vervreemding Landbouwgronden niet was afgeschaft. Inmiddels heeft men ingezien, dat&#13;
afschaffing van de Wet Vervreemding Landbouwgronden een fout is geweest. Een&#13;
poging tot het in eigentijdse vorm als Wet Agrarisch Grondverkeer opnieuw invoeren&#13;
ervan is daarvan het gevolg geweest.&#13;
Verwacht mag worden, dat het niet langer beheersen van de pachtprijzen een zelfde&#13;
gevolg zal hebben voor het niveau daarvan, zeker gezien de krapte van de grondmarkt.&#13;
Het getuigt op zijn minst van naïviteit om te veronderstellen, dat een dergelijke ontwikkeling&#13;
zal bijdragen tot het behoud van het pachtareaal en de pacht als financieringsinstrument&#13;
voor de landbouw. Reeds om deze reden dienen de voorstellen van de regering&#13;
van de hand te worden gewezen.</content><legacyfootnotes>1. Voor een overzicht van de voorstellen en de reacties daarop van de diverse agrarische organisaties verwijs ik&#13;
naar mijn artikel: Heroverweging pachtwetgeving: revival of the roaring twenties?, Agrarisch Recht 1989,&#13;
p. 265.&#13;
2. Structuurnota Landbouw, Regeringsbeslissing, Tweede Kamer, vergaderjaar 1989-1990, 21 148, nrs. 2-3.&#13;
3. Rapport van de Commissie van Goede Diensten (J. de Koning, H. Wiegel en W. Meijer) d.d. 30 maart 1990;&#13;
Regeringsstandpunt over de akkerbouw naar aanleiding van het rapport van de Commissie van Goede Diensten,&#13;
Tweede Kamer, vergaderjaar 1989-1990, 21 300 XIV, nr. 82.&#13;
4. Discussienota teeltpacht en eenmalige pacht ter regulering van flexibel grondgebruik d.d. 23 augustus 1990,&#13;
Landbouwschap nr. 10\1210b.l0.&#13;
5. Aldus de Zuidelijke Landbouwmaatschappij (ZLM), de Bond van Landpachters en Hypotheekboeren in&#13;
Nederland (BLHB) en de Landbouw Maatschappij IJsselmeerpolders (LMIJ). De CBTB Groningen en de&#13;
Kommissie Grondgebruik van de Friese Maatschappij voor Landbouw achten eenmalige pacht in beginsel wel&#13;
aanvaardbaar.&#13;
6. N.H. Dijk: Over pacht en pachtstelsels, diss. 1859.&#13;
7. Zie voor een overzicht van rechtspraak terzake C.M.O. en F.J.M, van Nispen tot Sevenaer: Pachtrecht in&#13;
crisistijd, § 8.&#13;
8. Tot de inwerkingtreding van de Pachtregeling 1945 (KB 17 november 1945, F. 279) luidde lid 3: 'Met&#13;
toestemming van de Grondkamer kan een pachtovereenkomst voor een korteren duur worden aangegaan.'; onder&#13;
deze regeling kon de toestemming derhalve slechts vooraf verkregen worden.&#13;
9. Voorzover ik kan nagaan is Hof Arnhem d.d. 26 augustus 1985, Agr R 1986,3961 zelfs de enige&#13;
gepubliceerde uitspraak van de Pachtkamer van het Hof, die - in dit geval - betrekking had op bollenland.&#13;
E.M. Harbers noemt in haar onderzoeksverslag 'Goedkeuring van pachtovereenkomsten voor korte duur' nog&#13;
een drietal uitspraken van de Centrale Gondkamer over de aard van het gebruik: met betrekking tot aardappelteelt&#13;
(CG 24 mei 1971, P. 1971,3030), tot het kweken van dahlia's (CG 10 december 1973, P. 1974, 3202)&#13;
en tot bloembollenteelt (CG 24 oktober 1977, GP. 9160).&#13;
10. Houwing/Rombach: De Pachtwet (losbladig), nr. 303.&#13;
11. Zie noot 1&#13;
12. Vgl. Houwing/Rombach: De Pachtwet (losbladig), nr. 468&#13;
13. Artikel 37 lid 2 zou als volgt kunnen luiden:&#13;
'Indien de grondkamer een pachttermijn van een jaar of korter, dan wel van een bepaalde teelt, heeft&#13;
goedgekeurd, kan geen verlenging van de pachtovereenkomst worden verzocht.'&#13;
14. Het spreekt voor zich, dat deze regeling de grondkamer de mogelijkheid dient te geven indien nodig voor&#13;
waarden op te leggen ter bescherming van de redelijke belangen van zowel de pachter als de verpachter. Met&#13;
inachtneming daarvan zou artikel 32 lid 2 als volgt kunnen luiden:&#13;
'Indien de verpachter zijn toestemming weigert kan de pachter aan de grondkamer machtiging vragen tot onderverpachting&#13;
te mogen overgaan. De grondkamer verleent deze machtiging, wanneer door de onderverpachting&#13;
de landbouwkundige belangen van de pachter en de onderpachter worden gediend, de onderverpachting de algemene&#13;
landbouwbelangen niet schaadt en geen redelijk belang van de verpachter zich daartegen verzet. De&#13;
grondkamer kan aan de machtiging voorwaarden verbinden of daarbij een last opleggen en kan daarbij tevens&#13;
op verzoek van de meest gerede partij de tegenprestatie herzien, indien de onderverpachting daartoe aanleiding&#13;
geeft.'&#13;
</legacyfootnotes><footnotes><footnote/></footnotes><auteurs>Mr. PA. de Hoog</auteurs><published>1990-10-01 00:00:00</published><modified>1990-10-01 00:00:00</modified><editiondate>1990-10-01</editiondate><htmlpath>https://denhollander.info/artikel/6227</htmlpath></article>
</articles></edition>
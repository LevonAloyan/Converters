<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2021</searchword><id>16789</id><udhid>UDH:TvAR/16789</udhid><titel>De registratie van een agrarische bedrijfsoverdracht </titel><searchwords><searchword>TvAR 7/8/2021</searchword><searchword>UDH:TvAR/16789</searchword></searchwords><attachments><attachment><name>21775.pdf</name><extention>pdf</extention><url>https://denhollander.info/download/21775/ci</url></attachment></attachments><inleiding>&lt;p&gt;Eindelijk is het dan zo ver: samen naar de notaris. De opvolger wordt eigenaar van het agrarische bedrijf. Jarenlang hebben ze ernaar toegeleefd en toegewerkt. Maar het traject van bedrijfsoverdracht is met de eigendomsoverdracht vaak nog niet voltooid. Loslaten is moeilijk, samenwerken gaat soms nog jaren door. Elders in deze uitgave komt het ‘meerwaardebeding’ aan bod dat de opvolger vaak langdurig met zich meedraagt.&lt;br/&gt;In deze bijdrage nemen we een onderdeel van het proces van bedrijfsoverdracht onder de loep: de registratie ervan bij de Rijksdienst voor Ondernemend Nederland (hierna: RVO) en de Kamer van Koophandel (hierna: KvK). We beschrijven hoe dit naar onze mening zou moeten verlopen, ook qua tijdsplanning, inclusief een aantal aandachtspunten. We doen dit aan de hand van een eenvoudige casus, namelijk die van een vader die hoopt zijn melkveebedrijf ooit aan zijn dochter over te dragen en eerst met haar gaat samenwerken in het kader van een vennootschap onder firma (hierna: VOF). &lt;br/&gt;Deze bijdrage is deels een update van ons preadvies uit 2017.[2] Ook nu gaan we met name in op de mestwetgeving, waaronder we verstaan: de Meststoffenwet (hierna: Msw), met bijbehorende regelingen zoals het Uitvoeringsbesluit (hierna: Ubm) en de Uitvoeringsregeling (hierna: Urm), en op het Gemeenschappelijk Landbouwbeleid van de Europese Unie (hierna: GLB). Wat het GLB betreft beperken we ons tot de Uitvoeringsregeling rechtstreekse betalingen GLB (hierna: Urb) met bijbehorende Beleidsregel (hierna: Burb), en dan met name het stelsel van betalingsrechten.&lt;/p&gt;</inleiding><content>&lt;h3&gt;1. De definitie van het begrip bedrijfsoverdracht&lt;/h3&gt;&lt;h4&gt;1.1. Bedrijfsoverdracht in het GLB&lt;/h4&gt;&lt;p&gt;In een uitvoeringsverordening van het GLB wordt het begrip ‘overdracht van een bedrijf’ als volgt gedefinieerd: ’de verkoop, verhuring of welke soortgelijke transactie ook van de betrokken productie-eenheden’.[3] Het begrip ‘productie-eenheden’ verwijst naar de definitie van ‘bedrijf’: ’alle eenheden op het grondgebied van eenzelfde lidstaat die voor landbouwactiviteiten worden gebruikt en door een landbouwer worden beheerd’[4]. Een landbouwer is in dit kader: ’een natuurlijk persoon of rechtspersoon dan wel een groep van natuurlijke personen of rechtspersonen, ongeacht de rechtspositie van de groep en haar leden volgens het nationale recht, van wie het bedrijf zich bevindt binnen het territoriale toepassingsgebied van de verdragen als omschreven in art. 52 VEU in samenhang met de art. 359 en 355 VWEU, en die een landbouwactiviteit uitoefent‘.[5] &lt;/p&gt;&lt;p&gt;Hieruit volgt dat bij een bedrijfsoverdracht &lt;span class="underlined"&gt;een andere landbouwer het beheer van de (productie-)eenheden overneemt&lt;/span&gt;, dus van de grond en gebouwen die voor landbouw worden gebruikt. Het gaat daarbij om alle productie-eenheden in een lidstaat.[6] &lt;/p&gt;&lt;p&gt;Van belang daarbij is dat de landbouwer moet beschikken over een rechtsgeldige juridische titel (gebruikstitel) voor de productie-eenheden[7]. Deze moet de landbouwer de bevoegdheid geven voor de uitoefening van een landbouwactiviteit. Wat het begrip ‘beheer’ betreft nog het volgende.[8]&lt;/p&gt;&lt;p&gt;Het Hof van Justitie van de Europese Unie heeft verduidelijkt dat ‘beheer’ niet impliceert dat de landbouwer onbeperkt over een productie-eenheid moet kunnen beschikken.[9] Wel is vereist dat de landbouwer niet volledig gebonden is aan instructies. In een pachtovereenkomst, bijvoorbeeld, mogen overeengekomen voorwaarden en beperkingen aan het gebruik van het gepachte de pachter niet belemmeren in de uitoefening van zijn landbouwactiviteit. Als dat wel het geval is, mag de gepachte grond niet tot zijn bedrijf worden gerekend. De jurisprudentie heeft betrekking op landbouwgrond, maar geldt naar ons idee voor elke productie-eenheid, ook voor gebouwen.&lt;/p&gt;&lt;p&gt;Bovenomschreven principe komt terug in meerdere uitspraken van het CBb, zoals de uitspraak van 5 maart 2018.[10] In die zaak was sprake van een bruikleenovereenkomst waarbij de bruiklener op de grond gras mocht oogsten. Daarbij golden vergaande restricties aan het gebruik, zoals niet bemesten, slechts eenmaal maaien e.d. Het College oordeelde echter dat de landbouwer door deze beperkingen niet werd belemmerd in de uitoefening van zijn (subsidiabele) landbouwactiviteiten. De lener was niet volledig gebonden aan instructies van de eigenaar van de grond. Ook achtte het CBb van belang dat de percelen niet (ook) door een ander werd gebruikt voor de uitoefening van landbouwactiviteiten. Er bestond daarom geen reden om aan te nemen dat de percelen niet tot het bedrijf van de landbouwer zouden behoren. In de woorden van het CBb: ‘... is vereist dat de landbouwer bij de uitoefening van zijn landbouwactiviteit op die percelen over&lt;span class="italic"&gt; voldoende autonomie &lt;/span&gt;beschikt.’[11] &lt;/p&gt;&lt;p&gt;Of hiervan sprake is, is afhankelijk van de concrete feiten en omstandigheden. &lt;/p&gt;&lt;p&gt;Wat betekent het voorgaande voor onze casus? In ons voorbeeld zijn vader en dochter samen een ‘groep’ en vormen dus tezamen de landbouwer die (met de rechtsvorm VOF) het bedrijf, dus het beheer van grond en gebouwen overneemt van vader. Er is dus sprake van een bedrijfsoverdracht in het kader van de GLB.&lt;/p&gt;&lt;h4&gt;1.2. Bedrijfsoverdracht in de mestwetgeving&lt;/h4&gt;&lt;p&gt;In de mestwetgeving ontbreekt een duidelijke definitie van het begrip ‘bedrijfsoverdracht’. De term komt slechts op drie plaatsen voor:&lt;/p&gt;&lt;ul&gt;&lt;li class="streepjes"&gt;art. 21a Msw: als mogelijke reden voor toewijzing van een hogere melkveefosfaatreferentie;&lt;/li&gt;&lt;li class="streepjes"&gt;art. 33 Msw: als mogelijke reden voor verlaging van het productierecht;&lt;/li&gt;&lt;li class="streepjes"&gt;art. 25a Urm: bij een bedrijfsoverdracht kan de derogatievergunning mee over kan gaan.&lt;/li&gt;&lt;/ul&gt;&lt;p&gt;Art. 33 lid 4 Msw vermeldt dat ‘bedrijfsoverdracht’ ook omvat de inbreng in een maatschap en het verkrijgen van de meerderheid van aandelen in een vennootschap. Dit laatstgenoemde voorbeeld past overigens niet in het huidige beleid van RVO, waarop we nog zullen ingaan (1400073811 2.1). &lt;/p&gt;&lt;p&gt;De definities van de begrippen ‘bedrijf’ en ‘landbouwer’ in de Msw zijn vrijwel gelijk aan die in het GLB. Zij luiden als volgt[12]: &lt;/p&gt;&lt;p&gt;bedrijf:&lt;span class="italic"&gt; ’een geheel van productie-eenheden bestaande uit een of meer gebouwen of afgescheiden gedeelten en de daarbij behorende landbouwgrond, uitsluitend of onder meer dienende tot de uitoefening van enige vorm van landbouw, zulks beoordeeld naar de feitelijke omstandigheden‘ . &lt;/span&gt;&lt;/p&gt;&lt;p&gt;landbouwer:&lt;span class="italic"&gt; ‘natuurlijke persoon of rechtspersoon die of samenwerkingsverband van natuurlijke personen of rechtspersonen dat enige vorm van landbouw uitoefent op een bedrijf‘’. &lt;/span&gt;&lt;/p&gt;&lt;p&gt;Overeenkomst tussen Msw en GLB is ook dat er sprake moet zijn van een rechtsgeldige gebruikstitel die de landbouwer de ‘feitelijke beschikkingsmacht’ geeft. &lt;/p&gt;&lt;p&gt;In de Memorie van Toelichting bij een wijziging van de Msw schrijft de toenmalige minister:[13] &lt;/p&gt;&lt;blockquote&gt;‘Een dergelijke feitelijke beschikkingsmacht veronderstelt al de aanwezigheid van een geldige juridische titel. Tegen die achtergrond heeft het noemen van de concrete gebruikstitels en het stellen van nadere eisen daaraan geen meerwaarde. In principe zal voor de toepassing van de Meststoffenwet elke civielrechtelijke titel die de betrokken grondgebruiker de feitelijke macht over de teelt en de bemesting van de grond geeft in aanmerking worden genomen, ook de overeenkomsten die ertoe strekken grond uit gebruik te geven, die thans «grondgebruiksverklaringen» worden genoemd. In het kader van de mestwetgeving zullen aan die overeenkomsten evenwel geen vormvoorschriften worden verbonden. Daarmee is de flexibiliteit voor de landbouwbedrijven maximaal gediend.’ &lt;/blockquote&gt;&lt;p&gt;Ook hier zijn we van mening dat de voorwaarden die voor landbouwgrond zijn gesteld, ook gelden voor gebouwen. &lt;/p&gt;&lt;p&gt;Er zijn echter wel enkele verschillen tussen Msw en GLB: &lt;/p&gt;&lt;p&gt;Zo is in de mestwetgeving ‘landbouw’ een commerciële activiteit.[14] In het GLB geldt die eis niet. Voor wat betreft het GLB is naast het telen van gewassen en houden van dieren ook het in goede staat houden van landbouwgrond een vorm van landbouw.[15]&lt;/p&gt;&lt;p&gt;Zoals gezegd: In het kader van het GLB zijn alle productie-eenheden die door dezelfde landbouwer worden geëxploiteerd automatisch samen &lt;span class="bold"&gt;één&lt;/span&gt; bedrijf.[16] Op basis van de tekst van de Msw kan een landbouwer meerdere landbouwbedrijven beheren. Dit blijkt onder andere uit de Memorie van Toelichting bij een wijziging van de Msw[17]: ‘Voor de overgang van het productierecht naar een ander bedrijf is registratie van de kennisgeving van overgang vereist. Eerst na registratie kan het pluimveerecht op het andere bedrijf worden benut (art. 58f, eerste en tweede lid). Dat geldt ook ingeval overgang van het productierecht geschiedt van &lt;span class="underlined"&gt;ene naar het andere bedrijf van dezelfde eigenaar&lt;/span&gt;. Deze is in dat geval in de systematiek van de wet zowel vervreemder als verkrijger van de rechten en hij ageert dus vanuit beide belangen.’ RVO voert echter een beleid waarin dit niet op deze wijze wordt toegepast. Op dit aspect zullen we in 1400073811 2.1 nader ingaan.&lt;/p&gt;&lt;p&gt;Daarnaast is er verschil tussen ‘beheer’ in de zin van de mestwetgeving en in het kader van het GLB. Voor de toepassing van de Msw mag grond namelijk uitsluitend worden opgevoerd als ‘tot het bedrijf behorende landbouwgrond’ wanneer deze ‘in het kader van een normale bedrijfsvoering’ bij dat bedrijf in gebruik is. Het CBB oordeelde al in 2013 hierover het volgende:[18]&lt;/p&gt;&lt;p&gt;&lt;span class="italic"&gt;’Doorslaggevend bij de beoordeling of sprake is van één bedrijf en of landbouwgrond bij dat bedrijf feitelijk in gebruik is, is of er ‘een samenhangend geheel van productie-eenheden’ en ‘feitelijke beschikkingsmacht over de grond in het kader van de normale bedrijfsvoering’ is. Deze beschikkingsmacht moet zodanig zijn dat teeltplan en bemestingsplan op elkaar afgestemd en in samenhang in de praktijk gerealiseerd worden overeenkomstig de in de Meststoffenwet opgenomen milieurandvoorwaarden.’&lt;/span&gt; De lat ligt in het kader van de meststoffenwetgeving dus wat hoger dan in het GLB.&lt;/p&gt;&lt;p&gt;Een bedrijfsoverdracht voor de mestwetgeving betekent dus dat &lt;span class="underlined"&gt;een andere landbouwer de feitelijke beschikkingsmacht verkrijgt over een geheel van gebouwen en grond voor de uitoefening van bedrijfsmatige landbouw.&lt;/span&gt; &lt;/p&gt;&lt;p&gt;In ons voorbeeld is de VOF van vader en dochter het samenwerkingsverband dat het bedrijf overneemt van vader en de feitelijke beschikkingsmacht verkrijgt over alle productie-eenheden. Er is derhalve sprake van een overdracht van een bedrijf van vader aan de VOF.&lt;/p&gt;&lt;h3&gt;2. Bedrijfsoverdracht, RVO en KvK&lt;/h3&gt;&lt;h4&gt;2.1. Het beleid van RVO&lt;/h4&gt;&lt;p&gt;Uit het voorgaande volgt dat voor het bepalen of en wanneer sprake is van een bedrijfsoverdracht bepalend is dat een ander het beheer (met voldoende autonomie/zeggenschap en een geldige gebruikstitel) over de productie-eenheden (grond en gebouwen) overneemt.[19] Met ‘een ander’ wordt voor mestwetgeving en GLB bedoeld een andere persoon of rechtspersoon, of een andere groep/een ander samenwerkingsverband.&lt;/p&gt;&lt;p&gt;RVO baseert zich hierbij op de registratie in het handelsregister van de KvK. Er is volgens RVO (slechts) sprake van een bedrijfsoverdracht als het beheer van productie-eenheden wordt voortgezet met een ander KvK-nummer[20]. Dit beleid van RVO is in voormeld preadvies uitvoerig beschreven. Kritische noten hieromtrent hebben we destijds al geplaatst en zijn wat ons betreft nog steeds actueel. Niettemin kan ‘de praktijk’ er veelal wel mee uit de voeten. &lt;/p&gt;&lt;p&gt;Een bedrijfsoverdracht moet bij RVO worden gemeld. Voor de mestwetgeving geldt daarvoor een termijn van 30 dagen[21]. Hoewel RVO die termijn in de praktijk niet lijkt te handhaven met sancties, is het een regel waar wij in onze bijdrage vanuit gaan. Het is immers een wettelijke verplichting. Overigens heeft RVO wel aangekondigd deze termijn strakker te gaan hanteren. In het kader van handhavingsbeleid, bepleiten wij coulance wanneer sprake is van een nieuwe inschrijving bij de KvK. Hierop zullen wij nader ingaan in 1400073811 2.3. &lt;/p&gt;&lt;p&gt;In het kader van het GLB geldt geen uiterlijke termijn van melding van een bedrijfsoverdracht. Het moment van melden van een dergelijke overdracht kan echter wel gevolgen hebben. Ook hierop zullen we later in deze bijdrage nader ingaan ( 1400073811 3.3). &lt;/p&gt;&lt;p&gt;Een bedrijfsoverdracht moet worden gemeld met het formulier ‘Melding overdracht’. Deze kan digitaal worden ingediend, via ‘mijn dossier’, of in papieren vorm per post. Bij de digitale melding is een werkende eHerkenning nodig. Zowel overdrager als overnemer dienen het formulier (digitaal of handmatig) te ondertekenen. Het formulier kan ook worden gebruikt voor het melden van de overdracht van een deel van het bedrijf.&lt;/p&gt;&lt;p&gt;Het verkrijgen van een nieuw digitaal dossier voor een nieuwe relatie van RVO, inclusief e-Herkenning, kan enkele weken duren. Dit praktische punt speelt mee in de planning van bedrijfsoverdracht (zie &lt;span class="bold"&gt;1400073811 3).&lt;/span&gt;&lt;/p&gt;&lt;p&gt;Bij een gehele bedrijfsoverdracht gaat het beheer c.q. de beschikkingsmacht over, en dus het feitelijk gebruik van, de gebouwen en grond over naar de overnemer. Dit betreft de bij RVO geregistreerde percelen, de locaties met een bepaald adres en UBN als er dieren zijn geregistreerd.[22]&lt;/p&gt;&lt;p&gt;Tevens gaan mee over, tenzij anders gemeld, de productierechten, de betalingsrechten, de derogatievergunning, de melkveefosfaatreferentie en natuursubsidies. Daarbij toetst RVO of de overnemer voldoet aan de voorwaarden. Op twee onderdelen zullen we hierna nader ingaan: de overdracht van productierechten (1400073811 2.2) en de eis dat sprake is van een ‘actief landbouwer’ voor verzilvering van de betalingsrechten (1400073811 2.4).&lt;/p&gt;&lt;h4&gt;2.2. Bedrijfsoverdracht en productierechten&lt;/h4&gt;&lt;p&gt;De Msw kent drie soorten productierechten, namelijk voor het houden van varkens (varkensrecht), pluimvee (pluimveerecht) en melkvee (fosfaatrecht).[23] Deze ‘rusten op een bedrijf’. Wat dat betekent, vermeldt de wet niet. Het doet vermoeden dat bij een bedrijfsoverdracht de bij het betreffende bedrijf behorende productie-eenheden bestaande uit grond en gebouwen vanzelf mee overgaan. &lt;/p&gt;&lt;p&gt;Uit een uitspraak van het CBb blijkt dat niet het geval te zijn.[24] Het is vereist een melding te doen dat ook productierechten moeten overgaan naar de verkrijger van het bedrijf. En RVO mag daarbij leges heffen.&lt;/p&gt;&lt;p&gt;Op zich is het melden niet bezwaarlijk, al is dit naar ons idee niet de bedoeling van de wetgever. Toenmalig minister Veerman schreef in 2005:&lt;/p&gt;&lt;blockquote&gt;‘De… geldende regel dat de productierechten bij een gehele bedrijfsoverdracht uitsluitend naar de verkrijger van het bedrijf overgaan na registratie door de overheid van een daartoe tijdig gedane kennisgeving, behoeft evenwel niet te worden gehandhaafd. De verplichting van registratie van een kennisgeving heeft als zodanig voor de werking en uitvoering van het systeem van de productierechten geen betekenis, zeker niet zolang geen invulling wordt gegeven aan de mogelijkheid van afroming van productierechten. Mocht aan de mogelijkheid van afroming bij bedrijfsoverdracht in de toekomst alsnog invulling worden gegeven, dan volstaat het dat de uitvoeringsorganisatie in kennis wordt gesteld van de bedrijfsoverdracht zèlf…’[25]&lt;/blockquote&gt;&lt;p&gt;In een recente uitspraak lijkt het CBb zich daarbij aan te sluiten.[26] Het CBb overweegt:&lt;/p&gt;&lt;blockquote&gt;‘Door wie of welke entiteit het bedrijf wordt gevoerd is niet bepalend voor het fosfaatrecht. Als een bedrijf in de wettelijke definitie overgaat van, in dit geval, een maatschap naar een besloten vennootschap heeft dat geen gevolgen voor het op het bedrijf rustende fosfaatrecht. Evenmin is in zo’n geval sprake van een overdracht van fosfaatrechten in de zin van artikel 25 van de Msw. ‘&lt;/blockquote&gt;&lt;p&gt;Uit (nadere) jurisprudentie zal moeten blijken of RVO het standpunt kan handhaven dat er kort gezegd op neerkomt dat productierechten overgaan naar een ‘ander’ bedrijf in de zin van art. 25 van de Msw als sprake is van een ander/wijziging van KvK-nummer. Op basis van dat beleid wordt bij een melding van bedrijfsoverdracht (ook) beoordeeld of er reden is voor afroming (verlaging met 20%) van fosfaatrechten.[27] Volgens ons blijkt uit voormeld citaat echter dat dat niet de bedoeling is van de wetgever. Deze afroming is (slechts) van toepassing bij de overgang naar een ander bedrijf conform de definitie van de Msw[28], oftewel een ander geheel van productie-eenheden. Art. 33 Msw biedt een basis voor afroming van fosfaatrechten bij bedrijfsoverdracht, en een nadere omschrijving van het begrip bedrijfsoverdracht. Hieraan heeft de wetgever echter (nog) geen invulling gegeven. &lt;/p&gt;&lt;p&gt;Als productierechten overgaan naar een ander bedrijf moeten partijen onderling bepalen welk deel in het lopende kalenderjaar al benut is door de overdrager, en welk deel dus nog door de overnemer kan worden benut. Dit om te voldoen aan het ‘uitbreidingsverbod’.[29] Als partijen hieromtrent niets melden, gaat RVO uit van een ‘tijdsevenredige’ verdeling. We merken op dat volgens de wettekst dit niet geldt bij een bedrijfsoverdracht.[30] Het is wel het beleid zoals RVO dat nu voert. Dat betekent bij een bedrijfsoverdracht op 1 maart 2/12&lt;span class="superscript"&gt;e&lt;/span&gt; deel van de productierechten voor de overdrager is en 10/12&lt;span class="superscript"&gt;e&lt;/span&gt; voor de overnemer, tenzij zij gezamenlijk anders aangegeven richting RVO.&lt;/p&gt;&lt;h4&gt;2.3. De registratie bij de KvK&lt;/h4&gt;&lt;p&gt;Iemand die start met een onderneming moet zich inschrijven bij de KvK. De start kan ook de overname zijn van een bestaande onderneming. Bij de inschrijving dient hij tal van gegevens te vermelden, zoals adres, personalia van de eigenaar, vestiging(en), bevoegdheden van vennoten, activiteiten (zie hieronder), handelsnaam en tegenwoordig ook de Ultimate Beneficial Owner (hierna: UBO).&lt;/p&gt;&lt;p&gt;In onze casus is de VOF een starter, die de eenmanszaak van vader overneemt. De inschrijver (de vennoten van de VOF) moet op het inschrijvingsformulier vermelden dat het een voortzetting betreft van een bestaande onderneming met een bestaand KvK-nummer. De KvK schrijft dan de ‘oude’ onderneming, de eenmanszaak, uit. In feite wordt de overdrager echter geacht dat zelf te doen. &lt;/p&gt;&lt;p&gt;Inschrijving van een nieuwe onderneming moet plaatsvinden in de periode van een week voor en een week na de startdatum.[31] Voor elke wijziging geldt ook een termijn van een week. De KvK legt voor zover ons bekend is (tot nu toe) geen sancties op een te late inschrijving. Dit betekent echter niet dat tijdige inschrijving onbelangrijk is. Voor het handelsverkeer is het gewenst dat bekend is wie de onderneming feitelijk voert, met name ook voor de nakoming van contracten. &lt;/p&gt;&lt;p&gt;In de planning, zoals hierna beschreven, gaan we uit van de voorgeschreven termijnen. &lt;/p&gt;&lt;p&gt;De inschrijftermijn is kort, met name bij een nieuwe inschrijving. Partijen wachten bij een bedrijfsoverdracht bij voorkeur met inschrijving tot het passeren van een leveringsakte of het ondertekenen van een (VOF-)akte. Dat kan echter (veel) later zijn dan het moment dat de overnemer het beheer van de productie-eenheden feitelijk heeft overgenomen en voortgezet.[32] &lt;/p&gt;&lt;p&gt;Verder nog dit: soms is het gewenst dat een ondernemer c.q. landbouwer in het kader van de voorbereiding van de bedrijfsoverdracht al over het KvK-nummer beschikt voordat het bedrijf is overgenomen. Voor de financiering eisen veel bankinstellingen dat de overnemer al een KvK-nummer toegewezen heeft gekregen, vóórdat de overdracht heeft plaatsgevonden. &lt;/p&gt;&lt;p&gt;Als een onderneming in de voorbereidingsfase wordt ingeschreven in het Handelsregister, betekent dit dat de ingeschreven entiteit als een onderneming wordt aangemerkt. Dit betekent onder andere dat er een btw-aangifte gedaan moeten worden, al is er nog geen omzet (‘nul-aangifte’). &lt;/p&gt;&lt;p&gt;We bepleiten een verruiming van de inschrijftermijn. Als partijen een concrete datum hebben afgesproken dat de onderneming zal worden overgedragen, zou het mogelijk moeten zijn om alvast een KvK-nummer toegewezen te krijgen. Dat nummer kunnen ze gebruiken bij de melding aan RVO en zo nodig voor het verkrijgen van een digitaal dossier bij RVO. &lt;/p&gt;&lt;p&gt;In onze casus wordt aan de VOF een nieuw KvK-nummer toegekend. Na inschrijving, met vermelding dat het een voortzetting betreft van de eenmanszaak van vader, schrijft de KvK de eenmanszaak uit. Vervolgens sluit RVO het digitale dossier van het bedrijf van vader. Deze moet dan een machtiging aanvragen om in het ‘oude’ dossier nog iets te kunnen doen, zoals de melding van overdracht, of gegevens in te zien. Praktischer lijkt het ons dat RVO het dossier van een bedrijf dat is overgedragen pas sluit na de vereiste melding van overdracht aan RVO.&lt;/p&gt;&lt;h4&gt;2.4. Actief landbouwer en SBI-codes KvK&lt;/h4&gt;&lt;p&gt;Voor een agrarisch bedrijf is de correcte vermelding van activiteiten bij de KvK van belang, zeker voor het GLB. Dit gebeurt met de zogenoemde ‘SBI-codes’.[33]&lt;/p&gt;&lt;p&gt;Het belang van een juiste registratie van SBI-codes blijkt onder andere uit de volgende passage uit de Urb:&lt;/p&gt;&lt;blockquote&gt;‘2.3 lid 1. Er worden geen rechtstreekse betalingen toegekend aan landbouwers die niet uiterlijk op 15&amp;nbsp;mei van het jaar van aanvraag zijn ingeschreven of waarvan de onderneming niet uiterlijk op 15&amp;nbsp;mei van het jaar van aanvraag is ingeschreven in het handelsregister, bedoeld in artikel 2 van de Handelsregisterwet 2007, onder de vermelding van de verkorte omschrijving van de landbouwactiviteit en de daarbij behorende code van de Standaard Bedrijfsindeling (SBI) beginnend met de cijfers 011, 012, 013, 014, 015, 016 of 1051, voor zover minimaal 50% van de melk die wordt verwerkt op het eigen melkveebedrijf geproduceerd wordt.&lt;/blockquote&gt;&lt;p class="inspringen"&gt;&lt;span class="italic"&gt;Lid 2. Onverminderd het eerste lid worden, ter uitvoering van artikel 9, derde lid, aanhef en onderdeel b, van Verordening (EU) nr. 1307/2013 geen rechtstreekse betalingen toegekend aan een landbouwer indien uit de inschrijving in het handelsregister volgt dat de landbouwactiviteit geen hoofdactiviteit is.[34]&lt;/span&gt;&lt;/p&gt;&lt;p&gt;RVO heeft de stelling ingenomen dat uit de volgorde van de geregistreerde SBI-codes blijkt wat de hoofdactiviteit is.[35] Uit een uitspraak van het CBb van 22 december 2020 in het kader van de Regeling subsidie financiering vaste lasten MKB COVID-19 (TVL, Tegemoetkoming Vaste Lasten) blijkt echter dat dit standpunt van RVO niet is gebaseerd op de toepasselijke wettelijke regelingen.[36] Hieronder hebben we een aantal relevante passages opgenomen:&lt;/p&gt;&lt;p class="inspringen"&gt;&lt;span class="italic"&gt;‘9.1.Verweerder maakt in de TVL onderscheid tussen de hoofd- en nevenactiviteiten van een onderneming. Voor de beoordeling van de aanvragen op dit punt maakt verweerder gebruik van informatie uit het handelsregister. Als een onderneming met meer activiteiten staat ingeschreven, wordt in de berekening van de hoogte van de subsidie uitgegaan van het percentage vaste kosten/omzet behorend bij de in het handelsregister als eerste vermelde SBIcode. Het College stelt vast dat de begrippen ‘hoofdactiviteit’ en ‘nevenactiviteit’ in de TVL niet nader omschreven zijn. Ook in de toelichting op de TVL is geen uitleg over deze begrippen te vinden. Verder worden deze begrippen niet in de Handelsregisterwet 2007 (Hrw) of het Handelsregisterbesluit 2008 genoemd. Ook de SBI-code wordt daarin niet genoemd. In de TVL en de handelsregisterwetgeving zijn dan ook geen criteria te vinden voor een mogelijk onderscheid tussen hoofdactiviteiten en nevenactiviteiten. Daarnaast wordt bij registratie in het handelsregister van meerdere SBI-codes niet vermeld welke de hoofdactiviteit betreft en welke de nevenactiviteit(en). Dit onderscheid blijkt ook niet expliciet uit de volgorde waarin de codes zijn vermeld. De bepalingen van de TVL, ook in samenhang bezien met het handelsregister en de daarvoor geldende regelgeving, bieden dan ook geen aanknopingspunt voor verweerders uitvoeringspraktijk waarin de als eerste in het handelsregister vermelde SBI-code als hoofdactiviteit wordt aangemerkt. De omstandigheid dat, zoals door verweerder geschetst, de KvK bij inschrijving van een onderneming met meerdere voorgenomen activiteiten de belangrijkste activiteit als eerste SBI-code vermeldt, doet daar niet aan af. &lt;/span&gt;&lt;/p&gt;&lt;p class="inspringen"&gt;&lt;span class="italic"&gt;9.2 Het College acht het evenwel goed navolgbaar dat verweerder bij de beoordeling van de aanvragen in eerste instantie ervan uitgaat dat de als eerste vermelde SBI-code hoort bij de hoofdactiviteit van een onderneming. Als gevolg van de praktijk van de KvK om bij de inschrijving van een onderneming de belangrijkste activiteit als eerste SBI-code te vermelden, ligt het immers in de rede dat verweerder daarmee, zoals gewenst, in staat is om grote aantallen gedupeerde MKB-ondernemers snel te kunnen helpen.&lt;/span&gt;&lt;/p&gt;&lt;p class="inspringen"&gt;&lt;span class="italic"&gt;Als echter, zoals in dit geval, de aanvrager bestrijdt dat de eerst vermelde SBI-code die van de hoofdactiviteit is, kan verweerder, gelet op wat onder 9.1 is overwogen, daar niet aan voorbijgaan uitsluitend door te verwijzen naar de in het handelsregister als eerste vermelde SBI-code en het feit dat de aanvrager zelf verantwoordelijk is voor een juiste inschrijving van de activiteiten in dat register. De stelling van appellant dat de chartervaart zijn hoofdactiviteit is, is immers niet in strijd met wat op 15 maart 2020 in het handelsregister is vermeld. Daarin staat, weliswaar niet als eerste, SBI-code 50.30 vermeld met een met de stelling van appellant overeenkomende omschrijving van bedrijfsactiviteiten. In zoverre heeft appellant dan ook aan de op hem op grond van artikel 19 van de Hrw rustende verplichtingen voldaan. Anders dan verweerder betoogt, kan uit de inschrijving in het handelsregister in dit geval dan ook niet zonder meer worden afgeleid dat de ingeschreven activiteit geen hoofdactiviteit is. Verweerder had daar nader onderzoek naar moeten doen. &lt;/span&gt;&lt;/p&gt;&lt;p class="inspringen"&gt;&lt;span class="italic"&gt;9.3 Het voorgaande leidt tot de slotsom dat verweerder niet op toereikende wijze heeft gemotiveerd dat de in het handelsregister als eerste vermelde SBI-code daadwerkelijk de hoofdactiviteit van appellant weergeeft…’&lt;/span&gt;&lt;/p&gt;&lt;p&gt;Deze uitkomst is naar onze mening niet alleen relevant voor de ‘TVL-zaken’, maar geldt ook voor het GLB. Daarbij komt dat de KvK geen criteria heeft geformuleerd om te bepalen wat de belangrijkste activiteit is. Gaat het daarbij om behaald of verwacht resultaat/omzet? Gaat het om wat de ondernemer zelf als ‘core business’ ervaart of hoe (deskundige) derden dat zien? Een duidelijke regeling met een wettelijke basis is gewenst. Om discussie te voorkomen is ons advies om erop toe te zien dat bij de KvK de belangrijkste activiteit als eerste vermeld staat. &lt;/p&gt;&lt;h4&gt;2.5. Beleid RVO: Msw, GLB en KvK&lt;/h4&gt;&lt;p&gt;Zoals in &lt;span class="bold"&gt;1400073811 &lt;/span&gt;2.1 vermeld is, gaat RVO er in beginsel van uit dat sprake is van een bedrijfsoverdracht bij wijziging van het KvK-nummer. Dat geeft echter wel enkele complicaties, omdat de werkwijze van de KvK niet naadloos aansluit bij de besproken definities zoals deze voorkomen in Msw en GLB. We noemen hier een aantal voorbeelden.&lt;/p&gt;&lt;p&gt;De KvK hanteert een definitie van het begrip ‘onderneming’ die afwijkt van die van ‘bedrijf’ voor mestwetgeving en GLB.[37] De KvK gaat, kort gezegd, uit van ‘organisatorische gehelen’ en commerciële activiteiten.[38] De productie-eenheden die voor de mestwetgeving en het GLB een bedrijf vormen, worden in het Handelsregister hoogstens vermeld als ‘vestiging’, met een bepaald adres.&lt;/p&gt;&lt;ul&gt;&lt;li class="streepjes"&gt;De KvK registreert wie degene is die de onderneming voert. Dat kan een persoon, rechtspersoon of een specifiek samenwerkingsverband zijn. Echter, niet elke groep die in het kader van het GLB als een landbouwer aan te merken is, kan zich bij de KvK als ondernemer inschrijven. Dit bijvoorbeeld vanwege het feit dat geen sprake is van het voeren van een inschrijf plichtige onderneming. Inschrijving is dan alleen mogelijk als sprake is van een inschrijf plichtige rechtsvorm zoals maatschap, VOF of CV.&lt;/li&gt;&lt;li class="streepjes"&gt;De wijziging van rechtsvorm van maatschap naar een VOF of CV, of omgekeerd, levert een nieuw KvK-nummer op in het Handelsregister. Op basis van beleid van RVO is sprake van een bedrijfsoverdracht, ook als de samenstelling van de groep van vennoten niet wijzigt. &lt;/li&gt;&lt;li class="streepjes"&gt;Naar wij begrijpen is het wel mogelijk een samenwerkingsverband meerdere keren bij de KvK in te schrijven, als er sprake is van verschillende ondernemingen. Dit betekent dat een samenwerkingsverband meerdere bedrijven bij RVO kan inschrijven. Een natuurlijk persoon of rechtspersoon kan dat niet. Voor hen vormen alle activiteiten samen één onderneming. Dit betekent dat er ook maar één inschrijving in het register van RVO kan zijn ten name van deze natuurlijk persoon of rechtspersoon. Als een natuurlijk persoon naast een landbouwbedrijf tevens een intermediaire onderneming exploiteert, kunnen deze ondernemingen niet apart worden ingeschreven; zowel niet bij KvK als bij RVO.[39]&lt;/li&gt;&lt;li class="streepjes"&gt;Strikt genomen is er bij een wijziging van de samenstelling van een groep die ‘landbouwer’ is sprake van een andere groep en dus een andere landbouwer. Dit zou betekenen dat sprake is van een bedrijfsoverdracht. Een dergelijke wijziging betekent echter geen ander KvK-nummer en op basis van het beleid volgens RVO geen bedrijfsoverdracht. Voor de praktijk is dit geen nadeel, eerder een voordeel, zoals we hierna (1400073811 3.1) zullen toelichten.&lt;/li&gt;&lt;li class="streepjes"&gt;De KvK heeft geen eigen formulier voor bedrijfsoverdracht. Wel kan bij een nieuwe inschrijving worden vermeld dat het gaat om voortzetting van een bestaande onderneming, waarna de KvK die onderneming uitschrijft. Ook kan bij een uitschrijving worden vermeld met welk KvK-nummer de onderneming wordt voortgezet. Het melden dat één van de bedrijven wordt overgedragen, is echter niet mogelijk.&lt;/li&gt;&lt;/ul&gt;&lt;p&gt;Wij betwijfelen of het beleid van RVO houdbaar is bij een correcte toepassing van Msw en GLB. In ons preadvies hebben we dit ook aangekaart. Er zijn geen tekenen dat RVO het beleid gaat aanpassen. Vooralsnog gaan we bij de registratie van een bedrijfsoverdracht en de planning ervan uit van het door RVO gehanteerde beleid. Betrokken partijen willen immers dat hun bedrijfsoverdracht ‘vlekkeloos’ verloopt. &lt;/p&gt;&lt;h3&gt;3. De planning van een bedrijfsoverdracht&lt;/h3&gt;&lt;h4&gt;3.1. Type bedrijfsoverdracht&lt;/h4&gt;&lt;p&gt;De eerste vraag die beantwoord moet worden is of überhaupt sprake is van een bedrijfsoverdracht. Er zijn immers wijzigingen in het beheer van productie-eenheden die in het beleid van RVO niet worden beschouwd als een bedrijfsoverdracht. Dit vanwege het feit dat deze wijzigingengeen nieuw KvK-nummer met teweeg brengen. Twee voorbeelden:&lt;/p&gt;&lt;ul&gt;&lt;li class="streepjes"&gt;Er is sprake van een personenvennootschap en de samenstelling van de vennoten wijzigt. Denk hierbij aan een maatschap die bestaat uit drie maten en één maat treedt uit. Er is dan geen sprake van wijziging van een KvK-nummer en volgens RVO is dan geen sprake van een bedrijfsoverdracht in de zin van de mestwetgeving of het GLB. Hetzelfde geldt voor de situatie dat een extra vennoot gaat toetreden. RVO kijkt naar wij begrijpen niet naar de onderlinge verschuivingen die plaatsvinden wat betreft gerechtigdheid tot en zeggenschap over de productie-eenheden. &lt;/li&gt;&lt;li class="streepjes"&gt;Door een wijziging van houders van aandelen in een rechtspersoon wijzigt het KvK-nummer niet. Hetzelfde geldt voor wijziging van het bestuur van een rechtspersoon. Er is volgens RVO alsdan dus geen sprake van een bedrijfsoverdracht. &lt;/li&gt;&lt;/ul&gt;&lt;p&gt;In 1400073811 2.1 hebben we gewezen op art. 33 lid 4 Msw waarin is vermeld dat in elk geval de inbreng in een maatschap en het verkrijgen van de meerderheid van aandelen in een vennootschap als een bedrijfsoverdracht kan gelden. RVO past dit uitgangspunt in haar beleid (tot op heden) echter niet toe. Iets waar de praktijk uiteraard prima kan leven. &lt;/p&gt;&lt;p&gt;Behoud van KvK-nummer heeft dus praktische voordelen. Zou in onze casus al sprake zijn van een VOF van vader en moeder, dan zou het toetreden van dochter geen bedrijfsoverdracht zijn. Hetzelfde geldt als vervolgens haar partner toetreedt en ouders vervolgens uittreden. Wel dienen de wijzigingen steeds tijdig bij de KvK te worden gemeld.&lt;/p&gt;&lt;p&gt;Als wel sprake is van wijziging van het KvK-nummer kunnen er zich twee varianten voordoen. Er kan sprake zijn van een overdracht aan een landbouwer die al een onderneming in het KvK ingeschreven heeft staan en dus ook al beschikt over een relatienummer van RVO. De andere mogelijkheid is dat een nieuwe landbouwer c.q. ondernemer het bedrijf overneemt en sprake is van een nieuwe inschrijving. Voortzetting met een bestaand KvK-nummer en relatienummer is in de praktijk meestal eenvoudiger. De overnemer beschikt dan al over een elektronisch dossier bij RVO. &lt;/p&gt;&lt;p&gt;In onze casus is sprake van een nieuwe inschrijving (van de VOF). Om de overdracht bij RVO te kunnen melden, moet de overnemer eerst bij de KvK zijn ingeschreven. Zolang een KvK-nummer ontbreekt, is een melding van de overdracht richting RVO niet mogelijk.&lt;/p&gt;&lt;h4&gt;3.2. De datum van bedrijfsoverdracht&lt;/h4&gt;&lt;p&gt;Het overdragen van een bedrijf kan op elk moment, maar niet elk moment is even geschikt. Wij bepleiten een zorgvuldige keuze en een ruime planning. Het is overigens niet altijd mogelijk de datum vrij te kiezen, zoals bij overlijden. RVO en KvK hebben voor het geval de ondernemer overlijdt een protocol dat erop neerkomt dat de erfgenamen een jaar de tijd hebben de zaken te regelen voor een overdracht of beëindiging van het bedrijf.[40] Op deze situaties gaan wij niet nader in. Wij gaan hier uit van een geplande bedrijfsoverdracht.&lt;/p&gt;&lt;p&gt;De beste datum voor een agrarische bedrijfsoverdracht is, met het oog op GLB en mestwetgeving, zonder twijfel 1 januari. De belangrijkste zaken in genoemde wetgeving gelden immers per kalenderjaar. Bij een bedrijfsoverdracht gedurende het kalenderjaar moeten overdrager en overnemer er samen voor zorgen, en dat dus onderling regelen, dat het bedrijf het betreffende kalenderjaar aan de eisen voldoet.&lt;/p&gt;&lt;p&gt;Voor de Msw is dat bijvoorbeeld:&lt;/p&gt;&lt;ul&gt;&lt;li class="streepjes"&gt;het voldoen aan de gebruiksnormen[41], waarbij 15 mei de peildatum is voor het bepalen van de mestplaatsingsruimte;&lt;/li&gt;&lt;li class="streepjes"&gt;in geval van derogatie: het in stand houden van 80% gras van 15 mei t/m 15 september[42];&lt;/li&gt;&lt;li class="streepjes"&gt;het voldoen aan de mestverwerkingsplicht[43];&lt;/li&gt;&lt;li class="streepjes"&gt;productie afstemmen op de productierechten.&lt;/li&gt;&lt;/ul&gt;&lt;p&gt;Voor het GLB is het van belang dat subsidiabele grond het gehele kalenderjaar aan de eisen c.q. toepasselijke subsidievoorwaarden moet voldoen. Daarnaast moeten overdrager en overnemer zich houden aan de ‘randvoorwaarden GLB’[44] ook wel cross compliance genoemd; de een tot de datum van overdracht, de ander na datum van overdracht. Hierop zullen we niet nader ingaan. Wel zullen we voor wat betreft het stelsel van betalingsrechten in paragraaf 3.3 ingaan op de gevolgen van een bedrijfsoverdracht voor deze rechten en de uitbetaling daarvan.&lt;/p&gt;&lt;p&gt;Een ander belangrijk element in de planning is het indienen van de Gecombineerde Opgave (GO). Elke landbouwer moet ieder jaar tussen 1 maart en 15 mei de GO indienen bij RVO[45]. Deze opgave omvat de perceelsregistratie, zowel voor Msw als GLB, en de aanvraag van GLB-subsidies. Bij een bedrijfsoverdracht in die periode is het vaak onvermijdelijk dat de overdrager nog de GO indient, wat hij dan eigenlijk doet ten behoeve van de overnemer (zie ook 1400073811 3.3). Bij een overdracht in de periode tussen 16 mei en eind september kan het gebeuren dat de overnemer nog aanvullingen moet doen op de GO die de overdrager heeft ingediend. Denk hierbij aan wijziging van de zaaidatum van een vanggewas. Het is daarom aan te raden een overdrachtsdatum te kiezen buiten de periode maart t/m september. In de meeste situaties is dat geen enkel probleem. &lt;/p&gt;&lt;p&gt;Partijen die betrokken zijn bij een bedrijfsoverdracht hebben vaak de voorkeur om een datum van overdracht te kiezen die aansluit bij een belangrijk formeel moment, zoals de juridische levering van onroerende zaken, de oprichting van een BV of het ondertekenen van een akte van een samenwerking- of overname. Er is echter meestal niets op tegen om daarbij af te spreken dat de datum waarop het beheer van de onroerende zaken feitelijk overgaat 1 januari zal zijn. In ons voorbeeld kan in de VOF-akte, die in de loop van 2021 door partijen wordt ondertekend, worden vastgelegd dat deze overeenkomst ingaat op 1 januari 2022. &lt;/p&gt;&lt;p&gt;Het komt echter regelmatig voor dat partijen de voorkeur hebben om de bedrijfsoverdracht te laten plaatsvinden op de begin- of einddatum van hun boekjaar en dan een datum van overdracht kiezen die in het verleden ligt. In ons voorbeeld zou dat dan 1 januari 2021 zijn in plaats van 1 januari 2022. Ze passen de regel toe die de Belastingdienst accepteert om de bedrijfsoverdracht te laten terugwerken naar het begin van het lopende boekjaar.[46] Deze regel komt erop neer dat tussen de datum van het aanleveren van schriftelijk bewijs van een overdracht en de daarin genoemde overdrachtsdatum maximaal 9 maanden mag liggen. Van terugwerkende kracht is uiteraard geen sprake als op de aangegeven datum het beheer inderdaad is overgegaan. Vaak is dat echter niet het geval. Los daarvan kunnen partijen dan meestal niet voldoen aan de wettelijke meldtermijnen bij KvK en RVO. Als sprake is van een ingangsdatum van de VOF van 1 januari 2021 zou de bedrijfsoverdracht voor 1 februari 2021 gemeld moeten zijn. Dit is in de praktijk, zoals reeds vermeld, veelal niet het geval. Men wacht met het verrichten van meldingen totdat alles ‘op papier’ is vastgelegd. &lt;/p&gt;&lt;p&gt;Voor de vereiste melding richting zowel KvK als RVO moet de datum worden aangehouden waarop het beheer overgaat. Desgewenst kunnen partijen afspreken dat in de onderlinge verhoudingen (voor de winstverdeling) en in fiscaal opzicht de begindatum van het boekjaar geldt, dus alsof de overdracht al een aantal maanden eerder heeft plaatsgevonden. Correcte vastlegging van de afspraken is derhalve cruciaal. &lt;/p&gt;&lt;h4&gt;3.3. Bedrijfsoverdracht en betalingsrechten&lt;/h4&gt;&lt;p&gt;Hoofdregel is dat een landbouwer die in een jaar betalingsrechten wil benutten op 15 mei bij de KvK geregistreerd moet staan als ‘actief landbouwer’. Op genoemde datum moet hij betalingsrechten voor zijn bedrijf geregistreerd hebben en moet hij om uitbetaling daarvan vragen in zijn GO.[47] Voor de extra betaling voor jonge landbouwers moet op 15 mei bij het KvK-nummer een persoon zijn ingeschreven die voldoet aan de eisen van het ‘jonge landbouwerschap’. Uit de inschrijving moet de vereiste ‘daadwerkelijke, langdurige zeggenschap’ blijken.[48] Hierop gaan we in dit kader niet nader in. &lt;/p&gt;&lt;p&gt;Essentieel is de correcte registratie van de onderneming en ondernemer bij de KvK op 15 mei, wat ook de uiterste datum is voor het indienen van de GO, inclusief de aanvraag van uitbetaling van betalingsrechten.&lt;/p&gt;&lt;p&gt;Als een landbouwer de GO heeft ingediend en &lt;span class="underlined"&gt;uiterlijk 15 mei&lt;/span&gt; zijn bedrijf overdraagt, worden de betalingsrechten &lt;span class="underlined"&gt;aan de overnemer&lt;/span&gt; uitbetaald. Dit echter alleen als de bedrijfsoverdracht &lt;span class="underlined"&gt;uiterlijk 9 juni&lt;/span&gt; bij RVO is gemeld.[49] &lt;/p&gt;&lt;p&gt;Art. 4.10 lid 2 Urb bepaalt dat de overnemer uiterlijk 1 december als ‘actief landbouwer’ moet zijn ingeschreven bij de KvK. Kennelijk is dit bedoeld als mogelijkheid om nog correcties aan te brengen op de inschrijving, want het is -uiteraard- niet mogelijk een overdracht in mei of juni te melden aan iemand waarvan het bedrijf pas in november wordt ingeschreven in het handelsregister en in het register van RVO.&lt;/p&gt;&lt;p&gt;Bij een bedrijfsoverdracht vóór 16 mei heeft het naar ons idee sterk de voorkeur dat de overnemer de GO indient. Als de overnemer zijn bedrijf echter niet tijdig heeft ingeschreven of heeft kunnen inschrijven en hierdoor praktisch beschouwd niet de mogelijkheid heeft om een GO in te dienen, zullen partijen veelal afspreken dat de overdrager nog de GO zal indienen. Het is vervolgens zaak om voor 1 december de noodzakelijke inschrijvingen bij KvK en RVO te verrichten, waarbij ze in elk geval moeten voorkomen dat de overdrager per 15 mei is uitgeschreven en de startdatum van de overnemer na 15 mei ligt. Er is dan op de peildatum (15 mei) geen landbouwer die het bedrijf beheert en aanspraak kan maken op uitbetaling van subsidies.&lt;/p&gt;&lt;p&gt;Het goed plannen van de bedrijfsoverdracht en afwikkelen daarvan is dus belangrijk. Een datum van overdracht ruim voor 1 maart of na 15 mei, of zelfs eind september, levert de minste (praktische) problemen op. Wie kiest voor een datum gelegen in de toekomst, en dan bij voorkeur 1 januari heeft de minste kans op problemen.&lt;/p&gt;&lt;h4&gt;3.4. Planning en registratie in de casus, een voorbeeld&lt;/h4&gt;&lt;p&gt;We gaan terug naar onze casus. Stel dat vader en dochter in april 2021 hebben afgesproken dat ze willen samenwerken in een vennootschap onder firma. Ze hanteren een zogenoemd ‘gebroken boekjaar’ voor wat betreft hun administratie, lopend van 1 mei t/m 30 april. Reden waarom zij graag 1 mei 2021 als ingangsdatum van de VOF hanteren. &lt;/p&gt;&lt;p&gt;Correcte uitvoering van dit voornemen betekent dat de VOF uiterlijk 8 mei 2021 bij de KvK wordt ingeschreven en dat ze uiterlijk 31 mei 2021 de melding van overdracht bij RVO doen. Echter, er zijn enkele praktische bezwaren:&lt;/p&gt;&lt;ul&gt;&lt;li class="streepjes"&gt;er is nog geen VOF-akte;&lt;/li&gt;&lt;li class="streepjes"&gt;de GO 2021 is nog niet definitief ingediend;&lt;/li&gt;&lt;li class="streepjes"&gt;de datum van overdracht lopende een kalenderjaar kan een aantal nadelen in het kader van de mestwetgeving en GLB opleveren; dit moet gecheckt worden.&lt;/li&gt;&lt;/ul&gt;&lt;p&gt;Redenen om toch te besluiten de datum van 1 januari 2022 als datum van overdracht van het bedrijf te kiezen. Daarbij accepteren ze dat ze in 2021 nog geen gebruik kunnen maken van GLB-subsidies voor ‘jonge landbouwers’. Vader houdt zich aan de verplichtingen in het kader van de mestwetgeving en vraagt uitbetaling van de betalingsrechten aan. Wel kunnen vader en dochter afspreken dat ze na het ingaan van de overeenkomst het financiële resultaat dat is behaald in de periode van 1 mei 2021 tot 1 januari 2022 te verdelen alsof er al sprake was van een samenwerkingsverband. Dit betekent dat zij vanuit fiscaal oogpunt 1 mei 2021 als startdatum hanteren. Hierbij maken wij wel de kanttekening dat het beheer c.q. de beschikkingsmacht feitelijk niet eerder mag overgaan naar de VOF dan 1 januari 2022. De Msw en het GLB gaan immers uit van de feiten en niet (alleen) van hetgeen partijen hebben vastgelegd. De dochter moet in onze casus dus nog wat geduld hebben, zij kan/mag pas vanaf 1 januari 2022 het mede-beheer hebben zoals in deze bijdrage reeds uitvoerig beschreven. &lt;/p&gt;&lt;p&gt;Met de datum van 1 januari 2022 hebben vader en dochter nog voldoende tijd om diverse zaken te regelen, zoals het opstellen van een complete VOF-akte, het regelen van bankzaken, informeren leveranciers en afnemers etcetera. &lt;/p&gt;&lt;p&gt;Op 27 december 2021 gaan ze de VOF inschrijven bij de KvK en geven ze aan dat het een voortzetting is van de eenmanszaak van vader. Deze eenmanszaak wordt door KvK uitgeschreven. RVO verkrijgt deze informatie automatisch van de KvK en sluit (eveneens automatisch) het elektronische dossier van de eenmanszaak. &lt;/p&gt;&lt;p&gt;De VOF meldt zich als nieuwe relatie bij RVO en vraagt een elektronisch dossier aan inclusief eHerkenning. Vader vraagt tegelijk een machtiging aan om in zijn dossier nog acties te kunnen doen. Nadat deze formaliteiten geregeld zijn, doen vader en VOF in januari 2022 de Melding overdracht van het gehele bedrijf.&lt;/p&gt;&lt;p&gt;Op deze wijze kunnen vader en dochter de eerste stap in het proces van de bedrijfsoverdracht afsluiten en samen toewerken naar de volgende stap, de overdracht van de VOF aan de dochter, waarbij ze het hele traject van registratie weer opnieuw moeten doorlopen.&lt;/p&gt;</content><legacyfootnotes/><footnotes><footnote>1 Mevr. mr. H.A. van Bommel is senior jurist bij Remie Fiscaal Juridisch Adviesbureau, dhr. mr. drs. C.C. van Harten is senior jurist bij Flynth Adviseurs en Accountants.</footnote><footnote>2 &lt;span class="italic"&gt;TvAR&lt;/span&gt; 2017, p. 172.</footnote><footnote>3 Art. 8 lid 1 onder a Vo (EU) nr. 809/2014, Pb L 227.</footnote><footnote>4 Art. 4 lid 1 onderdeel b Vo (EU) nr. 1307/2013, &lt;span class="italic"&gt;Pb L&lt;/span&gt; 347.</footnote><footnote>5 Art. 4 lid 1 onderdeel a Vo (EU) nr. 1307/2013, &lt;span class="italic"&gt;Pb L&lt;/span&gt; 347.</footnote><footnote>6 Zie ook ECLI:NL:CBB:2021:636, overweging 6.1.</footnote><footnote>7 Zie o.a. ECLI:NL:CBB:2019:558 en ECLI:NL:CBB:2019:659.</footnote><footnote>8 Zie hiervoor de definitie van begrip ‘bedrijf’.</footnote><footnote>9 Arrest Landkreis Bad Dürkheim van 14 oktober 2010,&amp;nbsp;ECLI:EU:C:2010:606&amp;nbsp;, punt 61.</footnote><footnote>10 ECLI:NL:CBB:2018:102.</footnote><footnote>11 Bijv. ECLI:NL:CBB:2020:858.</footnote><footnote>12 Art. 1 lid 1 Msw onder i resp. gg.</footnote><footnote>13 &lt;span class="italic"&gt;Kamerstukken II&lt;/span&gt; 2004/5, 29.930, nr. 3, 140007381112.</footnote><footnote>14 Zie bijv. ECLI:NL:CBB2016:116.</footnote><footnote>15 Art. 4 lid 1 onderdeel c Vo (EU) nr. 1307/2013, &lt;span class="italic"&gt;Pb L&lt;/span&gt; 347.</footnote><footnote>16 Zie bijv. ECLI:NL:CBB:2021:636.</footnote><footnote>17 &lt;span class="italic"&gt;Kamerstuk&lt;/span&gt; 30.004, nr. 3.</footnote><footnote>18 ECLI:NL:CBB:2013:CA2374.</footnote><footnote>19 Uiteraard omvat een bedrijfsoverdracht veel meer dan alleen een wijziging in het beheer van onroerende zaken. Maar in deze bijdrage gaan we alleen in op de gevolgen van een bedrijfsoverdracht voor mestwetgeving en GLB.</footnote><footnote>20 Bij uitzondering kan iemand zich bij RVO inschrijven met zijn burgerservicenummer.</footnote><footnote>21 Art 31 Ubm en art.37 Urm.</footnote><footnote>22 UBN staat voor Uniek Bedrijfs Nummer, de aanduiding van een adres waar een of meer stallen staan voor het houden van dieren waarvoor een registratieplicht geldt, met bijbehorende grond. Zie ook: https://www.rvo.nl/onderwerpen/agrarisch-ondernemen/dieren-houden/identificatie-en-registratie-dieren/dierlocatie-ubn-registreren-en-wijzigen.</footnote><footnote>23 Resp. art. 19, 20 en 21b Msw.</footnote><footnote>24 CBb 19 januari 2021; ECLI:NL:CBB:2021:34.</footnote><footnote>25 &lt;span class="italic"&gt;Kamerstukken II&lt;/span&gt; 2004/5, 30.004, nr. 3, 4 onder f.</footnote><footnote>26 ECLI:NL:CBB:2021:715.</footnote><footnote>27 Art. … Msw.</footnote><footnote>28 Zie art. 25, 27 lid 1 en 33a Msw.</footnote><footnote>29 De verboden om in een bedrijf meer dieren te houden dan het erop rustende productierecht, zie noot 23.</footnote><footnote>30 Art. 104 lid 1 en 2c Urm verwijzen naar art. 27 Msw dat gaat over de melding van overgang naar een ander bedrijf.</footnote><footnote>31 Art. 20 lid 1 Handelsregisterwet 2007.</footnote><footnote>32 Voor het sluiten van een maatschaps-, VOF- of CV-contract is een schriftelijke akte ook niet vereist.</footnote><footnote>33 SBI staat voor Standaard Bedrijfs Indeling, zie https://www.kvk.nl/overzicht-standaard-bedrijfsindeling.</footnote><footnote>34 Uitvoeringsregeling rechtstreekse betalingen GLB, art 2.3 lid 1 en 2.</footnote><footnote>35 CBb 12 november 2019, ECLI:NL:CBB:2019:571, overweging 5.</footnote><footnote>36 ECLI:NL:CBB:2020:996.</footnote><footnote>37 Zie 1400073811 1.2.1 van het preadvies.</footnote><footnote>38 Art. 2 van het Handelsregisterbesluit 2008.</footnote><footnote>39 Zie art. 1.1. sub o Ubm en art. 1.1 sub ii Msw.</footnote><footnote>40 Zie: https://www.rvo.nl/onderwerpen/agrarisch-ondernemen/agrarische-administratie-en-registratie/uw-registratie-bij-rvonl/overlijden-van-de-bedrijfsvoerder, en https://www.kvk.nl/informatiebank/wat-te-doen-bij-overlijden&lt;span class="underlined"&gt;.&lt;/span&gt;</footnote><footnote>41 Hoofdstuk III Msw.</footnote><footnote>42 Art. 25c lid 2 Urm.</footnote><footnote>43 Art. 33a Msw.</footnote><footnote>44 Bijlage II van Verordening (EU) nr. 1306/2013.</footnote><footnote>45 Art. 4.2. lid 3 Urb.</footnote><footnote>46 Besluit van de Staatssecretaris van Financiën van 6 februari 2010, nr. DGB 2010/671M.</footnote><footnote>47 Art. 2.3 en 2.11 Urb.</footnote><footnote>48 Zie art. 5 Burb.</footnote><footnote>49 Dit volgt uit art. 8 lid 3 van Vo (EU). 809/2014 en art. 4.10 lid 1 Urb.</footnote></footnotes><auteurs>mr. H.A. van Bommel en mr. C.C. van Harten</auteurs><published>2021-08-18 10:21:50</published><modified>2021-08-18 11:47:15</modified><editiondate>2021-08-18</editiondate><htmlpath>https://denhollander.info/artikel/16789</htmlpath></article>
</articles></edition>
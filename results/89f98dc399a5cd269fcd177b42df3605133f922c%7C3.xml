<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1993</searchword><id>5233</id><udhid>UDH:TvAR/5233</udhid><titel>graaf Van Limburg Stirum / Ober (TvAR 1993/4595)</titel><searchwords><searchword>TvAR 3/1993</searchword><searchword>TvAR 1993/4595</searchword><searchword>UDH:TvAR/5233</searchword></searchwords><attachments><attachment><name>1993_nr 3_Rechtspraak_4595.pdf</name><extention>pdf</extention><url>https://denhollander.info/download/5168/ci</url></attachment></attachments><inleiding>Pachtwet, art. 54&#13;
&#13;
Pachtster toegelaten tot bewijs dat het gebruik&#13;
van het gepachte voor haar van meer&#13;
dan ondergeschikte financiële betekenis is. Zij&#13;
levert dat bewijs niet. Geen vruchttrekking&#13;
met economisch oogmerk. Om die reden dient&#13;
op de voet van de in art. 54, lid 5, der Pachtwet&#13;
bedoelde billijkheid ontbinding van de&#13;
pachtovereenkomst te volgen.</inleiding><content>In de zaak van:&#13;
Wigbold Albert Willem graaf Van Limburg&#13;
Stirum, wonende te New York, appellant, procureur:&#13;
mr. M.P.H. Winters;&#13;
tegen&#13;
1. Ursula Maria Ober, wonende te Noordwijk,&#13;
procureur: mr. B.F.M. Bos, 2. Neeltje&#13;
van Duyn, wonende te Noordwijk, 3. Dirk van&#13;
Duyn, wonende te Voorhout, 4. Elisabeth van&#13;
Duyn, wonende te Noordwijk, geïntimeerden&#13;
(geïntimeerden sub 2, 3 en 4 niet verschenen)&#13;
Het gerechtshof te Arnhem, pachtkamer:&#13;
Gezien de stukken van het geding, waaronder&#13;
het tussen appellant als eiser en geïntimeerden&#13;
als gedaagden op 7 september 1989&#13;
door de pachtkamer van het kantongerecht te&#13;
Leiden gewezen vonnis, dat in fotocopie aan&#13;
dit arrest is gehecht;&#13;
Overweegt:&#13;
Appellant is bij exploit van 5 oktober 1989 in&#13;
hoger beroep gekomen van voormeld vonnis&#13;
met gelijktijdige dagvaarding van geïntimeerden&#13;
voor dit hof.&#13;
Bij memorie van grieven heeft appellant na&#13;
te melden grieven aangevoerd, met conclusie&#13;
dat het hof het vonnis waarvan beroep zal vernietigen&#13;
en, opnieuw rechtdoende, de vordering&#13;
van appellant alsnog zal toewijzen met&#13;
veroordeling van geïntimeerden in de kosten&#13;
van het geding in beide instanties.&#13;
Geïntimeerde sub 1 heeft bij memorie van&#13;
antwoord de aangevoerde grieven bestreden&#13;
met conclusie tot bekrachtiging van het vonnis&#13;
waarvan beroep en veroordeling van appellant&#13;
in de proceskosten.&#13;
Appellant en geïntimeerde sub 1 hebben de&#13;
zaak op 12 november 1990 doen bepleiten,&#13;
appellant door Mr. J.A. Huijgen, advocaat te&#13;
's-Gravenhage, en geïntimeerde sub 1 door&#13;
mr. J.G. Hinnen, advocaat te Leiden.&#13;
Tenslotte hebben appellant en geïntimeerde&#13;
sub 1 de stukken doen overleggen voor het&#13;
wijzen van arrest.&#13;
De grieven&#13;
De door appellant aangevoerde grieven luiden&#13;
als volgt:&#13;
I. Ten onrechte overweegt de pachtkamer&#13;
van het kantongerecht te Leiden dat wel van&#13;
een normaal veehoudersbedrijf gesproken kan&#13;
worden en ten onrechte baseert die pachtka&#13;
mer dat oordeel op de eigen waarneming ter&#13;
plaatse en gezien de stukken van de meitel&#13;
ling.&#13;
II. Ten onrechte overweegt de pachtkamer&#13;
van het kantongerecht te Leiden dat appellant&#13;
nimmer bezwaar gemaakt heeft tegen het&#13;
stichten van opstallen en ten onrechte over&#13;
weegt die pachtkamer dat appellant zich naar&#13;
redelijkheid en billijkheid niet meer op de&#13;
aanwezigheid van de schuur kan beroepen.&#13;
III. Ten onrechte overweegt de pachtkamer&#13;
van het kantongerecht te Leiden dat niet ge&#13;
bleken is dat sprake is van inschaling van vee.&#13;
IV. Ten onrechte overweegt de pachtkamer&#13;
van het kantongerecht te Leiden dat genoeg-&#13;
zaam gebleken is dat het land er redelijk onderhouden&#13;
uitzag, dat de sloten behoorlijk&#13;
schoon en op diepte waren en dat de overweg&#13;
goed onderhouden was evenals de afrastering&#13;
en het hekwerk en ten onrechte overweegt die&#13;
pachtkamer dat ook overigens niet gebleken is&#13;
van enige wanprestatie van betekenis met betrekking&#13;
tot het onderhoud van het pachtobject.&#13;
V. Ten onrechte heeft de pachtkamer van&#13;
het kantongerecht te Leiden de vordering tot&#13;
ontbinding afgewezen en appellant in de proces-&#13;
kosten veroordeeld en voorts heeft die&#13;
pachtkamer ten onrechte overwogen dat de algemene&#13;
regel is dat in gevallen als de onderhavige&#13;
voortzetting van de pachtovereenkomst&#13;
plaatsvindt tenzij het belang van de&#13;
verpachter bij ontbinding naar billijkheidsoverwegingen&#13;
zwaarder zou moeten wegen&#13;
dan dat van de wederpartij, hetgeen in casu&#13;
niet het geval is.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast:&#13;
- Tussen appellant als verpachter en geïntimeerden,&#13;
erfgenamen van de voormalige&#13;
pachter Rudolf van Duyn, overleden op 19&#13;
april 1986, als pachters geldt een schriftelijke&#13;
pachtovereenkomst betreffende onder Noordwijk&#13;
gelegen grasland ter grootte van 3.33.85&#13;
ha;&#13;
- Geïntimeerde sub 1, weduwe van Rudolf&#13;
van Duyn voornoemd, heeft het land in ge&#13;
schil, waarop zich een schuur bevindt, sedert&#13;
diens overlijden als enige erfgenaam in feite&#13;
lijk gebruik. Zij houdt er een viertal paarden&#13;
en laat het grasland begrazen door een aantal&#13;
schapen. Zij geniet een uitkering ingevolge de&#13;
A.W.W.&#13;
De beoordeling van het geschil in hoger beroep&#13;
1. De grief I, zoals ook toegelicht bij de gelegenheid&#13;
van de pleidooien, betreft het door&#13;
appellant aan zijn op de voet van art. 54, lid 3,&#13;
van de Pachtwet ingestelde vordering tot ontbinding&#13;
van de pachtovereenkomst, ten&#13;
grondslag gelegde standpunt dat geïntimeerde&#13;
sub 1 het land in geschil slechts gebruikt 'ten&#13;
behoeve van hobby-doeleinden', te weten het&#13;
houden van enkele recreatiepaarden en het&#13;
weiden van een aantal schapen, die niet aan&#13;
geïntimeerde sub 1 toebehoren.&#13;
Dit standpunt komt er op neer dat geïntimeerde&#13;
sub 1 de grond in feite niet gebruikt&#13;
ter uitoefening van de landbouw, omdat het&#13;
gebruik dat zij van het grasland in geschil&#13;
maakt, uit economisch oogpunt van zo ondergeschikte&#13;
betekenis is dat niet meer van&#13;
vruchttrekking met economisch oogmerk kan&#13;
worden gesproken. Op grond van de billijkheid&#13;
zou daarom ontbinding van de pachtovereenkomst&#13;
behoren te volgen.&#13;
2. Voor de juistheid van het door geïnti&#13;
meerde sub 1 bestreden standpunt van appel&#13;
lant bestaan een aantal aanwijzingen:&#13;
a. Een in afschrift overgelegd proces-ver&#13;
baal van bezichtiging op 15 september 1989&#13;
van het gepachte, opgemaakt op de voet van&#13;
art. 55 van de Pachtwet door de pachtkamer&#13;
van het kantongerecht te Leiden, houdt in dat&#13;
het land er slecht onderhouden uitzag, dat het&#13;
slecht begraasd was, hetgeen opviel in verge&#13;
lijking met de omringende percelen grasland&#13;
en dat zich op het land een 35-tal schapen be&#13;
vonden die zich daar, gelet op de toestand van&#13;
het land, kennelijk nog niet lang ophielden.&#13;
b. Geïntimeerde sub 1 beschikt niet over&#13;
behoorlijke financiële gegevens laat staan&#13;
jaarstukken betreffende de exploitatie van het&#13;
gepachte. Als zodanig kunnen niet worden be&#13;
schouwd de bij memorie van grieven overge&#13;
legde, als exploitatie-overzichten 1986 en&#13;
1987 aangemerkte stukken, waarin de post&#13;
'Exploitatie-rekening' op geen enkele wijze is&#13;
gespecificeerd. Meitellingen over de jaren&#13;
1989 en 1990 ontbreken bij de stukken.&#13;
c. Bij gelegenheid van de pleidooien heeft&#13;
geïntimeerde sub 1 verklaard geen ooipremie&#13;
te ontvangen, hoewel zij aangaf ongeveer 50&#13;
schapen te houden.&#13;
3. Gelet op deze aanwijzingen draagt geïn&#13;
timeerde sub 1 naar redelijkheid en billijkheid&#13;
de bewijslast van feiten waaruit voortvloeit&#13;
dat het gebruik dat geïntimeerde sub 1 van het&#13;
gepachte grasland maakt, voor haar van meer&#13;
dan ondergeschikte, financiële betekenis is.&#13;
Het hof zal geïntimeerde sub 1 overeenkomstig&#13;
haar bewijsaanbod tot dit bewijs toelaten.&#13;
Rechtdoende in hoger beroep:&#13;
Alvorens verder te beslissen:&#13;
Draagt geïntimeerde sub 1 op feiten te bewijzen&#13;
waaruit voortvloeit dat het gebruik dat&#13;
zij van het gepachte grasland ter grootte van&#13;
3.33.85 ha maakt, voor haar van meer dan&#13;
ondergeschikte, financiële betekenis is.&#13;
Bepaalt dat het verhoor van getuigen zal&#13;
worden gehouden door het tot raadsheer-commissaris&#13;
benoemde lid van dit hof mr. J.A.J.&#13;
Spoor en de raad C.W.J. baron De Weichs de&#13;
Wenne op een na overleg met de griffier van&#13;
het pachthof nader vast te stellen tijdstip.&#13;
Dat tijdstip zal worden bepaald na ontvangst&#13;
van opgave van de te horen getuigen&#13;
en aan de hand van door de procureurs voor&#13;
11 februari 1991 schriftelijk op te geven verhinderingen&#13;
van de getuigen, partijen en de&#13;
advocaten.&#13;
Arrest in de zaak van:&#13;
Wigbold Alben Willem graaf Van Limburg&#13;
Stirum, wonende te New York (VS), appellant,&#13;
procureur: mr. M.P.H. Winters;&#13;
tegen&#13;
1. Ursula Maria Ober, wonende te Noordwijk,&#13;
procureur: mr. B.F.M. Bos, 2. Neeltje&#13;
van Duyn, wonende te Noordwijk, 3. Dirk van&#13;
Duyn, wonende te Voorhout, 4. Elisabeth van&#13;
Duyn, wonende te Noordwijk, geïntimeerden&#13;
(geïntimeerden sub 2, 3 en 4 niet verschenen).&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
thans ook het interlocutoir arrest van 10&#13;
december 1990; na het wijzen van dit arrest is&#13;
mr. Mans gedefungeerd en is mr. Bierman in&#13;
diens plaats getreden;&#13;
Overweegt:&#13;
Het bij het tussenarrest bepaalde getuigenverhoor&#13;
heeft geen doorgang gevonden.&#13;
Nadat de zaak naar de rol was verwezen&#13;
heeft geïntimeerde sub 1 bij akte produkties in&#13;
het geding gebracht, waarop appellant bij antwoordakte&#13;
is ingegaan. Nadien hebben partijen&#13;
elk andermaal akte verzocht.&#13;
Tenslotte hebben zij de stukken doen overleggen&#13;
voor het wijzen van arrest.&#13;
De beoordeling van het geschil in hoger beroep&#13;
1. Bij tussenarrest van 10 december 1990&#13;
werd geïntimeerde sub 1 opgedragen feiten te&#13;
bewijzen waaruit voortvloeit dat het gebruik&#13;
dat zij van het gepachte grasland ter grootte&#13;
van 3.33.85 ha maakt, voor haar van meer dan&#13;
ondergeschikte, financiële betekenis is, en&#13;
werd een getuigenverhoor bepaald, nadat was&#13;
overwogen dat voor de juistheid van het&#13;
standpunt van appellant dat geïntimeerde sub&#13;
1 het land in geschil slechts gebruikt 'ten behoeve&#13;
van hobby-doeleinden', te weten het&#13;
houden van enkele recreatie-paarden en het&#13;
weiden van een aantal schapen, die niet aan&#13;
geïntimeerde sub 1 toebehoren, de volgende&#13;
aanwijzingen bestaan:&#13;
a. Een in afschrift overgelegd proces-ver&#13;
baal van bezichtiging op 15 september 1989&#13;
van het gepachte, opgemaakt op de voet van&#13;
art. 55 van de Pachtwet door de pachtkamer&#13;
van het kantongerecht te Leiden, houdt in dat&#13;
het land er slecht onderhouden uitzag, dat het&#13;
slecht begraasd was, hetgeen opviel in verge&#13;
lijking met de omringende percelen grasland&#13;
en dat zich op het land een 35-tal schapen be&#13;
vond dat zich daar, gelet op de toestand van&#13;
het land, kennelijk nog niet lang ophield;&#13;
b. Geïntimeerde sub 1 beschikt niet over&#13;
behoorlijke financile gegevens laat staan jaar&#13;
stukken betreffende de exploitatie van het ge&#13;
pachte. Als zodanig kunnen niet worden&#13;
beschouwd de bij memorie van grieven over&#13;
gelegde, als exploitatie-overzichten 1986 en&#13;
1987 aangemerkte stukken, waarin de post&#13;
'Exploitatie-rekening' op geen enkele wijze is&#13;
gespecificeerd. Meitellingen over de jaren&#13;
1989 en 1990 ontbreken bij de stukken.&#13;
c. Bij gelegenheid van de pleidooien heeft&#13;
geïntimeerde sub 1 verklaard geen ooipremie&#13;
te ontvangen, hoewel zij aangaf ongeveer 50&#13;
schapen te houden.&#13;
Overwogen werd voorts dat, gelet op deze&#13;
aanwijzingen, geïntimeerde sub 1 naar redelijkheid&#13;
en billijkheid de bewijslast draagt van&#13;
feiten waaruit voortvloeit dat het gebruik dat&#13;
geïntimeerde sub 1 van het gepachte grasland&#13;
maakt, voor haar van meer dan ondergeschikte,&#13;
financiële betekenis is.&#13;
2. Bij brief van 6 februari 1991 van haar&#13;
advocaat, gericht aan de griffier van het&#13;
pachthof, heeft geïntimeerde sub 1 afgezien&#13;
van het voorbrengen van getuigen omdat zij&#13;
voornemens was bewijs door middel van&#13;
schriftelijke stukken te leveren.&#13;
3. Bij akte heeft geïntimeerde sub 1 vervol&#13;
gens niet-ondertekende exploitatie-overzich&#13;
ten en staten van inkomsten en uitgaven over&#13;
de jaren van 1989 en 1990, aangiften inkom&#13;
stenbelasting en premieheffing voor de jaren&#13;
1989 en 1990, berekeningen inkomstenbelas&#13;
ting over de jaren 1989 en 1990 en een bere&#13;
kening premieheffing over het jaar 1989&#13;
overgelegd zonder dat daaruit op enigerlei&#13;
wijze blijkt door wie de daarin vermelde ge&#13;
gevens zijn vastgesteld en geverifieerd. Aan&#13;
deze stukken kan vanzelfsprekend geen enkel&#13;
bewijs worden ontleend omtrent de wijze en&#13;
het financieel belang van de exploitatie van&#13;
het gepachte. Voorts heeft geïntimeerde sub 1&#13;
bij de akte schriftelijke verklaringen overgelegd&#13;
van B.N. Duivenvoorden te Voorhout, en&#13;
van de dijkgraaf en secretaris van het waterschap&#13;
de Veen- en Geestlanden maar hieruit&#13;
blijkt van de bovenbedoelde economische betekenis&#13;
niets. Zo laat D.N. Duivenvoorden&#13;
zich in zijn schriftelijke verklaring niet uit&#13;
over de hoeveelheid en herkomst van de door&#13;
hem op het land in geschil aangetroffen schapen.&#13;
Uit de schriftelijke verklaringen van A.&#13;
van Duyn, L. de Boer, beiden wonende te&#13;
Sassenheim en H. van der Holst te Noordwijk,&#13;
dat de dieren op het land in geschil eigendom&#13;
van geïntimeerde sub 1 zijn en dat zij met de&#13;
opbrengst uit verkoop daarvan mede in haar&#13;
levensonderhoud voorziet, blijken de redenen&#13;
van wetenschap niet. Ook hieraan kan geen&#13;
bewijs worden ontleend. De meitellingen&#13;
1989 en 1990 bevatten opgaven van geïntimeerde&#13;
sub 1 zelf en ook hieraan kan zonder&#13;
meer geen bewijs worden ontleend. Hetzelfde&#13;
geldt voor wat betreft de aanvraag ooipremie&#13;
1990-1991, die geïntimeerde sub 1 nu blijkbaar&#13;
toch heeft gedaan.&#13;
4. Bij nadere akte heeft geïntimeerde sub 1&#13;
alsnog gevraagd haar in de gelegenheid te&#13;
stellen getuigen voor te brengen. Appellant&#13;
heeft hiertegen echter terecht uit een oogpunt&#13;
van een goede procesorde bezwaar gemaakt.&#13;
Dit nader bewijsaanbod wordt dan ook gepas&#13;
seerd.&#13;
5. Appellant heeft met juistheid aange&#13;
voerd dat het aan gentimeerde sub 1 bij tussenarrest&#13;
opgedragen bewijs niet is geleverd.&#13;
De grief I, zoals toegelicht, is gegrond. Gelet&#13;
op de in het tussenarrest vermelde 'aanwijzin&#13;
gen' moet dan ook worden aangenomen dat&#13;
geïntimeerde sub 1 de grond in feite niet ge&#13;
bruikte ter uitoefening van de landbouw, om&#13;
dat het gebruik dat zij van het grasland in&#13;
geschil maakt, uit economisch oogpunt van zo&#13;
ondergeschikte betekenis is, dat niet van&#13;
vruchttrekking met economisch oogmerk kan&#13;
worden gesproken. Om die reden dient op de&#13;
voet van art. 54, lid 5, van de Pachtwet naar&#13;
billijkheid ontbinding van de pachtovereen&#13;
komst te volgen, overeenkomstig het in de&#13;
rechtsoverweging 1. van het tussenarrest&#13;
weergegeven standpunt van appellant. De&#13;
overige grieven behoeven geen bespreking.&#13;
Slotsom&#13;
6. Het vonnis, waarvan beroep, kan niet in&#13;
stand blijven en de inleidende vordering van&#13;
appellant dient alsnog te worden toegewezen.&#13;
Geïntimeerden dienen als de in het ongelijk&#13;
gestelde partij de kosten van beide instanties&#13;
te dragen.&#13;
Beslissing:&#13;
Het hof vernietigt het vonnis van de pachtkamer&#13;
van het kantongerecht te Leiden d.d. 7&#13;
september 1989, waarvan beroep en opnieuw&#13;
rechtdoende:&#13;
Ontbindt de tussen appellant als verpachter&#13;
en geïntimeerden als pachters bestaande&#13;
pachtovereenkomst betreffende het onder&#13;
Noordwijk gelegen grasland, kadastraal bekend&#13;
gemeente Noordwijk, sectie K, nrs. 7, 8,&#13;
102, 103 en 106, ter grootte van 3.33.85 ha,&#13;
zulks met ingang van 1 maart 1992.&#13;
Veroordeelt geïntimeerden in de proceskosten,&#13;
aan de zijde van appellant tot heden&#13;
begroot op in eerste aanleg f 615 en in hoger&#13;
beroep f4075,25.</content><legacyfootnotes/><footnotes><footnote/></footnotes><auteurs/><published>1993-03-01 00:00:00</published><modified>1991-11-11 00:00:00</modified><editiondate>1993-03-01</editiondate><htmlpath>https://denhollander.info/artikel/5233</htmlpath></article>
</articles></edition>
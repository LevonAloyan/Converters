<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>7094</id><udhid>UDH:TvAR/7094</udhid><titel>'1. van Jansje Gosina Granate Nusselder-Lokhorst 2. van Gerardus Egbertus Josephus Marsman / ' (TvAR 1990/4343)</titel><searchwords><searchword>TvAR 4/1990</searchword><searchword>TvAR 1990/4343</searchword><searchword>UDH:TvAR/7094</searchword></searchwords><attachments><attachment><name>1990_nr 4_Rechtspraak_4343.pdf</name><extention>pdf</extention><url>https://denhollander.info/download/6704/ci</url></attachment></attachments><inleiding>Pachtwet, art. 12,&#13;
Meststoffenwet, art 1 en 14&#13;
Blijkens artikel 1 Meststoffenwet is bij verpachting&#13;
alleen sprake van verkleining van&#13;
de oppervlakte grond van de verpachter -&#13;
en dus van vergroting daarvan bij de pachter&#13;
- indien de verpachting voor de wettelijke&#13;
duur geschiedt.&#13;
De omstandigheid dat bij het aangaan&#13;
van een pachtovereenkomst voor de wettelijke&#13;
duur respectievelijk bij beëindiging&#13;
van die overeenkomst de verpachter respectievelijk&#13;
de pachter mestquotum verliest, is&#13;
geen bijzondere omstandigheid als bedoeld&#13;
in artikel 12, lid 4, der Pachtwet. </inleiding><content>Centrale Grondkamer, 25 september 1989&#13;
(Mr. Maris, mr. Spoor, prof. mr. Heida,&#13;
hr. Wentink en ir. van Leeuwen)&#13;
De Centrale Grondkamer;&#13;
Gezien:&#13;
het op 18 juli 1989 ter griffie ingekomen&#13;
beroepschrift;&#13;
1. van Jansje Gosina Granate Nusselder-&#13;
Lokhorst, wonende te Driel, Boltweg 4, -&#13;
hierna te noemen: verpachtster -, en&#13;
2. van Gerardus Egbertus Josephus&#13;
Marsman, wonende te Lemelerveld,&#13;
Strenkhaarsweg 7, - hierna te noemen:&#13;
pachter -, gemachtigde van beide partij&#13;
en: B.F. Preller, notaris te Raalte;&#13;
het beroepschrift is gericht tegen de beschikking&#13;
van de grondkamer voor Gelderland&#13;
van 15 juni 1989, waarvan afschrift&#13;
aan partijen is verzonden op 23 juni 1989&#13;
en waarbij de op 16 mei 1989 bij de grondkamer&#13;
ter goedkeuring ingediende pachtovereenkomst&#13;
tussen voormelde partijen,&#13;
betreffende de verpachting van een perceel&#13;
grasland, kadastraal bekend gemeente Heteren,&#13;
sectie F, nr. 109 gedeeltelijk, groot&#13;
3.51.00 hectare, voor de duur van 5 jaren,&#13;
ingaande 10 mei 1989 en eindigend 9 mei&#13;
1994, tegen een pachtprijs van ƒ 1.404,- per&#13;
jaar, werd gewijzigd in die zin dat de duur&#13;
van de pachtovereenkomst werd bepaald op&#13;
zes jaren, en vervolgens werd goedgekeurd.&#13;
Gelet op:&#13;
de behandeling van het hoger beroep ter&#13;
zitting van 14 augustus 1989, waarbij aanwezig&#13;
waren pachter, vergezeld door zijn&#13;
zoon M.A.H. Marsman, en namens partijen:&#13;
B.F. Preller, notaris te Raalte.&#13;
Overweegt:&#13;
De stukken:&#13;
1. Partijen hebben bij één beroepschrift&#13;
als grief aangevoerd: Ten onrechte heeft de&#13;
grondkamer niet voldaan aan het verzoek&#13;
van partijen tot goedkeuring van de overeenkomst&#13;
voor de duur van vijf jaar, op&#13;
grond van het oordeel, dat het aangevoerde&#13;
argument, te weten verlies van mestquotum&#13;
bij de verpachtster indien voor de wettelijke&#13;
duur wordt verpacht en verlies van mestquotum&#13;
bij de pachter indien deze pachtovereenkomst&#13;
na afloop daarvan wordt&#13;
ontbonden, niet kan worden beschouwd als&#13;
een bijzondere omstandigheid, als bedoeld&#13;
in artikel 12, lid 4, van de Pachtwet, met&#13;
verzoek, de beschikking, waarvan beroep,&#13;
te vernietigen voorzover het betreft de afwijzing&#13;
van het verzoek tot goedkeuring&#13;
van de pachtovereenkomst voor de duur&#13;
van vijf jaar en het oorspronkelijke verzoek&#13;
terzake alsnog toe te wijzen.&#13;
De mondelinge behandeling&#13;
Ter zitting heeft B.F. Preller de standpunten&#13;
van partijen nader toegelicht, met&#13;
conclusie de onderhavige pachtovereenkomst&#13;
alsnog goed te keuren voor een kortere&#13;
dan de wettelijke duur als bedoeld in&#13;
artikel 12, lid 1, van de Pachtwet, nl. vijf&#13;
jaren.&#13;
Verpachter heeft de grond in geschil in&#13;
1988 verworven. Tevoren was zijn mestquotum&#13;
125 kg per ha per jaar. Zijn mestquotum&#13;
kan dus niet worden vergroot. Bij&#13;
verpachting van de grond voor de wettelijke&#13;
duur zou zijn mestquotum worden verminderd&#13;
met 125 kg fosfaat per ha te verpachten&#13;
grond. Zou de grond voor een kortere&#13;
duur worden verpacht, dan zou zijn&#13;
mestquotum in stand blijven.  De pachter zou bij het einde van de voor de&#13;
wettelijke duur geldende pacht een mestquotum&#13;
verliezen van 125 kg fosfaat per&#13;
gepachte ha per jaar. Ingeval de grond&#13;
voor een kortere duur zou zijn gepacht,&#13;
zou hij geen mestquotum verliezen.&#13;
Het oordeel van de Centrale Grondkamer&#13;
1. Partijen hebben goedkeuring verzocht&#13;
van een pachtovereenkomst voor kortere&#13;
duur dan vermeld in artikel 12, lid 1, van&#13;
de Pachtwet, gelet op de artikelen 1, lid 1&#13;
en 14, lid 1 en 3, van Wet van 27 november&#13;
1986, Stb. 598, houdende regelen inzake&#13;
het verhandelen van meststoffen en de afvoer&#13;
van meststoffen (Meststoffenwet).&#13;
Artikel 1, lid 1, van de Meststoffenwet&#13;
bepaalt, dat in die wet wordt verstaan onder&#13;
'tot het bedrijf behorende oppervlakte&#13;
landbouwgrond': in Nederland gelegen oppervlakte&#13;
landbouwgrond, daaronder niet&#13;
begrepen de oppervlakte waarop zich de&#13;
bedrijfsgebouwen en daarbij behorende&#13;
voorzieningen bevinden, die tot het bedrijf&#13;
in eigendom behoort, dan wel daartoe behoort&#13;
ingevolge een zakelijk gebruiksrecht&#13;
of een door de grondkamer goedgekeurde&#13;
pachtovereenkomst welke is aangegaan&#13;
voor ten minste de duur als bedoeld in artikel&#13;
12, eerste lid, van de Pachtwet.&#13;
Artikel 14, lid 1, van de Meststoffenwet,&#13;
houdend een verbod op uitbreiding van de&#13;
mestproduktie, luidt: 'Het is verboden de&#13;
produktie van dierlijke meststoffen op een&#13;
bedrijf uit te breiden indien de produktie&#13;
groter is of daarmee groter wordt dan 125&#13;
kilogram fosfaat per hectare per jaar van&#13;
de tot het bedrijf behorende oppervlakte&#13;
landbouwgrond'.&#13;
Artikel 14, lid 3, van die wet, houdend&#13;
een verbod op de mestproduktie, luidt:&#13;
'Het is verboden dierlijke meststoffen te&#13;
produceren op een bedrijf waarvan de&#13;
daartoe behorende oppervlakte landbouwgrond&#13;
na inwerkingtreding van dit artikel is&#13;
verkleind, tenzij de produktie is verminderd&#13;
met een hoeveelheid die overeenkomt&#13;
met 125 kilogram fosfaat per hectare per&#13;
jaar waarmee deze verkleining heeft plaatsgevonden'.&#13;
Ingeval van verpachting is er blijkens artikel&#13;
1, lid 1, van de Meststoffenwet alleen&#13;
sprake van verkleining van de oppervlakte&#13;
landbouwgrond van de verpachter — en&#13;
dus van vergroting daarvan bij de pachter&#13;
- indien de verpachting voor de wettelijke&#13;
duur plaatsvindt.&#13;
De Meststoffenwet van 27 november&#13;
1986, tot stand gekomen ter vervanging&#13;
van de Meststoffenwet 1947, is mede ingevoerd&#13;
teneinde de — onverantwoorde uitbreiding&#13;
van de - mestproduktie, en de&#13;
daarmee samenhangende overmatige bemesting&#13;
van gronden, te voorkomen zoals&#13;
ook uit de toelichting bij de Tweede nota&#13;
van wijzigingen op voormeld artikel 14 van&#13;
die Wet blijkt.&#13;
2. De Centrale Grondkamer is van oordeel&#13;
dat, gelet op de strekking van die wet,&#13;
de omstandigheid dat, bij het aangaan van&#13;
een pachtovereenkomst voor de wettelijke&#13;
duur als bedoeld in artikel 12, lid 1, van de&#13;
Pachtwet, respectievelijk bij beëindiging&#13;
van die pachtovereenkomst, de verpachter&#13;
c.q. de pachter mestquotum verliest, niet&#13;
kan worden beschouwd als een bijzondere&#13;
omstandigheid als bedoeld in artikel 12, lid&#13;
4, van de Pachtwet.&#13;
Bovendien kunnen bij goedkeuring van&#13;
de kortere duur in dit geval de algemene belangen&#13;
van de landbouw worden geschaad.&#13;
Immers uitbreiding van de productie van&#13;
dierlijke meststoffen op een bedrijf, indien&#13;
die productie groter is dan 125 kg fosfaat&#13;
per ha per jaar van de tot het bedrijf behorende&#13;
oppervlakte landbouwgrond, is in&#13;
strijd met de wet (art. 14, lid 1, Meststoffenwet).&#13;
Hetzelfde geldt voor de productie&#13;
van dierlijke meststoffen op een bedrijf&#13;
waarvan de oppervlakte landbouwgrond&#13;
na 1 oktober 1987 is verkleind behoudens&#13;
vermindering van de productie met 125 kg&#13;
fosfaat per ha per jaar, waarvan echter in&#13;
deze zaak geen sprake is (verg. art. 14, lid&#13;
3, Meststoffenwet). Voorts is verplaatsing&#13;
van mestproductie slechts mogelijk, als aan&#13;
bij AMvB te stellen voorwaarden wordt&#13;
voldaan. Uitgangspunt daarvoor is onder&#13;
meer, dat ter voorkoming van een onverantwoorde&#13;
uitbreiding van de mestproduktie&#13;
de verplaatsing kenbaar en controleerbaar&#13;
dient te zijn (Toelichting bij 4e Nota&#13;
van Wijzigingen). De strekking van de&#13;
Meststoffenwet is mede gericht op de bescherming&#13;
van de milieucomponent bodem&#13;
tegen bepaalde effecten die meststoffen&#13;
daarop kunnen hebben. In zoverre is het algemeen&#13;
landbouwbelang betrokken bij het aanpakken van de problemen betreffende&#13;
de productie en de handel in meststoffen en&#13;
de afvoer van mestoverschotten.&#13;
Dit klemt temeer, aangezien de ondernemers&#13;
in de landbouw bij de Meststoffenwet&#13;
mede verantwoordelijk zijn gesteld voor de&#13;
uitvoering daarvan o.a. door de invoering&#13;
van heffingen en de instelling van een of&#13;
meer mestbanken.&#13;
3. Op grond van deze overwegingen is&#13;
voor goedkeuring van de pachtovereenkomst&#13;
voor een kortere dan de wettelijke&#13;
duur als bedoeld in artikel 12, lidl, van de&#13;
Pachtwet geen plaats.&#13;
De slotsom&#13;
De beschikking, waarvan beroep, moet&#13;
worden gehandhaafd.&#13;
Beschikkende in hoger beroep:&#13;
Bevestigt de beschikking, waarvan&#13;
beroep.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, prof. mr. Heida,&#13;
hr. Wentink en ir. van Leeuwen</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/7094</htmlpath></article>
</articles></edition>
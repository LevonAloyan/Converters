<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2000</searchword><id>4739</id><udhid>UDH:TvAR/4739</udhid><titel>J.B.O. / Herinrichting Oost- Groningen en de Gronings-Drentse Veenkoloniën (TvAR 2000/4997)</titel><searchwords><searchword>TvAR 2/2000</searchword><searchword>TvAR 2000/4997</searchword><searchword>UDH:TvAR/4739</searchword></searchwords><attachments><attachment><name>2000_nr 2_Rechtspraak_4997.pdf</name><extention>pdf</extention><url>https://denhollander.info/download/4681/ci</url></attachment></attachments><inleiding>[Herinrichtingswet Oost-Groningen en de&#13;
Gronings-Drentse Veenkoloniën art. 33]&#13;
&#13;
Onweersproken is komen vast te staan dat&#13;
de weg voorkomt op de wegenlegger, zoals&#13;
bedoeld in artikel 49 van de Wegenwet, van&#13;
de gemeente Emmen en dat de weg op&#13;
grond daarvan dient te worden aangemerkt&#13;
als een openbare weg. In het kader van&#13;
deze procedure kan deze weg niet aan de&#13;
openbaarheid worden onttrokken. Aan het&#13;
openbare karakter van de weg doet niet af&#13;
het feit dat er weinig of geen gebruik van de&#13;
weg wordt gemaakt. Onderhavig perceel is&#13;
terecht, overeenkomstig het stelsel van classificatie,&#13;
op ƒ 0,– per ha. geschat.&#13;
Voorzover het bezwaar zich tegen dit stelsel&#13;
richt is de rechtbank van oordeel dat onvoldoende&#13;
is gesteld noch is gebleken dat het&#13;
stelsel in strijd met de tekst en de strekking&#13;
van de wet zou zijn dan wel tot onbillijke&#13;
en/of onredelijke resultaten zou leiden. De&#13;
door reclamant gestelde schade – in verband&#13;
met later niet toedelen van de weg aan reclamant&#13;
– dient, voorzover die schade komt vast&#13;
te staan, aan de orde te komen bij het vaststellen&#13;
van de lijst der geldelijke regelingen.</inleiding><content>J.B. O., reclamant,&#13;
tegen&#13;
de eerste schatting in het deelgebied ‘Emmen-&#13;
Noord’ van de Herinrichting Oost-Groningen&#13;
en de Gronings-Drentse Veenkoloniën.&#13;
Overwegingen&#13;
1. Het procesverloop&#13;
(…)&#13;
2. De feiten&#13;
Het perceel EMNOO 2969 maakt deel uit&#13;
van de Kloosterweg, welke loopt van de Duitse&#13;
grens naar Emmer-Compascuum. Deze&#13;
weg is opgenomen op de wegenlegger. Conform&#13;
het bepaalde in het stelsel van classificatie&#13;
worden openbare en kennelijk als zodanig&#13;
in gebruik zijnde wegen en paden geschat op&#13;
ƒ 0,– per ha.&#13;
In het herinrichtingsplan is de desbetreffende&#13;
weg aangeduid als te handhaven onverharde&#13;
of semi-verharde weg.&#13;
3. Het standpunt van reclamant&#13;
3.1. Reclamant stelt – voorzover in het kader&#13;
van deze procedure van belang – dat het perceel&#13;
ten onrechte op grond dat het geen&#13;
natuurlijk voortbrengend vermogen zou hebben&#13;
op nul wordt geschat. Hij voert daartoe&#13;
aan dat dit met een eenmalige simpele bewerking&#13;
weer is te gebruiken als landbouwgrond.&#13;
3.2. Voorts stelt reclamant dat het onjuist is&#13;
dat de weg een openbare weg is omdat de heer&#13;
Hoezen de enige is die van die weg gebruik&#13;
maakt. Hoezen heeft een stukje land in Duitsland&#13;
en dit is voor hem een kleine afkorting&#13;
om via dit perceel de Duitse grens te bereiken.&#13;
Verder maakt niemand van de weg gebruik.&#13;
3.3. Tenslotte stelt reclamant dat zijn schade,&#13;
indien hij dit perceel kwijtraakt, ƒ 6000,–&#13;
bedraagt.&#13;
4. Het standpunt van de commissie&#13;
4.1. De commissie stelt zich op het standpunt dat&#13;
de in dit bezwaar bedoelde weg staat op de wegenlegger&#13;
van de gemeente Emmen en derhalve&#13;
als openbare weg moet worden aangemerkt.&#13;
Daaraan doet naar de mening van de commissie&#13;
niet af de stelling van reclamant dat de weg&#13;
niet of nauwelijks wordt gebruikt en dat er&#13;
slechts een gering belang bestaat bij de handhaving&#13;
van het openbaar karakter. Naar de&#13;
mening van de commissie dient reclamant dan&#13;
ook niet-ontvankelijk te worden verklaard&#13;
voorzover zijn bezwaar zich richt tegen de&#13;
onttrekking van deze weg aan de openbaarheid,&#13;
omdat de onderhavige procedure daarvoor&#13;
niet is bedoeld.&#13;
4.2. Voorts stelt de commissie dat de nulschatting&#13;
is gebaseerd op het stelsel van classificatie,&#13;
waarin staat vermeld dat openbare wegen&#13;
en kennelijk als zodanig in gebruik zijnde&#13;
wegen op ƒ 0,– per ha. worden geschat. Die&#13;
schatting vloeit voort uit het feit dat dergelijke&#13;
wegen en paden geen natuurlijk voortbrengend&#13;
vermogen hebben en derhalve geen agrarische&#13;
ruilwaarde, hetgeen op basis van art. 33&#13;
van de wet bij de eerste schatting dient te&#13;
worden bepaald. De commissie is van mening&#13;
dat een marginale toetsing van het stelsel van&#13;
classificatie er niet toe zal leiden dat het stelsel&#13;
in strijd met de tekst of strekking van de wet&#13;
is danwel zal leiden tot onbillijke en/of onredelijke&#13;
resultaten.&#13;
4.3 Voor zover reclamant van mening is dat er&#13;
schade ad ƒ 6.000,– ontstaat indien de weg aan&#13;
een ander wordt toegedeeld is de commissie&#13;
van mening dat dat onderdeel, indien aangetoond&#13;
danwel voldoende aannemelijk gemaakt,&#13;
aan de orde gesteld moet worden bij&#13;
het vaststellen van de lijst geldelijke regelingen.&#13;
5. Beoordeling&#13;
5.1. De rechtbank is van oordeel dat voorzover&#13;
reclamant bezwaar maakt tegen de openbaarheid&#13;
van de onderhavige weg hij in dat&#13;
bezwaar niet-ontvankelijk moet worden verklaard.&#13;
Onweersproken is komen vast te staan dat&#13;
deze weg voorkomt op de wegenlegger, zoals&#13;
bedoeld in artikel 49 van de Wegenwet, van de&#13;
gemeente Emmen en dat die weg op grond&#13;
daarvan dient te worden aangemerkt als een&#13;
openbare weg. In het kader van deze procedure&#13;
kan deze weg niet aan de openbaarheid&#13;
worden onttrokken nog daargelaten dat de&#13;
commissie de weg in het herinrichtingsplan&#13;
als een te handhaven openbare weg heeft opgenomen.&#13;
Aan het openbare karakter van de&#13;
weg doet naar het oordeel van de rechtbank&#13;
niet af het feit dat er weinig of geen gebruik&#13;
van de weg wordt gemaakt.&#13;
5.2. Met de commissie is de rechtbank voorts&#13;
van oordeel dat het onderhavige perceel&#13;
terecht, overeenkomstig het stelsel van classificatie,&#13;
op ƒ 0,– per ha. is geschat. De weg, die&#13;
af en toe door een derde wordt gebruikt, heeft&#13;
geen natuurlijk voortbrengend vermogen&#13;
waardoor er geen sprake is van een agrarische&#13;
ruilwaarde, zoals bedoeld in artikel 33, lid 1,&#13;
van de wet.&#13;
Voorzover het bezwaar zich tegen dit stelsel&#13;
richt is de rechtbank van oordeel dat onvoldoende&#13;
is gesteld noch is gebleken dat het&#13;
stelsel in strijd met de tekst en de strekking&#13;
van de wet zou zijn danwel tot onbillijke&#13;
en/of onredelijke resultaten zou leiden.&#13;
5.3. De door reclamant gestelde schade ad&#13;
ƒ 6000,– dient naar het oordeel van de rechtbank,&#13;
voorzover die schade komt vast te&#13;
staan, aan de orde te komen bij het vaststellen&#13;
van de lijst geldelijke regeling. In het kader&#13;
van de uitkomsten van de schattingen kan dat&#13;
niet worden meegenomen.&#13;
5.4. Op grond van het vorenstaande dient&#13;
reclamant niet-ontvankelijk te worden verklaard,&#13;
voorzover zijn bezwaar zich richt&#13;
tegen de openbaarheid van de weg, en ongegrond&#13;
te worden verklaard, voorzover het&#13;
zich richt tegen de uitkomst van de schatting&#13;
van ƒ 0,– per ha.&#13;
5.5. Reclamant zal als de in het ongelijk te&#13;
stellen partij worden veroordeeld in de proceskosten.&#13;
Beslissingen&#13;
De rechtbank:&#13;
Verklaart reclamant niet-ontvankelijk in zijn&#13;
bezwaar, voorzover zich dit richt tegen de&#13;
openbaarheid van de weg.&#13;
Verklaart het bezwaar van reclamant ongegrond,&#13;
voorzover zich dit richt tegen de uitkomst&#13;
van de schatting op ƒ 0,– per ha.&#13;
(enz.)</content><legacyfootnotes/><footnotes><footnote/></footnotes><auteurs/><published>2000-02-01 00:00:00</published><modified>1998-03-03 00:00:00</modified><editiondate>2000-02-01</editiondate><htmlpath>https://denhollander.info/artikel/4739</htmlpath></article>
</articles></edition>
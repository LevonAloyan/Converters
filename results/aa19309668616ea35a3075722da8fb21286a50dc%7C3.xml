<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5559</id><udhid>UDH:TvAR/5559</udhid><titel>Dreesman / De Weerd (TvAR 2008/5419)</titel><searchwords><searchword>TvAR 1/2008</searchword><searchword>TvAR 2008/5419</searchword><searchword>UDH:TvAR/5559</searchword></searchwords><attachments><attachment><name>2008 1 Rechtspraak 5419.pdf</name><extention>pdf</extention><url>https://denhollander.info/download/5496/ci</url></attachment></attachments><inleiding>[Pachtwet, art. 49a]&#13;
&#13;
Pachter voert geen bedrijf, maar beschouwt de activiteiten&#13;
als hobby. Dat geldt ook voor de voorgestelde medepachter.&#13;
Ook uit het bedrijfsplan volgt dat de pachter geen belang&#13;
heeft bij de medepacht.</inleiding><content>Arrest in de zaak van:&#13;
Frederik Engbert Dreesman, wonende te Den Haag,&#13;
Gerharda Johanna Roelfina Dreesman, wonende te&#13;
Emmen,&#13;
Alida Hendrika Dreesman, wonende te Beetsterzwaag,&#13;
Serafine Gerardine Dreesman, wonende te Noordscheschut,&#13;
appellanten,&#13;
procureur: mr. H. van Ravenhorst,&#13;
tegen:&#13;
Laminus de Weerd, wonende te Assen, geïntimeerde,&#13;
procureur: mr. P.M. Wilmink.&#13;
Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 8 maart 2006, dat de pachtkamer&#13;
van de Rechtbank Assen, sector kanton, tussen appellanten&#13;
(hierna te noemen: Dreesman c.s.) als gedaagden en&#13;
geïntimeerde (hierna te noemen: De Weerd) als eiser heeft&#13;
gewezen. Van genoemd vonnis is een fotokopie aan dit arrest&#13;
gehecht.&#13;
Het geding in hoger beroep&#13;
Dreesman c.s. hebben bij exploot van 6 april 2006 aan De&#13;
Weerd aangezegd van genoemd vonnis in hoger beroep te&#13;
komen, met dagvaarding van De Weerd voor dit hof.&#13;
Bij memorie van grieven hebben Dreesman c.s. acht grieven&#13;
tegen het bestreden vonnis aangevoerd en toegelicht, hebben&#13;
zij een aantal producties in het geding gebracht, en&#13;
hebben zij gecon cludeerd dat het hof bij arrest (naar het hof&#13;
begrijpt:) het bestreden vonnis zal vernietigen, en opnieuw&#13;
recht doende de vordering medepacht van De Weerd zal afwijzen,&#13;
met zijn veroordeling in de kosten van de procedure&#13;
in beide instanties.&#13;
Bij memorie van antwoord heeft De Weerd de grieven bestreden,&#13;
heeft hij een aantal productie s in het geding gebracht,&#13;
en heeft hij gecon cludeerd dat het hof, zo nodig&#13;
onder aanvullling van de gronden, het bestreden vonnis zal&#13;
bekrachtigen, met veroordeling van Dreesman c.s. in de&#13;
kosten.&#13;
Ter zitting van 16 april 2007 hebben partijen de zaak doen&#13;
bepleiten, Dreesman c.s. door mr. P.C.H. van Schooten, advocaat&#13;
te Assen, en De Weerd door mr. O.C. Struif, advocaat&#13;
te Drachten; beiden hebben daarbij pleit notities in het&#13;
geding ge bracht.&#13;
Vervolgens hebben partijen de stukken voor het wijzen van&#13;
arrest aan het hof overgelegd.&#13;
Beoordeling van het geschil in hoger beroep&#13;
Dit geding betreft de vordering van De Weerd, inhoudende&#13;
dat zijn zoon Berend Laminus de Weerd (hierna: De Weerd&#13;
jr.) als medepachter zal worden aangemerkt in de pachtovereenkomst&#13;
tussen hem als pachter en Dreesman c.s. als&#13;
verpachters. De pachtkamer in eerste aanleg heeft die vordering&#13;
toegewezen. Dreesman c.s. komen daartegen in dit&#13;
hoger beroep op.&#13;
Het hof zal de grieven gezamenlijk bespreken.&#13;
Het gepachte omvat ruim zeventien hectare grond. De&#13;
Weerd heeft daarnaast ongeveer tweeënhalve hectare grond&#13;
in eigendom en pacht bovendien enkele hectares van derden.&#13;
Volgens hetgeen De Weerd en De Weerd jr. ter gelegenheid&#13;
van de pleidooizitting hebben verklaard, hebben zij ‘voor de&#13;
fiscus’ geen bedrijf omdat sprake zou zijn van de uitoefening&#13;
van een hobby. Er wordt geen boekhouding bijgehouden&#13;
en kosten en opbrengsten houden elkaar min of meer&#13;
in evenwicht. Naar volgt uit hetgeen zij hebben verklaard, is&#13;
het houden van fokpaarden een hobby van De Weerd en&#13;
het houden van zoogkoeien een hobby van De Weerd jr.&#13;
Volgens hun stellingen hebben De Weerd en De Weerd jr.&#13;
gemiddeld veertien stuks fokpaarden en acht tot zestien&#13;
stuks vleesvee. Op vragen van het hof hebben De Weerd en&#13;
De Weerd jr. erkend dat zij onder meer veel gras overhouden. &#13;
Dat laten zij verwerken tot grasbrok, hetgeen door hen&#13;
aan derden wordt verkocht. Ook daarmee verdienen zij niet&#13;
of nauwelijks, zo hebben zij verklaard. Aldus laat zich de&#13;
vraag stellen welk belang De Weerd heeft bij het aanmerken&#13;
van De Weerd jr. als medepachter.&#13;
De Weerd heeft een bedrijfsplan in het geding gebracht. Uit&#13;
mededelingen van De Weerd en De Weerd jr. ter zitting&#13;
blijkt echter dat dit bedrijfsplan niet hun toekomstvisie&#13;
weergeeft. Zo heeft De Weerd onder meer verklaard dat hij&#13;
geen pensionpaarden heeft en ook niet in de toekomst wil&#13;
hebben, hoewel volgens het bedrijfsplan juist pensionpaarden&#13;
de grootste bron van inkomsten zouden moeten zijn,&#13;
met een positief saldo van € 7.500. Aldus volgt ook uit het&#13;
bedrijfsplan niet het belang van De Weerd bij het aanmerken&#13;
van De Weerd jr. als medepachter.&#13;
Ter zitting heeft De Weerd jr. het hof verzekerd dat zijn toekomst&#13;
met de boerderij verbonden is en in dit verband&#13;
heeft hij de mogelijkheid genoemd om een minicamping of&#13;
een zorgboerderij te beginnen. Van enig concreet plan is&#13;
echter niet gebleken. Daar komt nog bij dat De Weerd jr.&#13;
niet heeft toegelicht waarom een minicamping of zorgboerderij&#13;
niet op de tweeënhalve hectare eigendomsgrond zou&#13;
kunnen worden gerealiseerd.&#13;
Het voorgaande leidt het hof tot de gevolgtrekking dat,&#13;
voor zover De Weerd al enig belang heeft bij het aanmerken&#13;
van De Weerd jr. als medepachter, dat belang zodanig gering&#13;
is, dat naar billijkheid de vordering moet worden afgewezen.&#13;
In zoverre treffen de grieven doel. Het bestreden&#13;
vonnis dient te worden vernietigd, met afwijzing van de&#13;
vordering van De Weerd.&#13;
Ter voorkoming van een eventueel nieuw geschil tussen partijen&#13;
zal het hof ten overvloede ingaan op de rechtsgeldigheid&#13;
van de kennisgeving van niet-verlenging van 12 april&#13;
2006. Die kennisgeving is alleen gericht tot De Weerd en&#13;
niet mede tot De Weerd jr. Uit de vernietiging van het bestreden&#13;
vonnis en de afwijzing van de vordering van De&#13;
Weerd volgt dat De Weerd jr. geen medepachter is en dat&#13;
ook niet op 12 april 2006 was, zodat de omstandigheid dat&#13;
bedoelde kennisgeving niet mede tot De Weerd jr. is gericht,&#13;
niet verhindert dat die kennisgeving de in artikel 36&#13;
Pachtwet voorziene rechtsgevolgen heeft.&#13;
De slotsom is dat het bestreden vonnis zal worden vernietigd&#13;
en dat de vordering alsnog zal worden afgewezen. Het&#13;
hof zal De Weerd veroordelen in de kosten van het geding,&#13;
zowel wat betreft de eerste aanleg als het hoger beroep.&#13;
Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van de rechtbank&#13;
Assen, sector kanton, van 8 maart 2006 en doet opnieuw&#13;
recht;&#13;
wijst de vordering af;&#13;
veroordeelt De Weerd in de kosten van beide instanties, tot&#13;
aan deze uitspraak aan de zijde van Dreesman c.s. voor wat&#13;
betreft de eerste aanleg begroot op € 300,- voor salaris gemachtigde&#13;
en voor wat betreft het hoger beroep begroot op&#13;
€ 2.682,- voor salaris procureur en op € 248,- voor griffierecht&#13;
en op € 84,87 voor explootkosten.</content><legacyfootnotes/><footnotes><footnote/></footnotes><auteurs/><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5559</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1997</searchword><id>4890</id><udhid>UDH:TvAR/4890</udhid><titel>P. / Het Plan van Toedeling in de ruilverkaveling 'Tietjerksteradeel' (TvAR 1997/4866)</titel><searchwords><searchword>TvAR 3/1997</searchword><searchword>TvAR 1997/4866</searchword><searchword>UDH:TvAR/4890</searchword></searchwords><attachments><attachment><name>1997_nr 3_Rechtspraak_4866.pdf</name><extention>pdf</extention><url>https://denhollander.info/download/4832/ci</url></attachment></attachments><inleiding>Landinrichtingswet, art. 148&#13;
&#13;
Bezwaar tegen het niet aan hem toedelen van door reclamant ingebrachte pingo. Actief beheer, waarbij valt te denken aan regulering van het waterregime en natuurontwikkelingsingrepen, kan moeilijk van een particulier eigenaar worden verwacht, vooral indien die maatregelen juist noodzakelijk geacht worden voor een verdergaande ontwikkeling dan alleen het behoud van de bestaande natuurwaarden in en rond de pingo. De door reclamant geschetste zorg binnen zijn familie voor het behoud van de pingo doet daaraan niet af. Daarnaast wordt de continuïteit in de uitvoering over een lengte vanjaren onvoldoende gewaarborgd bij toedeling aan reclamant, nu er in dat geval geen zekerheid zal bestaan dat de duidelijk aanwezige goede bedoelingen van reclamant ook tot in lengte van jaren bij zijn eventuele rechtsopvolgers aanwezig zullen blijven. Emotionele gronden kunnen redelijkerwijs toedeling van de inbreng van reclamant aan een natuurbeschermingsorganisatie niet in de weg staan. I.c. de individuele belangen van reclamant dienen te wijken voor het algemene belang van natuurbescherming en -ontwikkeling.</inleiding><content>Tussenvonnis van 17 mei 1995&#13;
in de zaak van:&#13;
P.y reclamant,&#13;
tegen&#13;
het Plan van Toedeling in de ruilverkaveling 'Tietjerksteradeel'.&#13;
(...)&#13;
Rechtsoverwegingen&#13;
Inbreng en toedeling&#13;
1. Inbreng en toedeling aan reclamante blijken uit het proces-verbaal van behandeling bij de Landinrichtingscommissie.&#13;
Het bezwaar&#13;
2. Pietersma wenst de inbreng ten zuiden van de gebouwen te behouden en gaat niet akkoord met toedeling aan kavel 045023, geprojecteerd ten noorden van de Zomerweg. Kavel 045023 dient te worden toegedeeld ter plaatse van de kavels 046005, 045025 en 046026, zijnde de niet meer toegedeelde inbreng.&#13;
3. Pietersma heeft zijn belang om de naast zijn bedrijf gelegen pingo, die in het Plan van Toe deling is toegedeeld aan BBL, met name doen&#13;
steunen op zijn standpunt dat die pingo voor hem persoonlijk een grote waarde vertegen-woordigt en deel uitmaakt van zijn huisperceel en dat de natuurwetenschappelijke waarde daarvan voldoende wordt beschermd door het bestemmingsplan van de gemeente Tietjerkste-radeel en door zijn eigen persoonlijke inzet om dit stukje natuur in stand te houden. Voorts wijst hij er op dat toedeling aan hem in over-eenstemming is met de doelstellingen van de ruilverkaveling, nu uitruil van gronden met te handhaven natuurwetenschappelijke en land-schappelijke waarden (zoals de onderhavige pingo) alleen na overeenstemming met belang-hebbenden worden uitgeruild met buiten het (natuur- of beheers)gebied gelegen gronden. Tenslotte wijst Pietersma er op dat zijn toede-ling via het perceel waarin de pingo is gelegen aansluit aan de landerijen van zijn vader, waar-mee hij een exploitatiecontract en een koop-contract heeft afgesloten.&#13;
Het standpunt van de Landinrichtingscommis-sie&#13;
4. De Landinrichtingscommissie wijst er op dat het Plan van Toedeling ter visie is gelegd op 31 december 1992 en dat gelet op de aankoopda- tum Pietersma ervan op de hoogte was dat hij, materieel gezien, een toedeling in twee gedeel- ten kocht. Toedeling in twee gedeelten is een rechtstreeks gevolg van het landinrichtingsplan zoals door Gedeputeerde Staten van Friesland, voorafgaand aan de stemming, is vastgesteld op 23 februari 1979. Ingevolge het Landinrich- tingsplan is een door reclamante ingebrachte pingo met bijbehorende grond aangemerkt als reservaatsgebied, toe te delen aan een natuur- beschermende instantie via het BBL. Pietersma wist of kon dit weten toen hij tot aankoop overging.&#13;
5. De Landinrichtingscommissie heeft door deze toedeling uitvoering gegeven aan het landinrichtingsplan, hetgeen gelet op artikel 124 van de Landinrichtingswet haar taak is. De richtlijnen van het Plan van Toedeling geven aan dat realisering van reservaatsgebieden een hoge prioriteit kent bij het opmaken van het Plan van Toedeling en dat in dat verband uit ruil plaatsvindt van gronden die het BBL in het kader van de taakstelling ten behoeve van re- servaatsvorming heeft verworven met gron-&#13;
den, die binnen het reservaatsgebied zijn gele-gen. Tevens wordt daarbij aangegeven dat deze uitruil kan plaatsvinden zonder toestemming van de betrokken eigenaren en gebruikers, ten-zij het individuele belang van deze eigenaren en gebruikers te zeer wordt geschaad. Dit laatste kan het geval zijn wanneer de toedeling leidt tot een verkleining van de huiskavel, hetgeen expliciet in de richtlijnen als voorbeeld is aan-gehaald.&#13;
6. Op grond van het voorgaande heeft de Landinrichtingscommissie naar mogelijkheden gezocht om verkleining van de huiskavel van Pietersma te voorkomen. Teneinde Pietersma een toedeling te geven, welke gelijkwaardig is aan de inbreng, zal de huiskavel vergroot die-nen te worden met een waarde van ca. ƒ30.000,- Gegeven het feit dat belangheb-bende Postma een overbedeling kent van ruim ƒ 53.000,- ligt het voor de hand dat laatstge-noemde aan de oostzijde van zijn bedrijfshuis-kavel een strook grond afstaat ten behoeve van Pietersma. De Landinrichtingscommissie is voorts bereid om belanghebbende Postma in overbedeling toe te delen kavel 045023 of 045029, dan wel de mogelijkheid te onderzoe-ken de beide aan Postma toegedeelde kavels ten noorden van de Zomerweg te verenigen tot één kavel.&#13;
Het standpunt van de Centrale Landinrich-tingscommissie&#13;
5. De Centrale Landinrichtingscommissie komt op de in de pleitnotitie weergegeven gronden tot het oordeel dat het door genoemde alternatief naar behoren tegemoetkomt aan de bezwaren van Pietersma en dat dit alternatief conform de richtlijnen van het Plan van Toede- ling moet worden geacht. Volgens de Centrale Landinrichtingscommissie heeft de belangheb bende Postma geen redelijk belang of argu- ment om zich tegen dit alternatief te verzetten, zodat het bezwaar gegrond moet worden ver klaard en zulks dient te leiden tot wijziging van het Plan van Toedeling, zoals nader uitgewerkt op kaartbijlage 2 bij haar pleitnota.&#13;
Het standpunt van belanghebbenden&#13;
6. Belanghebbende BBL heeft aangevoerd dat de pingo is opgenomen in het voorontwerp en de aanpassing van het begrenzingen- en be-&#13;
heersplan. Deze pingo maakt deel uit van een groter natuurgebied. Het Fryske Gea, aan wie het BBL de pingo later zal overdragen, wil mede ten behoeve van Pietersma het grasland handhaven, waardoor het karakter van de boerderij met de pingo behouden blijft. Voorts heeft het Fryske Gea inmiddels doen weten voorshands geen bezwaar te hebben tegen het gebruik van het naast de pingo gelegen land door Pietersma voor het verkrijgen van een verbinding met de landerijen van diens vader.&#13;
7. Belanghebbende Postma heeft zich tegen het afstaan van aan de oostzijde van zijn toedeling gelegen grond ten behoeve van het handhaven van de omvang van de huiskavel van Pietersma verzet. Hij voert daartoe aan dat daardoor zijn huiskavel juist verkleind wordt en stelt in ver band met zijn bedrijfsvoering geen belang te hebben bij een vergroting van de aan hem toe te delen oppervlakte grond aan de overzijde van de Zomerweg.&#13;
Beoordeling van de bezwaren&#13;
8. Alvorens nader te beslissen acht de recht bank het noodzakelijk nader te worden geïn- formeerd door de Landinrichtingscommissie over de noodzaak de pingo met omliggende gronden via BBL toe te delen aan een natuur beschermingsorganisatie, in casu It Fryske Gea.&#13;
9. Waar de pingo met omliggende grond is in gebracht door (de rechtsvoorgangster van) Pietersma, dient in het kader van een belangen afweging immers te worden beoordeeld in hoeverre het algemeen belang, bestaande uit het behoud en de instandhouding van de pingo, vergt dat het individuele belang van Pietersma, die de pingo eveneens voor de toe komst stelt te willen behouden, moet wijken. De rechtbank stelt daarbij vast geen aanwijzin- gen te hebben dat Pietersma de in het geding zijnde natuurbelangen onvoldoende zal behar- tigen.&#13;
10. De rechtbank wijst er op dat aan het ge bruik en beheer van gronden via het (gemeen telijke) bestemmingsplan zodanige voorwaar den kunnen worden gesteld, dat het behoud van de natuurwetenschappelijke en landschap- pelijke waarde ook in de toekomst zal kunnen worden gewaarborgd, eventueel aangevuld met een daarop toegesneden beheerscontract, dat&#13;
tussen de (gemeentelijke) overheid en/of de aangewezen natuurbeschermingsorganisatie en Pietersma kan worden gesloten. 11. Het enkele feit dat de pingo deel uitmaakt van een reservaatsgebied c.q. een groter natuurgebied vindt de rechtbank in casu onvoldoende om toedeling aan een natuurbescher-mingsorganisatie noodzakelijk te achten, zeker waar op grond van de richtlijnen van de Cen-trale Landinrichtingscommissie als uitgangs-punt voor de verwerving van gronden voor re-servaatsgebieden geldt dat zulks in beginsel op vrijwillige basis geschiedt. Derhalve zal de Landinrichtingscommissie nader aannemelijk moeten maken waarom de in het geding zijnde natuurbelangen zich niet verdragen met toede-ling aan Pietersma.&#13;
Beslissing De rechtbank:&#13;
verwijst het bezwaar naar de rolzitting van woensdag 28 juni 1995 voor conclusie na tus-senvonnis aan de zijde van de Landinrichtings-commissie;&#13;
houdt iedere verdere beslissing aan. (...)&#13;
Vonnis van 8 november 1995&#13;
Rechtsoverwegingen&#13;
1. De rechtbank handhaaft hetgeen zij in het tussenvonnis van 17 mei 1995 heeft overwo-gen.&#13;
De nadere toelichting van de (Centrale) Land-inrichtingscommissie&#13;
2.1. Met betrekking tot de door de rechtbank van de Landinrichtingscommissie verlangde nadere toelichting op het gestelde belang van toedeling van het onderhavige reservaatsgebied in één hand heeft de Centrale Landinrichtings-commissie na tussenvonnis aangevoerd dat het rijksbeleid, dat is gericht op veiligstelling van natuurwaarden in Nederland, met zich brengt dat voor bepaalde bijzondere (kwetsbare) na-tuurwaarden reservaatsvorming c.q. eigendom en beheer bij een professionele beheerder noodzakelijk wordt geacht. De daarvoor aan te voeren redenen zijn het voeren van een actief beheer ten behoeve van de instandhouding, dan wel het sturen van een bepaalde ontwikke-&#13;
ling van gewenste specifieke levensgemeen-schappen van planten en dieren en een goede en regelmatige professionele monitoring voor evaluatie en eventueel bijstelling van het beheer teneinde het natuurdoel te realiseren, alsmede continuïteit in uitvoering over een lengte van jaren. Volgens de Centrale Landinrichtings-commissie is dit laatste van essentieel belang, gezien de gevoeligheid van bijzondere natuur-waarden voor wijziging in de omstandigheden en het gevoerde beheer.&#13;
2.2. Voormeld rijksbeleid heeft in de ruilverka- veling Tietjerksteradeel geresulteerd in een se- lectie van gebieden, op basis van actuele en po- tentiële waarden en rekening houdende met de gewenste natuurdoelen, ten behoeve van reser- vaatsvorming. Deze selectie heeft het oogmerk om bij bepaalde terreinen/gebieden, in het bij zonder boezemlanden en pingo's, zoals nader aangegeven op de plankaart, te streven naar herstel en ontwikkeling van actuele en poten- tiële natuurwaarden c.q. realisering van speci- fieke natuurdoelen. Realisering van de speci- fieke natuurdoelen in genoemde terreinen- gebieden is volledig afhankelijk van continuï- teit in omstandigheden en in planmatig actief beheer. Dit is in alle redelijkheid alleen gewaar- borgd door zulke terreinen/gebieden in eigen dom en beheer te brengen bij een professionele beheerder.&#13;
2.3. Op grond van het vorenstaande is de door Castelein-Riemersma ingebrachte pingo met omringend land in het landinrichtingsplan voor deze ruilverkaveling geselecteerd als ter rein in aanmerking komende voor reservaats- vorming en waarvoor Bureau Beheer Land bouwgronden in het kader van de taakstelling gronden zal verwerven (en ook daadwerkelijk heeft verworven) ten behoeve van de uitruil met deze reservaatsgebieden.&#13;
2.4. Een inventarisatie van actuele en potentiële natuurwaarden van deze pingo met omringend land levert het navolgende beeld op:&#13;
- actuele natuurwaarde: groot open waterop- pervlak met fonteinkruid en waterlelie, oever- zone met liesgras en plaatselijk gele lis. Omlig- gend land betreft 'normaal intensief' gebruikt weiland;&#13;
- potentiële natuurwaarde: krabbescheer-vege- taties met waterranonkel en mogelijk water- drieblad; in de oeverzone kleine zeggevegeta-&#13;
tie. Op het omliggend land kruidenrijke, voch-tige tot droge kamgrasvegetaties met op echt hoge plekken heischrale kenmerken; - vereist beheer: de doorvoer en peilafhanke-lijkheid van landbouwwater dient zo spoedig mogelijk te worden beperkt en liefst te worden gestopt. Voor de oeverzone is plaatselijk natuurbouw wenselijk, waarvoor een flauw talud aangebracht dient te worden en voedselrijk substraat verwijderd dient te worden. Op het omliggend hooiland dient een strikt hooiland-beheer (gericht op verschraling) gevoerd te worden. Op zeer kansrijke plekken voor met name heischrale componenten kan een extra bijdrage aan deze gewenste ontwikkeling wor-den geleverd door licht plaggen te steken van de voedselrijke bovengrond. 2.5. Op basis van het vorenstaande kan worden geconcludeerd dat optimalisering van de natuurlijke kwaliteit slechts is te realiseren door een specifiek en actief beheer met continuteit in uitvoering, alsmede door middel van inrich-tings- en natuurbouwmaatregelen. De planologische bescherming van een bestemmingsplan en beheersovereenkomsten kunnen zulks niet bewerkstelligen.&#13;
De reactie van Pietersma&#13;
3. Pietersma heeft na tussenvonnis zijn belang bij toedeling en zijn eerder aangevoerde be-zwaren nogmaals onderstreept. Hij wijst erop dat het voorgestane beheer van zijn inbreng ook in samenwerking met het bestemmings-plan Tietjerksteradeel en hemzelf kan worden gevoerd. Pietersma duidt op het feit dat zijn fa-milie al drie generaties lang nauw verbonden is met de onderhavige pingo en dat daaruit vol-doende blijkt van de door de Landinrichtings-commissie genoemde noodzaak van continuï-teit in beheer.&#13;
Nadere beoordeling van het bezwaar&#13;
4.1. Waar van de Landinrichtingscommissie bij meergenoemd tussenvonnis is gevraagd nader aannemelijk te maken waarom de in het geding zijnde natuurbelangen zich niet verdragen met toedeling aan reclamant en mitsdien toedeling aan het Bureau Beheer Landbouwgronden noodzakelijk maken, is de rechtbank thans van oordeel dat zij hieraan op de hiervoor vermelde wijze in voldoende mate heeft voldaan.&#13;
4.2. Met name het door de Centrale Landin- richtingscommissie genoemde actieve beheer, waarbij valt te denken aan regulering van het waterregime en natuurontwikkelingsingrepen, kan moeilijk van een particulier eigenaar wor- den verwacht, vooral indien die maatregelen juist noodzakelijk geacht worden voor een ver- dergaande ontwikkeling dan alleen het behoud van de bestaande natuurwaarden in en rond de pingo. Terecht kan daarbij de vrees bestaan dat de uitvoering van actief beheer bemoeilijkt zal worden indien het reservaatsgebied, waarvan de pingo deel uitmaakt, verschillende eigena- ren kent. De door Pietersma geschetste zorg binnen zijn familie voor het behoud van de pingo doet daaraan niet af, nu, anders dan Pie- tersma voorstaat, de in het landinrichtingsplan beoogde natuurontwikkeling ook zijn invloed doet gelden op het omringende land, waarvoor Pietersma juist landbouwkundige argumenten heeft aangedragen voor toedeling aan hem, na melijk de verkleining van zijn huiskavel en doorsnijding van zijn landerijen.&#13;
4.3. Daarnaast is de rechtbank met de Landin- richtingscommissie van oordeel dat de con- tinuïteit in uitvoering over een lengte van jaren onvoldoende wordt gewaarborgd bij toedeling aan Pietersma, nu er in dat geval - ook indien er tussen Pietersma en de bij het natuurreservaat betrokken natuurbeschermingsorganisatie bij voorbeeld een beheerscontract wordt gesloten - geen zekerheid zal bestaan dat de duidelijk aanwezige goede bedoelingen van Pietersma ook tot in lengte van jaren bij zijn eventuele rechtsopvolgers aanwezig zullen blijven.&#13;
4.4. Voorzover het bezwaar van Pietersma mede wordt gevormd door financiële argu- menten (verkleining van de huiskavel, door snijding van zijn landerijen en waardevermin- dering van het huisperceel) kan aan dat onderdeel van zijn bezwaar enerzijds redelij- kerwijs worden tegemoetgekomen door de verkleining van de huiskavel te compenseren - zoals in voormeld tussenvonnis onder het standpunt van de Landinrichtingscommissie is vermeld - door een vergroting van de aan hem toebedeelde huiskavel met een oppervlakte ter waarde van ca. ƒ 30.000,- ten laste van de toe deling van belanghebbende Postma. De belan- gen van Postma, die voor een bedrag van ƒ 53.000,- is overbedeeld, dienen in het onder-&#13;
havige geval te wijken voor het belang van Pie-tersma, mede nu de Landinrichtingscommissie bereid is om Postma voor het verlies van een strook grond aan de oostzijde van zijn bedrijfs-huiskavel kavel 045023 of 045029 in overbede-ling toe te delen. Anderzijds kan Pietersma voor zijn financiële belangen in het kader van de Lijst der Geldelijke Regelingen opkomen. De rechtbank wijst verder nog op de door be-langhebbende Bureau Beheer Landbouwgron-den ter zitting gedane mededeling, dat de toe-komstige eigenaar van de pingo met omringende grond, It Fryske Gea, op voor-hand heeft doen weten geen bezwaar te hebben tegen het gebruik van het naast de pingo gele-gen land door Pietersma voor het verkrijgen van een verbinding met de landerijen van diens vader. Aldus wordt daarmee in voldoende mate tegemoet gekomen aan het bezwaar van Pietersma omtrent de doorsnijding van lande-rijen.&#13;
4.5. De door Pietersma aangevoerde emotio-nele gronden voor zijn bezwaar kunnen rede-lijkerwijs toedeling van zijn inbreng aan (uit-eindelijk) een natuurbeschermingsorganisatie niet in de weg staan. In casu is de rechtbank van oordeel dat de individuele belangen van Pietersma dienen te wijken voor het hiervoor genoemde algemene belang van natuurbe-scherming en -ontwikkeling. Op grond van het voorgaande zal de rechtbank het bezwaar van Pietersma als onvoldoende gegrond afwijzen, behoudens voormelde correctie op de aan hem toe te delen huiskavel. (...)&#13;
Beslissing&#13;
De rechtbank:&#13;
verwijst het bezwaar naar de rolzitting van woensdag 20 december 1995 voor akte na tus-senvonnis aan de zijde van de Landinrichtings-commissie; houdt iedere verdere beslissing aan.</content><legacyfootnotes/><footnotes><footnote/></footnotes><auteurs/><published>1997-03-01 00:00:00</published><modified>1996-02-13 00:00:00</modified><editiondate>1997-03-01</editiondate><htmlpath>https://denhollander.info/artikel/4890</htmlpath></article>
</articles></edition>
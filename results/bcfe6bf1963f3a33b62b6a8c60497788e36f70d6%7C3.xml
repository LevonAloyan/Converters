<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1995</searchword><id>6009</id><udhid>UDH:TvAR/6009</udhid><titel>Het suikerbietenquotum in juridisch perspectief</titel><searchwords><searchword>TvAR 3/1995</searchword><searchword>UDH:TvAR/6009</searchword></searchwords><attachments><attachment><name>1995_nr 3_Artikel_Noordhuis.pdf</name><extention>pdf</extention><url>https://denhollander.info/download/5818/ci</url></attachment></attachments><inleiding>INLEIDING&#13;
De Europese suikermarkt is afgeschermd van de wereldmarkt. Door het EG-bestuur zijn&#13;
landenquota ingesteld, waarbij aan iedere Lid-Staat1 een zogenaamd A-quotum en een Bquotum&#13;
aan suiker is toegewezen.&#13;
De Europese suikermarkt is zelffinancierend, dat wü zeggen dat er per saldo geen gelden&#13;
uit de EG-kas aan de suikermarkt ten goede komen. Het bedrag, benodigd voor exportondersteuning&#13;
van eventuele overschotten A- en B-suiker, wordt voorgefinancierd uit&#13;
de EG-kas. Het stroomt daarin weer terug, uit een produktieheffing op zowel A- als Bsuiker&#13;
ten bedrage van 2% van de interventieprijs voor witsuiker gecombineerd met een&#13;
produktieheffing van maximaal 37,5% van de interventieprijs voor B-,suiker, Een voordelig&#13;
saldo wordt later gerestitueerd.2&#13;
Wat er meer dan A- en B-suiker wordt geproduceerd is C-suiker, waarvoor afzet op de&#13;
wereldmarkt gezocht dient te worden zonder enige prijsbescherming door de EG.&#13;
De EG-maatregelen zijn bedoeld om de zelfvoorziening van suiker binnen de EG in&#13;
stand te houden door de bietentelers onder de boeren een redelijke bietenprijs te garanderen&#13;
voor een zodanige hoeveelheid bieten, dat daaruit 105% van de begrote suikerconsumptie&#13;
kan worden geproduceerd.&#13;
EEG-Vo 1785/81, art. 4, lid 1:&#13;
Jaarlijks wordt voor suikerbieten een basisprijs vastgesteld. Deze prijs geldt voor een&#13;
bepaald leveringsstadium en een bepaalde standaardkwaliteit.&#13;
-art. 5, lid 1:&#13;
Jaarlijks wordt tegelijk met de interventieprijs voor witte suiker een minimumprijs&#13;
voor A-suikerbieten en een minimumprijs voor B-suikerbieten vastgesteld. Deze prijzen&#13;
gelden voor het leveringsstadium en de standaardkwaliteit die voor de basisprijs van suikerbieten&#13;
zijn vastgesteld.&#13;
-art. 5, lid 2:&#13;
De minimumprijs voor A-suikerbieten komt overeen met 98% van de basisprijs voor&#13;
suikerbieten. Onder voorbehoud van de toepassing van art. 28 komt de minimumprijs&#13;
voor B-suikerbieten overeen met 60,5% van de basisprijs voor suikerbieten.3 In tekortgebieden binnen de EG geldt een prijstechnische tegemoetkoming voor de daar&#13;
gevestigde fabrikant.&#13;
De betrekkelijke EG-wetgeving heeft bijna uitsluitend betrekking op het produkt suiker..&#13;
Zij richt zich slechts tot de Lid-Staten en tot de suikerfabrikanten. De landbouwers&#13;
hebben geen directe band met het EG-bestuur met betrekking tot een correcte uitvoering&#13;
van de suikermarktördening.&#13;
Opvallend is dat het aan de Lid-Staat toegekende quotum alleen over de in de desbetreffende&#13;
Lid-Staat gevestigde suikerfabrikanten wordt verdeeld, doch dat deze fabrikanten&#13;
vrij zijn hun bieten uit het buitenland te betrekken.&#13;
Feitelijk vindt er dan ook grensoverschrijdend bietenverkeer plaats. Een klein deel van&#13;
de Belgische suikerwordt uit in,Frankrijk geteelde bieten gefabriceerd. Een klein deel&#13;
van de nederlandse suiker wordt uit Belgische en uit Duitse bieten gehaald. In deze gevallen&#13;
wordt aan de buitenlandse teler een deel van het door de Nederlandse industrie gedistribueerde&#13;
suikerquotum toegekend. . P&#13;
De verwerkingsmarge voor de suikerindustrie is ingeklemd tussen de EG-witsuikerprijs&#13;
voorA- en B-suiker enerzijds, en de aan de telers te betalen minimum-bietenprijs voor Aen&#13;
voor B-bieten anderszijds. Een efficiënt werkende industrie kan op deze marge overhouden.&#13;
Dit verschil kan hetzij aan de telers worden uitgekeerd, hetgeen in Nederland in&#13;
belangrijke mate gebeurt, hetzij aan de winst worden toegevoegd.&#13;
In, dit artikel zal worden behandeld hoe de Eurapeesrechtelijke quotiering langs privaatrechtelijke&#13;
weg doorwerkt-naar de bietenteler. Verder wordt uitgelegd welke rechtsbescherming&#13;
de bietenteler daarbij ontmoet.</inleiding><content>DE AANZET TOT INDIVIDUELE QUOTERING&#13;
In de Lid-Staten Frankrijk en Duitsland zijn de fabrieksquota al sinds jaar en dag vertaald&#13;
in individuele suiker(bieteni)quota naar de telers toe. Het Nederlandse bedrijfsleven heeft&#13;
het lange tijd niet nodig-geoordeeld individuele quota in te stellen. Een nadeel is immers&#13;
het verstarrend effect op de landbouwbedrijven, dat van individuele quotering uitgaat.&#13;
Voorts is het voor jonge landbouwers een belastende omstandigheid, dat zij bij bedrijfsoverdracht&#13;
voor hun toekomstige bietenleveringen moeten betalen aan de oudere generatie&#13;
boeren middels vergoeding van de waarde van het individuele quotum, welke&#13;
waarde door de markt wordt aangegeven.&#13;
In Nederland gold daarom het mengprijsstelsel,, waarbij de fabrieksquota niet doorwerkten&#13;
naar de bietenteler; de teler ontving voor iedere geleverde hoeveelheid suikerbieten&#13;
in principe dezelfde prijs.&#13;
Door het EG-bestuur werd dit stelsel bepaald niet toegejuicht. Steeds dreigde de sanctie&#13;
dat de EG een substantiële korting zou toepassen op het B-quotum van Nederland, zolang&#13;
er geen" individuele quotering was ingevoerd. Het argument was, dat er geen&#13;
economische rem op de omvang van het bietenareaal was,,zolang de mengpijs voor de&#13;
bieten nog boven de kostprijs voor het merendeel der telers uitkwam en zolang de areaalplanning&#13;
van de individuele suikerbietenteler geheel geen invloed had op zijn persoonlijke&#13;
bietenprijs en geen merkbare invloed op de landelijke bietenprijs (mengprijs). In de jaren 1978 en 1979 werd toen de bietenteelt individueel gequoteerd, welke regeling&#13;
weer in discussie kwam, toen bleek dat de omvang van de bietenteelt er niet of nauwelijks&#13;
door was beïnvloed. Er werd vervolgens een politiek aanvaardbaar compromis&#13;
bereikt tussen de Lid-Staat Nederland en het EG-bestuur, waarna het mengprijsstelsel opnieuw&#13;
werd ingevoerd.&#13;
De teelt stabiliseerde zich in de jaren rondom 1980 op 130 000 ha suikerbieten, hetgeen&#13;
binnen Nederland aanvaardbaar werd geacht.&#13;
Toen echter met de invoering van de melkquotering een inkrimping van het graslandareaal&#13;
werd bevorderd, trok de belangstelling voor bietenteelt van de zijde van melkveehouders&#13;
zodanig aan, dat een individuele quotering onvermijdelijk werd. De teruglopende&#13;
graanprijzen veroorzaakten eveneens een opwaartse druk op het bietenareaal.&#13;
Opnieuw was er de roep om een quoteringsstelsel. In Nederland is hierop gereageerd met&#13;
de invoering van het bewaakt mengprijsstelsel (BMS) voor het jaar 1987, welk systeem&#13;
sinds dat jaar telkens voor één, soms voor twee jaar opnieuw wordt vastgesteld na al dan&#13;
niet gewijzigd te zijn.&#13;
QUOTERINGSSTELSELS&#13;
Aangezien de individuele landbouwer niet in staat is op economisch verantwoorde wijze&#13;
suiker uit zijn suikerbieten te winnen, passeert zijn produkt noodzakelijkerwijs de suikerfabriek.&#13;
De teelt van suikerbieten behoeft dan ook niet te worden beperkt of te worden beboet.&#13;
Slechts de levering en de betaling van bieten aan, c.q. door de suikerfabriek zijn het&#13;
onderwerp van Europese wetgeving, die zich daarom vooral tot de suikerindustrie, als&#13;
flessehals, richt.&#13;
Indien er in een Lid-Staat geen bijzondere regeling als bedoeld in EG-Vo 206/68, art.&#13;
1, lid 3 sub b geldt, dan geldt automatisch het Europese standaard-quoteringsstelsel, dat&#13;
dus regelend recht betreft. In een bijzondere regeling, 'overeenkomst van het betrokken&#13;
bedrijfsleven' genaamd, kan op grond van EG-Vo 1785/81, art. 30 lid 3 worden afgeweken&#13;
van het standaard-quoteringsstelsel van de leden 1 en 2. In Nederland is tot zo'n bijzondere&#13;
regeling besloten.&#13;
STANDAARD-QUOTERINGSREGELING&#13;
De suikerindustrie die van een Lid-Staat een quotum suiker krijgt toegewezen, dient voorafgaand&#13;
aan de teelt contracten met haar telers aan te gaan, waarin is geregeld welke&#13;
maximale hoeveelheid bieten tegen A-prijs en welke hoeveelheid bieten ten hoogste tegen&#13;
B-prijs kan worden geleverd (EEG Vo 1785/81, art. 30, lid 1). De industrie moet aan de&#13;
Lid-Staat opgave doen van de gecontracteerde hoeveelheden suikerbieten, van het daarbij&#13;
als grondslag genomen suikergehalte en van het voorziene rendement. Met rendement&#13;
wordt de opbrengst per hectare aan winbare witte suiker bedoeld.&#13;
Indien de industrie niet tijdig contracten met de telers van suikerbieten afsluit, waarin&#13;
haar eigen A-quotum volledig is doorgegeven aan de telers, staat hierop een zware sanctie: EEG-Vo 1785/81, art. 30, lid 2:&#13;
In afwijking van art. 6, lid 2, sub b) en van art. 32, is elke suikerfabrikant die niet voor&#13;
de uitzaaicontracten voor de levering van een met het A-quotum overeenstemmende hoeveelheid&#13;
suikerbieten heeft afgesloten tegen de voor A-suikerbieten geldende bedoelde&#13;
minimumprijs, verplicht voor elke hoeveelheid suikerbieten die in de betrokken onderneming&#13;
tot suiker wordt verwerkt, tenminste de genoemde minimumprijs te betalen.&#13;
Mocht zich onder het regiem van art. 30, leden 1 en 2 van deze Verordening ooit een geschil&#13;
voordoen tussen een suikerbietenteler en een suikerfabrikant met betrekking tot de&#13;
uitbetalingsprijs voor suikerbieten, dan zal de rechter ambtshalve behoren te toetsen of de&#13;
suikerfabrikant het hem toegewezen quotum A-suiker tijdig en volledig heeft doorgegeven&#13;
aan de aangesloten telers en bij gebreke daarvan de sanctie ambtshalve moeten toepassen,&#13;
aangezien het EG-recht betreft, dus recht van openbare orde.&#13;
Een quotum aan een land bestaat uit een hoeveelheid A-suiker en een daaraan gerelateerde&#13;
hoeveelheid B-suiker. De industrie krijgt de A- resp. B-suiker in dezelfde vaste&#13;
verhouding doorgegeven. Het is de vraag of vervolgens de fabrikant geacht wordt haar&#13;
suiker in dezelfde verhouding van A- resp. B- suiker aan iedere teler door te geven.&#13;
Over dit onderwerp, een gestelde wanverhouding tussen zijn A-quotum en zijn B-quotum,&#13;
klaagde een duitse teler bij de rechter aldaar, welke rechter vervolgens prejudiciële&#13;
vragen aan het EG-Hof voorlegde, die op 17 november 1993 tot een arrest van het EGHof&#13;
hebben geleid.4&#13;
Het dictum luidt: 'Zolang het Gemeenschapsrecht niet voorziet in de criteria voor het&#13;
tussen de verkopers verdelen van de hoeveelheden suikerbieten die de fabrikant voor uitzaai&#13;
aanbiedt te kopen voor de produktie van suiker binnen het A- en het B-quotum, staat&#13;
de Verordening (EEG), nr. 1785/81 niet eraan in de weg dat op deze verdeling het uit het&#13;
nationale kartelrecht voortvloeiende beginsel van gelijke behandeling van de leveranciers&#13;
en het uit het nationale vennootschapsrecht voortvloeiende beginsel van gelijke behandeling&#13;
van de met bijkomende verplichtingen belaste aandeelhouders van een naamloze vennootschap&#13;
worden toegepast. Ofschoon de Lid-Staten hun nationaal recht mogen&#13;
toepassen, zijn zij niet vrijgesteld van de inachtneming van de beginselen en algemene regels&#13;
die het gemeenschappelijk landbouwbeleid beheersen.'&#13;
In het geval dat in een Lid-Staat een standaard-quoteringsstelsel geldt, kan een Lid-&#13;
Staat regels stellen voor de verdeling van de quota onder de telers die bij een fabrikant&#13;
contracteren (EG-Vo 741/75, art. 1). Ook kan de Lid-Staat in dat geval 'de nodige maatregelen&#13;
treffen om de belangen van de betrokken partijen veilig te stellen' (EG-Vo 1785/81,&#13;
art. 7 lid, 5).&#13;
Bij de uitspraak van het EG-Hof moet worden aangetekend dat in Duitsland geen&#13;
'overeenkomst van het betrokken bedrijfsleven' geldt en dat de Lid-Staat Duitsland zich&#13;
ook niet anderszins met de suikerquotering heeft bemoeid, zo leid ik af uit het rapport van&#13;
rechter-rapporteur mr. P.J.G. Kapteyn in deze zaak, welk rapport in de Franse taal is gepubliceerd. Het EG-bestuur bemoeit zich slechts marginaal met de quotumdistributie tussen industrie&#13;
en teler. De passieve bemoeienis beperkt zich tot de controle of andere regels dan&#13;
die uit de suiker-wetgeving worden nageleefd, zoals art. 30 EEG-verdrag (verbod op&#13;
kwantitatieve invoerbeperkingen en maatregelen van gelijke werking), of art. 85 (verbod&#13;
op kartels, o.a. die welke voorrang aan binnenlands produkt geven).&#13;
De quotumverdeling onder de telers aangesloten bij een suikerindustrie is een zaak tussen&#13;
de telers of hun vertegenwoordigers en de desbetreffende industrie. Zij is doorgaans gebaseerd&#13;
op historische leveringen van bieten van een landbouwbedrijf aan die industrie met&#13;
regels die gelden bij verkoop van grond en regels die overgang van quotumrechten beheersen&#13;
zonder dat sprake is van overgang van grond.&#13;
AFWIJKENDE QUOTERINGSSTELSELS&#13;
De EG-wetgever heeft het nationale bedrijfsleven in de Lid-Staten vrij gelaten een andere&#13;
regeling dan de standaard-regeling te treffen, mits deze regeling in het door de EG-wetgever&#13;
bepaalde kader past. Hier volgt de definitie van enige begrippen en van de meest toegepaste&#13;
regeling:&#13;
EEG-Vo 206/68, art. 1, aanhef en lid 3, sub b:&#13;
In de zin van deze verordening wordt verstaan onder:&#13;
1. Contractsluitende partijen:&#13;
a. de suikerfabrikant, hierna 'fabrikant' genoemd;&#13;
b. de verkoper van suikerbieten, hierna verkoper genoemd;&#13;
2. contract:&#13;
het contract tussen verkoper en fabrikant ten aanzien van voor de suikerproduktie bestemde&#13;
suikerbieten;&#13;
3. overeenkomst van het betrokken bedrijfsleven:&#13;
a&#13;
b. een overeenkomst welke voor het sluiten van de contracten tot stand is gekomen&#13;
tussen fabrikanten of een door de betrokken Lid-Staat erkende organisatie van fabrikanten&#13;
enerzijds en een door de betrokken Lid-Staat erkende organisatie van verkopers anderszijds.&#13;
c...........enz.&#13;
Ik attendeer op het verschil tussen de termen 'contract' en 'overeenkomst' en op de aanduiding&#13;
van suikerbieten telers met 'verkopers'.&#13;
Als gezegd heeft het Nederlandse bedrijfsleven in 1987 het zogenaamde bewaakt&#13;
mengprijsstelsel ingevoerd, ook wel aangeduid als BMS of als Suikersysteem. Het is een&#13;
privaatrechtelijke regeling conform het hierboven uitgeschreven art. 1, lid 3 sub b, EG-Vo&#13;
206/68. Eén van de geldigheidsvereisten is de instemming van de Lid-Staat, lees van de&#13;
minister van Landbouw, Natuurbeheer en Visserij, welke instemming steeds is gevraagd&#13;
en verkregen. Partners bij de overeenkomst zijn het Landbouwschap als 'een door de betrokken Lid-&#13;
Staat erkende organisatie van verkopers' en de Coöperatie Suiker Unie UA, resp. CSM&#13;
Suiker BV als 'fabrikanten'.&#13;
HET LANDBOUWSCHAP ALS ORGANISATIE VAN BIETENTELERS&#13;
Bij het betuigen van instemming met de overeenkomst genaamd Suikersysteem (van elk&#13;
jaar) heeft de Lid-Staat stilzwijgend het Landbouwschap als een organisatie van bietentelers&#13;
erkend.&#13;
Het is echter de vraag of het Landbouwschap een organisatie van bietentelers is en als&#13;
zodanig mocht worden erkend. Het Landbouwschap immers is een publiekrechtelijke organisatie,&#13;
binnen het Nederlandse recht slechts bevoegd tot het uitvaardigen van publiekrechtelijke&#13;
verordeningen. Het aangaan van contracten vooronderstelt vertegenwoordigingsbevoegdheid&#13;
namens de bietentelers. Bij het Landbouwschap echter overheerst&#13;
het algemeen belang van de landbouw, niet dat van de akkerbouwer, laat staan dat&#13;
van de bietenteler. Het Landbouwschapsbestuur bestaat uit vertegenwoordigers van de&#13;
standsorganisaties (veehouders, akkerbouwers en tuinders) en van de organisaties van&#13;
werknemers in de landbouw. De buitenlandse telers zijn er niet als zodanig in vertegenwoordigd.&#13;
Uit de inhoud van het Suikersysteem (alle jaren) blijkt dat voor het Landbouwschap het&#13;
collectieve landbouw-belang prevaleert boven het belang van de bietenteler. Immers&#13;
wordt aan kandidaattelers in de Flevopolders voor hun nieuwe grond een hoog bietenquotum&#13;
in het vooruitzicht gesteld. Dat zulks ten laste komt van de bestaande telers moge&#13;
duidelijk zijn. Het zou dan ook niet door een organisatie van uitsluitend bietentelers zijn&#13;
getolereerd. In de melkquoteringsregelingen is deze mogelijkheid dan ook inmiddels geschrapt,&#13;
terwijl de melkquotering nog immer publiekrechtelijk, dus met inachtneming van&#13;
het algemeen belang, wordt geregeld.&#13;
Indien het Landbouwschap niet als organisatie van verkopers mag worden erkend, dan&#13;
is het Suikersysteem nietig, en dan dient de suikerindustrie de minimum EG-prijs voor&#13;
alle bieten, ook voor de C-bieten, aan de telers uit te keren.&#13;
De Arbitrage-commissie Suikersysteem 1991 nam de bevoegdheid van het Landbouwschap&#13;
als partij bij een 'overeenkomst van het betrokken bedrijfsleven' aan, doch slechts&#13;
nadat zij had overwogen, dat de teler geen belang had bij de gevorderde nietigheid van&#13;
het Suikersysteem als overeenkomst.5&#13;
HET VEREISTE VAN DE ARBITRAGECLAUSULE&#13;
EEG-Vo 206/68, art. 13, lid 1:&#13;
De in art. 1, lid 3, sub b, bedoelde overeenkomst van het betrokken bedrijfsleven bevat&#13;
een arbitrageclausule. Arbitrageclausules zijn alleen van kracht tussen de partners bij de overeenkomst, waarvan&#13;
de clausule deel uitmaakt. Art. 6 EVRM garandeert iedere natuurlijke persoon een vrije&#13;
toegang tot de overheidsrechter, niet door enige wetgeving ingeperkt. Art. 17 Grondwet&#13;
bepaalt voor het nationale recht hetzelfde, doch biedt geen toetsingskader voor een EGrechtsregel.&#13;
Het EG-voorschrift kan alleen doelen op een verplichte arbitrage als zich geschillen&#13;
voordoen tussen de partners in de overeenkomst, voor alle duidelijkheid tussen de rechtspersonen&#13;
Landbouwschap, Suiker Unie en CSM Suiker BV onderling.6&#13;
Deze constatering is belangrijk, omdat het Suikersysteem (alle jaren) niet een dergelijke&#13;
arbitrage-clausule bevat, hetgeen consequenties zou kunnen hebben voor de geldigheid&#13;
van het Suikersysteem. Immers het Europese recht is - op alle niveaus - van openbare&#13;
orde, en dient onder alle omstandigheden te worden nageleefd.&#13;
DE INHOUD VAN HET BEWAAKT MENGPRIJSSTELSEL&#13;
De overeenkomst van het betrokken bedrijfsleven waarin het BMS vorm heeft gekregen,&#13;
heet 'Suikersysteem 1988', 'Suikersysteem 1989 en 1990', 'Suikersysteem 1991', enz.&#13;
De achtereenvolgende Suikersystemen bevatten regels voor de quotum-distributie van&#13;
de hoeveelheid suiker die partijen overeenkwamen onder de mengprijs te laten vallen.&#13;
Deze hoeveelheid suiker is de som van:&#13;
het Nederlandse A-quotum, groot 690 000 ton witsuiker&#13;
het Nederlandse B-quotum, groot 182 000 ton witsuiker&#13;
een toevoeging van 5% C-suiker 43 000 ton witsuiker&#13;
totaal onder de mengprijs 915 000 ton witsuiker&#13;
Voor de verdeling onder de telers wordt gebruik gemaakt van de historische leveringsgegevens&#13;
van die telers over de afgelopen vijf oogsten. Daaruit wordt het gemiddelde getrokken&#13;
van de drie beste oogsten. De levering van oogst 1986 is afgetopt om&#13;
anticiperende telers niet te bevoordelen. Vanaf 1987 tellen alleen de geleverde bieten die&#13;
binnen het quotum zijn geleverd. Dit gemiddelde heet de suikerreferentie. Vervolgens&#13;
worden alle individuele referenties gecumuleerd tot het totaal aan nationale referentie. Alleen&#13;
die referenties worden uitgezonderd waarvan de houder geen quotum toekomt. Tenslotte&#13;
wordt de verhouding bepaald tussen de gecumuleerde referentie en het beschikbare&#13;
mengprijsquotum, hetgeen resulteert in een (voorlopig) toewijzingspercentage. De individuele&#13;
referentie wordt dan met dit percentage vermenigvuldigd om het individuele mengprijsquotum&#13;
te berekenen.&#13;
Sinds 1992 vindt de verdeling van het quotum over de bietentelers niet meer uit de nationale&#13;
BMS-pot plaats, maar vanuit het gedeelte dat de betreffende fabrikant daarvan toekomt&#13;
(zie hierna onder Uitvoering van het Suikersysteem). CORRECTIES OP DE QUOTUMVERDELING&#13;
Later vindt herverdeling plaats van het overgebleven quotum. Immers niet op alle referenties&#13;
behoeft quotum te zijn opgevraagd. Van niet-rechthebbenden kan gedurende het seizoen&#13;
quotum worden ingetrokken. Voorts wordt niet ieder toegekend quotum&#13;
volgeleverd. Alsdan wordt het toewijzingspercentage verhoogd.&#13;
Betreffende oogst 1993 vond bij Suiker Unie korting plaats op het reeds voorlopig toegewezen&#13;
quotum. Door een hoge winbaarheid kon van de polsuiker een groter percentage&#13;
witsuiker worden gewonnen dan geraamd was. Er werd meer witsuiker uit de toewijzing&#13;
aan telers geproduceerd dan het deel van Suiker Unie uit het nationale quotum toeliet, reden&#13;
voor het toepassen van een korting op de toegewezen individuele quota. Het definitieve&#13;
toewijzingspercentage voor de quotumberekening wordt dus ook gerelateerd aan de&#13;
geproduceerde witsuiker.&#13;
CSM lost hetzelfde probleem op door in de algemene voorwaarden het niveau van de&#13;
winbaarheid waarboven winbaarheidspremie wordt uitbetaald, op het gemiddelde winbaarheidspercentage&#13;
van het oogstjaar te stellen, in 1993 dus hoger dan in eerdere jaren.&#13;
De definitieve quotumtoewijzing van een bepaald jaar bhjft daarmee gerelateerd aan het&#13;
totaal aan berekende polsuiker uit de geleverde bieten. Doordat de voortschrijdend gemiddelde&#13;
winbaarheid van witsuiker ten opzichte van polsuiker blijkt toe te nemen, zal bij&#13;
CSM de toewijzing in latere jaren wel beïnvloed worden.&#13;
Het vraagstuk ontstond omdat de landenquota en de fabrieksquota worden uitgedrukt&#13;
in hoeveelheden witsuiker, terwijl de telersquota worden uitgedrukt in polsuiker.7&#13;
CORRECTIES OP DE REFERENTIEVASTSTELLING&#13;
Indien het individuele quotum niet wordt volgeleverd, voorkomt (sinds 1989) de 'vangnetconstructie'&#13;
quotumschade. Tot 15% minderlevering levert geen lager vast te stellen&#13;
quotum op voor latere jaren, doordat de referentie voor dat oogstjaar wordt vastgesteld&#13;
alsof het quotum zou zijn volgeleverd. De ratio van deze bepaling is dat de teler dan in&#13;
zijn areaalplanning niet een te ruime marge inbouwt voor wisselende opbrengsten aan&#13;
bieten met als mogelijk gevolg een grotere nationale produktie dan wenselijk.&#13;
Indien het quotum voor meer dan 15% niet wordt volgeleverd, kan de teler met succes&#13;
correctie vragen, als er individuele externe schadefactoren zijn, die tot financiële compensatie&#13;
hebben geleid. Te noemen zijn schaden door uitvoering landinrichting, door nutsbedrijven,&#13;
door willekeurige derden.&#13;
Dan is er sinds 1991 de 'hardheidsclausule'. Dreigende quotumverlaging als gevolg&#13;
van extreme hagelschade zou wellicht met een beroep op de hardheidsclausule zijn op te&#13;
vangen.&#13;
Als een referentie moet worden vastgesteld terwijl historisch materiaal ontbreekt, of&#13;
door een calamiteit moet worden herzien, dan wordt het districtsgemiddelde van de vorige&#13;
jaren als referentie ingevuld. Deze fictieve vaststellingen verschillen nogal per district. Zij&#13;
zijn als bijlage afgedrukt in het jaarlijkse boekje Suikersysteem. SLIJTAGE VAN DE BIETENREFERENTIE&#13;
Om de referentie op peil te houden moet de teler ten minste drie jaren van iedere vijf jaar&#13;
zijn quotum voor tenminste 85% vol leveren. Anders verslijt zijn referentie. Totale slijtage&#13;
is er als er in geen vijf jaar bieten zijn geleverd op het quotum dat met de referentie kon&#13;
worden verkregen. Dan immers staat het gemiddelde van de drie hoogste leveringen&#13;
mengprijsbieten uit de laatste vijfjaren op nihil. Dit alles is uiteraard geabstraheerd van&#13;
leveringsverplichtingen uit contract of uit lidmaatschap.&#13;
GRONDGEBONDENHEID VAN DE REFERENTIE&#13;
Het Suikersysteem bepaalt dat de suikerreferentie grondgebonden is. Grondgebondenheid&#13;
is echter, dat bleek ook al uit de melkquoteringsproblematiek, een ambivalent begrip.&#13;
De referentie is niet persoons-gebonden, doch staat wel op naam van een persoon; de&#13;
referentie is niet bedrijfs-gebonden, doch volgt in sommige gevallen wel het bedrijf; de&#13;
referentie is wel grondgebonden, doch de verpachter wiens quotum middels verdunning&#13;
onrechtmatig is overgedragen aan een derde, heeft toch soms het nakijken (met schadevergoeding)&#13;
8, terwijl in een ander geval de Arbitragecie Suikersysteem weliswaar de referentie-&#13;
overschrijving naar een derde respecteerde, doch middels de hardheidsclausule een&#13;
(nieuwe) referentie aan de verpachter toekende, omdat de controle bij één der suikerindustrieën&#13;
had gefaald.9&#13;
Kanttekening: Ten onrechte moeten als gevolg van laatstgenoemd vonnis alle andere bietentelers&#13;
boeten. Terugdraaien van de ongecontroleerde referentie-overschrijving, dan wel&#13;
toekenning van een financiële compensatie had meer in de rede gelegen. Hier wreekt zich&#13;
de beperkte bevoegdheid van de Arbitrage-cie.&#13;
Strikte grondgebondenheid kan slechts betekenen, dat de referentie wordt toegerekend&#13;
aan percelen grond en met kadasternummers wordt geregistreerd. Desnoods kunnen de&#13;
perceelsnummers van de Plantenziektenkundige Dienst worden gebruikt. De suikerindustrie&#13;
behelpt zich met een registratie per bietenleverancier. Referentie, die in handen komt&#13;
van iemand die geen bietenleverancier is, wordt niet meer geregistreerd. Uiteraard behoort&#13;
deze referentie op te leven, zodra de grond weer aan ccn bietenverbouwende akkerbouwer&#13;
met leveringscontract komt, zulks als rechtstreeks gevolg van de grondgebondenheid.&#13;
Bij verkoop van een geheel bedrijf gaat de gehele referentie mee over. De definitie van&#13;
het begrip 'bedrijf is vanaf Suikersysteem 1992 in het Suikersysteem opgenomen.&#13;
Wie echter denkt dat de referentie volledig accessoir is aan de grond, heeft het mis. Referentie&#13;
immers, kan worden ingedikt, door een gedeelte van het bedrijf af te stoten, zonder&#13;
met betrekking tot dat gedeelte quotum af te staan. Verdunning geschiedt, als met de&#13;
verkochte grond een groter deel van de referentie wordt overgedragen dan bij proportionele toerekening op die grond zou rusten. Door bijpachten van grond kan verdunning&#13;
plaatshebben.10&#13;
De referentie kan ook worden afgeroomd door de industrie: een referentie is buiten de&#13;
familiekring slechts overdraagbaar tot 2500 kg polsuiker per ha. Vanaf het suikersysteem&#13;
1995 wordt de referentie bovendien bij overdracht binnen de familiekring beperkt tot&#13;
3500 kg per ha.&#13;
De grondgebondenheid wordt evenwel sterker gehandhaafd, dan bij de melkquotering&#13;
het geval is, hetgeen deels een gevolg is van verschil in van kracht zijnde regels, deels&#13;
een gevolg van het controlesysteem en van de sancties op niet-naleving.11&#13;
Voor bijzondere gevallen zijn speciale regels. Dat betreft het toekennen van referentie&#13;
bij het ingebruiknemen van nieuwe landbouwgrond na uitgifte door Domeinen in de nieuwe&#13;
polders (Flevo- en Lauwersmeerpolder), herstructurering van bedrijven in de door Domeinen&#13;
beheerde gebieden, bedrijfsvergroting door toedoen van het Bureau Beheer&#13;
Landbouwgronden.&#13;
Ik kan niet inzien dat er enige basis of noodzaak is om telers , die grondzaken met de&#13;
Rijksoverheid doen, anders te behandelen dan alle andere telers; ook de ratio van deze positieve&#13;
discriminatie ontgaat mij volledig, temeer waar het voordeel, dat de enkeling&#13;
wordt vergund, verhaald wordt op de andere quotumgerechtigden middels een lager toewijzingspercentage&#13;
.&#13;
Uit de vaststaande feiten, geconstateerd door de Pachtkamer van het Gerechtshof te Arnhem&#13;
in de zaken tussen Priem en Brooijmans12 blijkt evenwel en passant: 'Brooijmans is&#13;
(in 1989, AEN) op gronden elders een bedrijf gaan uitoefenen. Terzake van het telen van&#13;
bieten op die gronden was geen referentie toegekend. Na bezwaar van Brooijmans is hem&#13;
op die percelen alsnog een quotum suikerbieten toegewezen van aanvankelijk 555 ton.'&#13;
Hieruit volgt dat een bietenquotum kennelijk nog een andere oorsprong kan hebben, die&#13;
in het geheel niet op een door de historie gevormde en grondgebonden referentie berust.&#13;
Ofschoon in casu de ontstaansgrond mij duister is, constateer ik dat grondgebondenheid&#13;
een relatief begrip is.&#13;
DE GEBONDENHEID VAN DE TELER AAN HET SUIKERSYSTEEM&#13;
De teler is geen partij bij de overeenkomst, genaamd Suikersysteem. Hij is er dan ook niet&#13;
langs directe weg aan gebonden. De rol van het Landbouwschap als PBO geeft geen bijzonder&#13;
cachet aan het Suikersysteem, aangezien het geheel zich in de privaatrechtelijke&#13;
sfeer voltrekt.&#13;
De partijen bij het Suikersysteem zijn dan ook overeengekomen, dat het Suikersysteem&#13;
wordt geïncorporeerd in de Algemene Voorwaarden tot aankoop en levering van suikerbieten&#13;
door de beide suikerindustrieën, en dat het zodoende de telers bindt. SUIKER UNIE&#13;
In de statuten, het huishoudelijk reglement en het bietenreglement van de Coöperatie Suiker&#13;
Unie UA zal men tevergeefs zoeken naar enige verwijzing naar het Suikersysteem;&#13;
wel zijn in genoemde regelingen opgenomen het recht en de plicht tot levering van een&#13;
bepaalde hoeveelheid suikerbieten, dat is gerelateerd aan het lidmaatschap in combinatie&#13;
met het houden van één of meer aandelen. Ieder aandeel geeft het recht op levering \un&#13;
thans maximaal 40 ton bieten, en de plicht tot levering van thans minstens 25 ton bieten&#13;
met een ontheffingsmogelijkheid.&#13;
Daarnaast wordt er ieder jaar met iedere bietenteler (wellicht zijn er ook enige contractanten,&#13;
die geen lid zijn) een leveringscontract aangegaan. In de daarbij behorende Algemene&#13;
Voorwaarden wordt het Suikersysteem tot onderdeel van de overeenkomst&#13;
verklaard.&#13;
CSM SUIKER BV&#13;
CSM Suiker BV (verder CSM) sluit met haar telers een langjarig (vijf- of tien-jarig) bietencontract,&#13;
waarin is geregeld dat de bietenteler daarnaast telkenjare een éénjarig bietenverkoop-&#13;
en leveringscontract zal aangaan op door CSM éénzijdig te bepalen Algemene&#13;
Voorwaarden. Het langjarig contract bevat slechts de relevante bepaling dat het contract&#13;
wordt aangegaan met betrekking tot een aantal eenheden, waarbij elke eenheid staat voor&#13;
de levering van minimaal 5 ton bieten per jaar en maximaal 10 ton; vanaf 1992 wordt gecontracteerd&#13;
in eenheden met minimale leveringsverplichting van 40 ton resp. maximaal&#13;
recht op levering van 60 ton suikerbieten tegen een prijstechnische meerjarentoeslag.&#13;
In de genoemde algemene voorwaarden van het éénjarig contract onder 'art. 12, prijs&#13;
suikerbieten' is vastgelegd dat het Suikersysteem van toepassing is op de contractuele relatie.&#13;
SUIKERSYSTEEM EN RECHT OP LEVERING&#13;
Het Suikersysteem bepaalt slechts dat iemand die over referentie beschikt, recht heeft de&#13;
mengprijs te ontvangen voor een daarvan afgeleid quotum suikerbieten. Men zou bijvoorbeeld&#13;
over referentie kunnen beschikken door grond te verwerven waarop suikerreferentie&#13;
rust.&#13;
De vraag of vervolgens de referentiehouder een recht op het leveren van bieten aan de&#13;
industrie kan claimen, is door de rechter in kort geding, dus in voorlopige beslissing, negatief&#13;
beantwoord. De President en in hoger beroep het Hof13 gingen uit van de contracteervrijheid&#13;
van de industrie. Deze industrie mag zelf bepalen met wie zij wél en met wie&#13;
zij niet contracteert, ook bepaalt zij welk contract zij continueert en welk contract zij laat&#13;
expireren. Iemand zonder contract, die, voorzien van referentie, quotum claimt, hetgeen een contractuele&#13;
relatie vooronderstelt, vangt bot. Hij zal eerst een contractuele relatie tot stand&#13;
moeten zien te , brengen. Deze redenering is niet zo vanzelfsprekend als zij op het eerste&#13;
gezicht lijkt. De suikerbietenteler op nieuwe grond in de Flevopolder heeft immers zonder&#13;
meer een recht op vaststelling van een referentie, aldus alle suikersystemen. Wat zou&#13;
hiervan de ratio dan wel zijn, als hij niet automatisch zijn referentie in een mengprijsquotum&#13;
kan doen omzetten, doordat hem een contract kan worden geweigerd?&#13;
Wat hiervan zij, vanaf het Suikersysteem 1991 is, om aan nog bestaande onduidelijkheid&#13;
een einde te maken, daarin opgenomen in art. 1, lid 3, dat een teler aan het Suikersysteem&#13;
sec geen recht op levering van bieten aan één van de Nederlandse suikerfabrikanten&#13;
kan ontlenen.&#13;
DE FRANS-BELGISCHE ZAAK&#13;
Vanaf ongeveer 1975 leverden Franse telers suikerbieten aan de belgische suikerindustrie&#13;
Tienen Suikerraffinaderij NV, die ze in een van haar vestigingen juist binnen België verwerkte.&#13;
Het was de Belgische boerenorganisaties een doorn in het oog, aangezien op deze&#13;
wijze een deel van het Belgische nationale quotum met Franse bietsuiker werd volgeleverd.&#13;
Dat was in 1975 geen bezwaar, maar tien jaar later werd de teelt van bieten ook door&#13;
de belgen zelf bijzonder interessant gevonden. In de eerstvolgende 'overeenkomst van het&#13;
betrokken bedrijfsleven' kwamen de Confederatie van Belgische Bietplanters en de Algemene&#13;
Maatschappij der Suikerfabrikanten van België overeen dat aan buitenlandse telers&#13;
geen quotum werd verstrekt, teneinde Belgische bieten voorrang te geven bij het volleveren&#13;
van het nationale quotum. Tienen Suikerraffinaderij NV drong daarop aan op vrijwillige&#13;
ontbinding van de contracten met haar 78 Franse telers; 48 telers tekenden voor&#13;
akkoord, de overige 30 telers werden opgezegd. Deze 30 telers stelden in juli 1986 beroep&#13;
in bij het Tribunaal van Eerste Instantie te Mons (B). In augustus 1986 richtten zij&#13;
bovendien een verzoek ex art. 3 van EEG-Verordening nr. 17 (de Kartelverordening) tot&#13;
de Europese Commissie. Er werd een schikking bereikt, waarin Tienen de 30 Franse telers&#13;
dezelfde behandeling toezegde als de belgische. De procedure en het verzoekschrift&#13;
werden daarop ingetrokken.&#13;
Daarmee was de zaak echter niet afgedaan. De Europese Commissie achtte de inbreuk&#13;
op het Europese recht zo ernstig, en op een andere tijd en plaats voor herhaling vatbaar,&#13;
dat er niettemin een beschikking14 volgde, die zich richtte tot de Confederatie van Belgische&#13;
Bietplanters, de Algemene Maatschappij der Suikerfabrikanten van België en de&#13;
Tiense Suikerraffinaderij NV, waarin in niet mis te verstane bewoordingen de handelwijze&#13;
van betrokkenen tot een inbreuk op art. 85, lid 1, EEG-verdrag werd verklaard, zulks&#13;
nadat de contracteervrijheid van de suikerindustrie was benadrukt.&#13;
De Nederlandse suikerindustrie kent een soortgelijke situatie. Er was ten tijde van de invoering&#13;
van het BMS de roep van de Nederlandse bietentelers om beëindiging van de buitenlandse teelt op Nederlands quotum. Daarvan is niets te vinden in het Suikersysteem.&#13;
Er werden geen contracten opgezegd door de industrie. De geëxpireerde contracten&#13;
werden evenwel niet verlengd of opnieuw aangegaan. Een aantal buitenlandse telers zit&#13;
nu zonder contract, ondanks het feit dat zij over een referentie beschikken. ''&#13;
DE UITVOERING VAN HET SUIKERSYSTEEM&#13;
De uitvoering van achtereenvolgende Suikersystemen berust bij de suikerfabrikanten; ieder&#13;
voert het deel uit dat op zijn eigen telers betrekking heeft. Tot 1992 verdeelden de industrieën&#13;
gezamenlijk de onverdeelde mengprijshoeveelheid van 915 000 ton witsuiker.&#13;
Sinds 1992, zo blijkt uit de algemene voorwaarden van Suiker Unie, hebben de fabrikanten&#13;
het mengprijsquotum onderling verdeeld in dezelfde verhouding als waarin zij ook in&#13;
het nationale quotum delen, nl. Suiker Unie 62,5% en CSM 37,5%.16 Sinds dat jaar verdeelt&#13;
iedere industrie zijn eigen aandeel over zijn eigen telers. Dit houdt in dat het sinds&#13;
1992 in principe mogelijk is dat het toewijzingspercentage bij Suiker Unie verschilt van&#13;
dat bij CSM, een situatie die zich voor het eerst in 1993 voordeed, vooral als gevolg van&#13;
de hoge winbaarheid van suiker uit de bieten van dat jaar.&#13;
Sinds de bietenquotering een gevestigd instituut is geworden, behoeven nog slechts de gevraagde&#13;
correcties te worden beoordeeld. Ook de grondtransacties die met referentieoverdracht&#13;
gepaard gaan, moeten worden geadministreerd. Voor de grondtransacties,&#13;
waaronder ook wijzigingen in de pachtrelaties zijn begrepen, is 1 juli van ieder jaar de&#13;
deadline voor het meenemen van de wijziging in het lopende oogstjaar. Men kan uiteraard&#13;
al wel voorafgaand aan de suikertoewijzing, die telkenjare omstreeks Nieuwjaar is te verwachten,&#13;
aan de industrie vragen om een bericht of de referentie-overdracht wordt geaccepteerd,&#13;
zodat zonodig tijdig bezwaar kan worden gemaakt. Vanaf het Suikersysteem&#13;
1995 dienen bij referentie-overdracht naast bewijsstukken als een notariële akte of een&#13;
langjarig pachtcontract tevens de DBH-gegevens van de afgaande, zowel als van de aankomende&#13;
landbouwer te worden overgelegd.&#13;
DUBBELLEVERANCIERS&#13;
Een bijzondere plaats nemen de telers in die zowel bieten aan Suiker Unie als aan CSM&#13;
leveren. Zij worden dubbelleveranciers genoemd. Tot 1 mei van ieder jaar is het hun mogelijk&#13;
wijziging in hun bestaande leveringspatroon te vragen, door een ander deel van hun&#13;
quotum dan voorheen bij de resp. fabrikanten te doen administreren en vol te leveren.&#13;
De teler volstond daartoe tot 1991 met aan te tonen dat de wijziging binnen de bestaande&#13;
leveringsverplichtingen viel te realiseren, vanaf 1991 geldt als extra eis dat hij de toestemming&#13;
van de fabrikanten behoeft.&#13;
Dit laatste vindt zijn grondslag in het feit, dat indien een teler zijn quotum meeneemt&#13;
naar de andere fabrikant, de verdeling van de nationale suikerkoek toch gefixeerd blijft op het voor die fabrikant vastgestelde percentage. Overgang van telers kan daarom slechts op&#13;
basis van uitwisseling. Dat geldt uiteraard niet alleen voor dubbelleveranciers.&#13;
DBH-GEGEVENS&#13;
Voor de controle op de juiste toepassing van de regels voor referentie-overdracht maakt&#13;
de fabrikant gebruik van de DBH-gegevens, zoals het Suikersysteem die noemt. Bedoeld&#13;
zijn de gegevens voor de landbouwtelling zoals die ieder jaar in de maand mei door de&#13;
Districts-Bureau-Houder worden verzameld. De teler wordt door het Suikersysteem verplicht&#13;
deze gegevens op aanvraag aan de fabrikant over te leggen. De sanctie is het vervallen&#13;
verklaren van het quotum en, vreemd genoeg, zelfs van de referentie van de teler,&#13;
aldus art. 29, lid 1 van het Suikersysteem.&#13;
De meitelling is oorspronkelijk ingevoerd om de minister van Landbouw,Visserij en&#13;
destijds nog van Voedselvoorziening te voorzien van voldoende gedetailleerde gegevens&#13;
om prognoses over de voedselvoorziening te kunnen doen en om zijn beleid daaromtrent&#13;
te kunnen bijsturen. Uit de considerans van de Landbouwwet van 26 juli 1957 blijkt wel&#13;
dat de regelen van Landbouwwet ook zijn uitgevaardigd ten dienste van de afnemers van&#13;
landbouwproducten, maar dat is macro-economisch bedoeld.&#13;
De informatie, die de individuele landbouwer verplicht is aan de minister van Landbouw&#13;
te verstrekken ex art. 24 en 25 Landbouwwet, staat alleen ten dienste van het publiekrecht&#13;
op het gebied van de landbouw. Ieder ander ongevraagd gebruik is misbruik, in&#13;
bestuursrechtelijk jargon 'détournement de pouvoir' en aantasting van privacy.&#13;
Zo staan de individuele gegevens van de meitelling niet ten dienste van de fiscus, doch&#13;
wel ten dienste van het Landbouwschap, echter uitsluitend ten einde de contributie aan&#13;
deze PBO te kunnen berekenen.&#13;
De ministers van VROM en LNV achtten het kennelijk nodig om voor zichzelf een&#13;
wettelijk kader te scheppen in art. 6, leden 1 en 4 Interimwet Ammoniak en Veehouderij&#13;
(Stb. 1994, nr. 634) voor het uitsluitend door overlegging van de gegevens van de Landbouwtelling&#13;
kunnen aantonen van historische feiten met betrekking tot de uitvoering van&#13;
deze milieuwet.&#13;
De afscherming van de meitelling is van openbare orde. Een eigen opgave door de&#13;
landbouwer van gegevens waaraan zware individuele consequenties worden verbonden,&#13;
wordt immers gemakkelijk gemanipuleerd. Daarvoor is het onderwerp voedselvoorziening&#13;
te belangrijk. Om die reden staan dan ook de McSherry-aanvraag en de opgave voor&#13;
de meitelling los van elkaar.&#13;
De algemene voorwaarden van het door de bietenteler ondertekende bietencontract incorporeren&#13;
het Suikersysteem in de contractuele relatie tussen de bietenteler en de suikerindustrie.&#13;
Dit Suikersysteem verplicht tot overlegging van de DBH-gegevens. Deze&#13;
verplichting tot overlegging kan naar mijn smaak niet geacht worden in vrijwilligheid te&#13;
zijn aangegaan door een bietenteler als de economisch zwakkere partij.&#13;
De vraag is nu of het verplicht overleggen van DBH-gegevens aan de suikerindustrie,&#13;
door middel van een aan Algemene Voorwaarden - die éénzijdig werden opgesteld - ontsproten&#13;
contractueel beding, niet tot een onredelijk bezwarend beding leidt, dat als gevolg&#13;
daarvan nietig is. De beoordeling van de overleggingsplicht van de bietenteler dient te worden gerelateerd&#13;
aan de vraag of de teler gegevens die hij wettelijk verplicht is aan de overheid te&#13;
verstrekken, ook voor derden beschikbaar moet houden, en zo ja, of de suikerfabrikant als&#13;
contractspartij haar doelstelling - het op winstgevende wijze winnen van suiker uit de bieten&#13;
van die teler - ook kan bereiken zonder over de gegevens de beschikken.&#13;
Vergelijk: bank vraagt accountantsrapport, levensverzekering vraagt medisch rapport&#13;
alvorens te financieren, resp. te verzekeren.&#13;
Ik acht de contractuele overleggingsplicht niet verbindend. Experimenten kunnen echter&#13;
tot sancties leiden, reden waarom juridische begeleiding van een weigering tot overlegging&#13;
van DBH-gegevens onontbeerlijk is.&#13;
De sanctie is bijzonder hard: Bij het niet voldoen aan de vraag van de suikerfabrikant&#13;
om de DBH-gegevens te verstrekken, 'vervalt elke toewijzing en zal de suikerfabrikant de&#13;
polsuikerreferenties innemen'.17&#13;
DE INTERNE CONTROLE OP DE UITVOERING VAN HET BMS&#13;
Tot 1991 berustte de interne controle op de uitvoering van de Suikersystemen bij de Beroepscommissie&#13;
Suikersysteem die gevraagd en ongevraagd kon adviseren over referentie-&#13;
en quotumvraagstukken en die zelfs de teler om inzending van zijn DBH-gegevens&#13;
kon vragen.&#13;
Vanaf 1991 is de opdracht aan deze commissie, die nu Commissie van Toezicht en Advies&#13;
heet, beperkter. Zij wordt nu geraadpleegd voor de beoordeling van ingediende bezwaren,&#13;
al kan door de suikerindustrie al in een eerder stadium om een advies worden&#13;
gevraagd, bijvoorbeeld na een aangemelde grondtransactie met referentie-overdracht.&#13;
Vanaf het Suikersysteem 1991 kan de suikerindustrie zelf de teler verzoeken om overlegging&#13;
van zijn gegevens betreffende de meitelling.&#13;
DE EXTERNE CONTROLE OP HET BMS EN OP DE UITVOERING&#13;
Ministerie van Landbouw18&#13;
De minister controleert het suikersysteem en de uitvoering daarvan op drieërlei wijze.&#13;
Allereerst erkent hij de organisatie van bietentelers, in casu het Landbouwschap als&#13;
partij bij de overeenkomst van het betrokken bedrijfsleven.19 Vervolgens betuigt hij vooraf zijn instemming met de overeenkomst van het betrokken&#13;
bedrijfsleven.20&#13;
Tenslotte verricht hij conform de opdracht van de EG-wetgever de controle betreffende&#13;
uitvoering van de suikermarktordening; hij zendt de jaarverslagen in aan de EG-Commissie.&#13;
EG-Vo 1516/74:&#13;
Considerans:&#13;
....Overwegende dat een aantal bepalingen van de suikersectoren met name die wel&#13;
ke in de art. 5, 30 en 31 van Verordening nr. 1009/67/EEG en in Verordening (EEG) nr.&#13;
206/68 zijn neergelegd, betrekking hebben op de door het bedrijfsleven gesloten contrac&#13;
ten en overeenkomsten inzake de aankoop van suikerbieten; dat het noodzakelijk is ge&#13;
bleken regelmatig te controleren of de bepalingen van deze contracten en&#13;
overeenkomsten in overeenstemming zijn met de bovengenoemde communautaire bepa&#13;
lingen; dat daartoe een doeltreffende controle door de Lid-Staten kan worden uitgevoerd;&#13;
.........enz.&#13;
art. 1:&#13;
Elke Lid-Staat controleert regelmatig of de door het bedrijfsleven vastgestelde bepalingen&#13;
met name inzake de aankoop en betaling van suikerbieten, in overeenstemming zijn&#13;
met de desbetreffende gemeenschappelijke bepalingen.&#13;
art. 2:&#13;
Het resultaat van de in art. 1 bedoelde controle wordt elk jaar voor 30 juni aan de&#13;
Commissie medegedeeld. Op haar verzoek doen de Lid-Staten de overeenkomsten van&#13;
het betrokken bedrijfsleven en de standaardcontracten toekomen.&#13;
Mij is gebleken, dat bedoelde verslagen tot op heden nimmer zijn uitgebracht, en dat de&#13;
EG-Commissie daarom ook niet speciaal verzoekt. De feitelijke noodzaak tot het maken&#13;
controle-verslagen zou afwezig zijn; de bietenprijs in Nederland ligt immers royaal boven&#13;
de EG-minimumprijs, aldus het Ministerie van LNV.&#13;
Het komt mij voor dat de controle niet overbodig kan worden geacht; immers quotering&#13;
beperkt altijd de werking van de vrije economie. In een dergelijk klimaat is er ruimte&#13;
voor oneigenlijk gebruik van het quoteringssysteem, niet alleen door de bietentelers, maar&#13;
evengoed door het Landbouwschap en/of de suikerfabrikanten.&#13;
accountantscontrole&#13;
De uitvoering van het Suikersysteem wordt door een extern accountantskantoor gecontroleerd,&#13;
aldus art. 10 van het Suikersysteem 1989 en 1990. In 1991 en latere jaren komt de&#13;
accountantscontrole niet meer in het Suikersysteem voor. Aangezien de controleverslagen niet naar buiten werden gebracht, onttrekt zich deze&#13;
vorm van controle aan de waarneming van de buitenstaander, doch voor de Lid-Staat zou&#13;
het een beginpunt van de verplichte controle-uitoefening kunnen zijn.&#13;
publieke controle&#13;
Een laatste vorm van controle achteraf is de publieke controle die plaats vindt doordat de&#13;
justitiabelen o.a. kennis kunnen nemen van eerdere arbitrale vonnissen in bietenquotumaangelegenheden&#13;
en kennis zouden moeten kunnen nemen van de ministeriële controleverslagen.&#13;
Het Landbouwschap publiceert telkenjare in een bundel de arbitrale vonnissen waaraan&#13;
zij heeft medegewerkt door het benoemen van arbiters en/of het voeren van het secretariaat.&#13;
De vonnissen van de Arbitragecommissie Suikersysteem vallen binnen dit criterium.&#13;
Verbazingwekkend is echter, dat een suikerfabrikant de publikatie in deze bundel&#13;
kan tegenhouden, en dat van die mogelijkheid daadwerkelijk in drie gevallen gebruik&#13;
werd gemaakt.21&#13;
DE RECHTSBESCHERMING VAN DE BIETENTELER&#13;
De rechtsbescherming van de contractant-quotumhouder is in de achtereenvolgende Suikersystemen&#13;
verschillend geregeld. Tot 1991 was bindend advies de uiterste vorm van&#13;
rechtsbescherming. Vanaf 1991 is dat arbitrage.&#13;
Hoofdlijn is de gedachte aan imitatie van het melkquoteringssysteem, dat evenwel volledig&#13;
op bestuursrechtelijke basis is geschoeid. De regeling kan een kwalitatieve vergelijking&#13;
met de rechtsbescherming van het melkquoteringssysteem niet doorstaan.&#13;
Nadat de industrie omstreeks Nieuwjaar het initiatief neemt tot het verlenen van een&#13;
indicatief bietenquotum aan de teler die via lidmaatschap of contract in een contractuele&#13;
relatie staat met die industrie, dient de teler snel te reageren. In de eerste plaats dient hij&#13;
zijn quotum te claimen, door het zaaizaadbestelformulier aan de suikerindustrie in te zenden.&#13;
Is hij het niet eens met de omvang van het hem indicatief toegekende bietenquotum,&#13;
dan dient hij binnen de vervaltermijn van 14 dagen een bezwaarschrift tot zijn wederpartij,&#13;
Suiker Unie dan wel CSM, te richten, die het bezwaar afhandelt, zonodig na advies te&#13;
hebben ingewonnen bij de Commissie van Toezicht en Advies.&#13;
Omstreeks de maand april wordt dan het voorlopige quotum door de industrie vastgesteld,&#13;
dat slechts voor wat betreft het toewijzingspercentage van de referentie verschilt&#13;
van de indicatieve toewijzing. Nu de referentie niet zal zijn gewijzigd, moet de teler er&#13;
niet op rekenen dat hem nu een nieuwe bezwaartermijn toekomt met betrekking tot bezwaren&#13;
tegen de referentie-vaststelling.&#13;
Het staat de quotumhouder vrij om in een arbitraal geding de beslissing op een bezwaar&#13;
aan te vechten. Voorwaarde is dat hij het geding binnen veertien dagen aanhangig&#13;
maakt bij de Arbitragecommissie Suikersysteem van dat jaar op straffe van verval van&#13;
zijn recht om te reclameren. BENOEMING ARBITERS&#13;
Het arbitragereglement is telkenjare al kant en klaar in het Suikersysteem opgenomen, zodat&#13;
de teler daarop geen invloed kan uitoefenen. De arbitersselectie is voorbehouden aan&#13;
de partners van het Suikersysteem. Zij benoemen gezamenlijk een onafhankelijke voorzitter.&#13;
De benoeming van de principale arbiter voor de duur van slechts één Suikersysteem,&#13;
brengt mee dat de benoemde jaarlijks zijn herbenoeming moet afwachten. Dat is geen klimaat&#13;
om onafhankelijk te functioneren. De waarborg dat een overheidsrechter onafhankelijk&#13;
functioneert, wordt immers voor een belangrijk deel ontleend aan zijn benoeming&#13;
voor het leven! De jaarlijkse instemming van de Lid-Staat met het Suikersysteem en dus&#13;
met het daarin opgenomen arbitragereglement zou afhankelijk moeten worden gesteld van&#13;
de benoeming van de voorzitter van de arbitragecommissie door de overheid zelf.&#13;
Voor de andere arbitersplaatsen stellen Suiker Unie, CSM en het Landbouwschap ieder&#13;
een arbiterslijst op. De voorzitter benoemt één arbiter van de lijst van Suiker Unie als&#13;
CSM in het geding is betrokken, en andersom, naast één arbiter van de lijst van het Landbouwschap.&#13;
Indien de justiciabele een dubbelleverancier is, benoemt de voorzitter vier arbiters,&#13;
één uit de lijst van Suiker Unie, één uit de CSM-lijst en twee van de Landbouwschapslij&#13;
st.22&#13;
De benoeming van de arbiters geschiedt in de praktijk na afloop van de conclusiewisseling;&#13;
dat is soms een half jaar na het verzoek tot arbitrage. Dan neemt de justiciabele&#13;
kennis van de benoemde arbiters. Tot zijn verbazing zal hij bemerken dat Suiker Unie en&#13;
CSM Suiker BV slechts kandidaten hebben voordragen die tot hun eigen personeel behoren,&#13;
en dat het Landbouwschap slechts leden van haar Akkerbouwcommissie heeft voorgedragen;&#13;
allen hebben immers medegewerkt aan de totstandkoming van het&#13;
Suikersysteem of zij voeren het Suikersysteem uit. Wordt een oordeel over het wezen van&#13;
het Suikersysteem gevraagd, dan oordelen twee van de drie arbiters feitelijk in eigen zaak,&#13;
althans niet in onafhankelijkheid.&#13;
In uitspraken van de Arbitrage-commissie in vijfmansformatie, als Suiker Unie en&#13;
CSM Suiker BV beide partij zijn in het (de) te behandelen geding(en), trof ik als arbiters&#13;
aan ir. W.H. Dijkstra, secretaris van het bestuur van Suiker Unie23, en J.A.Th.M. de&#13;
Waart, financieel directeur van CSM Suiker BV.24&#13;
Volgens prof. mr. P. Sanders dient de disclosure-verplichting ernstig genomen te worden.&#13;
25 Kennisgevingen van disclosure ex art. 1034 Rv worden evenwel niet verzonden in&#13;
de suikerarbitrage.&#13;
Er zij op gewezen dat de instemming van de Lid-Staat met het Suikersysteem tevens&#13;
inhoudt dat de Lid-Staat instemt met het arbitrage-reglement en, na een aantal jaren arbitrage-&#13;
praktijk, eveneens met de feitelijke arbitersbenoeming. Toch werd eens een wrakingsverzoek werd door de President van de Rechtbank te 's Gravenhage&#13;
afgewezen, zonder partijen te horen, doch na schriftelijk advies van de voorzitter&#13;
van de Arbitragecommissie Suikersysteem 1991. Een verzoek tot heroverweging haalde&#13;
het evenmin.26&#13;
De daarop gevolgde poging bij het Gerechtshof te 's Gravenhage tot doorbreking van&#13;
het appèlverbod van art. 1070 Rv strandde eveneens.27 Uit r.o. 5 vermeld ik "Dat Ricklefs&#13;
zijn verzoek niet heeft mogen toelichten, acht het Hof, op zichzelf beschouwd, geen&#13;
vormverzuim van zodanig gewicht, dat deze het appèlverbod van art. 1070 Rv vermag&#13;
opzij te zetten'. In een obiter dictum overweegt het Hof nog dat voor de vrees tot vooringenomenheid&#13;
een objectieve rechtvaardiging is vereist, waarvan niet is gebleken.28&#13;
EIGEN INBRENG VAN TELER BIJ SAMENSTELLING ARBITRAGECOMMISSIE&#13;
Wil de bietenteler een eigen inbreng, dan is daarvoor geen plaats. Hij kan zich echter met&#13;
succes tot de President van de Rechtbank wenden met het verzoek arbiters te benoemen&#13;
ex art. 1028 Rv, voor welk incident geen procureurstelling is vereist ingevolge art. 1071&#13;
Rv.&#13;
Pres. Rb. Groningen wees een dergelijk verzoek toe.29 Het verzoek moet al worden gedaan&#13;
binnen 14 dagen na het aanhangig maken van het geding, dat is ruim voordat de personen&#13;
van de arbiters bekend zijn.&#13;
KORT GEDING VOOR PRESIDENT TEGENOVER ARBITRAAL KORT GEDING&#13;
Het arbitragereglement van het suikersysteem kent een arbitraal kort geding (art. 8). Een&#13;
dergelijk geding kan, evenals gewone arbitrage, eerst worden ingesteld binnen 14 dagen&#13;
na dagtekening van de beslissing op het bezwaarschrift.&#13;
Aangezien kort voor het zaaiseizoen de bezwaarfase nog niet was doorlopen en een&#13;
eerder arbitraal kort geding niet tot een oordeel op korte termijn had geleid, wendden enige&#13;
telers zich ondanks de mogelijkheid van arbitraal kort geding toch in gewoon kort geding&#13;
tot de President van de Rechtbank Breda30, teneinde een verhoogd bietenquotum te&#13;
verkrijgen bij voorlopige maatregel. Op de aanvraag tot een arbitraal kort geding van 11&#13;
juli 1991 was eerst op 19 november 1991 een uitspraak gevolgd. De president oordeelde&#13;
zich om die redenen bevoegd tot een voorlopig oordeel. Een toewijzing van een verhoogd&#13;
quotum bij voorlopige maatregel zou echter niet kunnen leiden tot het beoogde doel, namelijk&#13;
tot het definitief uitkeren van de mengprijs voor een voorlopig verhoogd quotum.&#13;
De vordering kwam daarom niet voor toewijzing in aanmerking, nog afgezien van de&#13;
moeilijkheidsgraad van het te berde gebrachte probleem, dat zich daarom alleen al niet&#13;
voor berechting in kort geding zou lenen. Voor beslissingen in arbitraal kort geding zal hetzelfde gelden als voor een kort geding&#13;
voor de President. Het arbitraal kort geding lijkt dan ook meer geschikt om sancties af te&#13;
wenden, of om medewerking aan een nadelige referentie-overschrijving te verbieden, dan&#13;
om in een voorlopig oordeel, een beslissing te geven waarin de omvang van een bietenquorum&#13;
wordt vastgesteld.&#13;
CONCURREREND ARBITRAGE-BEDING&#13;
CSM heeft in art. 19 van de algemene voorwaarden van haar éénjarige contracten een geschillen-&#13;
regeling middels arbitrage door het Nederlands Arbitrage-Instituut opgenomen.&#13;
Daarnaast is in art. 12 betreffende 'Prijs Suikerbieten' de bepaling opgenomen dat het&#13;
Suikersysteem van toepassing is op het contract. Aangaande quotumgeschillen geldt daarom&#13;
de speciale arbitrage door de Arbitrage Commissie Suikersysteem als bijzondere regeling&#13;
met voorrang boven de algemene arbitrage-clausule.&#13;
Het gevolg is dat iemand die in rechte schadevergoeding vordert als gevolg van een te&#13;
laag vastgesteld bietenquotum in theorie twee maal arbitrage moet inroepen, éénmaal -&#13;
binnen veertien dagen na de beslissing op het bezwaar - voor het vaststellen van het juiste&#13;
quotum, en omdat het alsdan te laat zal zijn voor het inzaaien van de bijbehorende bieten,&#13;
éénmaal voor het bepalen van de financiële schade. Het moge duidelijk zijn dat deze cascade-&#13;
arbitrage in algemene voorwaarden tot onredelijk bezwarend stelsel van bedingen&#13;
kan worden bestempeld.&#13;
KOSTEN VAN ARBITRAGE, ONREDELIJK BEZWAREND?&#13;
Arbitrage heeft voordelen, maar er zijn ook nadelen. Tot de laatste behoren de doorgaans&#13;
hoge kosten. In de meeste suikerquotum-arbitrages wordt een eerste depot van f 3000 gevraagd,&#13;
in twee gevallen zijn de kosten van de arbiters opgelopen tot f 12 250,&#13;
resp. f 16 500; in het laatste geval inclusief de kosten van een - strikt juridisch - deskundigenbericht.&#13;
Het door prof. mr. G.M.F. Snijders geschetste kostenvoordeel ten opzichte van de&#13;
overheidsrechter31 valt weg als de arbitragecommissie wel de technische deskundigheid&#13;
in huis heeft, maar de juridische deskundigheid in onvoldoende mate aanwezig is, en voor&#13;
dat aspect deskundigen worden aangetrokken.&#13;
Het verschil in economische machtspositie tussen consument en leverancier heeft ertoe&#13;
geleid dat een eenzijdig opgelegd arbitraal beding deel uitmaakt van de 'zwarte lijst' van&#13;
onredelijke bezwarende bedingen in het consumentenrecht, tenzij de wederpartij van degene&#13;
die arbitrage inroept, het geschil alsnog binnen een maand naar de overheidsrechter&#13;
kan verplaatsen (BW 6:236, sub n).&#13;
Voor de vraag of quotumarbitrage per definitie onredelijk bezwarend is, verwijs ik verder&#13;
naar vermelde bundel 'Met grond verbonden', waarin wordt gepleit voor een reflexwerking van het consumentenrecht op toepasselijk recht binnen vergelijkbare machtsstructuren.&#13;
Het komt mij voor dat de machtsverhouding tussen een suikerindustrie en een&#13;
bietenteler niet wezenlijk verschilt van die tussen een consument en zijn professionele&#13;
contractpartner die zich van algemene voorwaarden bedient.&#13;
VERNIETIGING VAN EEN ARBITRAAL VONNIS&#13;
Een arbitraal vonnis kan aan de rechtbank worden voorgelegd ter vernietiging. Vervolgens&#13;
is er de mogelijkheid van hoger beroep en beroep in cassatie. Voor een arbitragezaak,&#13;
die al in één feitelijke instantie is beoordeeld, lijkt dit wat veel van het goede. De&#13;
wetgever zou het hof als enige feitelijke instantie bevoegd kunnen verklaren ter beslissing&#13;
in vernietigingszaken. Mogelijkheden tot vrijwillige beperking van het traject van de&#13;
rechtsgang zijn prorogatie en sprongcassatie.&#13;
De belangrijkste vernietigingsgrond is dat het vonnis strijdt met de openbare orde. Het&#13;
EG-recht is in alle echelons van openbare orde. De (on)bevoegdheid tot het stellen van&#13;
prejudiciële vragen aan het EG-Hof kan slechts uit een experiment blijken. De Arbitragecommissie&#13;
Suikersysteem leende zich daartoe niet, nadat zij zich door deskundigen had&#13;
laten rapporteren. Daarom zal steeds vaker behoefte bestaan aan het voorleggen van een&#13;
arbitraal vonnis op economisch terrein aan de overheidsrechter die tot vernietigen bevoegd&#13;
is, zulks temeer omdat de invloed van de EG toeneemt.&#13;
De kosten van een suikerquotum-rechtsgang worden voor een bietenteler ondraaglijk&#13;
indien hij na arbitrage een Europese toetsing slechts kan afdwingen door nogmaals te&#13;
pleiten, zonodig in drie instanties. Dit kan reden zijn om de arbitrage-clausule tot de onredelijk&#13;
bezwarende bedingen te rekenen.&#13;
Bij gebreke van een overeengekomen plaats van arbitrage wordt de feitelijke plaats van&#13;
de uitspraak als de plaats van arbitrage beschouwd. Dat was voor de eerste Suikersystemen&#13;
's-Gravenhage; de Rechtbank aldaar heeft thans één vordering tot vernietiging van&#13;
een arbitraal vonnis van de Arbitragecommissie Suikersysteem in behandeling. Sinds&#13;
het secretariaat van de arbitragecommissie in Utrecht wordt gevoerd, is Utrecht de feitelijke&#13;
plaats van arbitrage. Bij de griffie van de Utrechtse rechtbank zijn thans drie arbitrale&#13;
vonnissen gedeponeerd.&#13;
TOT SLOT&#13;
In Agrarisch Recht is nimmer een artikel aan de suikerquotering van 1987 en volgende&#13;
jaren gewijd. De kring van personen die zich bezighoudt met de essentie van deze quotering&#13;
is bijzonder klein. Buitenstaanders hebben zich er niet mee bemoeid.32 Publikatie&#13;
van arbitrale uitspraken wordt beperkt. Ik ben evenmin een buitenstaander als gevolg van&#13;
mijn optreden als gemachtigde in enkele procedures, waarin de essentie van de suikerquotering&#13;
en de wijze van rechtsbescherming centraal staan. Daardoor moest ik mij beperkingen opleggen bij het schrijven van dit artikel, waar het in procedures ingenomen&#13;
standpunten betreft. Desondanks ben ik expliciet ook buiten het strikt beschrijvende kader&#13;
getreden, waar het mijn standpunten omtrent de europeesrechtelijke rol van het Landbouwschap&#13;
en omtrent de arbitersbenoeming betreft; deze standpunten zijn zo essentieel,&#13;
dat bespreking niet achterwege kon blijven.&#13;
CONCLUSIES EN AANBEVELINGEN&#13;
1. Suikerquotering (traject EG - Lid-Staat - suikerindustrie) is geheel gebaseerd op EGwetgeving;&#13;
bietenquotering (traject suikerindustrie - bietenteler) is geënt op Neder&#13;
lands contractenrecht, waarbij de contractsvrijheid enigzins wordt beperkt door&#13;
materieel EG-recht, dat tot doel heeft de bietenteler als zwakste partij te beschermen.&#13;
Het EG-recht draagt actief toezicht, zowel preventief als repressief, aan de Lid-Staten&#13;
op.&#13;
2. De Nederlandse bietenquoterings-regeling houdt het binnenlandse bietenareaal binnen&#13;
een voor de EG en voor Nederland aanvaardbare grens, terwijl de Nederlandse akker&#13;
bouwer een redelijke prijs ontvangt voor de suikerbieten die hij binnen zijn quotum le&#13;
vert.&#13;
3. Het produkt suikerbieten is een economisch goed waarvan vrij verkeer over de grenzen&#13;
van Lid-Staten heen door de EG is verzekerd. Dat een nationaal suikerquotum aan een&#13;
Lid-Staat is voorbehouden, betekent niet dat de te verwerken bieten uit die Lid-Staat&#13;
afkomstig moeten zijn.&#13;
4. Het staat niet vast dat het Landbouwschap een organisatie van suikerbietentelers is als&#13;
bedoeld in de EG-wetgeving.&#13;
5. De geldigheid van de verplichting van de bietenteler middels algemene voorwaarden&#13;
om desgevraagd zijn meitelling-gegevens over te leggen aan de suikerindustrie is, be&#13;
hoeft rechterlijke toetsing.&#13;
6. De sanctie van het innemen van suikerreferentie gaat ervan uit dat historie kan worden&#13;
uitgewist.&#13;
7. EG-Vo 1516/74 betreffende het uitbrengen van jaarverslagen door de Lid-Staat aan de&#13;
EG-Commissie aangaande de naleving van de suiker(bieten)marktordening verdient&#13;
onverkorte uitvoering.&#13;
8. Zolang niet vast staat dat arbiters van het Suikersysteem zich tot het EG-Hof kunnen&#13;
wenden met prejudiciële vragen, is het opnemen van een arbitrageclausule voor indivi&#13;
duele quotum-geschillen in het Suikersysteem een onredelijk bezwarend beding.&#13;
9. Bij de samenstelling van de Arbitrage-commissie Suikersysteem is de bietenteler&#13;
slechts betrokken als hij spoorslags een beroep op art. 1028 Rv doet.&#13;
10. Het arbitragereglement dat deel uitmaakt van het Suikersysteem behoort de benoe&#13;
ming van de voorzitter van de arbitragecommissie aan de Staat over te laten. Perso&#13;
neelsleden van de suikerindustrieën, bestuursleden van Landbouwschap en leden van&#13;
diens Akkerbouwcommissie behoren te worden uitgesloten van benoeming tot arbiter,&#13;
gezien de betrokkenheid van hun werkgever c.q. organisatie bij het Suikersysteem. Zo&#13;
lang het arbitragereglement niet is aangepast behoort de Lid-Staat zijn instemming met&#13;
het Suikersysteem te weigeren. 11. Publikatie van de gewezen arbitrale vonnissen en van het verslag van de werkzaamhe&#13;
den van de Commissie van Toezicht en Advies behoort voorwaarde te zijn voor het&#13;
door de Lid-Staat betuigen van instemming met het Suikersysteem.&#13;
12. De wetgever zou art. 1044 BRv betreffende inlichtingen buitenlands recht moeten&#13;
doen volgen door een nieuwe bepaling dat het scheidsgerecht zich tot de President van&#13;
de Rechtbank van de plaats van arbitrage kan wenden met het verzoek om in plaats&#13;
van het scheidsgerecht uitspraak te doen in EG-rechtsvragen; zulks met de bedoeling&#13;
het stellen van prejudiciële vragen aan het EG-Hof te deblokkeren (ontleend aan prof.&#13;
mr. P. Sanders).&#13;
13. Het is wenselijk de actuele tekst van EG-verordeningen op het gebied van suiker&#13;
marktordening in een gemakkelijk toegankelijke uitgave als Kluwers losbladige Wet&#13;
geving Landelijk Gebied op te nemen.&#13;
14. De versnipperde EG-regeling betreffende de suikermarktordening behoeft codificatie,&#13;
dat wil zeggen concentratie in één nieuwe verordening.</content><legacyfootnotes>1. Ook aan de landen die vroeger tot de Franse koloniën behoorden is een suikerquotum toegekend.&#13;
2. In EEG-Vo 2791/93 werd de definitieve produktieheffing vastgesteld voor 1992/93, hetgeen resulteerde in&#13;
een heffing van 2% over het totaal aan A- en B-suiker en daarenboven 35,062% over de produktie aan Bsuiker.&#13;
3. In de verkoopseizoenen 1991/92 en 1992/93 bedroeg de minimum bietenprijs 39,20 ECU ofwel f 103,98&#13;
per ton suikerbieten van 16% polsuiker.&#13;
4. Arrest EG-Hof C-134/92 Burkhard Mörlins/Zuckerfabrik Königslutter-Twülpstedt AG, Pb. 4 jan. 1994&#13;
nr., 1 blz. 5 (dictum), betreffende uitleg van de art. 7 en 30, EEG-Vo 1785/81).&#13;
5. Eindvonnis Arbitragecommissie Suikersysteem 1991 d.d. 24 dec. 1993 (Ricklefs/CSM Suiker BV), depot&#13;
griffie Rb. 's-Gravenhage d.d. 23 dec. 1993, nr. 155/93, Agr. recht 1995, 4747.&#13;
6. Vonnis Arbitragecie ad hoc, bestaande uit prof. mr. A.H.Th. Heisterkamp, mr. H.J. de Groot, mr. GJ. Visser&#13;
d.d. 20 dec. 1990, gedeponeerd grifie Rb. Groningen depotnr. H 625/90 (niet gepubliceerd).&#13;
7. Polsuiker is de totale hoeveelheid suiker in de bieten die via de pularisatiemethude wordt vastgesteld.&#13;
9. Arbitrage-cie Suikersysteem 1992, 12 januari 1993, Landbouwschapsbundel 1993, blz. 124, Steenbergen-&#13;
Treurniet/Suiker Unie.&#13;
10. Vonnis Arbitrage-cie Suikersysteem 1992, 17 aug. 1992, Agr. recht 1995, 4745 (van Oorschot/CSM Sui&#13;
ker BV).&#13;
11. Een schuifbietenconstructie werd afgewezen bij vonnis van de arbitragecommissie d.d. 22 maart. 1993,&#13;
Jurisprudentiebundel 1993 van het Landbouwschap, blz. 118, en Agr. recht 1995, 4746 (Maatschap Buse&#13;
man/Suiker Unie).&#13;
12. Arrest Pachtkamer Gerechtshof Arnhem 29 november 1994, Agr. recht 1995, 4742 (Priem/Brooijmans en&#13;
Brooij mans/Priem).&#13;
13. Pres. Rb. Breda 28 aug. 1989, KG 1989, nr. 365 en Hof Den Bosch 19 sept. 1990, NJ 1991, nr. 259.&#13;
14. Beschikking EG-Commissie Ad. 19 december 1989, Pb. L 2 febr. 1990, blz. 31.&#13;
15. Arrest Hof Den Bosch 19 sept. 1990, NJ 1991, 259.&#13;
16. Art. 1 Beschikking vaststelling quota suiker en isoglucose 1981, door de Minister van Landbouw en Vis&#13;
serij van 6 augustus 1981, nr. J 5380, Stat. 152 zoals nadien gewijzigd. (S&amp;J dl. 110-11, blz. 324.)&#13;
17. Art. 26, lid 1 Suikersysteem 1994, art. 27, lid 1 Suikersysteem 1995.&#13;
18. De minister van Landbouw en Visserij stelde een breed samengestelde Suikerbegeleidingscommissie in&#13;
bij art. 2 bis van Beschikking suiker en isoglucose 1981 d.d. 16 juli 1981, Stcrt. 135, zoals nadien gewij&#13;
zigd, (S&amp;J dl. 110-11, blz. 325). Deze commissie heeft tot taak de voorzitter van het Hoofdproduktschap&#13;
voor Akkerbouwgewassen van advies te dienen en om de minister te informeren. Deze Suikerbegelei&#13;
dingscommissie (secretariaat bij het Hoofdproduktschap Akkerbouwgewassen) verzorgt jaarlijks de uitga&#13;
ve 'Regelingen, produktie en afzet van suiker' met vooral macro-economische data.&#13;
19. EG-Vo 206/68, art. 1, onder 3 sub b.&#13;
20. EG-Vo 1785/81, art. 30 lid 3.&#13;
21. Voorwoord Jurisprudentiebundels Landbouwschap 1992, resp. 1993.&#13;
22. Het secretariaat van de Arbitragecommissies werd tot en met Suikersysteem 1992 gevoerd door mr. P.&#13;
Kraak ten kantore van het Landbouwschap te 's Gravenhage, thans door mevr. mr. E.G. Krepel, advocate&#13;
ten kantore van Wijn en Stael Advocaten te Utrecht, aan welk kantoor ook de voorzitter prof. mr. G.M.F.&#13;
Snijders is verbonden.&#13;
23. Vonnissen Arbitrage-commissie Suikersysteem 1992, d.d. 16 oktober 1992, Jurisprudentie-overzicht&#13;
Landbouw-arbitrage, uitgave Landbouwschap 1992, (mr. C. Okkerse q.q., curator Stichting Flevohof, en&#13;
V.V.O. BV tegen Suiker Unie op blz. 41 en tegen CSM op blz. 48.&#13;
24. Tussen- en eindvonnis Arbitragecommissie Suikersysteem 1992 van resp. 3 juni 1993 en 26 november&#13;
1993, Jurisprudentieoverzicht Landbouw-arbitrage, uitgave Landbouwschap 1993, blz. 93 en 103 (C.G.-B.&#13;
tegen Suiker Unie, verweerster, en CSM, waarborg).&#13;
25. Prof. mr. P. Sanders, Het nieuwe arbitragerecht, tweede druk, Deventer 1991, blz. 101.&#13;
26. Beschikkingen Pres. Rb. 's Gravenhage 31 maart 1992 en 29 april 1992 (ongenummerd, niet gepubli&#13;
ceerd).&#13;
27. Beschikking Gerechtshof 's-Gravenhage 20 oktober 1992, nr. 359-H-92 (niet gepubliceerd).&#13;
28. Vanwege mijn betrokkenheid bij deze zaken, zie ik af van commentaar.&#13;
29. Beschikking Pres. Rb Groningen 25 april 1990, inschrijfnummer 94/90, (niet gepubliceerd).&#13;
30. Pres. Rb. Breda 30 maart. 1992, KG 1992 nr. 163 (Boonman e.a./Suiker Unie en CSM Suiker BV); Tijd&#13;
schrift voor Arbitrage, 1992, afl. 4, met noot Prof. P. Sanders; De Rechter en Arbitrage, Annotaties prof.&#13;
mr. P. Sanders, Deventer 1992, blz. 166.&#13;
31. Prof. mr. G.M.F. Snijders, 'Met grond verbonden', Deventer 1991, blz. 135 e.v.; prof. mr. G.M.F. Snijders,&#13;
Prae-advies Landbouwarbitrage, Vereniging voor Agrarisch Recht, Agr. R. 1994, blz. 420-424.&#13;
32. Behoudens B. Hunneman en R. Vehof in hun afstudeerscriptie aan de Internationale Agrarische Hogeschool&#13;
Larenstein getiteld 'Produktierechten met betrekking tot suikerbieten en fabrieksaardappelen'Velp,&#13;
mei 1992.&#13;
</legacyfootnotes><footnotes><footnote/></footnotes><auteurs>Mr. ing. A.E. Noordhuis</auteurs><published>1995-03-01 00:00:00</published><modified>1994-11-29 00:00:00</modified><editiondate>1995-03-01</editiondate><htmlpath>https://denhollander.info/artikel/6009</htmlpath></article>
</articles></edition>
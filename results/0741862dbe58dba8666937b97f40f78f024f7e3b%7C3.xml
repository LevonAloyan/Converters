<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1997</searchword><id>5806</id><udhid>UDH:TvAR/5806</udhid><titel>Melkquotum en schadevergoeding</titel><searchwords><searchword>TvAR 9/1997</searchword><searchword>UDH:TvAR/5806</searchword></searchwords><attachments><attachment><name>1997_nr 9_Artikel_Ravels.pdf</name><extention>pdf</extention><url>https://denhollander.info/download/5737/ci</url></attachment></attachments><inleiding>1. Casus&#13;
Een agrariër had, na in het kader van de zogenaamde Slacht- en Omschakelingsrege-ling (SLOM-regeling) zijn melkbedrijf te hebben omgezet in een akkerbouwbedrijf, opnieuw een melkveebedrijf opgestart. Op grond van de Beschikking Superheffing SLOM-deelnemers was hem in dat verband in 1991 namens de minister van Land-bouw, Natuurbeheer en Visserij een bepaald melkquotum toegekend. Enkele maanden daarna werd diens melkquotum echter weer ingetrokken, omdat gebleken zou zijn dat hij daar geen aanspraak op kon maken. Betrokkene diende een bezwaarschrift in, hetgeen ertoe leidde dat hem alsnog een quotum - zij het niet het volledige quotum -werd toegekend. Naar aanleiding van een nader bezwaarschrift kende de minister hem twee jaar later, in 1993, alsnog het volledige quotum toe.&#13;
De betrokken melkveehouder stelde zich op het standpunt dat de besluiten tot intrekking en tot slechts gedeeltelijke toekenning jegens hem onrechtmatig waren en vorderde dat voor recht te verklaren. Daarnaast vorderde hij veroordeling van de Staat tot vergoeding van de schade die hij tengevolge van de onrechtmatige besluiten had geleden. Het ging daarbij om schade wegens gemiste melkleveringen en kosten van juridische bijstand, dit alles te vermeerderen met de wettelijke rente vanaf de datum waarop hij de wettelijke rente had doen aanzeggen.&#13;
De rechtbank verklaarde de melkveehouder niet-ontvankelijk. Zij was van oordeel dat tegen het besluit van de minister van 1993, waarbij alsnog het volledige quotum werd toegekend, beroep openstond bij het College van Beroep voor het bedrijfsleven (CBb). Naar het oordeel van de rechtbank had in het kader van dit beroep de schade-vergoeding aan de orde kunnen komen. De rechtbank verwees de melkveehouder met toepassing van art. 96a van het Wetboek van burgerlijke rechtsvordering (Rv) naar het CBb.&#13;
Zowel de Staat als de melkveehouder gingen van dit vonnis in hoger beroep. Beiden kregen in hoger beroep gelijk, zij het dat dit voor de minister per saldo niet tot een beter resultaat leidde: de melkveehouder kreeg in hoger beroep het volle pond.</inleiding><content>2.&#13;
Schade veroorzaakt door primaire besluiten&#13;
Wij hebben hier te maken met schade veroorzaakt door een primair besluit. Bij de beslissing op bezwaar is (uiteindelijk) ten volle tegemoetgekomen aan de belangen van de melkveehouder. De vraag rijst welke procedurele wegen de benadeelde kan bewandelen om zijn schade vergoed te krijgen. Drie mogelijkheden dienen zich aan: a. de mogelijkheid van beroep bij het CBb tegen de beslissing op bezwaarschrift met het oog op een accessoire veroordeling tot schadevergoeding (zie par. 3);&#13;
b. het uitlokken van een zuiver schadebesluit (zie par. 4 e.v.);&#13;
c. het voeren van een actie uit onrechtmatige (overheids)daad bij de burgerlijke rechter (zie par. 8 e.v.).&#13;
3. De accessoire schadevergoedingsmogelijkheid&#13;
Vóór de inwerkingtreding van de Algemene wet bestuursrecht (Awb) met ingang van 1 januari 1994 was deze mogelijkheid voor wat betreft het CBb neergelegd in art. 60 Wet ARBO (oud). Schade veroorzaakt door het primaire besluit kwam volgens het College echter niet voor vergoeding op de voet van dit artikel in aanmerking.1 Reeds om die reden bood art. 60 voornoemd geen uitkomst in de onderhavige casus.&#13;
Sedert de inwerkingtreding van de Awb is, zoals bekend, een accessoire schadever-goedingsmogelijkheid geregeld in art. 8:73 Awb. Mede gelet op de rechtspraak van de andere administratieve rechters is het niet waarschijnlijk dat het CBb voor wat betreft de toepassing van art. 8:73 Awb zal oordelen dat schade veroorzaakt door primaire besluiten niet uit dien hoofde voor vergoeding in aanmerking komt. Dat betekent echter niet dat het waarschijnlijk is dat - indien de onderhavige casus zich zou hebben afgespeeld onder de werking van de Awb - art. 8:73 Awb uitkomst zou hebben kunnen bieden. De beslissing op bezwaar is immers weliswaar een appellabel besluit, maar in gevallen waarin de beslissing op bezwaar ten volle tegemoetkomt aan de bezwaren, ontbreekt het vereiste processuele belang bij het instellen van beroep op het CBb. Dat wordt niet anders indien betrokkene stelt een belang te hebben bij vergoeding van schade. Art. 8:73 Awb voorziet nu eenmaal in een accessoire schade-vergoedingsmogelijkheid. Deze bepaling kan dus alleen worden toegepast indien het bestreden besluit vernietigd wordt. Bij een beslissing op bezwaar die volledig tege-moetkomt aan de bezwaren kan niet aan vernietiging worden toegekomen. Art. 8:73 Awb biedt dus naar verwachting geen uitkomst in gevallen waarin het bestuursorgaan in de beslissing op bezwaar ten volle is tegemoetgekomen aan de bezwaren van belanghebbende.&#13;
4. Het uitlokken van een zuiver schadebesluit&#13;
Vóór de inwerkingtreding van de Awb hanteerde het CBb reeds een ruim 'zuiver schadebesluit'-begrip. Het CBb achtte van betekenis of een schadetoebrengende beslis-sing genomen is - of een handeling verricht - ter uitvoering van een aan het (PBO-) lichaam bij de wet opgedragen taak. Was dat het geval, dan was de beslissing betreffende het al dan niet vergoeden van de schade geen rechtshandeling naar bur-gerlijk recht, maar een publiekrechtelijke rechtshandeling, welke tot de algemene competentie van het CBb behoorde. Deze algemene competentie van het College was afgebakend in art. 4 Wet ARBO (oud). Bij zijn in bijzondere wetten geregelde com-petenties (bijvoorbeeld de in de Landbouwwet, de Wet Investeringsrekening, de Wet op de Kansspelen etc. geregelde bijzondere competenties) verlangde het CBb evenwel een bijzondere grondslag, wilde het een zuivere schadebeslissing appellabel achten. 5. Onderscheid bijzondere en algemene competentie CBb&#13;
In de onderhavige casus had de rechtbank dit onderscheid miskend. Zij had eraan voorbijgezien dat de mogelijkheid van beroep tegen melkquotumbesluiten op de Landbouwwet berustte en dus op de bijzondere competentie van het CBb. Nu de Landbouwwet - of de op grond van die wet genomen besluiten - niet voorzag in de bevoegdheid om schade te vergoeden, was het CBb destijds, ingevolge de destijds gel-dende jurisprudentie, niet bevoegd om van de zuivere schadebeslissing kennis te nemen. De rechtbank verkeerde dus ten onrechte in de veronderstelling dat het CBb zich destijds wel bevoegd zou hebben geacht. Op grond van deze onjuiste veronder-stelling, doch met inachtneming van de geldende rechtsmachtverdelingsjurisprudentie, oordeelde de rechtbank de veehouder niet-ontvankelijk in zijn vordering: er was een andere voldoende rechtsbescherming biedende rechtsgang voorhanden, te weten het beroep op het CBb.&#13;
Het Hof oordeelde in hoger beroep anders. Het Hof oordeelde dat destijds tegen een zuiver schadebesluit, houdende een weigering om schade veroorzaakt door een besluit genomen ter uitvoering van de Landbouwwet te vergoeden, geen beroep op het CBb openstond. De melkveehouder was ingevolge die gedachtegang dus wel degelijk ontvankelijk in zijn vordering bij de burgerlijke rechter.&#13;
6.&#13;
Nieuwe jurisprudentie van het CBb betreffende het zuivere schadebesluit&#13;
Thans, na de inwerkingtreding van de Awb, is het destijds gehanteerde onderscheid tussen de bijzondere en de algemene competentie van het CBb voor wat betreft de appellabiliteit van zuivere schadebesluiten niet meer relevant. Zulks blijkt uit een recente, belangrijke uitspraak van het CBb, eveneens betreffende een geval waarin een hoeveelheid melkquotum vervallen werd verklaard2. De betrokken melkveehouder verzocht om vergoeding van schade die hij had geleden als gevolg van de intrekking op 14 september 1993 van het hem toegekende melkquotum. Tegen de weigering van de minister om deze schade te vergoeden diende hij een bezwaarschrift in. Dit werd door de minister niet-ontvankelijk verklaard, omdat de bezwaren zich niet zouden richten tegen een besluit in de zin van de Awb. Het CBb zag dat anders. Dit College hanteert thans, evenals bijvoorbeeld de Centrale Raad van Beroep3, de zogenoemde connexiteitsbenadering. Daarbij is voornoemd onderscheid tussen de algemene en bijzondere competentie van het CBb komen te vervallen. Het College benadrukt nu in haar overwegingen "de (publiekrechtelijke, BvR) aard van de rechtsbetrekking waarbinnen de regeling van de gevolgen van het schadeveroorzakende besluit aan de orde is". Het publiekrechtelijk karakter van de beslissing omtrent schadevergoeding&#13;
acht het College gegeven met de aard van de schade-oorzaak. Indien de oorzaak van de schade ligt in een publiekrechtelijke rechtshandeling, het schadeveroorzakende besluit, wordt met een beslissing ter regeling van de gevolgen van die rechtshandeling niet buiten de publiek-rechtelijke rechtsbetrekking getreden waarbinnen de schade is veroorzaakt. Op zulk een beslissing is dan ook de in de Awb geregelde rechtsgang van toepassing. Het College ziet deze opvatting ook weerspiegeld in artikel 8:73 Awb. Ingevolge dat artikel kan indien in een bestuursrechtelijke procedure de onrechtmatigheid van het bestreden besluit wordt vastge-steld en deswege het beroep gegrond wordt verklaard, in diezelfde procedure op verzoek van een partij de regeling van de door haar geleden schade aan de orde komen. In het onder-havige geval kan dat artikel geen toepassing vinden omdat verweerder na bezwaar het schade-veroorzakende besluit heeft herroepen, doch laatstbedoelde omstandigheid plaatst de aard van de rechtsbetrekking waarbinnen de regeling van de gevolgen van het schadeveroorza-kende besluit aan de orde is, niet in een ander licht.&#13;
Uitgaande van de hierboven geschetste connexiteit tussen het schadeveroorzakende besluit en het besluit waarbij wordt beslist over de vergoeding van de schade, is het college voorts van oordeel dat beide besluiten niet slechts op één lijn moeten worden geplaatst wat betreft hun karakterisering als besluit in de zin van de Awb doch tevens wat betreft de openstaande rechtsgang. Dit betekent voor het onderhavige geval dat als pendant van het aan appellante toegekende recht om met inachtneming van het bepaalde in art. 7:1 eerste lid Awb beroep bij het college in te stellen tegen het besluit waarbij werd beslist omtrent haar referentiehoeveel-heid melk, de voor haar - na bezwaar - openstaande mogelijkheid om beroep in te stellen tegen het besluit waarbij haar verzoek om de tengevolge van dat besluit geleden schade door verweerder werd afgewezen, eveneens naar het college, als de bevoegde administratieve rechter, leidt.&#13;
Het vorenstaande betekent dat thans wél de mogelijkheid bestaat om de beslissing omtrent vergoeding van schade veroorzaakt door een besluit strekkende tot intrek-king van een melkquotum aan het CBb ter beoordeling voor te leggen. Dat geldt ook indien het schadeveroorzakende besluit dateert van vóór de inwerkingtreding van de Awb.&#13;
7.&#13;
Beslissing op bezwaar: zuiver schadebesluit?&#13;
Het Hof ging ook nog in op een ander aspect, namelijk de vraag of de beslissing op bezwaar überhaupt wel kon worden aangemerkt als een zuiver schadebesluit. Het Hof beantwoordde deze vraag ontkennend: de beslissing op bezwaar bevatte geen weigering om schade te vergoeden, omdat het bezwaarschrift eenvoudigweg geen verzoek om schadevergoeding inhield. In dit verband is nog van belang op te merken&#13;
JB 1996, 255; B.P.M, van Ravels, 'De Afdeling bestuursrechtspraak en het zuivere schadebesluit: geen schoonheidsprijs', NTB 1997, blz. 55 e.v.; J.E.M. Polak, 'Kroniek van het algemeen deel van het bestuursrecht', in NJB 1997, blz. 430; B. Roozendaal, 'Schadebeslissingen van het bestuur in Nederland en Frankrijk: het zuivere schadebesluit en de décision préalable', Bestuurswetenschappen 1997, blz. 54 e.v.; PJJ. van Buuren, 'Grenscorrectie tussen bestuursrecht en privaatrecht via het zelfstandig schade-besluit', NJB 1997, blz. 759 e.v.; T. Knoop, 'De Afdeling Bestuursrechtspraak gooit het roer om - Het zelfstandig schadebesluit: "Hooge Raad, let op Uw Saeck"', Gst 7054.1. dat het CBb blijkens de hiervoor genoemde uitspraak van 19 februari 1997 van oor-deel is dat het bestuursorgaan niet gehouden is om ambtshalve een beslissing te nemen over het al dan niet toekennen van een schadevergoeding. Ook uit art. 3:4, lid 2 Awb kan die verplichting niet worden afgeleid.&#13;
8. Het voeren van een actie uit onrechtmatige (overheids)daad bij de&#13;
burgerlijke rechter&#13;
Naar aanleiding van het vorenstaande rijst meteen de vraag of in dit soort zaken een ontvankelijke vordering bij de burgerlijke rechter kan worden ingesteld. Vaste juris-prudentie is dat de burgerlijke rechter niet aan een inhoudelijke beoordeling van een vordering kan toekomen wanneer tegen een zuiver schadebesluit bij de administratieve rechter kan worden opgekomen.4 Het Hof ging er in de onderhavige zaak van uit dat geen beroep op het CBb openstond. De melkveehouder was derhalve ontvankelijk in diens vordering bij de burgerlijke rechter.&#13;
Of dit standpunt ook thans nog als juist moet worden gekwalificeerd, is bepaald niet zeker. Er doen zich op dit punt, in verband met de na de inwerkingtreding van de Awb gewijzigde jurisprudentie van het CBb, moeilijke overgangsrechtelijke proble-men voor. Uit de hiervoor geciteerde uitspraak van het CBb blijkt immers dat thans tegen zuivere schadebeslissing ook beroep op het CBb kan worden ingesteld indien de schadeoorzaak dateert van vóór 1 januari 1994, of indien de mogelijkheid van beroep op het CBb tegen de schadeoorzaak berust op de bijzondere competentie van het CBb. Mogelijk is doorslaggevend of de beslissing op het verzoek om schadever-goeding dateert van vóór 1 januari 1994 of van daarna.&#13;
Indien men thans vergoeding wil krijgen wegens ten onrechte ingetrokken melk-quota, lijkt de weg naar de burgerlijke rechter afgesloten te zijn. Men dient toepassing te vragen van art. 8:73 Awb óf een zuiver schadebesluit uit te lokken.&#13;
9.&#13;
Verwijzingsbepalingen&#13;
Om te voorkomen dat de burger het slachtoffer wordt van de ingewikkelde rechts-machtverdelingsproblematiek heeft de wetgever zogenoemde verwijzingsbepalingen in verschillende wetten opgenomen. Ik doel daarmee enerzijds op art. 8:71 Awb ("Voor zover uitsluitend een vordering bij de burgerlijke rechter kan worden inge-steld, wordt dit in de uitspraak vermeld. De burgerlijke rechter is aan die beslissing gebonden."). Anderzijds heb ik het oog op art. 96a Rv (lid 1 luidt: "Voor zover de rechter de eiser in diens vordering niet-ontvankelijk verklaart omdat bezwaar kon worden gemaakt, administratief beroep kon worden ingesteld of beroep bij een admi-nistratieve rechter kon worden ingesteld, wordt dit in het vonnis vermeld"; in lid 2 wordt bepaald dat onder de in dit lid genoemde omstandigheden de burgerlijke rechter verplicht is in het vonnis te vermelden bij welk orgaan alsnog bezwaar kan worden gemaakt of alsnog beroep kan worden ingesteld).&#13;
Stel nu dat het Hof (evenals de rechtbank) tot het oordeel was gekomen dat niet de burgerlijke rechter, maar het CBb bevoegd was om inhoudelijk over schadevergoeding te oordelen. Wat had het Hof dan kunnen doen? Had de burgerlijke rechter dan, op de voet van art. 96a, lid 2, sub c Rv uit kunnen spreken dat deze zaak ter beoorde-ling aan het CBb kon worden voorgelegd? De rechtbank meende in eerste aanleg van wel. Ook hierbij doen zich echter overgangsrechtelijke problemen voor. In appèl kwam de vraag aan de orde of art. 96a Rv voornoemd ook van toepassing is op besluiten van vóór 1 januari 1994. De rechtbank had impliciet aangenomen dat zulks het geval was. Het Hof ziet dat echter anders. Volgens de algemene beginselen van overgangsrecht is genoemd artikel, dat eerst op 1 januari 1994 in werking trad, niet van toepassing op tevoren bestaande situaties waarin op grond van het oude recht geen beroepsmogelijkheid meer openstond. De rechtbank mocht daarom naar het oordeel van het Hof ten aanzien van het veronderstelde zuivere schadebesluit van de minister van 2 februari 1993 geen toepassing geven aan art. 96a Rv.&#13;
10. De inhoudelijke kant van de zaak&#13;
Het Hof achtte zich in deze zaak dus bevoegd om te oordelen over de materiële kant van de zaak. De vordering van de veehouder werd volledig toegewezen. Het verweer van de minister dat hij om doelmatigheidsredenen alsnog beslist had om de intrek-king ongedaan te maken, werd door het Hof van de hand gewezen. De minister had het relevante feitencomplex onjuist vastgesteld. Met een doelmatigheidsafweging had dat niets te maken.&#13;
De gegrondverklaring van de bezwaren en de herziening van het primaire besluit rechtvaardigen overigens nog niet zonder meer de conclusie dat het primaire besluit onrechtmatig is. De rechtmatigheid van het primaire besluit moet worden beoordeeld naar de omstandigheden zoals die zich voordeden ten tijde van het nemen van het primaire besluit, naar de gegevens waarover het bestuursorgaan toen beschikte, althans - indien het aan haar inventarisatieverplichting had voldaan - behoorde te beschikken, het toen geldende rechtsregiem en de eventuele gehoudenheid van belang-hebbende om bepaalde gegevens over te leggen.&#13;
11. Vergoeding van schade, geleden in bezwaarschriftfase&#13;
Interessant is met name dat het Hof ook het beroep van de minister op het karakter van de bezwaarschriftprocedure afwees, ook voorzover het betrof de vergoeding van kosten van rechtsbijstand gemaakt in de bezwaarschriftfase. Op dit punt wijkt de koers van de burgerlijke rechter af van die van de administratieve rechters. De Cen-trale Raad van Beroep en de Afdeling bestuursrechtspraak van de Raad van State5 gaan er immers van uit dat kosten gemaakt in de bezwaarschriftfase slechts in uitzonderlijke gevallen voor vergoeding in aanmerking komen, ook al staat vast dat het pri-maire besluit onrechtmatig is. Deze administratieve rechters doen daarbij een beroep op de parlementaire geschiedenis van de totstandkoming van de Awb en het karakter van de bezwaarschriftprocedure; deze procedure is gericht op heroverweging en herstel van fouten. Het Haagse Hof wilde daar kennelijk niet van weten en wees de vordering geheel toe. Bij de administratieve rechter zou de melkveehouder er waarschijnlijk bekaaider zijn afgekomen.</content><legacyfootnotes>1. CBb 5 april 1994, AB 1995, 23 m.nt. JHvdV.&#13;
2. CBb 19 februari 1997, AB 1997, 144 m.nt. JHvdV, Milieu en Recht 1997, 40 m.nt. Ch. Backes. Vergelijk voorts CBb 26 maart 1996, JB 1996, 135 m.nt. A.B.&#13;
3. CRvB 28 juli 1994, AB 1995, 40 en AB 1995, 133 m.nt. RMvM, JB 1994, 221; RAwb 1995, nr. 9 m.nt. Widdershoven; B.P.M, van Ravels, 'Denk mee met Van B.!' in Rechtspraak Bestuursrecht 1994-1995, De Annotaties, blz. 59-78. De Afdeling bestuursrechtspraak van de Raad van State lijkt op dit punt een eigen koers te varen. Zij ziet de grondslag van een zuiver schadebesluit in de norm die tot schadevergoe- ding verplicht en niet zozeer in de connexiteit tussen het schadeveroorzakende besluit en het besluit waarbij wordt beslist over de schadevergoeding: ABRvS 29 november 1996, JB 1996, 253; Gst. 7047.5. m.nt. H.H.; AB 1997, 66 m.nt. PvB; BR 1997, blz. 429-445 m.nt. B.P.M, van Ravels; Milieu en Recht 1997, 38 m.nt. Ch. Backes; RAwb 1997, 337 m.nt. B.J. Schueler; ABRvS 18 februari 1997, AB 1997, 143 m.nt. PvB, BR 1997, blz. 367-380 m.nt. B.P.M, van Ravels, JB 1997, 47 m.nt. H.J. Simon. JB 1996, 253; Milieu en Recht 1997, 39 m.nt. Ch. Backes; ABRvS 6 mei 1997, BR 1997, blz. 600-608, m.nt. B.P.M, van Ravels. Zie voorts: H.J. Simon en R.J.M. Schlössels, 'Het zelfstandig schadebesluit; nieuwe kansen?'&#13;
4. HR 28 februari 1992, AB 1992, 310 (inz. Changoe).&#13;
5. ABRvS 12 december 1996, JB 1997, 83.&#13;
</legacyfootnotes><footnotes><footnote/></footnotes><auteurs>Mr. B.P.M, van Ravels</auteurs><published>1997-09-01 00:00:00</published><modified>1996-10-01 00:00:00</modified><editiondate>1997-09-01</editiondate><htmlpath>https://denhollander.info/artikel/5806</htmlpath></article>
</articles></edition>
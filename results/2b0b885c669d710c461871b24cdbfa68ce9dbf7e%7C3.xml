<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2012</searchword><id>9892</id><udhid>UDH:TvAR/9892</udhid><titel>Wetgeving en literatuur</titel><searchwords><searchword>TvAR 5/2012</searchword><searchword>UDH:TvAR/9892</searchword></searchwords><attachments><attachment><name>TvAR2012_05_05_Wetgeving.pdf</name><extention>pdf</extention><url>https://denhollander.info/download/8572/ci</url></attachment></attachments><inleiding>Algemeen&#13;
Subsidies&#13;
De Regeling LNV-subsidies is gewijzigd (Stcrt. 25 mei 2012, nr. 9666). Een van de mogelijkheden is een subsidie voor duurzame stallen bij landbouwbedrijven die binnen 3 km van een Natura 2000-gebied liggen en een significante stikstofdepositie hebben. Ook zijn subsidieplafonds en aan­vraagperioden vastgesteld. Zie over duurzame stallen ook: Kamerstukken II 2011/12, 28 286, nr. 562.&#13;
</inleiding><content>Pacht&#13;
Grondkamers&#13;
De wijziging van de Uitvoeringswet grondkamers zal per 1 juli 2012 in werking treden (Stb. 2012, 194).&#13;
Beheer landelijk gebied&#13;
Natuurverkenning&#13;
Het Planbureau voor de Leefomgeving heeft een Natuurver­kenning 2010-2040 uitgevoerd en aan de regering aangebo­den. Het Natuurbeleid heeft weinig aansluiting bij de bur­gers. Er moet een nieuwe omgang met de natuur komen. De regering is bezig met een nieuwe natuurvisie (Kamerstukken II 2011/12, 33 000 XIII, nr. 177).&#13;
Wet natuur&#13;
In Bouwrecht van april 2012, p. 256 e.v. schrijft H.E. Wol­dendorp over de nieuwe Wet natuur, met name de gebieds­bescherming. Hij is tamelijk enthousiast over de vereen­voudiging die de wet met zich meebrengt en over de nauwe aansluiting bij het Europees recht. De wet is goed, maar het beleid kan veel beter.&#13;
Landschapsdiensten&#13;
Er is een handreiking ‘Ondernemen met Landschapsdien­sten’ aan de Tweede kamer gestuurd. Daarin gaat het om groen-blauwe dooradering buiten de natuurgebieden en de EHS, zoals landschapselementen (Kamerstukken II 2011/12, 28 625, nr. 147).&#13;
Natura 2000&#13;
De Afdeling Advisering van de Raad van State heeft een ‘voorlichting’ uitgebracht over de Programmatische Aan­pak Stikstof, op verzoek van de regering. In dit advies gaat de Raad van State na of de gekozen aanpak (herstelmaatre­gelen, extra generieke maatregelen en ontwikkelingsruim­te) zich verdraagt met de Natuurbeschermingswet en de Ha­bitatrichtlijn. De RvS komt niet tot een eindoordeel. De concept-PAS zal nog op een aantal punten aangepast, uit­gewerkt en verduidelijkt moeten worden. Het grootste pro­bleem lijkt te zitten bij de vraag of vergunningen verleend kunnen worden voor projecten die leiden tot een toename van de stikstofdepositie, waarvoor de PAS een passende be­oordeling beoogt te bieden.&#13;
Natuurbeleid&#13;
Over het onderhandelingsakkoord decentralisatie natuur is gesproken met de vaste commissie ELI van de Eerste Kamer (Kamerstukken I 2011/12, 33 000 XIII, H). Een van de on­derwerpen was de programmatische aanpak stikstof (PAS), waarover een voorlichting van de Raad van State is versche­nen. Deze is door de staatssecretaris naar de Tweede Kamer gestuurd (Kamerstukken II 2011/12, 30 654, nr. 102). Het advies sterkt de staatssecretaris in de overtuiging dat hij, na realisatie van aanpassingen, met de PAS een aanpak heeft, waarmee juridisch houdbare vergunningen kunnen worden verstrekt.&#13;
Marktordening&#13;
Percelen&#13;
De Tweede Kamer had gevraagd of de perceelsgrenzen via een gps-meting zouden kunnen worden vastgesteld. Dat blijkt niet mogelijk. Voor het actueel houden van de per­ceelsregistratie zijn dus luchtfoto’s nodig (Kamerstukken II 2011/12, 27 428, nr. 230).&#13;
GLB-inkomenssteun&#13;
De Regeling GLB-inkomenssteun 2006 is gewijzigd (Stcrt. 14 mei 2012, nr. 9253). Deze wijzigingen zijn:&#13;
een verlaging van de korting op de waarde van de toeslag­rechten van 2,5% naar 1%;&#13;
––een verschuiving van de openstellingsperiode – en wijziging van het daarmee samenhangende steunper­centage – van de maatregel Investeringen in integraal duurzame stallen en houderijsystemen;&#13;
––de opname van de verplichting dat landbouwbedrijven meer dan 3000 meter moeten zijn verwijderd van de N2000-gebieden met een significante stikstofpro­blematiek in de maatregel Investeringen in integraal duurzame stallen en houderijsystemen;&#13;
––een versoepeling van het sanctiebeleid inzake de managementmaatregelen voor de verbetering van het welzijn van varkens en vleeskuikens.&#13;
Dieren&#13;
Pelsdieren&#13;
Het initiatief-wetsvoorstel verbod pelsdierhouderij is aan­gepast door de indieners. De novelle voorziet in extra flan­kerend beleid: een sloopregeling (tegemoetkoming in sloopkosten), de beschikbaarheid van fiscale faciliteiten (stakingswinst) en een hardheidsclausule bij pensioenpro­blemen. (Kamerstukken II 2011/12, 33 076, nr. 5 en 6). Het advies van de Raad van State is beschikbaar onder nr. 4.&#13;
I&amp;R&#13;
Op Europees niveau wordt gewerkt aan een herziening van de regelgeving voor identificatie en registratie van runde­ren. Het plan is om alternatieven voor oormerken te bieden voor runderen die in kader van historische of culturele wij­ze worden gehouden. Onze staatssecretaris probeert daar de gewetensbezwaarden aan toe te voegen (Kamerstukken II 2011/12, 28 286, nr. 581). &#13;
Ritueel slachten &#13;
Er is nog steeds geen convenant over het onverdoofd ritu­eel slachten. De Eerste Kamer, die verder natuurlijk ook niet veel te doen heeft, herinnert de staatssecretaris aan zijn toezeggingen en stelt hem peremptoir (Kamerstukken I 2011/12, 31 571, N). &#13;
Planten &#13;
Schorseneren &#13;
Weinig bekend is dat de schorsenerenteelt wordt bedreigd door eenjarige breedbladige onkruiden. Men wil daarvoor graag het middel Lentagran gebruiken. Een aanvraag voor toelating is ingediend, maar nog niet afgewikkeld. Voor­uitlopend daarop wordt een tijdelijke vrijstelling verleend (Stcrt. 11 april 2012, nr. 7266). &#13;
Biotechnologie &#13;
De Vaste Commissies van ELI en IM hebben overleg ge­voerd met de betrokken bewindslieden over het onderwerp biotechnologie en kwekersrecht. Veel schot zit er niet in de zaak van de veredelingsvrijstellingen (Kamerstukken II 2011/12, 27 428, nr. 230). &#13;
Gewasbescherming &#13;
De staatssecretaris heeft een overzicht verstrekt van toe­gelaten middelen in zgn. kleine teelten (Kamerstukken II 2011/12, 27 858, nr. 108). &#13;
Producten &#13;
GMO &#13;
De Europese Commissie heeft een voorstel voor een veror­dening met voorschriften over de risicobeoordeling van ge­netische gemodificeerde levensmiddelen en diervoeders ten behoeve van Europese markttoelating gemaakt (COM 2010, 375). Het doel daarvan is harmonisatie. Nederland is tegen een onderdeel daarvan: een studie met dieren (Kamerstuk­ken II 2011/12, 32 472, nr. 16). &#13;
Milieurecht &#13;
Uitrijden van mest &#13;
In een veenkoloniaal bouwplan mocht men tot 2010 boven­gronds mest uitrijden, in verband met de bestrijding van verstuiving. Die regeling is vervallen, maar alternatieven blijken niet effectief. Daarom is nu een Tijdelijke vrijstel­lingsregeling stuifbestrijding 2012 uitgevaardigd (Stcrt. 13 april 2012, nr. 7656). De Tweede Kamer heeft nog wat ge­mopperd over het door de regering toegestane vervroegde uitrijden van mest en daarover vragen gesteld. Deze zijn be­antwoord in Kamerstukken II 2011/12, 33 037, nr. 17. &#13;
Covergisting &#13;
Er is een lijst van producten die geschikt zijn voor bijmen­ging in covergisters. De lijst zal binnenkort ook worden ge­publiceerd in de Uitvoeringsregeling meststoffenwet (Ka­merstukken II 2011/12, 33 037, nr. 18). Men denke aan stoffen afkomstig van verwerking van plantaardige produc­ten, dierlijke producten, brood etc., in totaal bijna 90 items. &#13;
Actieplan ammoniak &#13;
Omdat het niet lukt om het Activiteitenbesluit (inbouw van landbouwactiviteiten) voor 1 juli 2012 aan te passen, kan een groot aantal bedrijven in het kader van het voldoen aan de beste beschikbare technieken niet volstaan met een mel­ding, maar zou een milieuvergunning moeten zijn aange­vraagd. Deze gedoogcategorie wordt qua termijn verlengd tot tenminste 1 juli 2013 (was 1 januari) (Kamerstukken II 2011/12, 33 037, nr. 20). &#13;
Buitenlands agrarisch recht &#13;
Duitsland &#13;
Ook bij onze oosterburen staat de veehouderij onder druk, getuige een verslag van een bijeenkomst van de Agrarsozia­le Gesellschaft, opgenomen in Agrar- und Umweltrecht van mei 2012. De titel: Zukunft der landwirtschaftlichen Tier­haltung – Akzeptanzprobleme und Ansätze zur Konfliktl­ösungen. Onderwerpen: mest, emissies, dierenwelzijn, duur­zaamheid. &#13;
Europees agrarisch recht &#13;
Landbouw en Visserijraad &#13;
De uitkomsten van de Raad van maart 2012 hebben betrek­king op visserij. Ook was er een gedachtewisseling over de vereenvoudiging van de voorstellen voor het nieuwe GLB. Daar zijn nog wel wat klachten over: Nederland vreest een toename van de administratieve lasten. Nederland vindt de voorgestelde herverdeling van de middelen ook te groot. Het Nederlandse voorstel om eieren op de pluimveebedrijven te stempelen (in plaats van op de pakstations) vond geen steun. (Kamerstukken II 2011/12, 21 501-32, nr. 580). Op de agen­da voor de aprilvergadering staat het GLB ook weer. Ne­derlandse inzet: de steun voor jonge boeren, kleine boeren, geen gekoppelde betalingen, top-ups voor boeren met beper­kingen, de definitie van actieve landbouwer is te ingewik­keld, geen aftopping grote bedrijven, overgang naar hecta­rebetaling (nr. 583).Veel „nieuw GLB’ op de landbouwraad van april 2012, waarvan een verslag in Kamerstukken II 2011/12, 21 501-32, nr. 597. Een ander punt was de groeps­huisvesting voor zeugen, die op 1 januari 2013 moet zijn ge­ïmplementeerd. Nu al heeft de landbouwcommissaris Dalli aangekondigd om alle middelen in te zetten tegen landen die in gebreke blijven. &#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-05-01 00:00:00</published><modified>2012-05-01 00:00:00</modified><editiondate>2012-05-01</editiondate><htmlpath>https://denhollander.info/artikel/9892</htmlpath></article>
</articles></edition>
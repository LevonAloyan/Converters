<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1998</searchword><id>5775</id><udhid>UDH:TvAR/5775</udhid><titel>Het welzijn van varkens na de herstructurering van de varkenshouderij</titel><searchwords><searchword>TvAR 7/8/1998</searchword><searchword>UDH:TvAR/5775</searchword></searchwords><attachments><attachment><name>1998_nr 78_Artikel_Boon.pdf</name><extention>pdf</extention><url>https://denhollander.info/download/5706/ci</url></attachment></attachments><inleiding>Korte inhoud van het voorafgaande&#13;
In de enkele jaren dat de varkenshouderij in de jaren '60 is uitgegroeid tot een zelf-standige bedrijfstak van intensieve veehouderij, is direct al een groot aantal ongekende en gecompliceerde problemen ontstaan. Daarbij mag niet uit het oog worden verloren dat in gelijke tred het houden van kalveren, legkippen en slachtkuikens is geïntensi-veerd, zodat in die tijd sprake was van een explosief groeiende intensieve veehouderij. Het scala aan problemen bestond uit stank en luchtverontreiniging, verontreiniging van het oppervlaktewater, aantasting van het landschap (de verrezen voedersilo's met de lage sombere stallen leidden gauw tot het neologisme 'horizonvervuiling'), het voorkomen en bestrijden van dierziekten, het welzijn van dieren in de veehouderij en het onttrekken van voedselcapaciteit ten behoeve van ons veevoeder aan wat toen nog de Derde Wereld werd genoemd (ter illustratie: thans wordt voor onze hele veestapel beslag gelegd op circa 5,5 miljoen hectare landbouwgrond elders in de wereld, terwijl het Nederlandse areaal aan voedingsgewassen inclusief gras 1,3 miljoen hectare omvat).&#13;
De problemen zijn niet direct onderkend. Nederland had het waarschijnlijk nog te druk met de hervorming van het maatschappelijke, bestuurlijke en politieke bestel naar aanleiding van de arbeidersprotesten en de studentenopstanden. Het economisch herstel na de oorlog had een toename van de bedrijvigheid in alle sectoren teweegge-bracht, zonder dat tijdig maatregelen zijn getroffen tegen de nadelen daarvan. Deze nadelen zijn weieens 'de vergeten productiefactor' genoemd.&#13;
Nooit integraal, doch uitsluitend op onderdelen is tegen nadelen van de intensieve veehouderij kritiek gerezen. De eerste geluiden daarvan weerklonken aan het begin van de jaren '70 en alle kritiek is te herleiden tot het gegeven dat men erin geslaagd was om grote aantallen dieren op kleine oppervlakten te houden met een doorbreking van de relatie tussen het aantal te houden dieren enerzijds en de beschikbare grond respectievelijk het aanwezige diervoedsel anderzijds. Soms was de kritiek emotioneel, zoals de vele dierenbevrijdingsfrontjes hebben laten zien, dan weer was deze onder-bouwd, bijvoorbeeld naar aanleiding van het boek Animal Liberation van Peter Sin-ger uit 1975, dat een discussie heeft ontlokt over de morele status van dieren in de samenleving.1 Deze discussie gaat nog altijd wereldwijd voort. Er is actie gevoerd door de milieubeweging, de natuurbescherming en de dierenbescherming, terwijl de laatste jaren ook de consumenten- en werknemersorganisaties een actief protest laten horen.</inleiding><content>De juridische reflectie op de ontwikkelingen is gering geweest. Na de invoering van de Wet op de dierenbescherming in 1961 is een Mestkalverenbesluit ingevoerd, waardoor het werd toegestaan om kalveren in het schemerduister individueel in kis-ten te huisvesten die amper groot genoeg waren om te staan en te gaan liggen.2&#13;
Het heeft tot 1974 geduurd voordat een initiatief werd genomen om de intensieve veehouderij op het onderdeel 'dierlijk welzijn' beter te regelen. Ik duid dan op de Nota Intensieve Veehouderij die in dat jaar in de Kamer werd behandeld en op de daarop gevolgde motie van het Tweede-Kamerlid Beekmans van D66, die moest lei-den tot verbeterde wetgeving.3 Naar aanleiding van deze motie is in 1980 een wets-ontwerp gepresenteerd - de Gezondheidswet voor dieren - dat pas in 1992 heeft geleid tot de vaststelling van de Gezondheids- en welzijnswet voor dieren (GWWD).4 Deze wet is nota bene een kaderwet die uitsluitend haar praktische betekenis kan krijgen door middel van uitvoeringsbesluiten. Zo zijn in 1994 een nieuw Kalverenbe-sluit en een Varkensbesluit in werking getreden.5 Vóór die tijd waren in Nederland geen afzonderlijke regels van kracht voor de huisvesting en verzorging van varkens. In Europees verband zijn vanaf eind jaren '70 verordeningen, richtlijnen en beschik-kingen tot stand gekomen die betrekking hebben op allerlei aspecten van de veehou-derij, van het houden en verzorgen van dieren tot hun vervoer en het slachten. Voor de varkenshouderij is de Richtlijn van de Raad tot vaststelling van minimumnormen ter bescherming van varkens uit 1991 van belang.6&#13;
Een van de heel grote problemen waarvoor men zich gesteld heeft gezien, is de vraag hoe men kan aantonen dat het welzijn van dieren werd aangetast onder invloed van de verschillende huisvestingssystemen die in de intensieve veehouderij zijn geïnt-roduceerd. Er is veel onderzoek gedaan door biologen, ethologen, dierenartsen en vanuit andere disciplines, om na te gaan wat er met de dieren in de veehouderij aan de hand was en hoe de huisvesting en verzorging zodanig konden worden ingericht dat dieren daar ogenschijnlijk de minste hinder van ondervonden. Dat heeft er in de jaren '70 toe geleid het welzijn van dieren niet alleen te benaderen vanuit de aspecten 'goede gezondheid', 'afwezigheid van ziekten', 'goede productiviteit' en 'goede repro-ductie', doch ook vanuit het perspectief van het natuurlijk gedrag en de afwezigheid van gedragsstoornissen. Al snel doemde het beeld op dat de krappe huisvesting, de prikkelarme omgeving en de afwezigheid van sociale contacten leidden tot ernstige en structurele gedragsstoornissen.&#13;
Vastgesteld moet worden dat de intensieve veehouderij zich in relatieve vrijheid stormachtig heeft kunnen ontwikkelen, zonder dat er tijdig inzicht bestond in de wijze waarop dieren moesten worden gehuisvest, waarop omgegaan moest worden met de ruimte, de stalinrichting en de mest, en in de wijzen waarop dieren massaal moesten worden vervoerd en gedood.&#13;
De veehouderij als bedrijfstak heeft zich altijd met kracht verzet tegen de stelling-name dat het met het welzijn van alle dieren in de intensieve veehouderij slecht is gesteld. De rationele criteria (geen ziekten, goede productie, goede reproductie) zijn altijd naar voren geschoven om te beklemtonen dat er met het welzijn van de betrok-ken dieren niets aan de hand was.&#13;
Door dit alles heeft men in het beleid en de wetgeving altijd achter de feiten aan moeten lopen, hetgeen zeker ook te wijten is aan de inrichting van de wetgeving zelf, die het in wezen mogelijk maakte dat alle omgangsvormen met dieren waren toege-staan, tenzij er uitdrukkelijk verbodsbepalingen golden. Dezelfde ontwikkeling heb-ben wij in de jaren '90 ook gezien bij het houden van struisvogels. Aarzelend is deze vogel om het vlees geïntroduceerd. Thans zijn er enkele honderden bedrijven, waar de wetgever vooralsnog - voor wat betreft het welzijn van dieren - geen enkele greep op heeft. Op naar een Struisvogelbesluit?&#13;
De voorgeschiedenis, de vele problemen die de intensieve veehouderij al jaren te-weegbrengt en, als klap op de vuurpijl, de varkenspest (die in één jaar tijd 10 miljoen dieren heeft gekost), maken dat slechts een drastische aanpak - niet alleen van de var-kenssector, maar van alle intensieve veehouderij - ervoor kan zorgdragen dat een aan-vaardbare situatie voor mens en dier en voor milieu, landschap en leefomgeving wordt bereikt. De herstructureringsvoorstellen voor de varkenshouderij die minister Van Aartsen vorig jaar heeft gedaan, worden geacht deze drastische aanpak te zijn.&#13;
In dit artikel wordt verder nagegaan welke effecten te verwachten zijn voor het welzijn van varkens na de herstructurering.&#13;
Doelstellingen van de herstructurering&#13;
Het verbeteren van het milieu (vooral het terugdringen van de mestoverschotten), het voorkomen van uitbraken van besmettelijke varkensziekten met de beheersing van de gezondheidstoestand van de betrokken dieren en het verbeteren van hun welzijn zijn, tezamen met de ruimtelijke spreiding van de varkenshouderij, de afzonderlijke doel-stellingen van de Wet herstructurering varkenshouderij. Het nastreven van deze doel-stellingen tezamen zal uiteindelijk ook moeten leiden tot een gezonde bedrijfsecono-mische structuur van de sector. Het is opvallend dat het beslag op (kostbare) landbouw-gronden in verre buitenlanden als onderwerp buiten de beleidsdiscussie is gebleven.&#13;
Het kabinet wenst dat de eisen voor het welzijn van de betrokken varkens worden aangescherpt en dat deze eisen onverkort zullen worden gehandhaafd. Het gaat daar-bij onder meer om het houden van varkens in stabiele groepen, groepshuisvesting voor zeugen, een vergroting van de oppervlakte per dier en om een aanscherping van bestaande overgangstermijnen voor roostervloeren en het aanbinden van zeugen.7 Daarbij heeft het kabinet oog voor de toenemende ethische bezwaren tegen een tot productiefabriek verworden intensieve varkenshouderij, waar het welzijn van dieren op het punt van huisvesting, verzorging en transport onvoldoende tot zijn recht komt.8 Aan deze opsomming kan het doden van dieren nog worden toegevoegd, want hoewel het moment van doodgaan kortstondig is in een varkensleven, blijken zich bij het doden in het slachthuis of op de plaats van destructie nog tal van proble-men voor te doen. De minister heeft direct in november 1997 voorstellen gedaan tot wijziging van het Varkensbesluit om de voorgenomen welzijnsdoelstellingen te bereiken. De datumbe-paling voor de invoering van het Besluit geschiedt met tussenkomst van de Tweede Kamer, zodat in het najaar van 1998 (?) nog een (summiere) behandeling zal plaats-vinden. Het is de vraag of deze wijzigingen voldoende zullen zijn om het welzijn van de varkens de komende tien jaren voldoende te waarborgen.&#13;
Welzijn van varkens&#13;
Het valt op dat in de parlementaire behandeling van het Wetsvoorstel herstructure-ring varkenshouderij in het geheel geen aandacht is gegeven aan de vraag welke de gewenste huisvestings- en verzorgingsomstandigheden zijn voor varkens in hun diverse levensstadia om tot een aanvaardbaar welzijn te komen. De minister beroept zich simpelweg op de resultaten van verricht onderzoek en de adviezen van maat-schappelijke organisaties, met als slotsom dat zijn voorstellen - mede vanuit econo-misch perspectief - de best haalbare zijn. Beide Kamers hebben zich met dat stand-punt kunnen verenigen. De vraag rijst of de minister en de Kamers daarmee niet heel kort door de bocht zijn gegaan.&#13;
Het gaat dit bestek ver te buiten om een compleet overzicht te geven van alle wel-zijnsproblemen en hun oorzaken die in de verschillende takken van varkenshouderij zijn onderkend. Ik volsta met het geven van enkele voorbeelden ter illustratie.&#13;
In de varkenshouderij gaan veel dieren vroegtijdig dood.&#13;
In '96 werd er in Nederland 2,75 miljoen keer een toom met biggen geboren, waarbij in totaal zo'n dertig miljoen biggen werden uitgedreven. Hiervan waren er 1,5 miljoen dood bij, of direct na de uitdrijving; van de overlevende biggen was na 5-6 weken ook nog eens 13% gestorven. In totaal gingen er in één jaar 5,2 miljoen biggen verloren. Samen vertegen-woordigden deze jaarverliezen bij runderen en varkens een geschatte marktwaarde van ruim een half miljard gulden. De economische waarde is overigens wat mij betreft zeker niet de enige factor van belang: wij hebben hier in feite te maken met een zeer omvangrijk gezond-heids- en welzijnsprobleem, waarvoor de afgelopen jaren geen structurele oplossingen kon-den worden aangedragen,&#13;
aldus Taverne in zijn oratie.9 In een rapport uit 1997 van de Stichting Natuur en Milieu, de Dierenbescherming, de Voedingsbond FNV en de twaalf provinciale Milieufederaties wordt onder meer een vergelijking gemaakt tussen de varkenshoude-rij in Nederland en die in Denemarken.10 Opvallend daarbij is het grote verschil in export van levende dieren. Van de 24,7 miljoen geproduceerde vleesvarkens werden in 1996 vanuit Nederland 6,5 miljoen dieren levend geëxporteerd. Vanuit Denemarken was dat ongeveer een tiende van dat aantal. Ook de binnenlandse transportbewegin-gen zijn groot, terwijl in Denemarken 95% van de vleesvarkens in eigen regio wordt geslacht. De varkenssector zou te veel vertrouwen op de productie van grote hoeveel-heden tegen lage kosten en zou onvoldoende reageren op de veranderende eisen die de consument in andere landen - en ook in Nederland - zo langzamerhand stelt. Te veel aandacht is uitgegaan naar de biggenproductie en de export van biggen, hetgeen gepaard is gegaan met schaalvergroting waardoor het welzijn van de dieren ernstig in de knel is gekomen. Er wordt dan ook door de genoemde organisaties gepleit voor de introductie van het Deense model, voorzien van een integraal ketenbeheer, met ver-dergaande eisen voor het welzijn van de betrokken dieren.&#13;
Het kabinet zet zich ertegen af dat de varkenshouderij verworden is tot een fabrieks-matig productieproces. Daaronder moet worden verstaan het op volume gericht pro-duceren, waarbij het dier slechts gezien wordt als productiemiddel en waarbij onvol-doende rekening wordt gehouden met de intrinsieke waarde van het dier, en evenmin veel acht wordt geslagen op de externe effecten van deze productie.11 De vraag rijst of het pakket welzijnsmaatregelen, neergelegd in het wijzigingsvoorstel van het Var-kensbesluit, tezamen met de milieu- en ruimtelijke maatregelen een halt zal toeroepen aan het fabrieksmatig produceren, waarbij de intrinsieke waarde van het dier (wat die ook moge zijn) op de voorgrond treedt.&#13;
De inhoud van de bestaande wetgeving en de voorgestelde wijzigingen&#13;
De wetgeving die aan dieren bescherming moet bieden, moet onderscheiden worden in wetgeving die speciaal voor dat doel is vervaardigd en in wetgeving waarvan het al dan niet bedoelde neveneffect is dat dieren er bescherming van ondervinden. Ik richt mij in dit artikel op regelgeving van de eerste soort.&#13;
Het leidende principe van regelgeving sinds de introductie van de eerste dierenbe-schermingsbepaling in ons recht, in het Wetboek van Strafrecht van 1886, luidt dat dieren niet mishandeld mogen worden.12 Sinds 1921 berust de vraag wat onder die-renmishandeling moet worden verstaan op een afweging tussen de belangen van men-sen aan de ene en die van dieren aan de andere kant. Lange tijd heeft als strafbepaling gegolden: "hij die zonder redelijk doel, of met overschrijding van hetgeen ter berei-king van zodanig doel toelaatbaar is bij een dier pijn of letsel veroorzaakt of de gezondheid benadeelt, wordt gestraft met ..." (art. 254 en 455 Sr oud). Ook was het verboden om aan een dier de nodige verzorging te onthouden.&#13;
Binnen de begrippen 'pijn', 'letsel', 'gezondheid' en 'verzorging' is het klaarblijkelijk moeilijk gebleken om de welzijnsaspecten die juist in de intensieve veehouderij een rol spelen (zoals het leven in sociaal isolement, in kleine ruimten, in een prikkelarme omgeving enz.), te toetsen aan deze begrippen. Nu moet opgemerkt worden dat het begrip 'welzijn' eerst goed ingeburgerd is geraakt in de jaren '80. De meeste definities voor 'welzijn' gaan uit van het dier zelf, met te stellen dat elk diersoort eigen kenmer-ken heeft en dat het tot uitdrukking kunnen komen van deze kenmerken - waaronder gedrag - in belangrijke mate bepaalt in hoeverre het welzijn in het gedrang is.&#13;
De bepalingen uit het Wetboek van Strafrecht zijn op 1 september 1996 ingetrok-ken en vervangen door de art. 36 en 37 GWWD. De redactie van art. 254 Sr oud is nagenoeg gelijkgebleven, zij het dat het benadelen van het welzijn van dieren als bestanddeel is toegevoegd. De situatie is dus thans zo dat het welzijn van een dier slechts benadeeld mag worden indien daarvoor een redelijk doel bestaat, terwijl ver-volgens nagegaan moet worden of de welzijnsbenadeling toelaatbaar kan worden geacht ten opzichte van de doelstelling die wordt nagestreefd.&#13;
In de zeer complexe situaties die zich in de veehouderij voordoen, is het heel moei-lijk om na te gaan wat de doelstelling is in relatie tot het verminderde dierenwelzijn. Wat is het doel van het aangebonden houden van zeugen, terwijl het al meer dan twee decennia bekend is dat deze werkwijze ernstige welzijnsnadelen teweegbrengt bij de zeugen en er ook methoden bestaan om de dieren niet-aangebonden (in groepen) te houden? Het enige doel om deze werkwijze zo lang in stand te houden is het gemak van de boer (dat uit te drukken valt in arbeidsintensiteit) en daarmee samenhangend een misschien iets lagere kostprijs. Aan de andere kant leidt het aanbinden van zeugen tot een iets grotere biggensterfte dan met andere methoden (zie hiervoor Taverne, noot 9). "Naar schatting worden momenteel op 280 bedrijven in Nederland zeugen in groepshuisvesting gehouden. Dit is op circa 3% van de bedrijven waar zeugen worden gehouden."13 Krachtens het gewijzigde Varkensbesluit krijgen varkenshou-ders, indien zij het aan hun toekomende varkensrecht niet uitbreiden, tot 2008 de gelegenheid om zeugen in groepen te gaan houden. Moeten wij tot dat jaar aannemen dat er niet gehandeld wordt in strijd met het bepaalde in art. 36 GWWD? Wordt hier-mee geen precedent geschapen voor het buiten toepassing laten van art. 36 GWWD op tientallen andere feitelijke situaties waarin het welzijn van de betrokken dieren ernstig in het gedrang is gekomen? Het is opmerkelijk dat bij de behandeling van welzijnsmaatregelen in de veehouderij het bestaan van de art. 36 en 37 GWWD volle-dig lijkt te zijn vergeten.&#13;
De wetgever stelt bij het bepalen van de voorschriften voor het houden van var-kens de genoemde Richtlijn uit 1991 centraal, die via art. 35 GWWD is uitgewerkt in het Varkensbesluit van 1994. Afgezien van de gebruikelijke organisatorische en admi-nistratieve rompslomp die de Europese richtlijn tracht te regelen, bestaan de mini-mum welzijnsvoorschriften voor varkens uit vooral oppervlaktevoorschriften voor de vrije ruimte waarover een individueel varken minimaal moet kunnen beschikken, als-mede een verbod om na 31 december 1995 installaties te bouwen of in te richten waarin zeugen en gelten worden aangebonden. Het gebruik van dergelijke installaties mag worden voortgezet uiterlijk tot en met 31 december 2005. In een bijlage bij de Richtlijn zijn algemene voorschriften opgenomen. Daarin staan bijvoorbeeld verzor-gingsvoorschriften die moeten bevorderen dat de dieren over voldoende voedsel van voldoende kwaliteit en vers drinkwater beschikken, dat bij ziekte of agressie passende maatregelen worden genomen, terwijl tevens is bepaald dat er voldoende ruimte voor elk dier moet zijn, van voldoende kwaliteit bovendien om te liggen, te rusten en op te staan, terwijl er voorts voorschriften zijn gegeven die moeten garanderen dat ten min-ste acht uren per etmaal voldoende licht in de stallen aanwezig is.&#13;
De bepalingen uit de Richtlijn met betrekking tot de voorgeschreven minimum oppervlakten zijn in 1994 onveranderd overgenomen in het Varkensbesluit. In dat besluit met een bijlage zijn voorts de overige voorschriften van de Richtlijn met haar bijlage uitgewerkt. Men kan stellen dat in het Varkensbesluit de Europese regelgeving was geïmplementeerd met enige toevoegingen, zoals het voorschrift dat aan zeugen zonder biggen dagelijks enig ruwvoer moet worden verstrekt. De nieuwste wijzigingsvoorstellen van het Varkensbesluit bestaan eruit dat de minimale beschikbare vrije ruimte per dier met gemiddeld 25% moet toenemen, dat de dieren in afzonderlijke, stabiele groepen worden gehouden, waarvan de basisgroep uiterlijk één week na het spenen der biggen gevormd moet zijn, terwijl ook zeugen in afzonderlijke groepen gehouden moeten worden. Deze laatste bepaling blijft buiten toepassing tot 1 januari 2008, indien het een stal betreft waarvan de gebruiker kan aantonen dat deze vóór het tijdstip van inwerkingtreding van het onderhavige Besluit in gebruik is genomen en dat die stal of de vloer van de stal nadien niet is verbouwd of herbouwd. Gaat echter vóór 2008 een varkensrecht over naar de betreffende stal, dan moet aan de vereiste van groepshuisvesting voor zeugen worden voldaan.&#13;
Hiermee zijn in hoofdlijnen de aanvullende welzijnsmaatregelen bij de herstructu-rering van de varkenshouderij geïllustreerd.&#13;
Conclusies, commentaar en aanbevelingen&#13;
De in het Varkensbesluit vastgelegde maatregelen zijn voortgekomen uit nationaal en inter-nationaal onderzoek naar huisvestingssystemen en welzijn. Deze maatregelen leveren de grootste bijdragen aan het verbeteren van het welzijn. Nieuwe inzichten op basis van voort-gaand onderzoek kunnen er op termijn toe leiden dat nieuwe of verdergaande eisen zullen worden gesteld.&#13;
Bij het formuleren van de welzijnseisen is ook de economische haalbaarheid betrokken. Met de welzijnseisen schaart Nederland zich in de kopgroep in Europees verband. Zo wordt aan-gesloten bij de ontwikkelingen van kwaliteitslabels in landen als Denemarken en het Ver-enigd Koninkrijk. Hiermee kan tijdig ingespeeld worden op deze afzet met een hoge toege-voegde waarde. Het stellen van strengere nationale eisen is vanuit een EG-rechtelijk oogpunt geoorloofd. Op Europees niveau zijn minimumeisen voor het welzijn van varkens geformu-leerd. Lid-Staten mogen op grond van de welzijnsrichtlijn aan de nationale productie hogere eisen stellen,&#13;
aldus de minister van LNV naar aanleiding van vragen uit de Tweede Kamer.14 Wij leren hieruit dat de wettelijke situatie tot 2008 niet is gefixeerd. De verlangde rechts-zekerheid voor de varkenshouders kan worden doorkruist met aanvullende voor-schriften indien het welzijnsonderzoek daar aanleiding toe geeft. De minister verstout zich om - niet zonder trots - Nederland te scharen in het kleine groepje koplopers in Europa, doch hij verliest daarbij uit het oog dat de Europese richtlijn niet meer dan minimumvoorschriften omvat voor het houden en verzorgen van varkens, terwijl in de Nederlandse situatie de voorschriften een heel klein beetje boven dat minimum-niveau zijn gebracht. Het is een gemiste kans van de minister om de critici van zijn beleid, en ook de alledaagse consument - niet alleen in Nederland, doch ook in de exportlanden - ervan te overtuigen dat het welzijn van de 25 miljoen varkens die jaar-lijks worden geproduceerd meer dan minimaal dient te zijn.&#13;
Het is onmiskenbaar dat het welzijn van dieren de enige productiefactor is waarop in de intensieve varkenshouderij ongebreideld kon worden bezuinigd. Juist door deze beknotting konden de prijzen van het varkensvlees laag blijven. De prijzen voor alle andere productiefactoren (grond, gebouwen, energie, diervoedsel enz.) zijn in de loop der jaren drastisch toegenomen, waardoor het zonder tijdig ingrijpen van de wetgever voor de ondernemers noodzakelijk was het houden van de dieren in vergaande mate te 'rationaliseren'. Dat proces is zo ver voortgeschreden dat nu elke welzijnsverbete-rende maatregel geld kost, hetgeen uiteindelijk zal doorwerken in de kostprijzen van de geproduceerde dieren en uiteindelijk in die van het vlees en de vleesproducten. Bij het formuleren van de aanvullende welzijnsmaatregelen heeft men met deze omstan-digheid rekening gehouden en getracht om binnen aanvaardbare financiële grenzen - waarvan het onduidelijk blijft of de varkenssector die moet dragen of dat doorreke-ning plaatsvindt naar de consument - de welzijnsverbeterende voorschriften te defi-niëren.&#13;
In een werkelijke herstructureringsoperatie, die moet leiden tot een afgeslankte, sterke en duurzame varkenssector, is het onvermijdelijk dat geformuleerd wordt welk niveau van dierlijk welzijn voor de verschillende groepen varkens in relatie tot de huisvesting, de verzorging, het vervoer en het doden bereikt moet worden. Naast het best haalbare onder de gegeven omstandigheden, had geformuleerd kunnen worden welke de meest wenselijke en nastrevenswaardige situatie is in de varkenshouderij. Het welzijnsonderzoek naar varkens is zo ver gevorderd dat hierover gedetailleerd te rapporteren valt. Daarbij zou het wenselijk zijn om de financiële gevolgen voor de kostprijzen en de eventuele consumentenprijzen aan te geven, zodat de vergelijking gemaakt kan worden met de situatie die ontstaat na doorvoering van de maatregelen die de minister nu in het kader van de herstructurering heeft voorgesteld. Eerst dan ontstaat een volledig inzicht in de welzijnsproblematiek bij varkens en kunnen voor-schriften op hun sociale en politieke haalbaarheid worden getoetst. Een dergelijke toetsing zal niet alleen de vereiste maatschappelijke duidelijkheid geven, zij zal ook de richting aangeven waarin de varkenssector zelf zich zal hebben te ontwikkelen, terwijl onder de huidige omstandigheden vaststaat dat de aanvullende voorschriften op verzet zullen stuiten van de varkenshouders.&#13;
Persoonlijk lijkt het mij volstrekt onhaalbaar dat wordt volstaan met het geven van een nieuwe set huisvestings- en verzorgingsvoorschriften die door de sector maar geslikt moeten worden. Een dergelijke aanpak miskent de zeer gecompliceerde pro-blematiek die heeft kunnen ontstaan binnen een sector die explosief, chaotisch en nagenoeg in vrijheid tot ontwikkeling is gekomen. Te trachten om met het salami-mes in de komende jaren een optimaal welzijn van de varkens op de sector te veroveren, is een illusie. Wil men ernst maken met het vinden van oplossingen, dan zal in de eerste plaats de samenleving duidelijk gemaakt moeten worden dat prijsverhogingen onver-mijdelijk zijn. Voorts zal men in de financiële sfeer uiterst creatief te werk moeten gaan om het consumeren en produceren van dieronvriendelijk totstandgebrachte dierproducten - niet alleen in Nederland, doch ook daar buiten - te ontmoedigen.&#13;
In dit verband geef ik een voorbeeld dat ik reeds aan het begin van de jaren '80 tot ontwikkeling heb gebracht om tot afschaffing van de destijds reeds omstreden batte-rijkooien voor legkippen te komen. Sinds de jaren '60 was tot in de jaren '80 de kost-prijs van een ei gelijk gebleven. Dat was alleen al mogelijk door het welzijn van de legkippen te beknotten en de dieren te huisvesten op batterijkooien onder minimale leefomstandigheden. Men had uitgerekend dat met een kostprijsverhoging van 1,5 cent per ei het mogelijk was om huisvestingssystemen te introduceren die een oplossing zouden geven voor enkele belangrijke welzijnsproblemen, zoals die bijvoorbeeld ver-oorzaakt werden door de onmogelijkheid om een stofbad te nemen en in afzondering eieren te leggen. De concurrentiepositie van Nederland kwam in gevaar indien de kostprijs met 1,5 cent zou worden verhoogd door de (gedwongen) introductie van diervriendelijke huisvestingssystemen. Het was bekend dat tweederde van de eieren werd geëxporteerd, terwijl het overige deel in Nederland werd geconsumeerd. Mijn voorstel kwam erop neer om elk in Nederland gekocht ei te belasten met een wel-zijnsheffing, niet van 1,5 cent per ei, doch van een drievoud daarvan, zodat de export niet onnodig geschaad zou worden. (Ik haast mij om op te merken dat de juristen die gespecialiseerd waren in het Europese recht mij destijds niet verder konden helpen bij de beantwoording van de vraag of art. 36 van het Europees Verdrag zich tegen een dergelijke aanpak verzet had; in het gegeven voorbeeld is dat overigens een bijkom-stig punt.) Nederland zou destijds 150 miljoen gulden per jaar meer moeten uitgeven voor de consumptie van eieren - een tientje per Nederlander - om het welzijn van de destijds (als ik het mij goed herinner) 18 miljoen leghennen die op de batterijkooi ver-bleven drastisch te verbeteren.&#13;
Door de welzijnsproblematiek terug te brengen tot de enkelvoudige vraag of onze samenleving dit bedrag ervoor over heeft om aan het betreffende probleem een einde te maken, raakt men de welzijnsproblematiek in haar essentie. Het omzeilen van deze kwestie en te suggereren dat 25% meer vrije ruimte per dier (dito?) meer welzijn oplevert, betekent alleen maar het onbeantwoord laten van de vraag of deze samenle-ving de intensieve veehouderij wil blijven gedogen. In mijn oratie heb ik de suggestie gedaan om het binnen het financiële instrumentarium dat door de Wet herstructure-ring varkenshouderij wordt geïntroduceerd, mogelijk te maken de prijs van dier-onvriendelijk geproduceerd vlees kunstmatig duurder te doen zijn dan die van dier-vriendelijke producten.15 Ter vergelijking heb ik het voorbeeld gegeven van de intro-ductie van de ongelode benzine ruim een decennium geleden. De kostprijs van deze brandstof lag hoger dan die van gelode benzine. Aanvankelijk wilde men dan ook de milieuvriendelijke brandstof introduceren tegen een prijs die een dubbeltje hoger lag dan die van de gelode benzine. Daarmee zou een consument met milieuvriendelijke ambities negatief worden gesanctioneerd, terwijl milieuvriendelijk gedrag nu juist een positieve stimulans behoefde. Bij de consumptie van dierproducten bestaat een verge-lijkbare behoefte. Het serieus nemen van het probleem betekent mijns inziens dat ernaar gestreefd moet worden om niet alleen de milieuvriendelijke consumptie, doch ook de diervriendelijke consumptie positief te sanctioneren.&#13;
Wel is daarbij het probleem dat de diervriendelijke productie zonder meer tot prijsverhogingen zal leiden. Het is dan ook de kunst om met inachtneming hiervan een adequaat financieel instrumentarium te ontwikkelen dat consument én producent ertoe stimuleren om zonder dwingend opgelegde - technische - welzijnsvoorschrif-ten over te schakelen op huisvestingssystemen die garanderen dat de betrokken die-ren van hun geboorte tot hun dood onder goede welzijnscondities kunnen leven.</content><legacyfootnotes>1. New York 1975; vertaling Pro mens, pro dier, Baarn 1976.&#13;
2. Wet op de dierenbescherming, Stb. 1961, 19; Mestkalverenbesluit, Stb. 1961, 296.&#13;
3. Ontwerp Gezondheidswet voor dieren, TK 1980-81, 16 447, nrs. 1-3.&#13;
4. Gezondheids- en welzijnswet voor dieren, Stb. 1992, 585.&#13;
5. Varkensbesluit, Stb. 1994, 577.&#13;
6. Richtlijn van de Raad van 19 november 1991 tot vaststelling van minimumnormen ter bescherming van varkens, 91/630/EEG.&#13;
7. Ontwerp van Wet herstructurering varkenshouderij, TK 1997-98, 25 746, MvT p. 5.&#13;
8. Idem p. 4.&#13;
9. M.A.M. Taverne, Ontsluiting van verborgen ontwikkelingen, oratie, Utrecht 1998.&#13;
10. Dierenbescherming/Stichting Natuur en Milieu/Voedingsbond FNV/De twaalf provinciale milieufede raties, Samen dit varkentje wassen: een gezamenlijke toekomstvisie voor de varkenssector, Den Haag, juni 1997.&#13;
11. Wet herstructurering varkenshouderij, TK 1997-98, 25 746, nr. 6, p. 13.&#13;
12. Art. 254 Sr 1886: "Mishandeling van een dier wordt gestraft met een gevangenisstraf van ten hoogste drie maanden of een geldboete van ten hoogste 120 gulden", etc.&#13;
13. Vgl. noot 11.&#13;
14. Idem p. 13 en 14.&#13;
15. Dirk Boon, De eigenrichting van Pluk en het dier in de rechtspraak, oratie, Lelystad 1998.</legacyfootnotes><footnotes><footnote/></footnotes><auteurs>Prof. mr. D. Boon</auteurs><published>1998-07-01 00:00:00</published><modified>1994-11-22 00:00:00</modified><editiondate>1998-07-01</editiondate><htmlpath>https://denhollander.info/artikel/5775</htmlpath></article>
</articles></edition>
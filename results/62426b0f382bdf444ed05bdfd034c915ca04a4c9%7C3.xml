<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1996</searchword><id>4946</id><udhid>UDH:TvAR/4946</udhid><titel>Schoenmakers / Havermans-Brands (TvAR 1996/4806)</titel><searchwords><searchword>TvAR 3/1996</searchword><searchword>TvAR 1996/4806</searchword><searchword>UDH:TvAR/4946</searchword></searchwords><attachments><attachment><name>1996_nr 3_Rechtspraak_4806.pdf</name><extention>pdf</extention><url>https://denhollander.info/download/4887/ci</url></attachment></attachments><inleiding>Pachtwet, art. 25&#13;
Meststoffenwet, art. 14, 14a&#13;
Registratiebesluit Dierlijke Meststoffen,&#13;
art. 3&#13;
Interimwet beperking varkens- en pluim-&#13;
veehouderijen, art. 1&#13;
Wet verplaatsing mestproduktie, art. 8&#13;
BW, art. 6:97&#13;
&#13;
Bij pachtovereenkomst heeft verpachter twee varkensschuren, waarin hij zelf jarenlang een varkenshouderij had geëxploiteerd, aan pachtster met ingang van 1 mei 1986 in gebruik afgestaan. In verband met de beëindiging van de pachtovereenkomst heeft pacht-ster de schuren per 1 april 1992 ontruimd. Pachtster beschikte over een mestquotum. Partijen zijn het erover eens dat het met het pachtobject samenhangende mestquotum door pachtster aan verpachter moet worden overgedragen doch zij verschillen van mening of pachtster al dan niet aanspraak kan maken op een daarvoor door verpachter te betalen vergoeding. Verpachter heeft de stallen aan pachtster ter beschikking gesteld met een milieuvergunning en met het recht daarin zeugen en mestvarkens te houden overeenkomstig het referentieaantal dat toen voor het bedrijf gold. Pachtster heeft de levende have van verpachter overgenomen en het lag voor de hand dat zij het al geldende referentieaandeel geheel zou benutten. De registratie van de mestproduktierechten na de peildatum van 31 de-cember 1986 ingevolge de Meststoffenwet is niet meer geweest dan een formalisering van de bestaande toestand. Pachtster heeft die situatie in stand gehouden maar deze bijdrage is niet wezenlijk genoeg om hiervoor naar redelijkheid en billijkheid een vergoedingsplicht van verpachter voor het mestquotum aanwezig te achten. Pachtster had het mestquotum omstreeks 1 januari 1994 aan verpachter kunnen en moeten overdragen. Door zulks niet te doen heeft zij verpachter de mogelijkheid ontnomen, het bedrijf met mestquotum te vervreemden met als gevolg dat verpachter niet zou zijn getroffen door de korting van 30% ingevolge de Meststoffenwet. Of hij zulks zou hebben gedaan is een vraag welke pachtster niet aangaat. Schadevergoeding hiervoor is&#13;
op zijn plaats. Aannemelijk is dat verpachter verdere schade heeft geleden als gevolg van het feit dat hij op 1 januari 1994 niet over het mestquotum kon beschikken. Volgt veroorde-ling tot overdracht van mestquotum, tot betaling van een bepaald bedrag als schadevergoeding en tot schadevergoeding op te maken bij staat.</inleiding><content>Arrest in de zaak van:&#13;
Robertus Petrus Wilhelmus Schoenmakers, wonende te Loon op Zand, appellant, procu-reur: mr. H.M.G. van Lotringen&#13;
tegen&#13;
Wilhelmina Petronella Maria Havermans-Brands,&#13;
wonende te Loon op Zand, geïntimeerde, pro-cureur: mr. F.J. Boom.&#13;
Het geding in eerste aanleg De pachtkamer van het kantongerecht te Tilburg heeft op 1 oktober 1993 en 7 oktober 1994 tussen appellant als eiser in conventie, gedaagde in reconventie, en geïntimeerde als gedaagde in conventie, eiseres in reconventie, vonnissen gewezen, welke in fotokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep Appellant - hierna ook te noemen: Schoenmakers - is bij exploit van 27 oktober 1994, met gelijktijdige dagvaarding van geïntimeerde - hierna ook te noemen: Havermans - voor dit hof, in hoger beroep gekomen van voormeld vonnis van 7 oktober 1994, waarbij zijn vorderingen, strekkende tot overdracht door Havermans van mestproduktierechten met een hoeveelheid van 2175 kg fosfaat en tot schadevergoeding door Havermans, op te maken bij staat, werden afgewezen.&#13;
Bij memorie van grieven heeft Schoenma-kers onder vermeerdering van zijn eis, vijf grieven tegen het vonnis, waarvan beroep, aangevoerd, met conclusie dat het hof dat vonnis zal vernietigen en, opnieuw rechtdoen-de, Havermans zal veroordelen:&#13;
1. tot overdracht van het mestquotum/mest-referentiehoeveelheid behorende bij het door&#13;
geïntimeerde in het verleden gepachte bedrijf gelegen te Loon op Zand aan de Blauwloop no. 2, in het lichaam der inleidende dagvaar-ding, in prima genoemd, en nader omschreven overeenkomende met een mestreferentiehoe-veelheid van 2175 kg fosfaat en wel binnen 2 dagen na betekening van het ten deze te wij-zen (lees:) arrest op straffe van een dwangsom van f 500 per dag te verbeuren voor iedere dag die verstrijkt na betekening en (lees:) geïntimeerde weigert haar medewerking te verlenen;&#13;
2. tot verlening van al haar medewerking ter zake van het verkrijgen van het mestquo- tum/mestreferentiehoeveelheid sub 1 ge noemd op naam van appellant, zulks binnen 2 dagen na betekening van het ten deze te wij zen arrest, op straffe van een dwangsom van f 500 per dag te verbeuren voor iedere dag die verstrijkt na betekening en (lees:) geïntimeer de weigert haar medewerking te verlenen;&#13;
3. tot schadevergoeding te betalen aan ap pellant, op te maken bij staat en te vereffenen volgens de wet;&#13;
4. tot het betalen van een bedrag van f 29 362,50 tegen behoorlijk bewijs van kwij ting aan appellant te vermeerderen met de wettelijke rente vanaf de dag der dagvaarding tot die der algehele voldoening;&#13;
5. tot veroordeling in de kosten van beide instanties.&#13;
Havermans heeft bij memorie van ant-woord de aangevoerde grieven en de vorde-ringen van Schoenmakers bestreden, met conclusie dat het hof het vonnis waarvan be-roep zonodig onder verbetering van de gron-den, zal bekrachtigen met veroordeling van Schoenmakers in de proceskosten.&#13;
Partijen hebben de zaak doen bepleiten, Schoenmakers door mr. C.M. van der Corput, advocaat te Eindhoven, en Havermans door mr. A.A.M, van Beek, advocaat te Tilburg. Bij die gelegenheid hebben C.A.J.M. Schoen-makers, zoon van appellant, en P.A.J. Haver-mans, echtgenoot van geïntimeerde, inlichtingen verstrekt.&#13;
Tenslotte hebben partijen de stukken, waaronder de pleitnotities, doen overleggen voor het wijzen van arrest.&#13;
De grieven&#13;
De door Schoenmakers tegen het vonnis, waarvan beroep, aangevoerde grieven, luiden als volgt:&#13;
Grief I&#13;
Ten onrechte overweegt de pachtkamer van het kantongerecht:&#13;
'Gegeven de thans bij Havermans aanwe-zige bereidheid het mestquotum van 2175 kg fosfaat aan Schoenmakers over te dragen en/of er aan mede te werken dat dat mestquo-tum op naam van Schoenmakers wordt ge-steld, spitst het geschil tussen partijen zich toe op de vraag of Havermans, zoals zij stelt, maar Schoenmakers betwist, rechtens aan-spraak kan maken op enige vergoeding van de zijde van Schoenmakers ter zake van die overdracht/tenaamstelling'.&#13;
en:&#13;
'De pachtkamer beantwoordt die vraag be-vestigend, nu het mestquotum, waarom het hier gaat, mede werd verkregen door de in-breng en inspanning van Havermans, die im-mers in 1986 in de door haar gepachte stalruimte, waarin Schoenmakers inmiddels de varkenshouderij had gestaakt, varkens is gaan houden, en aldus als mestproducerend ondernemer in de zin van de meststoffenwet voor die stalruimte de referentiehoeveelheid dierlijke meststoffen van 2175 kg fosfaat heeft gecreëerd. De redelijkheid en billijkheid brengen onder deze omstandigheden met zich mede, dat Schoenmakers aan Havermans van-wege haar aandeel in de opbouw van het mestquotum een redelijke vergoeding betaalt ter zake van de thans door Schoenmakers ge-vorderd wordende overdracht/tenaamstelling'.&#13;
Grief II&#13;
Ten onrechte overweegt de pachtkamer van het kantongerecht:&#13;
'De pachtkamer is voorts van oordeel dat aan Havermans de bevoegdheid toekomt haar medewerking aan die overdracht/tenaamstel-ling op te schorten zolang Schoenmakers van zijn kant niet bereid is aan de bepaling en be-taling van zodanige vergoeding mede te wer-ken'.&#13;
en:&#13;
'De weigerachtigheid van Schoenmakers om ook maar enige vergoeding aan Haver-mans te betalen is duidelijk. Gelet op de harde en onfatsoenlijke houding die partijen reeds gedurende meerdere jaren en in meerdere ge-rechtelijke procedures jegens elkaar hebben ingenomen, ziet de pachtkamer geen heil in een nadere comparitie van partijen, waarin te-gen de achtergrond van voormeld oordeel van de pachtkamer die weigerachtigheid van Schoenmakers alsnog ter toetse zou kunnen komen.'&#13;
Grief lII&#13;
Ten onrechte overweegt de pachtkamer van het kantongerecht:&#13;
'De pachtkamer zal derhalve de vordering in conventie afwijzen'.&#13;
Grief IV&#13;
Ten onrechte overweegt de pachtkamer van het kantongerecht:&#13;
'Schoenmakers behoort als de in het onge-lijk gestelde partij in conventie de kosten van het geding te dragen'.&#13;
Grief V&#13;
Ten onrechte overweegt de pachtkamer van het kantongerecht in conventie:&#13;
'Wijst de vordering af. Verwijst de eisende partij in de kosten van het geding en veroor-deelt die partij derhalve tot betaling van deze kosten aan de zijde van gedaagde gevallen en tot op heden begroot op f 750 voor salaris van de gemachtigde van gedaagde'.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken staat ter proces-se het navolgende vast:&#13;
- Tussen Schoenmakers als verpachter en Havermans als pachtster is op 1 mei 1986 een contract gesloten waarbij Schoenmakers twee varkensschuren (onder één kap) aan de Blauwloop no. 2 te Loon op Zand, waarin hij al jarenlang een varkensfokkerij en varkens- mesterij had gedreven, aan Havermans voor de duur van drie jaren en met ingang van 1 mei 1986 in gebruik heeft afgestaan. De var kensstallen hadden toen een capaciteit van 51 zeugenplaatsen en 200 mestvarkensplaatsen.&#13;
- De grondkamer voor Noord-Brabant heeft de pachtovereenkomst - behoudens een wijziging - ook voor wat betreft de korte duur bij beschikking van 2 september 1988 goed gekeurd.&#13;
- Bij beschikking van 10 januari 1992 heeft de pachtkamer van het kantongerecht te Tilburg de door Havermans gevraagde verlen ging van de pachtovereenkomst afgewezen. Per 1 april 1992 heeft zij de stallen, welke in feit werden geëxploiteerd door haar echtge noot, P.A.J. Havermans, ontruimd.&#13;
- De op 1 mei 1986 in de varkensschuren aanwezige levende have heeft Havermans volgens het contract (grotendeels) van Schoenmakers overgenomen.&#13;
- Havermans heeft in 1986 onder andere nog 25 zeugen en 1 beer bijgekocht en heeft&#13;
nadien varkens bijgefokt teneinde de capaci-teit van de varkensschuren te benutten.&#13;
- Ten tijde van de verpachting beschikte Schoenmakers over een hinderwetvergunning (milieuvergunning) voor het vermelde var kensbedrijf.&#13;
- Het mestquotum van Havermans op ba sis van de Meststoffenwetgeving (het recht om meer te produceren dan overeenkomt met 125 kg fosfaat per ha per jaar) bedroeg met betrekking tot het varkensbedrijf 2175 kg fos faat.&#13;
- Partijen zijn het erover eens dat het met het voormalige pachtobject samenhangende mestquotum door Havermans aan Schoenma kers moet worden overgedragen, doch ver schillen erover van mening of eerstgenoemde al dan niet aanspraak kan maken op een daar voor door Schoenmakers aan haar te betalen vergoeding.&#13;
De beoordeling van het geschil in hoger be-roep&#13;
1. Door de grieven I, II, III en V wordt in volle omvang allereerst het geschilpunt aan het hof voorgelegd of Havermans aanspraak heeft op een door Schoenmakers te betalen vergoeding voor het door de partijen aan de verpachte locatie toegerekende mestquotum - in ieder geval per 1 april 1994 groot 2175 kg fosfaat -, dat wegens de beëindiging van de pachtover-eenkomst van Havermans op Schoenmakers overgaat.&#13;
Havermans is van mening dat het mestquo-tum op Schoenmakers behoort over te gaan mits deze haar hiervoor een redelijke vergoe-ding betaalt. Schoenmakers betwist deze ver-goedingsplicht.&#13;
Het hof vindt aanleiding dit geschilpunt zelfstandig opnieuw te beoordelen en daar-over te beslissen.&#13;
2. In de wet is een degrelijke vergoedings-verplichting tegenover de afgaande pachter niet geregeld. Uit artikel 8, lid 2, van de Wet verplaatsing mestproduktie, in werking getre-den op 1 januari 1994, kan hooguit worden afgeleid dat het mestquotum, dat Havermans in verband met de exploitatie van de varkens-schuren is toegekend, op Schoenmakers over-taat, nu de beëindigde pachtovereenkomst met betrekking tot die schuren vóór 1 januari 1987 is gesloten.&#13;
Een overeenkomst - en dus ook een pachtovereenkomst - heeft echter tevens rechtsgevolgen, welke naar de aard van die overeenkomst uit de eisen van redelijkheid en&#13;
billijkheid voortvloeien. Het gaat er dus om of Havermans naar redelijkheid en billijkheid een vergoeding toekomt voor het mestquo-tum, dat hem in verband met de exploitatie van het verpachte object is toegekend en dat naar Schoenmakers overgaat nu dit object weer pachtvrij is geworden.&#13;
3. Havermans stelt zich op het standpunt dat dit het geval is omdat de aanwezigheid van het mestquotum is te danken aan het feit dat P.A.J. Havermans in de van Schoenma kers met ingang van 1 mei 1986 gepachte stallen in 1986 - en dus ook op de peildatum van artikel 3, lid 1, van het Registratiebesluit Dierlijke Meststoffen, te weten 31 december 1986 - varkens heeft gehouden en daartoe in spanningen heeft verricht en investeringen heeft gedaan. Vooral als gevolg hiervan zou aan Havermans het mestquotum zijn toege kend.&#13;
Schoenmakers voert hiertegenover aan dat Havermans de varkens in de stallen slechts heeft kunnen houden en daar mest heeft kun-nen produceren omdat aan Schoenmakers een hinderwetvergunning voor de door hem ge-bouwde schuren was verleend en omdat ook in 1986 varkens in de onderhavige stallen mochten worden gehouden overeenkomstig het referentieaantal als bedoeld in artikel 1, lid 1, van de toen geldende Interimwet beperking varkens- en pluimveehouderijen, in werking getreden op 23 januari 1985, welk aantal overeenkwam met de meitelling van Schoen-makers als houder van varkens in die stallen vóór 1 mei 1984.&#13;
4. Het hof verenigt zich met het standpunt van Schoenmakers. Schoenmakers heeft de stallen op 1 mei 1986 aan Havermans ter be schikking gesteld met een milieuvergunning en met het recht daarin 51 zeugen en 200 mestvarkens te houden overeenkomstig het referentieaantal als bedoeld in artikel 1, lid 1, van de Interimwet beperking varkens- en pluimveehouderijen dat toen voor het bedrijf gold. Havermans heeft de levende have (gro tendeels) van Schoenmakers overgenomen en het lag voor de hand dat hij het voor Schoen makers al geldende referentieaantal geheel zou benutten. De registratie van de mestpro- duktierechten naar de peildatum van 31 de cember 1986 ingevolge de Meststoffenwet van 27 november 1986 is niet meer geweest dan een formalisering van de bestaande toe stand, zoals die in feite op 1 mei 1986 al aan de zijde van Schoenmakers was ontstaan. In derdaad heeft Havermans, zoals zij heeft doen&#13;
aanvoeren, die situatie instandgehouden maar deze bijdrage is niet wezenlijk genoeg om hiervoor naar redelijkheid en billijkheid een vergoedingsplicht als bovenbedoeld voor het mestquotum aanwezig te achten (vergelijk mr. drs. H.A. Pasveer 'Pacht en mestquotum', Agr. recht aug./sept. 1995).&#13;
Dit betekent dat het in de rechtsoverwe-ging 1 omschreven geschilpunt ter gunste van Schoenmakers moet worden beslist.&#13;
5. Blijkens het proces-verbaal van inlich tingen van de pachtkamer van het kantonge recht te Tilburg kreeg Havermans eerst op 22 november 1993 duidelijkheid over de vraag hoe groot haar mestquotum met betrekking tot de door haar tot 1 april 1992 gebruikte var kensstallen was, te weten 2175 kg fosfaat. Met toepassing van artikel 8, lid 2, van de Wet verplaatsing mestproduktie, in werking getreden op 1 januari 1994, had Havermans dit mestquotum omstreeks 1 januari 1994 op Schoenmakers kunnen laten overgaan. Aan nemelijk is dat Schoenmakers schade heeft geleden als gevolg van het feit dat hij niet toen al over het mestquotum kon beschikken. Dit betekent dat de vordering onder punt 3 van het petitum van de memorie van grieven voor toewijzing gereed ligt.&#13;
6. Tussen partijen staat vast dat Havermans thans niet meer in staat is om het mestquotum, groot 2175 kg fosfaat, in zijn geheel aan Schoenmakers over te dragen omdat hierop (ingevolge artikel \4a van de Meststoffenwet) met ingang van 1 januari 1995 een korting van 30% is toegepast. In verband hiermee vordert Schoenmakers bij vermeerdering van zijn eis onder punt 4 van het petitum van de memorie van grieven een schadevergoeding ten bedrage van f 29 362,50.&#13;
Havermans voert als verweer dat, indien het mestquotum tijdig aan Schoenmakers was overgedragen, hem de korting ook zou heb-ben getroffen. Zoals in de vorige rechtsover-weging is overwogen, had Havermans het mestquotum omstreeks 1 januari 1994 aan Schoenmakers kunnen en moeten overdragen. Door zulks niet te doen heeft zij Schoenma-kers de mogelijkheid ontnomen, het bedrijf met mestquotum te vervreemden met als ge-volg dat hij niet zou zijn getroffen door de korting. Of hij zulks zou hebben gedaan is een vraag welke Havermans niet aangaat. De uit-komst van de schadeberekening: 652,50 kg x f 45 per kg = f 29 362,50, komt het hof echter te hoog voor. De berekende prijs per kg sluit niet aan op de toen geldende marktomstandig-&#13;
heden. Deze bedroeg toen f 20 a f 30 per kg met een gemiddelde van f 25. Dit leidt tot een uitkomst van (afgerond) 653 x f 25 = f 16 325. De vordering sub punt 4 van het pe-titum van de memorie van grieven ligt inzo-verre voor toewijzing gereed.&#13;
Slotsom&#13;
De grieven I, II, III en V treffen doel. De vor-deringen onder de punten 1, 2, 3 en 4 van het petitum van de memorie van grieven van Schoenmakers behoren te worden toegewezen als na te melden. De voorwaardelijke vorde-ring in reconventie van Havermans, strekken-de tot een vergoeding voor het over te dragen mestquotum, behoort te worden afgewezen. Havermans behoort als de grotendeels in het ongelijk gestelde partij de kosten van beide instanties te dragen. Dit betekent dat ook de grief IV gegrond is en dat ook de vordering sub punt 5 van het petitum van de memorie van grieven van Schoenmakers behoort te worden toegewezen.&#13;
Beslissing&#13;
Het hof, rechtdoende in hoger beroep:&#13;
Vernietigt het vonnis van de pachtkamer van kantongerecht te Tilburg d.d. 7 oktober 1994 waarvan beroep, en opnieuw rechtdoen-de:&#13;
1. Veroordeelt geïntimeerde tot overdracht van het mestquotum behorende bij het door geïntimeerde in het verleden verpachte object, gelegen te Loon op Zand aan de Blauwloop no. 2, verminderd met de wettelijke korting van 30%, derhalve overeenkomend met een mestproduktierecht van 1522 kg, zulks binnen twee weken na betekening van dit arrest, op straffe van een dwangsom van f 500 per dag voor iedere dag dat geïntimeerde aan deze veroordeling niet voldoet.&#13;
2. Veroordeelt geïntimeerde tot het verle nen van al haar medewerking ter zake van het verkrijgen van het vermelde mestquotum op naam van appellant, zulks binnen twee weken na betekening van dit arrest, op straffe van een dwangsom van f 500 per dag voor iedere dag dat geïntimeerde weigert haar medewer king te verlenen.&#13;
3. Veroordeelt geïntimeerde tot schadever goeding te betalen aan appellant, op te maken bij staat en te vereffenen volgens de wet.&#13;
4. Veroordeelt geïntimeerde om aan appel lant tegen behoorlijk bewijs van kwijting te betalen een bedrag ad f 16 325 te vermeerde ren met de wettelijke rente daarover van 1 ja- Agrarisch recht, 56e jaargang, nr. 3, maart 1996&#13;
nuari 1995 tot de dag der algehele voldoe-ning.&#13;
5. Ontzegt het meer of anders in conventie gevorderde.&#13;
6. Wijst de vordering in reconventie van geïntimeerde af.&#13;
7. Veroordeelt geïntimeerde in de kosten van beide instanties, aan de zijde van appel lant tot heden begroot op f 1005,20 in eerste aanleg en f4701,02 in hoger beroep.&#13;
Noot&#13;
1. In hoeverre is een verpachter gehouden zijn pachter na beëindiging van de pacht een ver-goeding te betalen voor hem overgedragen produktierechten? De vraag doet zich met name voor in gevallen waarin de pacht tegen de zin van de pachter ten einde is gekomen, bijvoorbeeld doordat diens verzoek tot verlen-ging door de pachtrechter werd afgewezen. Waar het melkquota betreft is het antwoord uit een lange serie arresten bekend: de gewe-zen pachter kan als regel aanspraak maken op vergoeding van de helft van de verkeerswaar-de van het overgedragen quotum ten tijde van de beëindiging. In een arrest van 29 november 1994 (Agr. recht 1995, 4742, inzake Brooij-mans/Priem en Priem/Brooijmans) werd af-wijzend beslist ten aanzien van overgedragen suikerquotum; het op de zaak van toepassing zijnde Suikersysteem 1989/1990 bood als zo-danig geen aanknopingspunten voor het oor-deel dat aan de afgaande pachter een vergoeding diende te worden betaald, terwijl er in de verhouding pachter/verpachter geen sprake zou zijn van een door de pachter opge-bouwd vermogensrecht dat aan de verpachter wordt gelaten, noch van enige andere uit de pachtverhouding voortvloeiende verplichting die medebrengt dat een vergoeding aan de af-gaande pachter moet worden voldaan. Zie over dit arrest onder andere D.W. Bruil, Pacht en suiker, Agr. recht 1995, blz. 125 e.v. en E.IJ. Ie Blanc, Het suikerbietenquotum in pachtverhoudingen, Land- en Tuinbouw Bul-letin 1995, nr. 1, blz. 5 e.v.&#13;
2. Het nu voorliggende arrest betreft een eerste beslissing van de hoogste pachtrechter over de vraag wat recht is ingeval er bij het einde van de pacht mestquotum (niet-gebon-den mestproduktierecht in de zin van art. 1, eerste lid, Wet verplaatsing mestproduktie (WVM)) is overgedragen. Het pachthof over-weegt dat in casu van een vergoedingsplicht&#13;
van de verpachter geen sprake is. Bij het ver-binden van conclusies aan de uitspraak is ech-ter grote voorzichtigheid geboden gelet op enkele bijzondere omstandigheden. Voor een beschrijving van de casus verwijs ik naar het-geen het pachthof als feiten heeft vastgesteld.&#13;
3. Een eerste bijzondere omstandigheid wordt gevormd door het feit dat partijen het er kennelijk over eens waren dat het met het voormalige pachtobject samenhangende mestquotum door pachtster aan verpachter moest worden overgedragen. Aangezien de onderhavige pachtovereenkomst was aange- gaan vóór 1 januari 1987 zou in casu ingevol- ge het tweede lid van art. 8 WVM mestproduktierecht overgaan 'op basis van de door partijen aan de verpachte locatie toe te rekenen mestproduktiecapaciteit', zulks met inachtneming van het overigens in de WVM en in de Meststoffenwet bepaalde. Het pacht hof overweegt dat een vergoedingsplicht te genover de afgaande pachtster niet in de WVM is geregeld, maar dat uit de aangehaal- de bepaling hooguit kan worden afgeleid dat het mestquotum dat haar is toegekend naar de verpachter overgaat. Met het gebruik van het woord hooguit wordt min of meer in het mid- den gelaten of partijen het er terecht over eens waren dat het quotum aan de verpachter toe kwam.&#13;
4. Hoe dan ook, partijen hadden zulks ge concludeerd, zij het dat pachtster aan het ver lenen van medewerking aan overdracht van het mestquotum een voorwaarde had verbon- den; zij was van mening dat het quotum naar de verpachter behoorde over te gaan mits deze haar hiervoor een redelijke vergoeding vol deed. De centrale vraag luidde of pachtster te recht aan deze voorwaarde had vastgehouden. Dit brengt ons op de tweede bijzondere om standigheid. De vraag werd ontkennend be- antwoord, omdat - kort gezegd - de overeenkomst weliswaar was tot standgeko- men vóór 1 januari 1987, maar na 1 mei 1984.&#13;
5. De verklaring hiervoor luidt als volgt. Per 23 januari 1985 trad de Interimwet beper- king varkens- en pluimveehouderijen in wer- king. Deze wet behelsde onder meer een uitbreidingsverbod ten aanzien van varkens houderijen in concentratiegebieden, zulks met ingang van de dag waarop het betreffende wetsvoorstel bij de Tweede Kamer werd inge- diend, te weten 2 november 1984. Of van uit breiding sprake was werd gemeten aan de hand van een referentie-aantal, waarvan de hoogte in beginsel overeenkwam met het aan-&#13;
tal dieren dat bij de landbouwtelling van mei 1984 was opgegeven, uitgedrukt in 'varkens-eenheden'. Nu de pachtovereenkomst tussen partijen was aangegaan (en ingegaan) op 1 mei 1986 had verpachter pachtster de onder-havige stallen ter beschikking gesteld met het recht daarin zeugen en mestvarkens te houden overeenkomstig het aantal dat hij zelf bij be-doelde landbouwtelling als de omvang van zijn veestapel had opgegeven. Het ging om die reden te ver om te zeggen dat de pachter het mestquotum in geschil had opgebouwd door hetzelfde aantal dieren te houden op 31 december 1986, de peildatum van art. 3, lid 1, van het Registratiebesluit Dierlijke Meststof-fen. De registratie van mestproduktierechten naar die peildatum ingevolge de Meststoffen-wet is niet meer geweest dan een formalise-ring van de reeds bestaande toestand, aldus het pachthof. Pachtster heeft het aantal dieren weliswaar in stand gehouden, maar deze bij-drage oordeelt het hof niet wezenlijk genoeg om hiervoor naar redelijkheid en billijkheid een vergoedingsplicht aanwezig te achten. Dat zij het voor verpachter destijds al gelden-de referentieaantal geheel zou benutten lag voor de hand. De verwijzing in het arrest naar de bijdrage in dit tijdschrift van Pasveer mag opvallend worden genoemd.&#13;
6. Met het onderhavige arrest is niets ge zegd over de vraag of een vergoedingsplicht moet worden aangenomen in gevallen waarin de pachtovereenkomst van vóór 1 mei 1984 dateert. Voor een bevestigend antwoord be staan goede argumenten. Bovenstaand arrest laat daarvoor ook alle ruimte.&#13;
7. Pachtster had dus ten onrechte aan de door haar gestelde voorwaarde vastgehouden. Dit had niet slechts tot gevolg dat haar ver weer tegen de vordering tot (het verlenen van medewerking aan) overdracht en wijziging te naamstelling werd verworpen. Verpachter, die kennelijk pas op 22 november 1993 duide- lijkheid over de omvang ervan had kunnen verkrijgen, had het onderhavige mestquotum na de inwerkingtreding van de WVM per 1 ja nuari 1994 te gelde kunnen maken. De hou ding van pachtster had dit verhinderd, en het pachthof achtte aannemelijk dat verpachtster dientengevolge schade had geleden. De vor- dering tot vergoeding van deze schade - op te maken bij staat - werd toegewezen.&#13;
8. En daarbij bleef het niet. Op 1 januari 1995 had nog altijd geen overdracht plaatsge- vonden. Met ingang van die datum trad art. \4a Meststoffenwet in werking, welke bepa-&#13;
ling een generieke korting op het niet-gebon-den mestproduktierecht voor varkens en kip-pen inhield ter grootte van 30%. Indien verpachter reeds in 1994 over het mestquotum had kunnen beschikken had hij het te gelde kunnen maken zonder door deze korting te worden getroffen. In verband hiermee vorder-de verpachter tevens schadevergoeding ter zake van de inmiddels gekorte rechten. Het pachthof heeft de betreffende vordering toe-gewezen, zij het voor een lager bedrag dan geëist. In dit kader werd overwogen dat het pachtster niet aangaat of verpachter inderdaad tot vervreemding van zijn bedrijf inclusief het toen nog niet gekorte mestquotum zou zijn overgegaan, indien hij reeds in 1994 over het mestquotum had kunnen beschikken. Mijns inziens is op dit onderdeel van het arrest in zoverre kritiek mogelijk, dat van een verpach-ter die schade als de onderhavige pretendeert mag worden verwacht dat hij op zijn minst aannemelijk maakt dat vervreemding alsdan zou hebben plaatsgevonden.&#13;
9. De nogal fors aangezette kritiek van En-gels op dit onderdeel van het arrest, in diens bijdrage elders in dit nummer, is mij niet ge-heel duidelijk. Ervan uitgaande dat voldoende aannemelijk is dat vervreemding vóór 1 janu-ari 1995 zou hebben plaatsgevonden, had de korting verpachter inderdaad niet getroffen, zodat de verpachter als gevolg van de weiger-achtige houding van pachtster schade zou hebben geleden. Voor zover hij dat mocht be-doelen, zij Engels toegegeven dat over de om-vang van die schade verschillend kan worden gedacht.</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>1996-03-01 00:00:00</published><modified>1995-11-21 00:00:00</modified><editiondate>1996-03-01</editiondate><htmlpath>https://denhollander.info/artikel/4946</htmlpath></article>
</articles></edition>
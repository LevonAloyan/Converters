<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7178</id><udhid>UDH:TvAR/7178</udhid><titel>'Hendrik Hemminga / 1. Kyra Livia Gravin de Marchant et d'Ansembourg-Baronesse van Harinxma Thoe Slooten 2. de stichting Cornelia-stichting' (TvAR 1990/4378)</titel><searchwords><searchword>TvAR 8/9/1990</searchword><searchword>TvAR 1990/4378</searchword><searchword>UDH:TvAR/7178</searchword></searchwords><attachments><attachment><name>1990_nr 89_Rechtspraak_4378.pdf</name><extention>pdf</extention><url>https://denhollander.info/download/6772/ci</url></attachment></attachments><inleiding>Pachtwet, art. 25, 26,&#13;
BS 1985, 1986, art. 5, 7, 7c,&#13;
EEG Verord. 857/84, art. 12 sub d&#13;
De grond is een factor voor de vaststelling&#13;
van het gedeelte van het quotum dat bij&#13;
overgang van het bedrijf kan worden verstrekt.&#13;
Analogische toepassing van art. 7&#13;
sub c BSH1986 na opzegging van de pachtovereenkomst,&#13;
waarna geen verlenging is&#13;
verzocht. De pachter kan niet worden verweten&#13;
dat er geen overeenkomst tussen partijen&#13;
met betrekking tot het quotum bij het&#13;
einde van de pacht is tot stand gekomen.&#13;
Vervreemding van het quotum door pachter&#13;
is wanprestatie. </inleiding><content>Pachtkamer Gerechtshof Arnhem, arrest&#13;
van 2 april 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
Hendrik Hemminga, wonende te Beetsterzwaag,&#13;
gemeente Opsterland, appellant, tevens&#13;
incidenteel geïntimeerde, procureur:&#13;
mr. J. van Dijkhuizen, tegen&#13;
1. Kyra Livia Gravin de Marchant et&#13;
d'Ansembourg-Baronesse van Harinxma&#13;
Thoe Slooten, wonende te Brussel, 2. de&#13;
stichting Cornelia-stichting, gevestigd te&#13;
Beetsterzwaag, gemeente Opsterland, geïntimeerden,&#13;
tevens incidenteel appellanten,&#13;
procureur: mr. J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Beetsterzwaag&#13;
gewezen vonnissen van 12 april&#13;
1988, 20 december 1988 en 28 maart 1989,&#13;
die in fotocopie aan dit arrest zijn gehecht;&#13;
Overwegende:&#13;
Appellant - Hemminga, dan wel de pachter&#13;
- is bij exploiten van 28 april 1989, in&#13;
hoger beroep gekomen van voormelde vonnissen,&#13;
met gelijktijdige dagvaarding van&#13;
geïntimeerden - de verpachtsters - voor&#13;
dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
die vonnissen te vernietigen en op nieuw rechtdoende geïntimeerden in hun&#13;
vorderingen niet-ontvankelijk te verklaren,&#13;
althans hun die vordering te ontzeggen,&#13;
met veroordeling van geïntimeerden in de&#13;
kosten van beide instanties.&#13;
Bij memorie van antwoord is verweer gevoerd&#13;
met conclusie in het principaal appèl&#13;
tot bekrachtiging van de vonnissen van 12&#13;
april en 20 december 1988 waarvan beroep&#13;
met verbetering en/of aanvulling van gronden&#13;
als in het incidenteel appèl voorgesteld,&#13;
alsmede het beroepen vonnis van 28 maart&#13;
1989 te bekrachtigen voorzover betreft de&#13;
vanwaardeverklaring van de gelegde conservatoire&#13;
beslagen en veroordeling van appellant&#13;
in de proceskosten.&#13;
Voorts zijn in incidenteel appèl de hierna&#13;
te melden grieven aangevoerd tegen de vonnissen&#13;
van 20 december 1988 en 28 maart&#13;
1989 met conclusie het vonnis van 28 maart&#13;
1989 voor het overige te vernietigen en opnieuw&#13;
rechtdoende:&#13;
I. de drie in alinea 2 van het inleidend&#13;
verzoekschrift omschreven pachtovereen&#13;
komsten met ingang van 5 maart 1988 te&#13;
ontbinden;&#13;
voor het geval de vervreemding, door&#13;
Hemminga, van 220.331 kg heffingvrije&#13;
hoeveelheid melk niet geregistreerd is of&#13;
toepassing van art. 20 Bs. 1988, c.q. van&#13;
art. 7 Bs. 1985, tot gevolg heeft dat Hemminga's&#13;
aanspraak op heffingvrije hoeveelheid&#13;
melk wederom wordt erkend:&#13;
II. Hemminga te veroordelen om -&#13;
door terhandstelling van de door hem ingevulde&#13;
en ondertekende meldingsformulieren&#13;
SH 35 aan ieder der verpachtsters, op&#13;
basis van de door ieder hunner voor de&#13;
melkproduktie ten gebruike verstrekte oppervlakte,&#13;
binnen acht dagen na de betekening&#13;
van het arrest - mede te werken tot&#13;
overgang van de toegekende heffingvrije&#13;
hoeveelheid melk op ieder der verpachtsters&#13;
of op door ieder der verpachtsters aan&#13;
te wijzen opvolgende pachters, met machtiging&#13;
van ieder der verpachtsters om - bij&#13;
gebreke van tijdige voldoening aan de&#13;
voormelde veroordeling te haren aanzien&#13;
- het te dezen te wijzen arrest in de plaats&#13;
te doen treden van de wilsverklaringen van&#13;
Hemminga in de vorenbedoelde meldingsformulieren&#13;
alsmede de verpachtsters te&#13;
machtigen tegen overlegging van dit arrest&#13;
van het Produktschap voor Zuivel afschriften&#13;
te verkrijgen van het formulier inzake de&#13;
voor het melkjaar 1987/88 aan Hemminga&#13;
toegewezen heffingvrije hoeveelheid melk;&#13;
voor het geval de voormelde voorwaarde&#13;
niet wordt vervuld:&#13;
III. Hemminga te veroordelen om aan de&#13;
verpachtsters - zulks in dier voege dat hij&#13;
aan een harer betalende, tegenover beiden&#13;
zal zijn bevrijd — tegen bewijs van kwijting&#13;
te betalen de som vanzeshonderdvijfduizend&#13;
negenhonderd tien 25/100 gulden&#13;
(f 605 910,25), vermeerderd met de wette&#13;
lijke rente vanaf 21 januari 1988 - zijnde&#13;
de dag der kennisgeving, bedoeld in 125d&#13;
Rv - tot en met die der algehele voldoe&#13;
ning;&#13;
IV. het arrest ten aanzien van de veroordeling&#13;
sub III uitvoerbaar bij voorraad te&#13;
verklaren;&#13;
in alle gevallen:&#13;
V. Hemminga te veroordelen aan de ver&#13;
pachtsters de schade - nader op te maken&#13;
bij staat en te vereffenen volgens de wet -&#13;
te vergoeden, die de verpachtsters buiten&#13;
die bedoeld onder III lijden tengevolge van&#13;
Hemminga's wanprestatie en/of de ontbinding&#13;
van de pachtovereenkomsten, met bepaling&#13;
dat de wettelijke rente over het bedrag&#13;
van de schade verschuldigd is vanaf 21&#13;
januari 1988 tot en met de dag der algehele&#13;
voldoening;&#13;
VI. Hemminga te veroordelen om aan de&#13;
verpachtsters de volgens het gebruikelijke&#13;
tarief te begroten bijdrage in de kosten van&#13;
het hoger beroep te betalen, de kosten van&#13;
het incidentele appèl daaronder begrepen.&#13;
Hemminga heeft de in het incidenteel appel&#13;
aangevoerde grieven bestreden en geconcludeerd,&#13;
de grieven van appellanten in&#13;
het incidenteel appèl ongegrond te verklaren&#13;
en appellanten in het incidenteel appèl&#13;
in hun vorderingen niet ontvankelijk te verklaren,&#13;
althans die vorderingen aan hen te&#13;
ontzeggen, met veroordeling van appellanten&#13;
in het incidenteel appèl in de kosten van&#13;
het incidenteel appèl.&#13;
De zaak is vervolgens bepleit, voor Hemminga&#13;
door mr. A. J. Boonstra, advocaat te&#13;
Groningen, en voor de verpachtsters door&#13;
mr. H.J. Stein, advocaat te Zwolle.&#13;
Daarna hebben partijen de stukken -&#13;
waaronder de pleitnotities van de advocaten&#13;
- aan het hof overgelegd voor het wijzen&#13;
van arrest. De grieven&#13;
De grieven in het principaal appel luiden&#13;
als volgt:&#13;
Grief I (tegen vonnis d.d. 12 april 1988)&#13;
Ten onrechte heeft de pachtkamer van het&#13;
kantongerecht geïntimeerden toegelaten te&#13;
bewijzen dat appellant op 26 oktober 1987&#13;
zijn medewerking aan quotum overdracht&#13;
zou hebben toegezegd, alsmede de bestemming&#13;
van het land te bewijzen, in plaats&#13;
van geïntimeerden direct hun vorderingen&#13;
te ontzeggen, dan wel hen in hun vorderingen&#13;
niet-ontvankelijk te verklaren. Grief II&#13;
(tegen vonnis d.d. 20 december 1988) Ten&#13;
onrechte heeft de pachtkamer van het&#13;
kantongerecht overwogen dat er sprake is&#13;
van bijzondere omstandigheden op grond&#13;
waarvan het de pachtkamer na het&#13;
interlocutoir vonnis van 12 april 1988 nog&#13;
vrij staat een oordeel uit te spreken over&#13;
de stelling dat de pachter in het algemeen&#13;
verplicht is mee te werken aan het&#13;
overdragen van het quotum aan de verpachter&#13;
c.q. de opvolgende pachter, en op&#13;
grond van dat oordeel te beslissen of de&#13;
vordering in zijn geheel of voor een deel&#13;
voor toewijzing vatbaar is. Grief III (tegen&#13;
vonnis d.d. 20 december 1988) Ten&#13;
onrechte heeft de pachtkamer van het&#13;
kantongerecht overwogen:&#13;
'Gelet op de door de Minister van Landbouw&#13;
en Visserij gegeven toelichting (d.w.z.&#13;
de toelichting in de Staatscourant d.d. 19&#13;
oktober 1988) op de beschikking superheffing&#13;
is de pachtkamer van oordeel, dat de&#13;
pachter verplicht is al dan niet tegen vergoeding,&#13;
mee te werken aan de overdracht&#13;
van het quotum, hetzij rechtstreeks aan de&#13;
verpachter dan wel aan de nieuwe pachter,&#13;
al dan niet door tussenkomst van de Minister.&#13;
Dit gold met name in het onderhavige&#13;
geval, aangezien de pachter, Hemminga,&#13;
een hoeve van ruim 42 ha en ruim 4 ha los&#13;
land van Van Harinxma c.s. in pacht had&#13;
en er naast nog een perceeltje van ongeveer&#13;
2 ha van de Cornelia Stichting in pacht&#13;
heeft.&#13;
Door kort voor de beëindiging van de&#13;
pachtovereenkomst met betrekking tot de&#13;
hoeve, het quotum door middel van één of&#13;
andere konstruktie aan een derde over te&#13;
dragen, heeft Hemminga in strijd met de&#13;
goede trouw gehandeld, zodat sprake is&#13;
van wanprestatie.'&#13;
Grief IV (tegen vonnis d.d. 20 december&#13;
1988)&#13;
Ten onrechte heeft de pachtkamer van het&#13;
kantongerecht overwogen:&#13;
'Wel is de subsidiaire gevorderde, daarvoor&#13;
in de plaatskomende schadevergoeding,&#13;
in beginsel voor toewijzing vatbaar.&#13;
Grief V (tegen vonnis d.d. 20 december&#13;
1988)&#13;
Ten onrechte heeft de pachtkamer van het&#13;
kantongerecht overwogen:&#13;
'De pachtkamer gaat voor het berekenen&#13;
van de schade uit van de door Hemminga&#13;
niet betwiste prijs van ƒ 2,75 per kilogram&#13;
heffingvrije melk.&#13;
In aanmerking nemende dat Van Harinxma&#13;
c.s. de vrijkomende grond voor een&#13;
deel voor een ander doel dan de melkveehouderij&#13;
hebben bestemd - zo zal een oppervlakte&#13;
van ongeveer 23 ha in eigen exploitatie&#13;
worden genomen - door het aangaan&#13;
van een beheersovereenkomst, is de&#13;
pachtkamer van oordeel, dat de schadevergoeding&#13;
vast gesteld dient te worden op&#13;
ƒ 1395,- per kg heffingvrije melk.' Grief VI&#13;
(tegen vonnis d.d. 28 maart 1989) Ten&#13;
onrechte heeft de pachtkamer van het&#13;
kantongerecht Hemminga veroordeeld tot&#13;
betaling van een schadevergoeding aan De&#13;
Marchant c.s. groot tezamen ƒ 297 362,-&#13;
met toewijzing van nevenvorderingen.&#13;
Grief VII&#13;
Ten onrechte heeft de pachtkamer van het&#13;
kantongerecht (geheel ongemotiveerd) het&#13;
verweer van Hemminga gepasseerd dat&#13;
quotumovergang tussen Hemminga en De&#13;
Marchant c.s. op grond van de (destijds)&#13;
van toepassing zijnde publiekrechtelijke regelingen&#13;
uitgesloten is.&#13;
De grieven in het incidenteel appel luiden&#13;
als volgt:&#13;
De pachtkamer te Beetsterzwaag heeft&#13;
ten onrechte overwogen en beslist:&#13;
T: dat zij zich op grond van 'bijzondere&#13;
omstandigheden' bevoegd achtte te beoordelen,&#13;
wat in het algemeen een pachter betaamt&#13;
ten aanzien van de heffingvrije hoeveelheid&#13;
(vonnis d.d. 20 dec. 1988);&#13;
U: dat de verpachtsters - althans mevr.&#13;
Van Harinxma - geen belang hebben bij&#13;
ontbinding van de pachtovereenkomst betreffende&#13;
de hoeve (42 ha-object) en dat&#13;
daarom de ontbindingsvordering in zoverre&#13;
wordt afgewezen (vonnis d.d. 20 dec. 1988); V: dat de pachtovereenkomst betreffende&#13;
het los land weliswaar ontbonden is,&#13;
maar zonder bepaling van de ingangsdatum&#13;
van de ontbinding (vonnis d.d. 28 mrt.&#13;
1989);&#13;
W: dat de primaire vordering - tot medewerking&#13;
aan de overgang van de heffingvrije&#13;
hoeveelheid melk op de verpachtsters&#13;
- dient te worden afgewezen (vonnis d.d.&#13;
20 dec. 1988);&#13;
X: dat als relevante omstandigheid ter&#13;
begroting van de subsidiair gevorderde&#13;
schadevergoeding mede in aanmerking&#13;
dient te worden genomen 'dat Van Harinxma&#13;
c.s. de vrijkomende grond voor een&#13;
deel voor een ander doel dan de melkveehouderij&#13;
hebben bestemd' (vonnis d.d. 20&#13;
dec. 1988);&#13;
Y: dat Hemminga voor het verlenen van&#13;
zijn medewerking aan het overdragen van&#13;
een quotum een vergoeding zou hebben&#13;
kunnen bedingen (vonnis d.d. 20 dec. 1988)&#13;
en dat de subsidiaire schadevergoedingsvordering&#13;
slechts toewijsbaar is tot een bedrag&#13;
van ƒ 286 189,55 (vonnis d.d. 28 mrt. 1989);&#13;
Z: dat door de ontbinding van de pachtovereenkomsten&#13;
geen schade ontstaat en&#13;
dat daarom de bij staat op te maken schadevergoeding&#13;
moet worden ontzegd (vonnis&#13;
d.d. 20 dec. 1988).&#13;
De vaststaande feiten&#13;
Tegen de vaststelling van de feiten bij het&#13;
tussenvonnis van 12 april 1988 is geen grief&#13;
gericht, zodat daarvan ook in hoger beroep&#13;
wordt uitgegaan. De aldaar vastgestelde&#13;
feiten worden hier overgenomen:&#13;
- Hemminga is pachter van:&#13;
a. de hoeve met wei- en bouwland, groot&#13;
42.15.16 ha,&#13;
b. een perceel weiland, groot 4.38.95 ha, en&#13;
c. een perceel weiland, groot 1.81.69 ha.&#13;
- Hemminga heeft de objecten a en b in&#13;
pacht van verpachtster sub 1. Hij heeft het&#13;
object c in pacht van verpachtster sub 2.&#13;
- Boerderij en landerijen zijn gelegen in&#13;
de kadastrale gemeente Beetsterzwaag. - De pachtovereenkomst met betrek&#13;
king tot a heeft geduurd voor de gebouwen&#13;
tot 11 mei 1988, voor het weiland tot 4&#13;
maart 1988 en voor het bouwland tot 31&#13;
oktober 1988.&#13;
- Na opzegging van de pachtovereenkomst&#13;
inzake a is geen verlenging verzocht.&#13;
- De pachtovereenkomst met betrekking&#13;
tot b en c duren tot 31 oktober 1991.&#13;
De daartegen gerichte opzegging mist naar&#13;
het kennelijk eensluidende standpunt van&#13;
partijen rechtsgevolg.&#13;
Hemminga had naast de voormelde hoeve&#13;
met land geen andere grond in gebruik.&#13;
Hij heeft het te zijnen name staande&#13;
melkquotum, groot 220 331 kg aan derden&#13;
doen overgaan in september 1987.&#13;
- Voor zover thans nog van belang heb&#13;
ben verpachtsters bij inleidend rekest gevorderd,&#13;
de ontbinding van de pachtovereenkomst,&#13;
de medewerking van Hemminga&#13;
aan de overgang van het melkquotum, subsidiair&#13;
veroordeling van Hemminga om aan&#13;
verpachtsters de schade wegens wanprestatie&#13;
te vergoeden, gesteld op ƒ 1 216 000,-,&#13;
benevens de veroordeling van Hemminga,&#13;
de schade wegens overige wanprestatie&#13;
en/of ontbinding van de pachtovereen&#13;
komsten ca. te vergoeden.&#13;
Behandeling van het geschil in hoger beroep&#13;
In het principaal appel:&#13;
Bij grief I betreffende de bij het vonnis van&#13;
12 april 1988 aan verpachtsters verstrekte&#13;
bewijsopdracht wordt er blijkens de toelichting&#13;
over geklaagd, dat de door verpachtsters&#13;
gestelde toezegging van Hemminga&#13;
tot medewerking aan quotumoverdracht&#13;
ingevolge de Beschikking Superheffing&#13;
1985 geen rechtsgevolg kon hebben gehad.&#13;
Ter zake wordt overwogen, dat ingevolge&#13;
de Beschikking Superheffing 1985 zoals&#13;
nadien gewijzigd, van toepassing op de in&#13;
september en oktober 1987 door Hemminga&#13;
ontplooide activiteiten, die hebben geleid&#13;
tot overgang van het quotum aan een&#13;
derde, bij overdracht van een bedrijf (namelijk&#13;
van een melkveehoudersbedrijf),&#13;
een aanspraak op een heffingvrije hoeveelheid&#13;
nog slechts wordt erkend in evenredigheid&#13;
met de vermindering van de voor de&#13;
melkveehouderij gebezigde grond die door&#13;
de overdracht plaatsvond. In overeenstemming&#13;
met het arrest van 13 juli 1989 van het&#13;
hof van de Europese Gemeenschappen inzake&#13;
H. Wachauf tegen de Bondsrepubliek&#13;
Duitsland wordt onder bedrijf als bedoeld&#13;
in artikel 12 onder d van de Verordening (E.E.G.) nr. 857/84 van de Raad van 31&#13;
maart 1984, mede verstaan een als zodanig&#13;
gepacht geheel van landbouwproduktieeenheden&#13;
ook indien dat geheel geen melkkoeien&#13;
of voor de melkproduktie noodzakelijke&#13;
technische inrichtingen omvat.&#13;
Naar het oordeel van het pachthof wordt&#13;
in dit arrest dus ook als bedrijf beschouwd&#13;
het geheel van grond en gebouwen, gericht&#13;
op melkveehouderij, zoals in deze aan de&#13;
orde.&#13;
Uit de door het hof gegeven interpretatie&#13;
van de aangehaalde bepaling van de EEGVerordening,&#13;
in samenhang met het voormelde&#13;
artikel 5 van de Beschikking Superheffing&#13;
1985 volgt, dat de grond een factor&#13;
is voor de vaststelling van het gedeelte van&#13;
het quotum, dat bij overgang van het bedrijf&#13;
kan worden verstrekt. Aldus heeft de&#13;
Hoge Raad in het door appellant aangehaalde&#13;
arrest ook beslist. Daarbij moet&#13;
worden opgemerkt, dat dat arrest betrekking&#13;
heeft op de vraag, of bij overdracht&#13;
van grond en overgang van melkquotum,&#13;
ook overdrachtbelasting is verschuldigd&#13;
over het gedeelte van de prijs, dat was overeengekomen&#13;
voor het quotum. Deze vraag&#13;
is door de Hoge Raad ontkennend beantwoord.&#13;
In de toelichting op de grief beroept&#13;
Hemminga zich op de Beschikking Superheffing&#13;
1985. Ten tijde van de door Hemminga&#13;
bewerkte overgang van het quotum&#13;
in september 1987 gold blijkens het bij wijziging&#13;
van 5 september 1986 ingelaste artikel&#13;
7c, dat het aangaan van een pachtovereenkomst&#13;
voor meer dan één jaar en de door&#13;
de rechter goedgekeurde beëindiging of een&#13;
door de rechter uitgeproken ontbinding leiden&#13;
tot overgang van een heffingvrije hoeveelheid&#13;
als overeengekomen door partijen&#13;
op basis van de voor de melkproduktie gebruikte&#13;
oppervlakte. In deze is de pachtovereenkomst&#13;
voor het grootste gedeelte&#13;
geëindigd door opzegging door de verpachters,&#13;
waarna een verlengingsverzoek achterwege&#13;
is gebleven. De bepaling in artikel&#13;
1c voormeld is analogisch op de aldus&#13;
geëindigde pachtovereenkomst toegepast.&#13;
Het voorgaande is van belang, omdat als&#13;
gevolg van het eindigen van de pachtovereenkomst&#13;
het recht op exploitatie van de&#13;
grond weer op verpachtsters overgaat.&#13;
Overgang van de heffingvrije hoeveelheid&#13;
is slechts mogelijk, indien de pachter&#13;
zijn melkproduktie niet elders voortzet&#13;
(dan behoudt hij die) en de verkrijger van&#13;
de grond melkproducent is. Daarvan is bij&#13;
de verpachtsters geen sprake. In dat geval&#13;
zal naar een redelijke uitleg van de Beschikking&#13;
Superheffing 1985 het quotum slechts&#13;
aan de Minister vervallen. Deze zal vervolgens&#13;
in redelijkheid het quotum ter beschikking&#13;
stellen aan de door de verpachtsters&#13;
aan te wijzen opvolgende gebruiker.&#13;
De Beschikking Superheffing 1985 en die&#13;
van 1988 zijn met deze uitleg geenszins in&#13;
strijd, evenmin als het door Hemminga&#13;
aangehaalde arrest van de Hoge Raad.&#13;
De pachter was verplicht mede te werken&#13;
aan de overgang van het quotum op de opvolgende&#13;
gebruiker, die melkproducent is.&#13;
De door verpachtsters gestelde afspraak&#13;
van die strekking is daarmee in overeenstemming.&#13;
Op grond van het voorgaande heeft de&#13;
pachtkamer te Beetsterzwaag bij het eerste&#13;
tussenvonnis terecht de verpachtsters belast&#13;
met het bewijs van de toezegging van Hemminga&#13;
tot medewerking van overgang van&#13;
het quotum.&#13;
Grief I faalt.&#13;
Bij grief II komt Hemminga op tegen de&#13;
rechtsoverweging in het vonnis van 20 december&#13;
1988, dat sprake is van bijzondere&#13;
omstandigheden op grond waarvan de&#13;
vraag of - nu de verpachtsters niet zijn&#13;
geslaagd in het bewijs van de gestelde toezegging&#13;
van Hemminga - in het algemeen&#13;
de pachter verplicht is mee te werken aan&#13;
overdracht van het quotum aan de verpachter,&#13;
of de opvolgende gebruiker.&#13;
Dienaangaande wordt overwogen, dat de&#13;
verpachtsters aanvankelijk 's pachters verplichting&#13;
tot medewerking aan de overgang&#13;
van het quotum hebben gegrond op diens&#13;
toezegging, maar dat zij bij hun conclusie&#13;
na enquête als grondslag van die verplichting&#13;
de pachtovereenkomst zelf hebben gesteld.&#13;
Hemminga heeft zich tegen deze wijziging&#13;
van eis niet verzet. De pachtkamer te&#13;
Beetsterzwaag heeft dus terecht bij het tussenvonnis&#13;
van 20 december 1988 beslist op&#13;
de gewijzigde eis. Tegen deze beslissing&#13;
staat ingevolge artikel 134-3 Wetboek van&#13;
Burgerlijke Rechtsvordering geen hogere&#13;
voorziening open.&#13;
Dat de woordkeuze van de bestreden rechtsoverweging niet ontleend is aan de&#13;
aangehaalde bepaling van het wetboek doet&#13;
hieraan niet af. De grief faalt.&#13;
Inzake grief III, die het door de pachtkamer&#13;
uitgeproken verwijt van strijd met de&#13;
goede trouw bij Hemminga betreft, wordt&#13;
overwogen als volgt:&#13;
dat Hemminga het initiatief heeft genomen&#13;
tot een bespreking van het lot van het quotum&#13;
bij het naderende einde van de pachtovereenkomst&#13;
betaamde hem als goed&#13;
pachter. De verpachtsters hebben zich&#13;
daarbij de belangen van de pachter behoren&#13;
aan te trekken. Zij hadden dienen te beseffen&#13;
dat hij aanspraak had op een redelijke&#13;
tegemoetkoming voor zijn medewerking&#13;
aan de overgang van het quotum. Met&#13;
recht stelt de pachter, dat het hem niet is te&#13;
verwijten, dat er niet een overeenkomst&#13;
tussen partijen is tot stand gekomen.&#13;
Dat neemt niet weg, dat het onbevredigende&#13;
gedrag van de verpachtsters voor&#13;
hem niet een rechtvaardiging is voor de vervreemding&#13;
van het quotum aan derden.&#13;
Niets had hem belet, zich tot de rechter te&#13;
wenden om zijn aanspraken te doen vaststellen.&#13;
Terecht is dus in het bestreden tussenvonnis&#13;
overwogen, dat Hemminga wanprestatie&#13;
heeft gepleegd door aldus te handelen.&#13;
De grief is niet gegrond.&#13;
Grief IV behoeft na de voorgaande overwegingen&#13;
geen behandeling. Deze is evenmin&#13;
gegrond.&#13;
In het principaal en in het incidenteel appel&#13;
Aangaande grief V in het principaal en&#13;
grief X in het incidenteel appel is het volgende&#13;
van belang:&#13;
vaststaat dat het totale melkquotum van&#13;
Hemminga in het jaar 1987 heeft bedragen&#13;
220 331 kg bij een bedrij f sgrootte van&#13;
45.00.60 ha, voorts dat verpachtster sub 1&#13;
van de hoeve een gedeelte van 23 ha in&#13;
eigen gebruik zou nemen in het kader van&#13;
een beheersovereenkomst en dus niet voor&#13;
de melkveehouderij. De pachter stelt nu,&#13;
dat verpachtster sub 1 door het gemis van&#13;
het quotum voor deze oppervlakte geen&#13;
schade kan lijden, omdat de door haar te&#13;
ontvangen beheersvergoeding niet afhankelijk&#13;
is van het melkquotum; een gedeelte&#13;
van 112 599 kg had dus volgens de pachter&#13;
buiten beschouwing moeten blijven.&#13;
Voorts staat vast, dat de rest van de hoeve,&#13;
22.00.60 ha, niet wordt verkocht maar&#13;
weer wordt verpacht of aan de landinrichting&#13;
in gebruik wordt gegeven.&#13;
Ter zake wordt overwogen als volgt:&#13;
Verpachtsters hadden er belang bij dat&#13;
het quotum voor de grond behouden zou&#13;
zijn gebleven. Dit belang hangt samen met&#13;
het prijsverschil van grond met melkquotum&#13;
en grond zonder melkquotum, beide in&#13;
pachtvrije toestand.&#13;
Aan dat belang doet niet af, dat de verpachtsters&#13;
niet voornemens zijn de grond te&#13;
verkopen. Het staat hun immers vrij, stappen&#13;
te nemen om het melkquotum te doen&#13;
overgaan bijvoorbeeld op de pachter van&#13;
de rest van de hoeve, 22.00.60 ha, zij het&#13;
met een maximum van 22 000 kg per ha,&#13;
welke restrictie zich in deze niet voor doet.&#13;
Ten onrechte is dus bij het vonnis van 20&#13;
december 1988 waarvan beroep acht geslagen&#13;
op de voornemens van de verpachtsters&#13;
betreffende de grond in geschil. In zoverre&#13;
is grief X in het incidenteel appel gegrond&#13;
en behoeft grief V geen verdere bespreking.&#13;
Indien Hemminga zijn verplichting als&#13;
voormeld was nagekomen, had hij aanspraak&#13;
gemaakt op een vergoeding ter zake&#13;
van zijn medewerking aan de overgang van&#13;
het quotum. Nu hij ter zake nalatig is geweest&#13;
door de vervreemding als voormeld,&#13;
dient hij de verpachtsters de door hen geleden&#13;
schade te vergoeden. Op de hoogte van&#13;
die schadevergoeding heeft ook grief Y in&#13;
het incidenteel appel betrekking.&#13;
Dienaangaande is in dit geval van belang,&#13;
dat niet is gesteld of gebleken, dat&#13;
Hemminga sinds 1952, het jaar waarin de&#13;
pachtovereenkomst is aangevangen, de verpachtsters&#13;
aanleiding heeft gegeven tot&#13;
klachten.&#13;
Dat hij het quotum op derden heeft doen&#13;
overgaan, vormt wanprestatie, maar de&#13;
verpachtsters hadden een open oog moeten&#13;
hebben voor de gerechtvaardigde aanspraken&#13;
van de pachter op een prijs voor zijn&#13;
medewerking aan de overgang op hun&#13;
naam.&#13;
De omstandigheid, dat het melkquotum&#13;
slechts rond 5000 kg per ha groot was, is&#13;
niet een grond voor verwijt aan de pachter.&#13;
Zij leidt op zichzelf ook niet tot verhoging&#13;
van de door hem verschuldigde schadevergoeding. De ter beschikking stelling van het land&#13;
door de verpachtsters en de inspanningen&#13;
en investeringen gedurende een lange periode&#13;
vanwege de pachter hebben geleid tot&#13;
toekenning van het met dat land verband&#13;
houdende quotum.&#13;
Onder de voormelde omstandigheden&#13;
van het geval acht het hof billijk, dat Hemminga&#13;
de verpachtsters een vergoeding betaalt,&#13;
ten bedrage van de helft van de waarde&#13;
van het melkquotum, geldend in de&#13;
streek ten tijde van de wanprestatie. Uitgangspunt&#13;
is de opgave van de minister aan&#13;
de Tweede Kamer d.d. 28 maart 1988, betreffende,&#13;
voorzover hier van belang, de&#13;
prijs per kg melk in de daarin genoemde&#13;
periodes en gebieden. Gelet op deze notitie&#13;
is het hof van oordeel dat die waarde bedroeg&#13;
ƒ 2,40 per kg.&#13;
De schadevergoeding is dus: Vi x&#13;
220 331 x / 2,40 = ƒ 264 397,-.&#13;
Grief Y in het incidenteel appel faalt.&#13;
Grief VI in het principaal appel is deels&#13;
gegrond en grief VII in het principaal appel&#13;
vindt bespreking in de overwegingen omtrent&#13;
de grieven I en II.&#13;
In het incidenteel appel:&#13;
Grief T is reeds beantwoord bij de bespreking&#13;
van grief II in het principaal appel. Zij&#13;
faalt.&#13;
Aangaande grief U wordt overwogen,&#13;
dat aangezien naar bij gebreke van betwisting&#13;
vaststaat de pachtovereenkomst met&#13;
betrekking tot de boerderij met 42.15.16 ha&#13;
grond is geëindigd, namelijk op 11 mei, 4&#13;
maart en 31 oktober 1988, het hof termen&#13;
aanwezig acht deze overeenkomst niet meer&#13;
voor ontbinding in aanmerking te laten komen.&#13;
Ook deze grief is tevergeefs voorgedragen.&#13;
De ontruiming van het verpachte is in&#13;
hoger beroep niet gevorderd.&#13;
Grief V is gegrond. De ontbinding ingevolge&#13;
artikel 56-1 Pachtwet dient te geschieden&#13;
met ingang van een in het vonnis&#13;
te bepalen dag. Het eindvonnis waarvan&#13;
beroep, dat een dergelijke dag niet vermeldt,&#13;
dient dus te worden aangevuld.&#13;
Aangezien de pachter geen bezwaar heeft&#13;
aangevoerd tegen de door de verpachtsters&#13;
voorgestelde datum 5 maart 1988, zal aldus&#13;
worden beslist.&#13;
Inzake grief W wordt overwogen, dat uit&#13;
het door Hemminga bij de pleidooien overgelegde,&#13;
en aan hem gerichte stuk, zijnde&#13;
afkomstig van het Produktschap voor Zuivel&#13;
te Rijswijk met BZ registratienummer&#13;
054084-08, gedagtekend 13 februari 1989,&#13;
blijkt, dat zijn heffingvrije hoeveelheid in&#13;
het jaar 1987/1988 nul kilogram bedraagt.&#13;
Hieruit wordt afgeleid, dat het quotum&#13;
sinds dat jaar niet meer op zijn naam staat.&#13;
Aangezien verpachtsters niet aangeven op&#13;
welke grond en om welke reden het quotum&#13;
toch weer op Hemminga's naam zou komen,&#13;
behoeft in deze geen rekening te worden&#13;
gehouden met een kans daarop.&#13;
De voorwaardelijke vordering als bedoeld&#13;
in deze grief leent zich niet voor toewijzing.&#13;
De grief faalt.&#13;
Op grond van de overwegingen bij de&#13;
bespreking van grief V in het principaal appel&#13;
is grief X gegrond.&#13;
Aangaande grief Z wordt overwogen,&#13;
dat verpachtsters in eerste aanleg noch in&#13;
hoger beroep hebben aangegeven, welke&#13;
andere schade zij in verband met de wanprestatie&#13;
van Hemminga hebben geleden&#13;
dan die welke samenhangt met de medewerking&#13;
aan overgang van het melkquotum&#13;
aan derden. Andere schadefactoren hebben&#13;
zij in het geheel niet vermeld. Op grond&#13;
daarvan heeft de pachtkamer te Beetsterzwaag&#13;
terecht die vordering, op te maken&#13;
bij staat en te vereffenen volgens de wet,&#13;
afgewezen. De grief faalt.&#13;
Slotsom&#13;
Het tussenvonnis van 12 april 1988 is juist&#13;
gewezen en zal dus worden bekrachtigd.&#13;
Het tussenvonnis van 20 december 1988 en&#13;
het eindvonnis van 28 maart 1989 kunnen&#13;
niet in stand blijven. De daarentegen aangevoerde&#13;
grieven in het principaal appèl&#13;
zijn zoals hiervoor overwogen ten dele gegrond.&#13;
Aangezien beide partijen ten dele in het&#13;
gelijk zijn gesteld zullen de kosten van het&#13;
principaal en van het incidenteel appel worden&#13;
gecompenseerd.&#13;
Rechtdoende in hoger beroep:&#13;
Bekrachtigt het tussenvonnis van 12 april&#13;
1988.&#13;
Vernietigt de vonnissen van 20 december&#13;
1988 en 28 maart 1989 behalve voor zover&#13;
daarbij de gelegde conservatoire derden bebeslagen van waarde zijn verklaard en bekrachtigt&#13;
dat vonnis in zoverre. En voor&#13;
het overige opnieuw rechtdoende:&#13;
Ontbindt de pachtovereenkomst, bestaande&#13;
tussen de verpachtster sub 1 en&#13;
Hemminga als pachter met betrekking tot&#13;
het perceel groenland, kadastraal bekend&#13;
gemeente Beetsterzwaag, sectie C, nrs. 125&#13;
en 126, in totaal groot 4 38 95 ha, zulks&#13;
met ingang van 5 maart 1988.&#13;
Ontbindt voorts de pachtovereenkomst,&#13;
bestaande tussen de verpachtster sub 2 en&#13;
Hemminga als pachter betreffende het perceel&#13;
weiland, kadastraal bekend gemeente&#13;
Beetsterzwaag, sectie C, nr. 127, groot&#13;
1 81 69 ha, zulks met ingang van 5 maart&#13;
1988.&#13;
Veroordeelt Hemminga om aan de verpachtsters&#13;
te betalen de somma van&#13;
ƒ 264 397,- tegen kwijting, te vermeerderen&#13;
met de wettelijke rente daarover van 21 januari&#13;
1988 af.&#13;
Ontzegt het meer of anders gevorderde.&#13;
Compenseert de proceskosten van de&#13;
eerste instantie en van het appel, des dat elke&#13;
partij de hare zal dragen.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7178</htmlpath></article>
</articles></edition>
<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2009</searchword><id>7727</id><udhid>UDH:TvAR/7727</udhid><titel>Scholten/Doeschot</titel><searchwords><searchword>TvAR 1/2009</searchword><searchword>UDH:TvAR/7727</searchword></searchwords><attachments><attachment><name>TvAR-1_JP_3.pdf</name><extention>pdf</extention><url>https://denhollander.info/download/5222/ci</url></attachment></attachments><inleiding>Pachtkamer Hof Arnhem, 2 december 2008 (eindarrest),&#13;
zaaknummer 104.003.185, (Scholten/Doeschot)&#13;
(mrs. W.L. Valk, M.M. Olthof en J.K.B. van Daalen en de&#13;
deskundige leden mr. ing. J.A. Jansens van Gellicum en&#13;
H. Duenk)&#13;
Arrest in de zaak van:&#13;
Henricus Wilhelmus Scholten,&#13;
wonende te Wiene, gemeente Hof van Twente,&#13;
appellant in het principaal beroep,&#13;
geïntimeerde in het incidenteel beroep,&#13;
advocaat: mr. F.J. Boom,&#13;
tegen:&#13;
1. Johanna Wilhelmina te Koppele-Doeschot,&#13;
wonende te Ambt Delden, gemeente Hof van Twente,&#13;
2. Johannes Wilhelmus Doeschot,&#13;
wonende te Hengevelde, gemeente Hof van Twente,3. Gerardus Marinus Doeschot,&#13;
wonende te Ambt Delden, gemeente Hof van Twente,&#13;
geïntimeerden in het principaal beroep,&#13;
appellanten in het incidenteel beroep,&#13;
advocaat: mr. F.A.M. Knüppe.</inleiding><content>1. Het verloop van het geding&#13;
1.1. Voor het verloop van het geding tot aan de tussenarresten&#13;
van 19 september 2006 en 17 april 2007 verwijst&#13;
het hof naar die arresten.&#13;
1.2. Ingevolge het tussenarrest van 17 april 2007 is een&#13;
deskundigenbericht uitgebracht.&#13;
1.3. Naar aanleiding van dat deskundigenbericht hebben&#13;
partijen het debat bij memories na deskundigenbericht&#13;
voortgezet, eerst Scholten en vervolgens Doeschot&#13;
c.s. Scholten heeft bij die gelegenheid een aantal&#13;
nieuwe producties in het geding gebracht.&#13;
1.4. Vervolgens hebben partijen andermaal de stukken&#13;
voor het wijzen van arrest aan het hof overgelegd.&#13;
2. Voortgezette beoordeling van het geschil in hoger&#13;
beroep&#13;
2.1. Per 1 september 2007 is met de artikelen 7:311 e.v.&#13;
Burgerlijk Wetboek een nieuwe wettelijke regeling&#13;
van de pacht in werking getreden en is de Pachtwet&#13;
vervallen. Het gaat in dit geding om (de omvang van)&#13;
de vorderingsrechten zoals die voor partijen per 7&#13;
maart 2001 zijn ontstaan. Uit het samenstel van de&#13;
bepalingen van art. 69 en art. 68a lid 2 Overgangswet&#13;
Nieuw Burgerlijk Wetboek volgt dat op de onderhavige&#13;
zaak het oude recht van toepassing is gebleven.&#13;
Het met het gepachte samenhangende varkensrecht&#13;
2.2. Bij het tussenarrest van 17 april 2007 heeft het hof&#13;
onder 2.6 beslist dat Scholten – in aanvulling op de&#13;
door de pachtkamer van de rechtbank berekende vergoeding&#13;
– aan Doeschot c.s. 30% verschuldigd is van&#13;
de waarde van 487 eenheden varkensrecht op de&#13;
datum dat het varkensrecht daadwerkelijk aan Scholten&#13;
ter beschikking is gesteld. Uit hun laatste memories&#13;
volgt dat partijen het erover eens zijn dat het varkensrecht&#13;
medio mei 2007 daadwerkelijk aan Scholten&#13;
ter beschikking is gesteld. Ook zijn partijen het&#13;
erover eens dat de waarde per medio mei 2007&#13;
€ 155,- per varkenseenheid bedroeg en dat de verkoopopbrengst&#13;
moet worden vermeerderd met 19%&#13;
omzetbelasting. De opbrengst inclusief omzetbelasting&#13;
berekenen partijen op € 89.827,16. 30% daarvan&#13;
is € 26.948,15 inclusief omzetbelasting.&#13;
2.3. Scholten heeft nog aangevoerd (memorie na deskundigenbericht&#13;
onder 5) dat de koopprijs gestort is op&#13;
de derdengeldrekening van de bemiddelaar Evers,&#13;
maar het is het hof niet duidelijk geworden welke&#13;
consequentie Scholten daaraan wil verbinden. De&#13;
pachtersinvesteringen&#13;
2.4. De deskundigen hebben in hun rapport de aan hen&#13;
voorgelegde vragen uitvoerig beantwoord.&#13;
2.5. Gelet op de reacties van partijen op de inhoud van&#13;
het rapport van de deskundigen gaat het thans met&#13;
name nog om: 1. De vraag of Scholten ook wat betreft gebouw 2A&#13;
(een biggenschuur) vergoedingsplichtig is (memorie&#13;
na deskundigenbericht van Scholten onder 7-9; memorie&#13;
na deskundigenbericht van Doeschot c.s. onder&#13;
3).&#13;
2. De vraag of het bedrag van de ter zake van de verbeteringen&#13;
ten laste van de pachter gekomen kosten&#13;
uitsluitend op grond van boekhoudkundige bescheiden&#13;
mag worden vastgesteld (memorie van Scholten&#13;
onder 10).&#13;
3. De vraag of voor het op bedoelde kosten in mindering&#13;
te brengen bedrag in verband met de mate&#13;
waarin de pachter de vruchten van de verbeteringen&#13;
reeds heeft kunnen genieten, de boekhoudkundige afschrijvingen&#13;
bepalend zijn (memorie van Scholten&#13;
onder 12).&#13;
4. De vraag of de billijkheid als bedoeld in het eerste&#13;
lid van art. 31 Pachtwet mee kan brengen dat een hogere&#13;
vergoeding verschuldigd is dan het verschil tussen&#13;
het bedrag van de ter zake van de verbeteringen&#13;
ten laste van de pachter gekomen kosten en het bedrag&#13;
in verband met de mate waarin de pachter de&#13;
vruchten van de verbeteringen reeds heeft kunnen genieten&#13;
(memorie van Scholten onder 11 en onder 13-&#13;
14; memorie van Doeschot c.s. onder 4.b).&#13;
5. De vraag of van belang is of de verpachter daadwerkelijk&#13;
profijt heeft van de aangebrachte veranderingen&#13;
(memorie van Scholten onder 15; memorie&#13;
van Doeschot c.s. onder 5 en 6).&#13;
2.6. Wat betreft de vraag of Scholten ook wat betreft gebouw&#13;
2A vergoedingsplichtig is geldt het volgende.&#13;
Gebouw 2A betreft een biggenschuur. Doeschot c.s.&#13;
voeren aan dat deze biggenschuur één geheel vormt&#13;
met de in de pachtwijzigingsovereenkomst bedoelde&#13;
loods en daaronder mede moet worden begrepen.&#13;
Scholten bestrijdt dat. Voor de uitleg van de inhoud&#13;
van de pachtwijzigingsovereenkomst, zoals weergegeven&#13;
in het tussenarrest van 19 september 2006 onder&#13;
3.3, is bepalend wat partijen over en weer redelijkerwijs&#13;
hebben mogen verwachten. Doeschot c.s. hebben&#13;
niet betwist dat gebouw 2A uit een ander bouwjaar&#13;
stamt als gebouw 2B. Ook is de functie van gebouw&#13;
2A wezenlijk verschillend aan die van gebouw 2B.&#13;
Gelet op een en ander ligt het niet voor de hand dat&#13;
partijen met het begrip ‘loods’ mede de biggenschuur&#13;
op het oog hebben gehad. Doeschot c.s. hebben bovendien&#13;
niet betwist dat de tekst van de overeenkomst&#13;
door hun advocaat is opgesteld, wat een omstandigheid&#13;
is die ervoor pleit om de onduidelijkheid in de&#13;
formulering te hunnen nadele uit te leggen. Scholten&#13;
is derhalve niet vergoedingsplichtig wat betreft gebouw&#13;
2A.&#13;
2.7. De vraag of het bedrag van de ter zake van de verbeteringen&#13;
ten laste van de pachter gekomen kosten uitsluitend&#13;
op grond van boekhoudkundige bescheiden&#13;
mag worden vastgesteld, heeft het hof in het tussenarrest&#13;
van 19 september 2006 onder 4.26 reeds in die&#13;
zin beantwoord, dat bedoeld bedrag zo nodig door&#13;
schatting kan worden bepaald. Hetgeen Scholten bij zijn laatste memorie aanvoert, is voor het hof geen&#13;
aanleiding om daarop terug te komen.&#13;
2.8. De vraag of voor het op bedoelde kosten in mindering&#13;
te brengen bedrag in verband met de mate&#13;
waarin de pachter de vruchten van de verbeteringen&#13;
reeds heeft kunnen genieten, de boekhoudkundige afschrijvingen&#13;
bepalend zijn, moet ontkennend worden&#13;
beantwoord. Terecht zijn de deskundigen, kort gezegd,&#13;
uitgegaan van een bedrijfseconomische benadering&#13;
en hebben zij onder meer rekening gehouden&#13;
met de restwaarde van de gebouwen. Het hof verwijst&#13;
naar de pagina’s 8 en 9 van het rapport van de deskundigen.&#13;
2.9. De vraag of de billijkheid als bedoeld in het eerste lid&#13;
van art. 31 Pachtwet mee kan brengen dat een hogere&#13;
vergoeding verschuldigd is dan het verschil tussen het&#13;
bedrag van de ter zake van de verbeteringen ten laste&#13;
van de pachter gekomen kosten en het bedrag in verband&#13;
met de mate waarin de pachter de vruchten van&#13;
de verbeteringen reeds heeft kunnen genieten, hebben&#13;
de deskundigen bevestigend beantwoord. Het hof beantwoordt&#13;
die vraag echter – in overeenstemming met&#13;
de heersende opvatting in de literatuur – ontkennend.&#13;
Zoals het hof in rechtsoverweging 4.25 van het tus -&#13;
sen arrest van 19 september 2006 heeft overwogen,&#13;
vormt het bedrag dat voor de pachter met de gedane&#13;
investeringen was gemoeid voor de hoogte van de vergoeding&#13;
een bovengrens. Volgens het tweede lid van&#13;
art. 31 Pachtwet moet dat bedrag vervolgens lager&#13;
worden gesteld naarmate de pachter de vruchten van&#13;
de aangebrachte verbeteringen reeds heeft kunnen genieten.&#13;
De verwijzing naar de billijkheid in het eerste&#13;
lid van bedoeld art. 31 biedt de ruimte om met de&#13;
bijzondere omstandigheden van het geval rekening te&#13;
houden binnen de grenzen die art. 31 stelt en strekt&#13;
er niet toe bedoelde bovengrens weg te nemen.&#13;
2.10. De deskundigen hebben in hun rapport de bouwkosten&#13;
en het uitgebate gedeelte daarvan gespecificeerd&#13;
en het hof zal van de door hen getaxeerde bedragen&#13;
uitgaan, met uitzondering van het bedrag voor de&#13;
zeugenstal. De deskundigen hebben immers nadrukkelijk&#13;
overwogen dat zij de werkelijke bouwkosten&#13;
hoger inschatten dan ƒ 150.000,- (pagina’s 4 en 5 van&#13;
hun rapport) en hebben aangegeven daarmee rekening&#13;
te hebben gehouden bij hun waardering naar&#13;
billijkheid (pagina’s 9 en 10). Tegen de achtergrond&#13;
van hetgeen de deskundigen op p. 11 vermelden over&#13;
de ontwikkeling van bouwkosten stelt het hof de&#13;
bouwkosten van de zeugenstal voorshands bij wijze&#13;
van schatting op ƒ 225.000,-. Het daarop in mindering&#13;
te brengen bedrag in verband met de mate&#13;
waarin de pachter de vruchten van de verbeteringen&#13;
heeft kunnen genieten, stelt het hof met de deskundigen&#13;
op tweederde gedeelte, wat uitgaande van de zojuist&#13;
bedoelde schatting van de bouwkosten leidt tot&#13;
een restant van ƒ 75.000,-, is € 34.033,52. Het hof&#13;
zal partijen in de gelegenheid stellen om zich over de&#13;
schatting van de bouwkosten van de zeugenstal bij&#13;
akte uit te laten, eerst Doeschot c.s. en vervolgens&#13;
Scholten. 2.11. Of de verpachter daadwerkelijk profijt heeft van de&#13;
aangebrachte veranderingen, is een omstandigheid die&#13;
in het kader van de billijkheid een rol kan spelen. In&#13;
verband met de mate waarin de waarde van het voormalige&#13;
gepachte als gevolg van de pachtersinvesteringen&#13;
is verhoogd (de deskundigen begroten die waardeverhoging&#13;
op in totaal € 142.500,-) ziet het hof&#13;
geen aanleiding om de verschuldigde vergoeding (die&#13;
aanzienlijk lager uitkomt dan het bedrag van de waardeverhoging)&#13;
te stellen op een bedrag lager dan het&#13;
verschil tussen het bedrag van de ter zake van de verbeteringen&#13;
ten laste van de pachter gekomen kosten&#13;
en het bedrag in verband met de mate waarin de&#13;
pachter de vruchten van de verbeteringen reeds heeft&#13;
kunnen genieten. Bedoelde waardeverhoging kan&#13;
Scholten te gelde maken, hoezeer hij ook daartoe niet&#13;
verplicht is.&#13;
2.12. Afgezien van hetgeen onder 2.9 en 2.10 is overwogen,&#13;
gaat het hof uit van de juistheid van de bevindingen&#13;
van de deskundigen.&#13;
2.13. Het voorgaande leidt ertoe dat de volgende bedragen&#13;
als vergoeding toewijsbaar zijn (wat betreft het onder&#13;
a bedoelde bedrag is het oordeel van het hof voorlopig&#13;
van aard):&#13;
a. voor de kraamzeugenstal: € 34.033,52;&#13;
b. voor de loods/berging: € 4.500,-;&#13;
c. voor weg/erfverharding: € 12.000,-;&#13;
d. voor de stal ‘Spieker’: € 2.500,-.&#13;
Het totaal van de ter zake van pachtersinvesteringen&#13;
door Scholten aan Doeschot c.s. verschuldigde vergoeding,&#13;
bedraagt daarvan uitgaande € 53.033,52.&#13;
Buitengerechtelijke incassokosten&#13;
2.14. Met hun grief in het incidenteel beroep stellen Doeschot&#13;
c.s. hun vordering tot vergoeding van buitengerechtelijke&#13;
incassokosten aan de orde. De rechtbank&#13;
heeft die vordering afgewezen. Uit het voorgaande&#13;
volgt dat niet meer dan € 53.033,52 ter zake van&#13;
pachtersinvesteringen toewijsbaar is. De buitengerechtelijke&#13;
werkzaamheden waarvan Doeschot c.s.&#13;
vergoeding vragen, waren gericht op de invordering&#13;
van een veelvoud van dit bedrag. Gelet daarop voert&#13;
Scholten (memorie van antwoord in incidenteel appel&#13;
onder 10) terecht aan dat niet is voldaan aan de redelijkheidstoets&#13;
van art. 6:96 lid 2 sub a Burgerlijk Wetboek.&#13;
Slotsom&#13;
2.15. Het hof zal partijen in de gelegenheid stellen om zich&#13;
bij akte uit te laten als onder 2.10 bedoeld. Het hof&#13;
geeft partijen in overweging om te bezien of zij na dit&#13;
arrest de zaak met een minnelijke regeling kunnen&#13;
beëindigen.&#13;
3. Beslissing&#13;
Het hof, recht doende in het principaal en het incidenteel&#13;
beroep:&#13;
verwijst de zaak naar de rol van 13 januari 2008 voor akte&#13;
aan de zijde van Doeschot c.s. als bedoeld onder 2.10;&#13;
houdt iedere verdere beslissing aan. </content><legacyfootnotes/><footnotes><footnote/></footnotes><auteurs/><published>2009-01-01 00:00:00</published><modified>2009-01-01 00:00:00</modified><editiondate>2009-01-01</editiondate><htmlpath>https://denhollander.info/artikel/7727</htmlpath></article>
</articles></edition>
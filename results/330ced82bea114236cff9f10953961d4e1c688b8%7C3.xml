<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2015</searchword><id>12523</id><udhid>UDH:TvAR/12523</udhid><titel>Tussentijdse vervreemding van het melkquotum in het zicht van afschaffing</titel><searchwords><searchword>TvAR 11/2015</searchword><searchword>UDH:TvAR/12523</searchword></searchwords><attachments><attachment><name>17652.pdf</name><extention>pdf</extention><url>https://denhollander.info/download/17652/ci</url></attachment></attachments><inleiding>&lt;h2&gt;1. Inleiding&lt;/h2&gt;&lt;p&gt;Vanaf 1984 is de Europese Unie de melkproductie gaan reguleren door middel van een systeem van melkquota, vanwege overschotten aan melkproducten die waren ontstaan. Door de stijgende vraag naar melkproducten in Europa en de rest van de wereld is dit systeem de laatste jaren ter discussie komen te staan. De Europese Unie heeft uiteindelijk gekozen voor afschaffing van het melkquotum per 1 april 2015, voorafgegaan door een zachte landing met ingang van april 2009.&lt;br/&gt;In de praktijk gebeurde het dikwijls dat landbouwgrond werd verpacht en het melkquotum werd benut door de pachter. Voorts gold volgens vaste rechtspraak van de pachtkamer van het Hof Arnhem het uitgangspunt dat, indien een pachter – zonder toestemming van de verpachter – tijdens de looptijd van de pacht het met het gepachte samenhangende quotum geheel of gedeeltelijk vervreemdde, de verpachter uit hoofde van wanprestatie recht had op een vergoeding van een gedeelte van de opbrengst van het quotum door de pachter ten tijde van de vervreemding. Dit recht heeft de verpachter niet langer zonder meer sinds het Pachthof uitspraak heeft gedaan in Beelaerts van Blokland/Dimmendaal.&lt;sup&gt;2&lt;/sup&gt; Sindsdien pleegt een pachter niet per definitie wanprestatie door het melkquotum tussentijds te vervreemden, mits hij aannemelijk maakt dat hij het quotum terug kan leveren aan het einde van de pachtperiode. Als dit einde is gelegen op of na 1 april 2015, kan de verpachter het melkquotum echter niet te gelde maken nu het systeem van melkquota niet langer bestaat.&lt;br/&gt;In dit artikel staat de beantwoording van de vraag centraal of een verpachter aanspraak kan maken op een vergoeding van de pachter in geval van tussentijdse vervreemding van het melkquotum in het zicht van afschaffing van het melkquotum.&lt;/p&gt;</inleiding><content>&lt;h3&gt;2. Voorgeschiedenis&lt;/h3&gt;&lt;h4&gt;2.1. Situatie voor Beelaerts van Blokland/Dimmendaal&lt;/h4&gt;&lt;p&gt;Volgens vaste rechtspraak van het Pachthof is met de totale in 1984 duurzaam aan een melkveehouderij dienstbare grond melkquotum gaan samenhangen. Indien de pacht wordt beëindigd, ontstaat volgens diezelfde rechtspraak op het moment van de beëindiging een aanspraak van de verpachter op levering van een evenredig gedeelte van met het oorspronkelijk gepachte samenhangende quotum, waartegenover de pachter aanspraak kan maken op vergoeding van in beginsel de helft van de waarde van dit gedeelte. Voorts gold volgens vaste rechtspraak van het Hof Arnhem het uitgangspunt dat indien een pachter – zonder toestemming van de verpachter – tijdens de looptijd van de pacht het met het gepachte samenhangende quotum geheel of gedeeltelijk verkocht, de verpachter er een beroep op kon doen dat de gevolgen van niet-nakoming op de voet van het eerste lid van art. 6:80 BW reeds op het moment van verkoop intreden, zie o.m. Gerechtshof Arnhem 16 december 2008, ECLI:NL:GHARN:2008:BG7437. &lt;/p&gt;&lt;p&gt;Op grond van voormelde rechtspraak leverde tussentijdse vervreemding van het melkquotum door pachter zonder toestemming van de verpachter wanprestatie op. &lt;/p&gt;&lt;h4&gt;2.2. Beelaerts van Blokland/Dimmendaal&lt;/h4&gt;&lt;p&gt;In Beelaerts Blokland/Dimmendaal had pachter het melkquotum tijdelijk verhuurd gedurende de pachtperiode. Pachter en huurder van het quotum hadden afgesproken dat het melkquotum aan het einde van de pacht terug zou komen bij de pachter. Verpachter vorderde ontbinding van de pachtovereenkomst op grond van art. 3:376 BW en art. 6:80 BW vanwege verhuur van het melkquotum. Het hof overwoog dat voor toewijzing van een vordering op grond van art. 6:80 lid 1 onder a BW, ofwel de anticipatory breach, vereist is dat aan alle vereisten van het artikellid is voldaan. Dat is niet het geval nu pachter gemotiveerd heeft betwist dat hij niet in staat zal zijn aan het einde van de pachtovereenkomst het met de pacht samenhangende melkquotum aan verpachter te leveren. Volgens het hof stond niet vast dat aan het einde van de pachtperiode nakoming zonder tekortkoming onmogelijk zal zijn. &lt;/p&gt;&lt;p&gt;In een uitspraak van het Pachthof later in 2011 overwoog het hof dat pachter ook aan zijn verplichting om bij gelegenheid van het einde van de pacht zoveel melkquotum op te leveren als met het gepachte samenhangt, voldoet door te zijner tijd eerst een zodanige hoeveelheid quotum aan te kopen.[3]&lt;/p&gt;&lt;p&gt;Sinds Beelaerts van Blokland/Dimmendaal levert tussentijdse vervreemding van het melkquotum door pachter slechts dan wanprestatie op, wanneer de pachter niet aannemelijk maakt dat hij aan het einde van de pachtperiode in staat zal zijn het quotum te leveren. &lt;/p&gt;&lt;h3&gt;3. Vervreemding in het zicht van afschaffing&lt;/h3&gt;&lt;p&gt;De Europese Unie heeft het systeem van melkquota afgeschaft met ingang van 1 april 2015. Dat het quotum zou worden afgeschaft, was al een aantal jaren bekend. Vraag rijst wat de rechtsgevolgen zijn van tussentijdse vervreemding van het quotum door pachter, terwijl pachter weet dat het quotum aan het einde van de pacht niet meer zal bestaan. &lt;/p&gt;&lt;p&gt;In de situatie dat pachter en koper van het quotum overeengekomen zijn dat het quotum aan het einde van de pacht terug zal komen bij de pachter, zal er op grond van Beelaerts van Blokland/Dimmendaal geen sprake zijn van wanprestatie. Dat pachter aan het einde van de pacht het quotum niet kan leveren door de afschaffing, maakt dit niet anders. De oorzaak van niet-nakoming is immers niet gelegen in de tussentijdse vervreemding, maar in afschaffing van het quotum door de Europese Unie.&lt;/p&gt;&lt;p&gt;Daar komt bij dat pachter opbrengst gegenereerd heeft uit het melkquotum, welke aan het einde van de pacht niet meer geëffectueerd kan worden door verpachter. De waarde van het melkquotum laat een dalend verloop zien in de jaren voor afschaffing tot het op het moment van afschaffing geen waarde meer vertegenwoordigt. Verpachter ondervindt dus geen geldelijk nadeel door tussentijdse vervreemding, omdat hij na het einde van de pachtperiode het melkquotum niet meer te gelde kan maken door vervreemding of ‘verleasing’ van het quotum of door verkoop of verpachting van de met het quotum samenhangende grond &lt;/p&gt;&lt;h3&gt;4. Aanspraken op vergoeding door de pachter&lt;/h3&gt;&lt;h4&gt;4.1. Vóór Beelaerts van Blokland/Dimmendaal&lt;/h4&gt;&lt;p&gt;Voordat het Pachthof de uitspraak in Beelaerts van Blokland/Dimmendaal deed, pleegde een pachter door tussentijdse vervreemding van het melkquotum wanprestatie. Dit gaf de verpachter het recht op een schadevergoeding, waarop hij al aanspraak kon maken ten tijde van die vervreemding. Dit blijkt bijvoorbeeld uit een uitspraak van het Hof Arnhem uit 2004 waarin een pachter gedurende de pachtperiode melkquotum had verkocht zonder toestemming van de verpachter. In deze uitspraak overwoog het hof dat, indien een pachter zonder toestemming van de verpachter het met het gepachte samenhangende melkquotum geheel of gedeeltelijk vervreemdt en door partijen omtrent de verdeling van de verkoopopbrengst geen afspraken zijn gemaakt, uit de eisen van redelijkheid en billijkheid – mede tegen de achtergrond van de vaste rechtspraak van het hof over de verdeling van de waarde van het melkquotum en het in art. 6:212 BW bepaalde – volgt dat de verpachter aanspraak kan maken op 50% van de waarde van het vervreemde quotum ten tijde van de vervreemding. Bijkomende omstandigheden kunnen overigens tot een afwijkende verdeling van de verkoopopbrengst leiden.[4]&lt;/p&gt;&lt;p&gt;In 2008 deed het Pachthof ook uitspraak in een zaak waarin de pachter het melkquotum tussentijds had vervreemd. De verkoopopbrengst was op grond van een tussen verpachter en pachter gemaakte afspraak gestort op een geblokkeerde rekening dan wel derdenrekening. Het hof stelde dat de pachter aan het einde van de pachtperiode gehouden is het melkquotum over te dragen aan verpachter en dat daar de verplichting van de verpachter tegenover staat om ter gelegenheid van die overdracht een vergoeding aan de pachter te betalen die in overeenstemming is met de omvang van zijn bijdrage in de opbouw van de melkproductie van het bedrijf. Deze redenering baseerde het hof op het beginsel zoals dit ten grondslag ligt aan art. 6:212 BW en op de vaste rechtspraak van de pachtkamer van het hof. Voor de beantwoording van de vraag op welk gedeelte van de verkoopopbrengst van het verkochte melkquotum ieder van partijen aanspraak kan maken verwijst het hof naar vaste rechtspraak. Volgens deze rechtspraak heeft de pachter bij gelegenheid van overdracht van het melkquotum aan de verpachter een aanspraak ter grootte van in beginsel de helft van de waarde van het quotum. In het geval dat de pachter het quotum met toestemming van de verpachter verkoopt, dient de pachter de helft van de verkoopopbrengst aan de verpachter af te dragen, aldus het hof.[5]&lt;/p&gt;&lt;p&gt;Het percentage van 50% dat in de vaste rechtspraak van het Pachthof tot uitgangspunt wordt genomen, berust op de overweging dat zowel pachter als verpachter aan het ontstaan van het in 1984 toegekende melkquotum hebben bijgedragen, de verpachter door het gepachte ter beschikking te stellen aan de pachter en de pachter door het houden van melkvee, zonder dat in het algemeen aanleiding bestaat aan de bijdrage van de één meer gewicht toe te kennen dan aan die van de ander, zie bijv. Hof Arnhem 19 maart 2008, ECLI:NL:GHARN:2008:BE8705.&lt;/p&gt;&lt;h4&gt;4.2. Sinds Beelaerts van Blokland/Dimmendaal&lt;/h4&gt;&lt;p&gt;In Beelaerts van Blokland/Dimmendaal haalt het hof eerst vaste rechtspraak van het Pachthof aan met als uitgangspunt dat indien een pachter – zonder toestemming van de verpachter – tijdens de looptijd van de pachtovereenkomst het met het gepachte samenhangende quotum geheel of gedeeltelijk verkoopt, de verpachter er een beroep op kan doen dat de gevolgen van niet-nakoming op de voet van het eerste lid onder a van art. 6:80 BW reeds op het moment van verkoop intreden. Vervolgens overweegt het hof dat niet vast is komen te staan dat nakoming zonder tekortkoming onmogelijk zal zijn bij het reguliere einde van de pacht. Derhalve komt aan verpachter in dit geval het recht om voordat zijn aanspraak op levering van een evenredig gedeelte van het melkquotum opeisbaar is, reeds de ontbinding van de pachtovereenkomst in te roepen en een vergoeding te vorderen niet toe. &lt;/p&gt;&lt;p&gt;Het hof is dus van oordeel dat op pachter enkel de verbintenis rust om het quotum aan het einde van de pacht aan verpachter ter beschikking te stellen. Hetgeen voorafgaand aan de nakoming van die verbintenis geschiedt, heeft slechts gevolgen voor zover aan de eisen van art. 6:80 BW is voldaan. Tussentijdse vervreemding van het melkquotum door pachter levert dus geen wanprestatie op, mits de pachter voldoende aannemelijk maakte dat oplevering van het melkquotum aan het einde van de pacht door vervreemding niet onmogelijk is. Deze redenering heeft als gevolg dat een verpachter niet uit hoofde van wanprestatie op grond van art. 6:80 BW op het moment van vervreemding van het melkquotum met succes een vergoeding kan vorderen van de pachter. &lt;/p&gt;&lt;p&gt;In een uitspraak van het Pachthof in 2012 was sprake van tussentijdse vervreemding van het melkquotum door pachter in 2001 en 2004. Op het moment dat de zaak aan het hof werd voorgelegd, had de Europese Unie de afschaffing van het quotum reeds aangekondigd. De pachter betoogde dat geen sprake was van schade aan de zijde van verpachter, omdat voor de omvang van de schade gekeken moet worden naar de waarde van het quotum bij gelegenheid van het (reguliere) einde van de pacht, terwijl aannemelijk is dat tegen die tijd het melkquotum geen waarde meer zal hebben. Dit betoog achtte het hof onjuist. Mede tegen de achtergrond van het beginsel zoals dat ten grondslag ligt aan de bepaling van art. 6:104 BW, is het met de aard van de schade in overeenstemming om in een geval als het onderhavige de schade te begroten op 50% van de door de pachter behaalde verkoopopbrengst, voor zover toe te rekenen aan het gedeelte van het melkquotum dat met het verpachte samenhangt, aldus het hof.[6]&lt;/p&gt;&lt;p&gt;In de hiervoor beschreven uitspraak kwam vast te staan dat er sprake was van een tekortkoming en werd de schade begroot op 50% van de verkoopopbrengst van het quotum op grond van art. 6:104 BW. Als iemand die op grond van onrechtmatige daad of een tekortkoming in de nakoming van een verbintenis jegens een ander aansprakelijk is door die daad of tekortkoming winst heeft genoten, biedt art. 6:104 BW de mogelijkheid aan de rechter om de schade te begroten op het bedrag van de winst of een gedeelte daarvan. Sinds Beelaerts/Dimmendaal levert tussentijdse vervreemding van het quotum echter niet langer per se een tekortkoming in de nakoming op. De winstafdrachtregeling van art. 6:104 BW biedt daarom na Beelaerts/Dimmendaal in veel gevallen geen soelaas in geval van tussentijdse vervreemding van het melkquotum.&lt;/p&gt;&lt;h3&gt;5. Alternatieve grondslagen&lt;/h3&gt;&lt;p&gt;Hierna ga ik in op alternatieve wegen dan een beroep op art. 6:80 BW dan wel art. 6:265 BW die de verpachter wellicht kan bewandelen om een vergoeding te vorderen van de pachter in geval van tussentijdse vervreemding van het melkquotum gedurende de pachtperiode, terwijl het systeem van melkquota is afgeschaft bij het einde van de pacht.&lt;/p&gt;&lt;h4&gt;5.1. Ongerechtvaardigde verrijking&lt;/h4&gt;&lt;p&gt;Vóór Beelaerts/Dimmendaal kon verpachter ten tijde van de vervreemding van het quotum in beginsel aanspraak maken op 50% van de verkoopopbrengst daarvan. Uit de uitspraken van het Pachthof blijkt dat deze aanspraak mede gebaseerd is op de ongerechtvaardigde verrijking van art. 6:212 BW. De grondslag voor een vergoeding is echter in deze gevallen gelegen in wanprestatie en tegenwoordig levert tussentijdse vervreemding van het melkquotum onder omstandigheden geen wanprestatie meer op. Hierna ga ik in op de vraag of aan verpachter een beroep op art. 6:212 BW – als zelfstandige grondslag – toekomt bij vervreemding van het quotum door pachter.&lt;/p&gt;&lt;p&gt;Voor het toewijzen van een vordering uit ongerechtvaardigde verrijking moet aan een viertal eisen zijn voldaan. Allereerst moet er sprake zijn van een verrijking. Onder een verrijking wordt verstaan iedere toename van het vermogen van de verrijkte. Deze wordt bepaald door een vergelijking van de vermogenstoestand van de verrijkte zoals die zou zijn geweest indien deze verrijking niet zou hebben plaatsgevonden. Ook moet sprake zijn van een verarming, ofwel het vermogen van de verarmde moet zijn verminderd. Tevens moet er voldoende verband bestaan tussen de verrijking en de verarming. Ten slotte moet de verrijking ongerechtvaardigd zijn. In het algemeen kan worden gesteld dat een verrijking ongerechtvaardigd is, indien hieraan geen redelijke oorzaak ten grondslag ligt.[7]&lt;/p&gt;&lt;p&gt;Om als verpachter met succes een beroep te kunnen doen op art. 6:212 BW moet dus sprake zijn van verrijking van de pachter ten koste van de verpachter. Indien de pachter die tussentijds melkquotum vervreemdt, voldoende aannemelijk maakt dat hij de verbintenis tot oplevering van het melkquotum bij het einde van de pacht correct zal nakomen, is er geen sprake van verrijking van de pachter ten koste van de verpachter. Hoe werkt dit uit in het zicht van de aanstaande afschaffing van het systeem van de melkquota? Als het einde van de pacht zal liggen na afschaffing van het melkquotum, zal de verpachter de waarde niet te gelde kunnen maken. De verpachter is mogelijk wel verarmd aan het einde van de pacht, maar de oorzaak hiervan ligt niet in de tussentijdse vervreemding van het quotum. Als het melkquotum niet zou zijn afgeschaft, had de pachter bovendien vervangend quotum kunnen leveren aan de verpachter. Mijns inziens ontbreekt het causale verband tussen de verrijking als gevolg van de vervreemding en de verarming, welk het gevolg is van de afschaffing van het quotum. De weg van de ongerechtvaardigde verrijking als zelfstandige grondslag kan de verpachter dus niet met succes bewandelen. &lt;/p&gt;&lt;h4&gt;5.2. Art. 6:78 BW&lt;/h4&gt;&lt;p&gt;Gedacht kan ook worden aan een beroep op art. 6:78 lid 1 BW door verpachter, als aan het einde van de pacht het melkquotum niet kan worden geleverd. Indien een tekortkoming in de nakoming niet toerekenbaar is aan de schuldenaar, maar hij een voordeel geniet dat hij bij een behoorlijke nakoming niet zou hebben gehad, geeft art. 6:78 BW een schuldeiser het recht om met toepassing van de regels van ongerechtvaardigde verrijking een vergoeding van zijn schade te vorderen tot ten hoogste het bedrag van dit voordeel.[8] Als de pacht eindigt na het moment van afschaffing van het melkquotum, kan de pachter het melkquotum niet leveren aan verpachter. De pachter blijft dus nalatig bij de nakoming van de pachtovereenkomst. Deze tekortkoming in de nakoming is niet toerekenbaar aan de pachter, aangezien de afschaffing van het melkquoteringssysteem niet aan hem is te wijten. Als er voordeel is genoten door niet-nakoming, geldt dat verpachter bij de pachter schadevergoeding kan vorderen tot het bedrag van het behaalde voordeel. Naar mijn mening bestaat bij tussentijdse vervreemding van melkquotum echter geen causaal verband tussen het behaalde voordeel bij vervreemding en het niet kunnen leveren van het quotum bij het einde van de pacht. Het voordeel wordt immers behaald door tussentijdse vervreemding, niet als gevolg van het niet voldoen aan de leveringsverplichting. Om die reden gaat een beroep op art. 6:78 lid 1 BW mijns inziens niet op in de situatie dat pachter melkquotum tijdens de pachtperiode vervreemdt en aan het einde van de pacht het melkquotum is afgeschaft&lt;/p&gt;&lt;h4&gt;5.3. De redelijkheid en billijkheid&lt;/h4&gt;&lt;p&gt;Wellicht een succesvoller alternatief voor de verpachter is een beroep art. 6:248 BW, zoals eerder ook door mr. Harbers geopperd. Een overeenkomst heeft immers niet slechts de rechtsgevolgen zoals tussen partijen overeengekomen, maar ook die welke, naar de aard van de overeenkomst uit de wet, de gewoonte of de eisen van redelijkheid en billijkheid voortvloeien. Volgens Harbers zou, als vaststaat dat de pachter het melkquotum verkocht heeft en ten gevolge van de afschaffing van het melkquotum niet met de verpachter hoeft ‘af te rekenen’, de verpachter met een beroep op de redelijkheid en billijkheid kunnen stellen dat hij - naar analogie met de winstafdrachtregeling in art. 6:104 BW – aanspraak heeft op een vergoeding.[9]&lt;/p&gt;&lt;p&gt;Harbers verwees voor haar redenering naar één van de eerste melkquotumuitspraken van het Pachthof, het arrest Pasman-Lippinkhof I.[10] In deze zaak had Pasman een perceel weiland gekocht in 1980, waarbij hij er vanuit ging dat hij dit stuk grond zelf ten behoeve van de melkveehouderij kon gaan gebruiken. De verkoper had het weiland echter verpacht aan Lippinkhof die geen afstand van zijn gebruiksrecht had gedaan. Lippinkhof vorderde vervolgens met succes de schriftelijke vastlegging van de pachtovereenkomst. Per 1 april 1984 kreeg Lippinkhof melkquotum op zijn naam, welk quotum ten dele samenhing met de pachtgrond. In 1988 eindigde de pacht en vorderde Pasman van Lippinkhof dat hij het toegekende melkquotum aan hem zou overdragen, althans dat Lippinkhof hem een vergoeding was verschuldigd, indien hij het quotum op zijn naam mocht houden. De Beschikking Superheffing 1988 schreef destijds voor dat in een geval als het onderhavige melkquotum overging als door partijen overeengekomen, maar Pasman en Lippinkhof hadden over de totstandkoming van een pachtovereenkomst geen afspraken gemaakt en dus ook niet over het in 1984 toegekende melkquotum. Het Hof besloot een beslissing te geven naar billijkheid met inachtneming van de omstandigheden van het geval. Gelet op de bijzondere voorgeschiedenis, waarin Pasman had gekocht voor een prijs die wees op een pachtvrije staat, werd besloten dat het met de pachtgrond samenhangende quotum aan Pasman als gewezen verpachter diende te worden overgedragen. &lt;/p&gt;&lt;p&gt;Deze overwegingen werden overigens bevestigd en aangescherpt door het hof Arnhem later dat jaar in de uitspraak &lt;span class="italic"&gt;Rietman/Cremers.&lt;/span&gt; Het Hof oordeelde dat de pachter niet het recht heeft het melkquotum zonder overleg met de verpachter op een derde te doen overgaan, ook al ontbrak enige regeling in de Beschikking Superheffing voor de situatie waarin partijen ter zake niets waren overeen gekomen.&lt;span class="superscript"&gt; [11]&lt;/span&gt; In de latere uitspraken is gekozen voor een meer Europeesrechtelijke grondslag voor de aanspraak op een vergoeding, waarbij het Hof verwijst naar de uit Europese regelgeving blijkende bedoeling van de Europese wetgever het melkquotum aan het einde van de pacht in beginsel te laten terugkeren naar de verpachter. &lt;/p&gt;&lt;p&gt;Ik ben van mening dat een verpachter op grond van de redelijkheid en billijkheid het recht zou moeten hebben aanspraak te maken op een vergoeding van de pachter, als de pachter een opbrengst behaald heeft door melkquotum gedurende de pachtperiode te vervreemden. Zoals ook in eerdere uitspraken door pachtrechters is overwogen, hebben zowel verpachter als pachter bijgedragen aan het ontstaan van het in 1984 toegekende melkquotum. Ook al is het de pachter, sinds &lt;span class="italic"&gt;Beelaerts/Dimmendaal&lt;/span&gt; toegestaan onder omstandigheden melkquotum tussentijds te vervreemden, zou het billijk zijn dat de verpachter in een dergelijk geval meedeelt in de verkoopopbrengst. Ik pleit voor een 50:50 verdeling van de verkoopopbrengst, tenzij bijzondere omstandigheden een andere verdeling rechtvaardigen.&lt;/p&gt;&lt;h3&gt;6. Conclusie&lt;/h3&gt;&lt;p&gt;Als pachter aannemelijk maakt dat hij het melkquotum aan het einde van de pachtperiode kan leveren aan de verpachter, heeft de verpachter bij tussentijdse vervreemding niet het recht op een vergoeding uit hoofde van wanprestatie. Als de pachtperiode eindigt op of na 1 april 2015, is het voor de pachter niet mogelijk het quotum dan wel vervangend quotum te leveren aan de verpachter, simpelweg omdat het melkquotum niet langer bestaat. De oorzaak van het niet kunnen voldoen aan de leveringsverplichting is dus niet gelegen in de tussentijdse vervreemding, maar in het besluit van de Europese Unie tot afschaffing. &lt;/p&gt;&lt;p&gt;Mijns inziens kan de verpachter met een beroep op de ongerechtvaardigde verrijking van art. 6:212 BW, met een beroep op de winstafdrachtregeling van art. 6:104 BW noch met een beroep op art. 6:78 BW met succes een vergoeding vorderen van de pachter. Wil de verpachter aanspraak maken op een vergoeding van de pachter, dan zal hij een beroep moet doen op de redelijkheid en billijkheid van art. 6:248 BW. In zijn betoog zal de verpachter moeten aanhaken bij de hiervoor beschreven rechtspraak van het Pachthof uit 1988. Daarnaast dient de verpachter aan te voeren dat het redelijk is hem te laten meedelen in de verkoopopbrengst, gezien zijn bijdrage aan het ontstaan van het melkquotum. Wat mij betreft zou de verkoopopbrengst in beginsel bij helfte verdeeld dienen te worden tussen de verpachter en pachter. Bijkomende omstandigheden kunnen leiden tot een andere verdeling. &lt;/p&gt;&lt;p&gt;Ik ben van mening dat het niet zo kan zijn dat afschaffing van het melkquotum tot het onredelijke gevolg leidt dat de gehele verkoopopbrengst van het quotum bij de pachter terechtkomt en de verpachter met lege handen achterblijft. Toekomstige rechtspraak zal moeten uitwijzen of pachtrechters mijn visie delen en een beroep op de redelijkheid en billijkheid toewijzen. &lt;/p&gt;</content><legacyfootnotes/><footnotes><footnote>1 Annelou Olde Beverborg is werkzaam als juridisch adviseur bij Alfa Accountants en Adviseurs in Groningen.</footnote><footnote>2 Hof Arnhem 9 februari 2010, &lt;span class="italic"&gt;Agr.r. &lt;/span&gt;2010/5565&lt;span class="italic"&gt; &lt;br/&gt;&lt;/span&gt;(&lt;span class="italic"&gt;Beelaerts van Blokland/Dimmendaal&lt;/span&gt;).</footnote><footnote>3 Hof Arnhem 20 september 2011, &lt;span class="italic"&gt;Agr.r. &lt;/span&gt;2012/5697 &lt;span class="italic"&gt;(Blaauboer/Schagen).&lt;/span&gt;</footnote><footnote>4 Hof Arnhem 28 december 2004, &lt;span class="italic"&gt;Agr.r. &lt;/span&gt;2006/5343&lt;span class="italic"&gt; (Natuurmonumenten/Willemsen).&lt;/span&gt;</footnote><footnote>5 Hof Arnhem 19 februari 2008, &lt;span class="italic"&gt;Agr.r. &lt;/span&gt;2009/5528&lt;span class="italic"&gt; (Het Weeshuis/Bergsma).&lt;/span&gt;</footnote><footnote>6 Hof Arnhem 13 november 2012, ECLI:NL:GHARN:2012:BY4601.</footnote><footnote>7 M.W. Scheltema, ‘Burgerlijk Wetboek Boek 6, Artikel 212’, in: E.M. Hondius, R.J.Q. Klomp (red.), &lt;span class="italic"&gt;Groene Serie Verbintenissenrecht&lt;/span&gt;, Deventer: Kluwer (online).</footnote><footnote>8 B.J. Boekema-Engelen, ‘Burgerlijk Wetboek Boek 6, Artikel 78’, in: E.M. Hondius, R.J.Q. Klomp (red.), &lt;span class="italic"&gt;Groene Serie Verbintenissenrecht&lt;/span&gt;, Deventer: Kluwer (online).</footnote><footnote>9 E.H.M. Harbers, ‘Mag een pachter het melkquotum verkopen?’, &lt;span class="italic"&gt;Agr.r&lt;/span&gt;. 2013, nr. 5, p. 159-160.</footnote><footnote>10 Hof Arnhem 9 april 1988, &lt;span class="italic"&gt;Agr.r. &lt;/span&gt;1988, 4174&lt;span class="italic"&gt; (Pasman/Lippinkhof I).&lt;/span&gt;</footnote><footnote>11 Hof Arnhem 12 december 1988, &lt;span class="italic"&gt;Agr.r. &lt;/span&gt;1989/4286 &lt;span class="italic"&gt;(Rietman/Cremers).&lt;/span&gt;</footnote></footnotes><auteurs>mr. A.E.M. Olde Beverborg MSc</auteurs><published>2015-11-04 16:01:51</published><modified>2015-11-05 15:22:53</modified><editiondate>2015-11-04</editiondate><htmlpath>https://denhollander.info/artikel/12523</htmlpath></article>
</articles></edition>
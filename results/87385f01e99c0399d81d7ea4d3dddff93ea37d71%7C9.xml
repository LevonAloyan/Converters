<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2021</searchword><id>16622</id><udhid>UDH:TvAR/16622</udhid><titel>Wetgeving, literatuur en rechtspraak</titel><searchwords><searchword>TvAR 3/2021</searchword><searchword>UDH:TvAR/16622</searchword></searchwords><attachments><attachment><name>21599.pdf</name><extention>pdf</extention><url>https://denhollander.info/download/21599/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Ontbinding&lt;/h4&gt;&lt;p&gt;Verpachter wil ontbinding van de pachtovereenkomsten die hij heeft met de pachter, onder meer omdat de pachter fosfaatrechten heeft verkocht. De verpachter vindt dat de fosfaatrechten aan hem toebehoren en wil 50% van de waarde daarvan ontvangen. Het hof is het daar niet mee eens. De fosfaatrechten komen in deze zaak volledig toe aan de pachter. Er is geen (andere) reden om de pachtovereenkomst(en) te ontbinden. Dat betekent dat de pachter pachter blijft en het hof het vonnis van de pachtkamer bekrachtigt. Hof Arnhem-Leeuwarden 23-02-2021, ECLI:NL:GHARL:2021:1697&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfpacht&lt;/h4&gt;&lt;p&gt;Onbevoegde verhuur door erfpachter van een boerderij. De eigenaren zijn na het einde van de erfpacht van rechtswege verhuurder geworden, maar vorderen beëindiging van de huurovereenkomst. Belangenafweging valt in het voordeel van de erfpachters uit, mede gelet op de inhoud van huurovereenkomsten die betrekking hebben op soortgelijke woonruimte, de inhoud van de geëindigde erfpacht en de inhoud van de voortgezette huurovereenkomst. Hof Arnhem-Leeuwarden 23-02-2021, ECLI:NL:GHARL:2021:1769&lt;/p&gt;&lt;h4&gt;Grondspeculatie&lt;/h4&gt;&lt;p&gt;Na de aankoop van grond met het oog op een mogelijke bestemmingswijziging (grondspeculatie) spreekt een particuliere koper de verkoper, de bemiddelaar en de notaris aan. Onjuiste en/of onvolledige informatieverschaffing? Vergunningplicht voor de verkoper en de bemiddelaar omdat de grond een beleggingsobject in de zin van art. 1:1 Wft is? Schadebegroting. Heeft de notaris zijn zorg- en/of waarschuwingsplicht geschonden? De PG concludeert tot vernietiging van het arrest van Hof Amsterdam (waarin de verkopers en de notaris ongelijk hadden gekregen). Parket HR 12-02-2021, ECLI:NL:PHR:2021:130&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Planschade&lt;/h4&gt;&lt;p&gt;Aantal zaken over planschade als gevolg van een bestemmingsplan buitengebied waarbij beperkingen werden gesteld aan de omvang van stallen van intensieve veehouderijen vooruitlopend op de Verordening Ruimte Noord-Brabant 2014. De rechtbank stelt op basis van de adviezen van de StAB in de meeste zaken zelf de hoogte van het normaal maatschappelijk risico en de tegemoetkoming voor planschade vast. Rechtbank Oost-Brabant 12-01-2021, ECLI:NL:RBOBR:2021:70&lt;/p&gt;&lt;h4&gt;Plattelandswoning&lt;/h4&gt;&lt;p&gt;Onder de titel 'De plattelandswoning: actualiteiten' bespreekt P.J.G. Goumans in &lt;span class="italic"&gt;LTB&lt;/span&gt; 2021/10 actuele jurisprudentie omtrent de plattelandswoning. Enkele bevindingen: een woning kan ook zonder het etiketje ‘plattelandswoning’ een dergelijke woning zijn, de plattelandswoning en het bedrijf hoeven niet per se in een en hetzelfde plan regeling te krijgen en er zijn allerlei creatieve oplossingen voor situaties dat het bijbehorende agrarisch bedrijf is opgeheven of zal worden gestaakt.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Stikstof&lt;/h4&gt;&lt;p&gt;Het wetsvoorstel stikstofreductie en natuurverbetering (kamerstuk 35600) is de basis voor enkele algemene maatregelen van bestuur. De ontwerpen daarvoor worden voorgehangen (zoals dat heet): &lt;span class="italic"&gt;Kamerstukken II&lt;/span&gt; 2020/21, 35600, nr. 55. Het wetsvoorstel zelf is gevorderd tot het Nader voorlopig verslag: &lt;span class="italic"&gt;Kamerstukken I&lt;/span&gt; 2020/21, 35600, nr. H. Intussen is er ook een kabinetsreactie op het eindrapport van het Adviescollege Meten en Berekenen Stikstof ‘Meer meten, robuuster berekenen’ (15 juni 2020). De minister: op nationale schaal is de wetenschappelijke basis voor de wetenschappelijke onderbouwing voor het meten en berekenen van de concentratie en depositie van stikstofverbindingen op orde. De (beleids)vragen over bronbijdragen, depositieniveaus op Natura 2000- gebieden en herkomst van de depositie kunnen met het huidige meet- en rekensysteem voldoende nauwkeurig worden vastgesteld. Het huidige systeem, inclusief het gebruik van AERIUS Calculator in de huidige vorm, blijft daarom de belangrijkste basis voor vergunningverlening, waarbij het systeem blijvend wordt doorontwikkeld, zodat bevoegde gezagen met vertrouwen beleid en toestemmingsverlening hierop kunnen blijven baseren. &lt;span class="italic"&gt;Kamerstukken II&lt;/span&gt; 2020/21, 35334, nr. 132. De hoofdlijnen voor het Programma Natuur zijn te vinden in nr. 131 en de kabinetsreactie op het eindadvies van de commissie Remkes in nr. 133. Het wetsvoorstel is op 9 maart 2021 door de Eerste Kamer aangenomen. Voor: SGP, CDA, VVD, SP, 50PLUS, OSF, D66 en de ChristenUnie. Tegen: Fractie-Otten, FVD, Fractie-Nanninga, GroenLinks, PvdA, PVV en de PvdD. Het voorstel voorziet onder meer in: een resultaatsverplichting tot reductie van de stikstofdepositie op Natura 2000-gebieden door het bij wet vaststellen van drie omgevingswaarden (voor 2025, 2030 en 2035); een verplichting voor de Minister van LNV om een programma stikstofreductie en natuurverbetering vast te stellen; een verplichting voor gedeputeerde staten om provinciale gebiedsplannen op te stellen ter uitwerking van de landelijk vereiste depositiereductie; een verplichting voor de Minister van LNV om een aanvullend programma vast te stellen voor het legaliseren van voorheen vergunningvrije projecten met geringe depositie; monitoring en bijsturing; een partiële vrijstelling van de natuurvergunningplicht voor de bouwsector.&lt;/p&gt;&lt;h4&gt;Beheerplan&lt;/h4&gt;&lt;p&gt;Het college van gedeputeerde staten van Limburg heeft op grond van art. 2.3, eerste lid, van de Wet natuurbescherming (hierna: Wnb) het beheerplan ‘Groote Peel, Deurnsche Peel en Mariapeel’ vastgesteld. Een (hoger) beroep daartegen van o.a. de LLTB levert niets op. ABRvS 24-02-2021, ECLI:NL:RVS:2021:361&lt;/p&gt;&lt;h4&gt;Peilverlaging&lt;/h4&gt;&lt;p&gt;Appellant heeft een watervergunning aangevraagd voor de tijdelijke onderbemaling van zijn landbouwpercelen, kadastraal bekend gemeente Wolvega, sectie […], nummers, […], en aanleg van duikers en aanpassingen van duikers voor de duur van tien jaar. [appellante] wil het peil van de watergangen op de landbouwpercelen verlagen, zodat de percelen bij hevige regenval niet meer onder water komen te staan. Volgens het dagelijks bestuur zijn de gevolgen van de aangevraagde peilafwijking te groot om deze met een watervergunning te kunnen toestaan. Het dagelijks bestuur heeft de aanvraag om die reden afgewezen. Het beroep is ongegrond. ABRvS 10-03-2021, ECLI:NL:RVS:2021:529&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Subsidies&lt;/h4&gt;&lt;p&gt;De Regeling van de Minister van Landbouw, Natuur en Voedselkwaliteit van 12 februari 2021, nr. WJZ/20162286, tot wijziging van de Regeling Europese EZK- en LNV-subsidies in verband met de herinvoering en verbreding van de subsidiemodule pilots toekomstbestendige landbouw nieuw GLB vanwege het uitgestelde nieuwe GLB, het realisatieplan LNV-kringloopvisie en het Klimaatakkoord opent nieuwe mogelijkheden. &lt;span class="italic"&gt;Stcrt&lt;/span&gt;. 2021, nr. 7759. Ook de subsidiemodule Melkvee van zeldzame runderrassen met dubbeldoeltypen met zeldzame kleurslagen wordt verbreed: &lt;span class="italic"&gt;Stcrt.&lt;/span&gt; 2021, nr. 7990.&lt;/p&gt;&lt;h4&gt;Natuurinclusieve landbouw&lt;/h4&gt;&lt;p&gt;Er verschijnen veel zgn. regiodeals over van alles. Een voorbeeld is de Regio Deal Natuurinclusieve Landbouw Noord-Nederland. Partijen zijn de ministers van LNV, Binnenlandse Zaken en OCW en de drie noordelijke provincies. Men wil komen tot een gebiedsgerichte aanpak van de natuurinclusieve landbouw. Daar hoort ook bij het ontwikkelen van instrumentarium. &lt;span class="italic"&gt;Stcrt&lt;/span&gt;. 2021, nr. 8089.&lt;/p&gt;&lt;h4&gt;Sanering varkenshouderij&lt;/h4&gt;&lt;p&gt;De Subsidieregeling sanering varkenshouderijen (Srv) stond in de periode van 15 november 2019&lt;/p&gt;&lt;p&gt;tot 15 januari 2020 open voor subsidieaanvragen. In deze periode zijn veel meer subsidieaanvragen ingediend dan kon worden toegewezen met het toen in de regeling opgenomen subsidieplafond van € 180 miljoen. Daarna werd een aanvullend budget van € 270 miljoen gereserveerd. Hoofddoel is het verminderen van geuroverlast voor omwonenden, een neveneffect van deze maatregel is een afname van de ammoniakemissie en stikstofdepositie. (&lt;span class="italic"&gt;Kamerstukken I &lt;/span&gt;2020/21, 35334, nr. AD).&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Percelen (deels) vanwege verruiging en verrommeling en springweide niet in aanmerking genomen; overdracht gehuurde betalingsrechten van Natuurmonumenten; eigen verantwoordelijkheid van de landbouwer om bij te houden over hoeveel betalingsrechten hij beschikt op de peildatum. CBB 16-02-2021, ECLI:NL:CBB:2021:148&lt;/p&gt;&lt;p&gt;Uit het dossier valt op te maken dat aan appellante voldoende gelegenheid is geboden om haar bezwaar mondeling toe te lichten. Verder valt uit de luchtfoto’s en het overige beeldmateriaal af te leiden dat perceel 51 voor meer dan 50% bestaat uit pitrus, waardoor het niet kan worden aangemerkt als subsidiabel landbouwareaal. Dat appellante te goeder trouw zou hebben gehandeld maakt niet dat kan worden afgezien van een sanctie, gelet op art. 19bis van Verordening 640/2014. CBB 02-03-2021, ECLI:NL:CBB:2021:216&lt;/p&gt;&lt;p&gt;Methode van constatering van de oppervlakte van de percelen; GPS-systeem en Rijksdriehoekstelsel; bomenrij; gele kaart. Appellant heeft gesteld dat verweerder bij bomenrijen de perceelsgrens niet onderzoekt, maar simpelweg ergens de grens trekt. Verweerder heeft dit betwist: verweerder legt de grens bij bomenrijen op 50 cm van het hart van de stam, maar als onder de bomen een sloot ligt of een afrastering staat wordt de perceelsgrens gelegd op de insteek van de sloot dan wel op de afrastering. Het College is niet gebleken dat verweerder ten aanzien van de percelen van appellant hiervan is afgeweken. Uitzondering hierop is perceel 30: verweerder heeft ten aanzien van dit perceel erkend dat de perceelsgrens onjuist is gelegd en dat het perceel enkele honderden van een hectare groter moet worden geconstateerd dan in het primaire besluit is gebeurd. In zoverre is het bestreden besluit ondeugdelijk gemotiveerd en in strijd met art. 7:12 van de Algemene wet bestuursrecht. CBB 02-03-2021, ECLI:NL:CBB:2021:225&lt;/p&gt;&lt;h4&gt;Etiketten&lt;/h4&gt;&lt;p&gt;Appellant heeft met de Gecombineerde opgave 2018 om uitbetaling van de basis- en vergroeningsbetaling verzocht. In deze opgave heeft hij aangegeven dat hij op perceel 15 (vezel)hennep teelt. Appellant heeft foto’s van vijf etiketten van zaaizaad via ‘Mijn Dossier’ digitaal aangeleverd. Verweerder accepteert enkel originele, fysieke etiketten van gebruikt zaaizaad voor hennep. Het College onderschrijft verweerders uitleg dat het bij officiële etiketten moet gaan om de originele, fysieke etiketten. CBB 09-03-2021, ECLI:NL:CBB:2021:243&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Nieuw primair besluit genomen hangende bezwaarschrift tegen het oorspronkelijke primaire besluit naar aanleiding van nieuwe informatie NVWA over (extra) niet-naleving in december 2018. Geen strijd met détournement de pouvoir en reformatio in peius en het zorgvuldigheidsbeginsel. Uitleg art. 38 van Verordening 604/2014 ten aanzien van eerdere (herhaalde) overtredingen van vóór 2015. CBB 09-03-2021, ECLI:NL:CBB:2021:251&lt;/p&gt;&lt;h2&gt;Dieren&lt;/h2&gt;&lt;h3&gt;Diergezondheid&lt;/h3&gt;&lt;h4&gt;Nertsen&lt;/h4&gt;&lt;p&gt;De Regeling subsidiëring sloop- en ombouwkosten pelsdierhouderij wordt aangepast. Het gaat over een tegemoetkoming in de kosten van sloop of ombouw van gebouwen waarin nertsen beroepsmatig gehouden worden, die als gevolg van het (vervroegde) verbod op de pelsdierhouderij hun functie verliezen. Ter uitvoering van art. 7, eerste lid, is het Besluit vastgesteld. Het Besluit voorziet onder andere in de belangrijkste voorschriften waaraan pelsdierhouders moeten voldoen om in aanmerking te komen voor subsidie, de maximale subsidiepercentages, en maximum subsidiebedragen per plaats en onderneming, maar niet in de exacte bedragen die ten hoogste worden gesubsidieerd. Deze bedragen zijn vastgesteld in de Regeling. &lt;span class="italic"&gt;Kamerstukken I&lt;/span&gt; 2020/21, 35633, nr. H.&lt;/p&gt;&lt;h4&gt;Antibiotica&lt;/h4&gt;&lt;p&gt;Ook in de geiten- en kalkoenenhouderij moeten antibiotica zorgvuldig worden gebruikt. De Regeling diergeneesmiddelen, de Regeling diergeneeskundigen en de Regeling houders van dieren zijn daartoe aangepast. &lt;span class="italic"&gt;Stcrt.&lt;/span&gt; 2021, nr. 10556.&lt;/p&gt;&lt;h4&gt;Fipronil&lt;/h4&gt;&lt;p&gt;De NVWA is niet aansprakelijk voor schade. Het is niet zo dat de NVWA zich nooit iets van de economische belangen van de pluimveehouders hoeft aan te trekken en dat op haar nimmer een verplichting jegens de pluimveehouders zou kunnen rusten om, bijvoorbeeld, de pluimveesector voor [VOF I] dan wel het gebruik van fipronil te waarschuwen. In het onderhavige geval was van een dergelijke verplichting echter geen sprake. De NVWA mocht rekening houden met de mogelijkheid dat fipronil met medeweten van een of meer pluimveehouders werd ingezet. De signalen die de NVWA over het gebruik van fipronil hadden bereikt sloten dat immers niet uit. Tegen die achtergrond lag het niet in de rede dat de NVWA maatregelen (zoals het waarschuwen van de pluimveesector) zou nemen die niet alleen voornamelijk in het economisch belang van de pluimveehouders waren maar die bovendien het strafrechtelijk onderzoek zouden kunnen frustreren. Daarbij is ook van belang dat, zoals hiervoor is opgemerkt, de pluimveehouders ervoor verantwoordelijk zijn dat de door hen geproduceerde eieren niet de MRL-norm overschrijden en dat zij ook niet zonder middelen zijn om na te gaan of de inschakeling van een bedrijf voor de bestrijding van bloedluis niet tot een overschrijding van die norm zal leiden. De conclusie is dat op de NVWA geen verplichting jegens LTO c.s. rustte om het bedrijf van [VOF I] vóór 21 juli 2017 stil te leggen of vergelijkbare maatregelen te nemen, dan wel om de pluimveesector over het gebruik van fipronil door [VOF I] in te lichten. De vorderingen kunnen dus niet worden toegewezen. Hof Den Haag 02-03-2021, ECLI:NL:GHDHA:2021:281&lt;/p&gt;&lt;h2&gt;Planten&lt;/h2&gt;&lt;h4&gt;Plantenziekten&lt;/h4&gt;&lt;p&gt;Er is een nieuwe Regeling plantgezondheid (&lt;span class="italic"&gt;Stcrt&lt;/span&gt;. 2021, nr. 9651). Deze regeling is één van de drie ministeriële regelingen binnen het stelsel van de Plantgezondheidswet. Het gaat daarbij onder meer om het behoud van de regels van de voormalige Productschappen op het gebied van o.a. Phytophthora infestans en vergelingsziekte bij bieten, de zogeheten teeltvoorschriften die van belang zijn voor een goede plantgezondheidsstatus. Ook de Regeling bestrijding schadelijke organismen is weer opgenomen. Hetzelfde geldt voor het Besluit bestrijding bacterievuur 1983, de Beschikking bestrijding bacterievuur 1984, de Regeling bruin- en ringrot 2000 en het Besluit bestrijding wratziekte 1973. De nieuwe Plantgezondheidswet treedt in werking per 1 maart 2021 (&lt;span class="italic"&gt;Stb&lt;/span&gt;. 2021, 100). Er zijn ook al tarieven vastgesteld: Regeling tarieven Plantgezondheidswet (&lt;span class="italic"&gt;Stcrt&lt;/span&gt;. 2021, nr. 9547). En nog een regeling: Regeling fytosanitaire uitvoeringsbesluiten (&lt;span class="italic"&gt;Stcrt&lt;/span&gt;. 2021, nr. 9541)&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;Er zijn weer enkele gegronde beroepen te melden:&lt;/p&gt;&lt;p&gt;Naar aanleiding van een controle op het bedrijf van appellante heeft de NVWA wijzigingen in het I&amp;R-systeem doorgevoerd. Verweerder is bij het vaststellen van het fosfaatrecht van appellante terecht uitgegaan van de aangepaste I&amp;R-registratie. Beroep op bewijsnood en vertrouwensbeginsel slaagt niet. Het beroep is gegrond omdat verweerder heeft aangevoerd dat hij 1 stuk jongvee ten onrechte niet heeft meegenomen bij de vaststelling van het fosfaatrecht. Het College voorziet zelf in de zaak. CBB 04-02-2021, ECLI:NL:CBB:2021:150&lt;/p&gt;&lt;p&gt;Verweerder heeft erkend dat zowel het primaire als het bestreden besluit onrechtmatig is. Het beroep is gegrond en het College vernietigt het bestreden besluit. Het College ziet aanleiding de rechtsgevolgen van het bestreden besluit in stand te laten, omdat vanwege de verkoop van de fosfaatrechten aan een derde er geen mogelijkheid bestaat om de fosfaatrechten alsnog op naam van appellante te registreren. Het verzoek om schadevergoeding op grond van art. 8:88 van de Awb wordt afgewezen. Appellante is er niet in geslaagd om de gestelde schade op een objectieve en verifieerbare wijze aannemelijk te maken. CBB 23-02-2021, ECLI:NL:CBB:2021:187&lt;/p&gt;&lt;p&gt;Het bestreden besluit lijdt aan een motiveringsgebrek. Het College zal daarom bepalen dat verweerder met inachtneming van hetgeen in deze uitspraak is overwogen een nieuw besluit op het bezwaarschrift neemt en daarbij de berekening van de melkproductie tot uitgangspunt neemt, zoals die door appellante in haar aanvullend beroepschrift is overgelegd. Verweerder dient door middel van een berekening inzichtelijk te maken of appellante uitgaande van de melkproductie van 1 november 2013 tot en met 31 oktober 2014 en de dieraantallen van 2015 al dan niet de 5%-drempel haalt en indien dat het geval is het fosfaatrecht van appellante daarop aan te passen. CBB 23-02-2021, ECLI:NL:CBB:2021:192&lt;/p&gt;&lt;p&gt;Het betoog dat Nitraatrichtlijn onvoldoende grondslag biedt voor het stelsel van fosfaatrechten en dat sprake is van ongeoorloofde staatssteun faalt. Het beroep zal wel gegrond worden verklaard, vanwege de ene koe die verweerder ten onrechte niet heeft meegenomen. Het College vernietigt het bestreden besluit en voorziet zelf in de zaak door het fosfaatrecht van appellante vast te stellen. CBB 02-03-2021, ECLI:NL:CBB:2021:227&lt;/p&gt;&lt;p&gt;Gegrond beroep i.v.m. niet meetellen op peildatum afgevoerde dieren. Geen geslaagd beroep op de startersregeling. Geslaagd beroep op ontheffing met toepassing van art. 38, tweede lid, Msw, van het in art. 21b, eerste lid, van de Msw neergelegde verbod voor een landbouwer om op zijn bedrijf in een kalenderjaar meer dierlijke meststoffen met melkvee, uitgedrukt in kilogrammen fosfaat, te produceren dan het op het bedrijf rustende fosfaatrecht, voor zover appellant fosfaatneutraal van opfokbedrijf wilde omschakelen naar melkveebedrijf. Weigering ontheffing in zoverre onevenredig nadelig voor appellant in verhouding tot het met het bestreden besluit gediende doel. Geen individuele en buitensporige last als bedoeld in art. 1 EP voor zover appellant fosfaatrecht tekort komt voor uitbreiding. ECLI:NL:CBB:2021:245&lt;/p&gt;&lt;h4&gt;Fosfaatreductieplan &lt;/h4&gt;&lt;p&gt;Ook hier zijn enkele beroepen gegrond bevonden:&lt;/p&gt;&lt;p&gt;Uit art. 1, eerste lid, aanhef en onder j, van de Regeling, gelezen in samenhang met art. 4, eerste lid, aanhef en onder b, van de Regeling landbouwtelling en gecombineerde opgave 2015, volgt dat voor de vraag of een bedrijf in 2015 grondgebonden is, gekeken wordt naar de tot het bedrijf behorende oppervlakte landbouwgrond op 15 mei 2015, zoals die door het bedrijf is opgegeven in de gecombineerde opgave 2015. Verweerder heeft bij de beoordeling van de al dan niet grondgebondenheid van het bedrijf van appellant in het kader van de Regeling een onjuist toetsingskader gehanteerd. Anders dan verweerder kennelijk meent, wordt niet toegekomen aan de toets op grond van art. 1, eerste lid, aanhef en onder m, van de Meststoffenwet gelezen in samenhang met de uitspraak van het College van 10 november 2020, waarbij moet worden beoordeeld of de grond in het kader van de normale bedrijfsvoering bij het bedrijf van appellant in gebruik is en waarbij de feitelijke beschikkingsmacht over de grond een rol speelt. Voor de Regeling is de tot het bedrijf behorende oppervlakte landbouwgrond op 15 mei 2015, zoals die door het bedrijf is opgegeven in de gecombineerde opgave 2015, bepalend. Beroep gegrond. CBB 16-02-2021, ECLI:NL:CBB:2021:157&lt;/p&gt;&lt;p&gt;Toepassing hardheidsclausule art. 13, derde lid, Landbouwwet. Beroep gegrond: Gelet op de hiervoor genoemde bijzondere omstandigheden brengt het strikt volgen van de Regeling in dit geval voor appellante onredelijke gevolgen met zich. Daarbij acht het College mede van belang dat het gaat om zeer hoge geldsommen van in totaal € 98.357,-. Verweerder had daarom aanleiding moeten zien om met toepassing van de hardheidsclausule van art. 13, derde lid, van de Landbouwwet ontheffing te verlenen van de betaling van ten minste een deel van de opgelegde heffingen. Met het oog op het belang van finale geschilbeslechting zal het College bepalen dat het bedrag van de opgelegde heffingen over alle vijf periodes met 50% zal worden verlaagd. CBB 23-02-2021, ECLI:NL:CBB:2021:171&lt;/p&gt;&lt;p&gt;Verweerder heeft een te strikte uitleg gegeven aan het woord ‘aanwas’ in art. 13, eerste lid, aanhef en onder b, van de Regeling. ‘Aanwas’ is naar het oordeel van het College niet beperkt tot geboorten op het bedrijf van de melkveehouder zelf. Dit betekent dat runderen die tot een zeldzaam huisdierras behoren, die status behouden als zij verhandeld worden, zodat ook de nieuwe houder van die runderen van hun status kan profiteren in de zin dat zij ook bij de nieuwe houder niet worden inbegrepen bij het gemiddeld aantal runderen. CBB 02-03-2021, ECLI:NL:CBB:2021:212&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Coöperatie&lt;/h4&gt;&lt;p&gt;Het besluit van Friesland Campina om het lidmaatschap van eisers op te zeggen is niet nietig en ook niet vernietigbaar. Het besluit is niet in strijd met de statuten genomen en het is niet in strijd met de redelijkheid en billijkheid. Friesland Campina heeft de melkinname bij het melkveehouderijbedrijf van eisers mogen beëindigen. Rechtbank Midden-Nederland 10-03-2021, ECLI:NL:RBMNE:2021:891&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;De bezitseis in de bedrijfsopvolgingsregeling voor de SW&lt;/h4&gt;&lt;p&gt;M.A. de Beer bespreekt in &lt;span class="italic"&gt;LTB&lt;/span&gt; 2021/9 de gevolgen voor de (agrarische) bedrijfsopvolgingspraktijk van de zogeheten '29 mei-arresten' (ECLI:NL:HR:2020:990, 19/00189, ECLI:NL:HR:2020:867, ECLI:NL:HR:2020:993). Hij concludeert dat sinds deze arresten bij uitbreiding van de onderneming voor de bezitseis moet worden bepaald of de uitbreiding opgaat in de bestaande onderneming dan wel een zelfstandige objectieve onderneming blijft. Aangezien de Staatssecretaris van Financiën van mening was dat de bezitseis ook op de uitbreiding ziet, acht auteur het niet ondenkbaar dat de Staatssecretaris de gevolgen van deze arresten zal willen repareren. Het is dan, aldus auteur, wel te hopen dat niet wordt doorgeschoten met het gevolg dat ook gevallen waarin geen sprake is van oneigenlijk gebruik van de BOR (zoals de overname gefinancierd uit een tot het ondernemingsvermogen behorende overnamekas) door de bezitseis worden bestreken.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Over de geannoteerde agenda van de Landbouw- en Visserijraad van 25 januari 2021 is een schriftelijk overleg gevoerd met de vaste commissie voor Landbouw, Natuur en Voedselkwaliteit. &lt;span class="italic"&gt;Kamerstukken II&lt;/span&gt; 2020/21, 21501-32, nr. 1276. Over de geannoteerde agenda voor de videoconferentie voor landbouw- en visserijministers op 22 februari 2021 (&lt;span class="italic"&gt;Kamerstuk&lt;/span&gt; 21 501-32, nr. 1275) is een schriftelijk overleg gevoerd (&lt;span class="italic"&gt;Kamerstukken II&lt;/span&gt; 2020/21, 21501-32, nr. 1277). De geannoteerde agenda voor de Landbouwraad van 22/23 maart is te vinden in &lt;span class="italic"&gt;Kamerstukken II&lt;/span&gt; 2020/21, 21501-32, nr. 1280. Onderwerp is o.a. een beleidsdebat over de hervorming van het GLB, met name de stand van zaken bij de trilogen (Europees Parlement, Raad van Ministers, Commissie). In de serie Herziening van het Gemeenschappelijk Landbouwbeleid is ook aandacht voor de financiering van de land- en tuinbouw, met name in verband met de verduurzaming. &lt;span class="italic"&gt;Kamerstukken II&lt;/span&gt; 2020/21, 28625, nr. 287.&lt;/p&gt;</content><legacyfootnotes/><footnotes><footnote/></footnotes><auteurs/><published>2021-04-10 11:32:16</published><modified>2021-04-12 10:06:14</modified><editiondate>2021-04-10</editiondate><htmlpath>https://denhollander.info/artikel/16622</htmlpath></article>
</articles></edition>
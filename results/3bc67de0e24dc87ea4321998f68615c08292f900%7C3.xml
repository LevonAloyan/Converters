<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1987</searchword><id>6337</id><udhid>UDH:TvAR/6337</udhid><titel>Mestoverschotten</titel><searchwords><searchword>TvAR 9/1987</searchword><searchword>UDH:TvAR/6337</searchword></searchwords><attachments><attachment><name>1987_nr 9_Artikel_Heida.pdf</name><extention>pdf</extention><url>https://denhollander.info/download/6119/ci</url></attachment></attachments><inleiding>Motto: It is de boer allike folle of de kou skyt of de bolle. Het interesseert de boer&#13;
geen zier of de koe schijt of de stier.&#13;
Aan mij is een aantal onderwerpen uit de Meststoffenwet ter behandeling toegedeeld.&#13;
Ik neem aan, dat ik niet meer hoef uit te leggen waarom de mestoverschotten&#13;
moeten worden aangepakt. Voorts zal ik mij, om het themanummer binnen redelijke&#13;
proporties te houden, moeten beperken tot de hoofdzaak.&#13;
De Meststoffenwet draagt het karakter van een raamwet, hetgeen inhoudt, dat zij&#13;
slechts de grote lijnen aangeeft en de uitwerking aan de lagere wetgever delegeert.&#13;
Deze uitwerking vindt voornamelijk plaats in de vorm van algemene maatregelen&#13;
van bestuur en in de vorm van ministeriële besluiten. De wetgever hoopt hierdoor&#13;
de nodige flexibiliteit te hebben ingebouwd, waardoor snel ingespeeld kan worden&#13;
op nieuwe ontwikkelingen. Daarnaast biedt delegatie van wetgeving de mogelijkheid&#13;
bepaalde onderwerpen gedetailleerder te regelen dan bij een wet in formele zin te&#13;
realiseren valt. Ten slotte schept de gekozen opzet de mogelijkheid naar gebied te&#13;
differentiëren.&#13;
Een ander kenmerk van de Meststoffenwet is dat, zoals ook bij andere milieuwetten&#13;
het geval is, de wetgever niet heeft volstaan met het uitvaardigen van een aantal geen&#13;
verboden, maar ook een kader heeft geschapen om de overschotten weg te&#13;
werken. Enerzijds is de wet gericht op het voorkomen van uitbreiding van de mestproduktie&#13;
en anderzijds op het wegwerken van de overschotten die nu eenmaal&#13;
bestaan. Wat betreft het wegwerken van een overschot op een bepaald bedrijf kan&#13;
gedacht worden aan het aanwenden van de mest op een bedrijf dat een tekort aan&#13;
mest heeft. Is sprake van een regionaal overschot dan zal onder andere gezocht moeten&#13;
worden naar het verplaatsen van de mest over grotere afstanden en naar de&#13;
opslag van mest. Is sprake van een landelijk overschot dan zal export en/of vernietiging&#13;
overwogen moeten worden.</inleiding><content>HET BEGRIP MESTOVERSCHOT&#13;
De Meststoffenwet neemt als uitgangspunt de hoeveelheid mest per bedrijf. Onder&#13;
mestoverschot verstaat de wet in beginsel de hoeveelheid mest die op een bedrijf in&#13;
een bepaald jaar wordt geproduceerd, verminderd met de hoeveelheid mest die&#13;
krachtens de Wet bodembescherming op dat bedrijf mag worden aangewend. In&#13;
voorkomende gevallen moet bij de hoeveelheid mest worden opgeteld de dierlijke&#13;
mest, die van derden is betrokken. De grootte van het mestoverschot hangt dus nauw samen met de krachtens de Wet bodembescherming (Stb. 1986, 374), vast te&#13;
stellen normen ten aanzien van de maximaal aan de grond toe te dienen hoeveelheid&#13;
mest. Deze normen hoeven niet samen te vallen - en doen dat in feite ook niet -&#13;
met de hoeveelheid mest, die rekening houdend met de eisen van natuur en milieu,&#13;
aan de grond zou mogen worden toegediend. Zou men uitgaan van een norm waar&#13;
bij maximaal aan de grond zoveel mest mag worden toegediend als door de planten&#13;
aan de grond wordt onttrokken zodat geen cumulatie van ongewenste stoffen in de&#13;
bodem zou plaatsvinden, dan zouden gigantische mestoverschotten ontstaan. Bij het&#13;
krachtens de Wet bodembescherming vastgestelde Besluit gebruik dierlijke meststof&#13;
fen (Stb. 1987, 114) is volgens de nota van toelichting de normering in de eerste fase&#13;
zo vastgesteld, dat gelet op de omvang van de mestproduktie, landelijk geen mesto -&#13;
verschot zal ontstaan. In de tweede fase zullen, ceteris paribus, de normen zo worden&#13;
verscherpt, dat een overschot zal ontstaan van ± 5 miljoen ton mest. In het tijd&#13;
vak van 1 mei 1987 tot 1 januari 1991 zullen de volgende hoeveelheden mest, uitgedrukt&#13;
in kilogrammen P2O5 mogen worden toegediend :&#13;
grasland 250 kg per ha per jaar&#13;
snij maïs 350 kg per ha per jaar&#13;
bouwland 125 kg per ha per jaar&#13;
en in de periode van 1 januari 1991 tot 1 januari 1995:&#13;
grasland 200 kg per ha per jaar&#13;
snijmaïs 250 kg per ha per jaar&#13;
bouwland 125 kg per ha per jaar&#13;
Het ligt in het voornemen na 1 januari 1995 de hoeveelheden P2O5 vast te stellen op&#13;
respectievelijk ± 175 kg, ± 175 kg en 125 kg P2O5 per ha per jaar. Voor het&#13;
bepalen van het mestoverschot op een bepaald bedrijf is derhalve van belang&#13;
1. de hoeveelheid geproduceerde mest;&#13;
2. de hoeveelheid mest die per ha mag worden toegediend en&#13;
3. de oppervlakte landbouwgrond, die bij het bedrijf behoort.&#13;
Ad. 1. De hoeveelheid geproduceerde mest.&#13;
Voor het bepalen van de hoeveelheid mest die per bedrijf wordt geproduceerd wordt&#13;
uitgegaan van de fictie dat alle dieren van een bepaalde soort en een bepaalde leeftijd&#13;
een zelfde hoeveelheid mest afscheiden. De minister van Landbouw en Visserij heeft&#13;
bij beschikking van 17 december 1986 (Stcrt. 246) gewijzigd bij beschikking van 16&#13;
april 1987 (Stcrt. 81) vastgesteld hoeveel mest, bepaalde dieren geacht worden te&#13;
produceren en wel uitgedrukt in kilogrammen P2O5.&#13;
Zo worden melk- en kalfkoeien geacht 41 kg P2O5 per jaar te produceren en stieren&#13;
voor de fokkerij van 1 jaar en ouder 22 kg P2O5. In dit geval maakt het dus&#13;
voor de boer wel uit of de koe mest produceert of de stier. Bovendien telt alleen de&#13;
mest van die dieren mee die krachtens art. 1 lid 1 van de Meststoffenwet als zodanig&#13;
door de minister zijn aangewezen. Bij bovengenoemde beschikking van 17 december&#13;
1986 heeft de minister bepaald, dat alleen de mest van rundvee, varkens, kippen en&#13;
kalkoenen meeweegt bij het bepalen van het mestoverschot. Ad 2. De hoeveelheid mest die ten hoogste mag worden toegediend&#13;
Hierboven zijn reeds enkele krachtens de Wet bodembescherming vastgestelde normen&#13;
genoemd. In natuurgebieden mag, tenzij uit het beheersregime het tegendeel&#13;
voortvloeit, geen dierlijke mest worden toegediend. In het uitzonderingsgeval geldt&#13;
een maximum van 70 kg P2O5 per ha per jaar. Voor gronden die met fosfaat verzadigd&#13;
zijn geldt een strenger dan het normale regime en voor gronden die fosfaatarm&#13;
zijn gelden minder strenge normen. Gedeputeerde Staten wijzen de met fosfaat verzadigde&#13;
gronden aan. Voor fosfaatarme gronden kan door of namens de minister&#13;
ontheffing worden verleend voor het toedienen van meer mest dan normaal is toegestaan.&#13;
Krachtens art. 1 lid 2 van het Besluit gebruik dierlijke meststoffen heeft de minister&#13;
bij besluit van 16 april 1987 (Stcrt. 81), het aantal kilogrammen P2O5 per&#13;
1000 kg mest van de verschillende diersoorten vastgesteld alsmede de hoeveelheid&#13;
mest die correspondeert met 1 kg P2O5. Ook op dit punt vindt dus een normering&#13;
plaats. Uit een oogpunt van uitvoerbaarheid zal het ook moeilijk anders kunnen.&#13;
Er wordt dus in beginsel uitgegaan van een gemiddelde samenstelling van de mest.&#13;
Zoals men zich kan voorstellen wordt de samenstelling van de mest beïnvloed door&#13;
het gebruikte veevoer. Wellicht mede ter bevordering van het gebruik van voer met&#13;
een laag fosforgehalte heeft de minister het fosforgehalte van mest van varkens, die&#13;
met veevoer met een laag fosforgehalte zijn gevoerd, vastgesteld op 7,4 kg fosfor&#13;
per 1000 kg in plaats van 9 kg. In de Regeling aanwijzing diersoorten en hun mestproduktie,&#13;
zoals die sinds 16 april 1987 luidt, vindt men aangegeven wanneer er sprake&#13;
is van veevoer met een verlaagd fosforgehalte (Besluit 16 april 1987, Stcrt. 81).&#13;
Ad 3. De bij het bedrijf behorende grond&#13;
Bij het bepalen van de oppervlakte grond telt de ondergrond van de gebouwen niet&#13;
mee. Ook in het buitenland gelegen grond telt niet mee bij het bepalen van de hoeveelheid&#13;
mest die op eigen grond mag worden aangewend. Voorts moet de grond&#13;
in eigendom zijn of moet de veehouder een zakelijk genotsrecht - bijvoorbeeld erfpacht&#13;
- op de grond hebben of de grond krachtens een goed gekeurde pachtovereenkomst&#13;
in gebruik hebben.&#13;
Uit vorenstaande blijkt dus dat het mestoverschot wordt bepaald aan de hand van&#13;
het aantal dieren van een bepaalde soort, leeftijd en dergelijke gerelateerd aan de&#13;
hoeveelheid grond die in aanmerking mag worden genomen. De werkelijke hoeveelheid&#13;
mest kan dus afwijken van de genormeerde hoeveelheid en ook de werkelijk&#13;
ter beschikking staande grond kan afwijken van de grond die in aanmerking mag&#13;
worden genomen.&#13;
Het is mogelijk de samenstelling van de mest en de daarmee verband houdende&#13;
milieuhinder te beïnvloeden door eisen te stellen aan het veevoer. Hierboven is genoemd&#13;
het stellen van andere normen in verband met het toedienen van veevoer met&#13;
een verlaagd fosforgehalte. Art. 3 van de Meststoffenwet maakt het mogelijk bij algemene&#13;
maatregel van bestuur eisen te stellen aan de kwaliteit van het veevoer teneinde&#13;
het milieubezwaar van de mest te verminderen. Men zou met name kunnen&#13;
denken aan het verlagen van de hoeveelheid zware metalen in het veevoer. Wat niet aan het dier wordt gevoerd komt er ook niet uit. Overigens zijn de eerste stappen&#13;
al gezet met betrekking tot het terugdringen van stoffen in het veevoer die schadelijk&#13;
zijn voor het milieu.&#13;
REGISTRATIE EN BOEKHOUDING&#13;
Voor de uitvoering en het toezicht op de naleving van de wet is het van belang de&#13;
verschillende gegevens zorgvuldig vast te leggen. Het is niet alleen van belang het&#13;
mestoverschot per bedrijf vast te leggen met het oog op de controle op de naleving&#13;
van de wet, maar ook om te kunnen nagaan hoe groot de af te voeren overschotten&#13;
zijn. Uit een oogpunt van controle is het van belang zowel de handel in kaart te krijgen&#13;
als het gebruik. Ook in het belang van het opleggen van een overschotheffing&#13;
moet registratie plaatsvinden. Overigens, dit ter voorkoming van misverstand, de&#13;
overschotheffing wordt strikt genomen niet gerelateerd aan het mestoverschot zoals&#13;
in art. 1 lid 1 van de Meststoffenwet omschreven. Bij het bepalen van het overschot&#13;
met het oog op de heffing mag volgens art. 1 lid 3 van de Meststoffenwet ook de&#13;
in de grensgebieden gelegen grond meegeteld worden. Voorts is het van belang te&#13;
wijzen op het verschil tussen de regelmatige bijhouding van de mestboekhouding en&#13;
de eenmalige registratie met het oog op de toepassing van hoofdstuk 5 van de&#13;
Meststoffenwet houdende regels ter voorkoming van een onverantwoorde uitbreiding&#13;
van de produktie van dierlijke meststoffen. Door middel van deze registratie&#13;
wordt vastgesteld hoeveel mest op het bedrijf werd geproduceerd toen de wet werd&#13;
ingevoerd, de zogenaamde referentiehoeveelheid.&#13;
REGISTRATIE REFERENTIEHOEVEELHEID&#13;
Op 12 december 1986 is bij algemene maatregel van bestuur het Registratie besluit&#13;
dierlijke meststoffen vastgesteld (Stb. 625). Bij dit besluit dat uitvoering geeft aan&#13;
art. 6 van de Meststoffenwet, zijn de veehouders verplicht voor 1 februari 1987 een&#13;
registratieformulier in te vullen en in te leveren bij de districtsbureauhouder. De verplichting&#13;
geldt niet als per jaar op het hele bedrijf 125 kg P2O5 of minder wordt geproduceerd.&#13;
Opgegeven moet worden het aantal dieren, dat wil zeggen rundvee, varkens,&#13;
kippen en kalkoenen. Ook moet men vee opgeven dat men tijdelijk elders -&#13;
bijvoorbeeld door een middel van een inscharingsovereenkomst of een opfokcontract&#13;
- heeft ondergebracht. Bij een loonmestcontract doet de loonmester de opgave&#13;
en niet de eigenaar van de dieren zoals bijvoorbeeld de veevoerfabrikant.&#13;
Volgens de door de minister verstrekte toelichting worden in geval van een maat&#13;
schap de maten gezamelijk als ondernemer aangemerkt. Behalve de dieren moet ook&#13;
de bij het bedrijf behorende landbouwgrond per 31 december 1986 worden opgegeven.&#13;
De oppervlakte moet worden vermeld in gemeten maat, vaarten, sloten en het&#13;
erf horen daar niet bij. Met betrekking tot gepachte grond moet de veehouder in&#13;
het bezit zijn van een goedgekeurde pachtovereenkomst voor ten minste de wettelijke&#13;
duur - art. 1 lid 1 van de Meststoffenwet - dat wil zeggen twaalf jaar voor hoeen en zes jaar voor los land. Het land moet in Nederland liggen. Een afwijkende&#13;
regeling is getroffen als de toestand op de peildatum, voor wat het aantal aanwezige&#13;
dieren betreft, afwijkt van de gebruikelijke situatie. Voorts is een uitzondering gemaakt&#13;
in verband met de toepassing van de Beschikking superheffing (Stcrt. 1984,&#13;
79 en Stcrt. 1985, 118) en de Regeling verbod voedsel- en slachtafvallen varkens&#13;
(Stcrt. 1986, 66) en de Beschikking voedsel- en slachtafvallen 1972 (Stcrt. 1972, 65).&#13;
Aan de hand van de aldus vastgestelde referentiehoeveelheid kan nagegaan worden&#13;
of sprake is van ongeoorloofde uitbreiding van de mestproduktie. De registratie is&#13;
dus van groot belang. Vandaar ook dat de producent de opgave eventueel moet kunnen&#13;
staven met bewijsstukken.&#13;
MESTBOEKHOUDING&#13;
Art. 6 van de Meststoffenwet bepaalt dat bij algemene maatregel van bestuur aan&#13;
producenten van mest, mesthandelaren en gebruikers van mest het bijhouden van&#13;
een mestboekhouding kan worden opgedragen. Het verstrekken van onjuiste gegevens&#13;
is een economisch delict (art. 6 lid 2 juncto art. 35 van de Meststoffenwet). Aan&#13;
dit artikel is uitvoering gegeven bij de algemene maatregel van bestuur van 25 maart&#13;
1987. De verplichting geldt voor producenten, handelaren, beheerders van opslagplaatsen&#13;
en van verwerkingsinstallaties. Gebruikers zijn in bepaalde gevallen verplicht&#13;
een mestboekhouding bij te houden. Dit geldt voor gebruikers die 125 kg&#13;
P2O5 of meer per ha per jaar gebruiken (Stcrt. 28 april 1987, 81). Producenten met&#13;
een produktie van minder dan 125 kg fosfaat per ha zijn vrijgesteld van de verplichting.&#13;
De mestboekhouding zal onder meer moeten uitwijzen of op een bepaald bedrijf&#13;
een overschot is en zo ja hoe groot dat is.&#13;
Is een berekend overschot aanwezig, dan zal de veehouder moeten kunnen aantonen&#13;
dat dit of nog op het bedrijf aanwezig is of dat het is afgezet. Kan hij dat niet&#13;
dan zal aangenomen moeten worden, dat hij in strijd met Besluit gebruik dierlijke&#13;
meststoffen de mest op het eigen bedrijf heeft aangewend. In verband hiermee bevat&#13;
het Besluit mestbank en mestboekhouding de verplichting (art. 8) een afleveringsbewijs&#13;
te verstrekken. Voor de systematiek is aansluiting gezocht bij de registratie ten&#13;
behoeve van het opleggen van een overschotheffing. Het aan de hand van de mestboekhouding&#13;
berekende overschot valt echter, zoals reeds is vermeld, niet zonder&#13;
meer samen met het overschot in de zin van de overschotheffing.&#13;
AANGIFTE IN VERBAND MET OVERSCHOTHEFFING&#13;
Ingevolge art. 13 van de Meststoffenwet, waarover hierna meer, wordt een overschotheffing&#13;
geheven van veehouders met een mestoverschot. De producent moet&#13;
aangifte doen. Hij moet hiertoe aantekening houden van het aantal dieren dat hij&#13;
heeft gehouden, de periode gedurende welke de dieren zijn gehouden en de tot het&#13;
bedrijf behorende oppervlakte grond. De bijhouding van genoemde gegevens geschiedt&#13;
door middel van invulling van de bij de mestboekhouding verstrekte formulieren.&#13;
Daarbij is, voor zover nodig, rekening gehouden met afwijkende criteria. Zo bevat het formulier P 6, betrekking hebbend op de oppervlakte landbouwgrond in&#13;
verband met de overschotheffing 1987, een aparte kolom voor in het grensgebied&#13;
buiten Nederland gelegen grond.&#13;
COMMOTIE&#13;
Over de aan de veehouders toegezonden papierwinkel is nogal wat commotie ontstaan.&#13;
Men kan zich afvragen of, mede gelet op bijvoorbeeld uit de meitellingen blijkende&#13;
gegevens, het niet wat eenvoudiger had gekund. Een middel tot vereenvoudiging&#13;
zou misschien een nog iets grotere mate van standaardisatie kunnen zijn. Een&#13;
ander middel lijkt om te volstaan met het doen verstrekken van gegevens ten aanzien&#13;
van dieren en grond waarna de overheid zelf, eventueel met behulp van geavanceerde&#13;
apparatuur, de hoeveelheid mest uitrekent. Maar misschien is dat wel te simpel&#13;
gedacht. Overigens is uit perspublikaties gebleken dat de minister aan de bezwaren&#13;
tegemoet gaat komen door eenvoudiger formulieren te verstrekken.&#13;
DE AFVOER VAN MESTOVERSCHOTTEN&#13;
Een van de hoofddoeleinden van de wet is het bevorderen van een doelmatige afzet&#13;
van mestoverschotten. Doelmatig zal mede inhouden het afzetten van de mest op&#13;
een manier die zo weinig mogelijk schade doet aan het milieu. Art. 5 van de&#13;
Meststoffenwet houdt in dat bij algemene maatregel van bestuur regels kunnen worden&#13;
gesteld met betrekking tot het in voorraad hebben, verwerken, vernietigen, vervoeren&#13;
en verhandelen van mest. Deze regels kunnen onder meer inhouden dat voor&#13;
het verhandelen van mest een vergunning is vereist, dat van het verhandelen van&#13;
mest kennis moet worden gegeven aan een bepaald orgaan en dat het verboden is&#13;
mest aan een ander af te leveren dan aan de mestbank.&#13;
MESTBANK&#13;
De wetgever heeft met betrekking tot de afzet van mest een belangrijke taak toegedacht&#13;
aan één of meer mestbanken.&#13;
Een mestbank moet, om belast te kunnen worden met het afnemen van mest, de&#13;
rechtsvorm hebben van een rechtspersoon met volledige rechtsbevoegdheid. Zij&#13;
moet als doel hebben het bevorderen van de afvoer van mestoverschotten door middel&#13;
van het verlenen van bemiddeling, het verhandelen van mest of het vernietigen&#13;
van de mest. Zij mag geen winstdoel hebben. Voorts moet het bestuur representatief&#13;
voor de belanghebbenden zijn. (art. 9 en 10 van de Meststoffenwet). De mestbank&#13;
kan met het uitoefenen van toezicht worden belast. Wordt de mestbank met het uitoefenen&#13;
van toezicht op de naleving van de Meststoffenwet belast, dan moet zij iedere gegadigde als aangeslotene toelaten. Voorts kan bij algemene maatregel van&#13;
bestuur worden bepaald dat bijvoorbeeld een producent alleen maar via de mestbank&#13;
de mest mag afzetten. Ook andere gedragingen kunnen worden verboden tenzij&#13;
men bij de mestbank is aangesloten. Men is dan in feite gedwongen zich bij de&#13;
mestbank aan te sluiten. De mestbank kan tuchtrechtelijke maatregelen aan de aangeslotenen&#13;
opleggen, variërend van een berisping tot het opleggen van een geldboete&#13;
van maximaal ƒ 30 000 (art. 12 Meststoffenwet).&#13;
Ten aanzien van de tuchtprocedure kunnen bij algemene maatregel van bestuur&#13;
regels worden gesteld die in acht moeten worden genomen. Met betrekking tot de&#13;
samenstelling van het bestuur, de werkwijze, de bevoegdheden en dergelijke van de&#13;
mestbank wordt in de memorie van toelichting als voorbeeld gewezen op de controle-&#13;
instellingen in de landbouwkwaliteitswetgeving. Met name is in dit verband de&#13;
aansluitingsdwang van belang. Vergelijk art. 9 van de Landbouwkwaliteitswet (Stb.&#13;
1971, 371) en art. 87 lid 1 van de Zaaizaad- en Plantgoedwet, (Stb. 1966, 455). De&#13;
Raad van State heeft onder andere op grond van mogelijke strijd met het EEGverdrag&#13;
in overweging gegeven de aansluitingsdwang nog eens kritisch te bezien. De&#13;
minister van Landbouw en Visserij is van oordeel dat de regeling niet in strijd is met&#13;
het EEG-verdrag. De landbouwkwaliteitswetgeving heeft onder meer het bevorderen&#13;
van de afzet op het oog terwijl de Meststoffenwet, noodgedwongen, dient tot het&#13;
opruimen van de mestoverschotten. Ook is het verhandelen van mest niet uitsluitend&#13;
aan de mestbank voorbehouden. Overigens ligt het niet in de bedoeling voorshands&#13;
de aansluitplicht te realiseren. De statuten van de Stichting Landelijke Mestbank op&#13;
15 januari 1986 opgericht door het Landbouwschap bevatten dan ook geen&#13;
bepalingen met betrekking tot eventueel aangeslotenen en evenmin met betrekking&#13;
tot het uitoefenen van tuchtrechtspraak. De landelijke mestbank kent behalve&#13;
bestuursleden ook adviserende bestuursleden onder meer te benoemen door de ministers&#13;
van Landbouw en VROM.&#13;
De minister kan de stichting aanwijzingen geven en de stichting is dan gehouden&#13;
die aanwijzingen op te volgen. Voorts moet de stichting alle medewerking verlenen&#13;
aan de minister in verband met het uitoefenen van het rijkstoezicht. De statuten&#13;
houden in dat door de stichting regionale mestbanken aangewezen of ingesteld&#13;
worden die belast zijn met de bevordering van een doelmatige afvoer en aanwending&#13;
van de in het betreffende werkgebied aanwezige mestoverschot.&#13;
OVERSCHOTHEFFING&#13;
Onder de naam overschotheffing wordt een heffing opgelegd aan producenten van&#13;
dierlijke mest (art. 13 Meststoffenwet). Deze heffing dient ter bestrijding van onder&#13;
meer de kosten die verbonden zijn aan de mestbanken, het scheppen van voorzieningen&#13;
ten behoeve van het afvoeren, verwerken of vernietigen van mest en de kosten&#13;
die verbonden zijn aan het uitoefenen van toezicht op de naleving van de voorschriften.&#13;
De vervuiler betaalt. De heffing is niet verschuldigd indien de mestproduktie minder&#13;
dan 125 kg P2O5 per ha per jaar bedraagt. Is sprake van een grondloos bedrijf dan geldt voor het hele bedrijf de grens van 125 kg P2O5 per jaar. De heffing bedraagt&#13;
bij een hoeveelheid geproduceerde fosfaat van 125 kg P2O5 - 200 kg P2O5 per ha, en&#13;
naar ik aanneem per jaar, ƒ 0,25 per kg P2O5 en als meer dan 200 kg P2O5 per ha&#13;
per jaar wordt geproduceerd ƒ 0,50 per kg per ha per jaar. Het tijdvak waarover de&#13;
overschotheffing moet worden betaald is het kalenderjaar of als de inspecteur dat&#13;
vordert, kalenderkwartaal (art. 5 van de Uitvoeringsregeling overschotheffing van&#13;
de minister van Landbouw en Visserij d.d. 24 april 1987, Stcrt. 81). Vindt afzet van&#13;
de mest plaats door middel van een afzetovereenkomst die aan bij algemene maatregel&#13;
van bestuur vast te stellen eisen voldoet, dan geldt een gereduceerd tarief. Voorts&#13;
kan de minister in verband met aard, vorm of bestemming van de mest een gereduceerd&#13;
tarief vaststellen of het tarief tot nul reduceren.&#13;
Inmiddels is door de minister op 16 april 1987 (Stcrt. 81) een Regeling differentiatie&#13;
overschotheffing vastgesteld. In deze regeling is voor mest die door middel van&#13;
een afzetovereenkomst wordt afgezet het tarief op ƒ 0,25 vastgesteld. Voor droge&#13;
pluimveemest, voor dit soort mest is gemakkelijker een bestemming te vinden, en&#13;
voor mest die op eigen kracht in het buitenland wordt afgezet, is het tarief eveneens&#13;
ƒ 0,25 per kg P2O5. Ook met betrekking tot de overschotheffing zijn de hoeveelheden&#13;
per dier in het algemeen forfaitair door de minister vastgesteld. De aan de afzetovereenkomst&#13;
te stellen eisen, zullen onder meer inhouden dat de overeenkomst&#13;
aangegaan wordt voor ten minste vier jaar, dat de afnemer /gebruiker zich verplicht&#13;
niet meer dan 125 kg P2O5 per jaar per ha op grasland te gebruiken en niet meer&#13;
dan 250 kg P2O5 per ha op bouwland per aaneengesloten periode van twee jaar en&#13;
dat hij zich voorts verplicht tot het bijhouden van het gebruik. Volgens de toelichting&#13;
op de regeling zal, als de overeenkomst tussentijds verbroken wordt, alsnog het&#13;
normale tarief moeten worden betaald. Houdt de afnemer/gebruiker zich niet aan&#13;
de voorwaarden dan lijdt de producent-leverancier schade. Hij zal de schade in bepaalde&#13;
gevallen, als de gebruiker wanprestatie heeft gepleegd, op de wederpartij&#13;
moeten zien te verhalen. Zo kan de wanprestatie ook bestaan uit het niet bijhouden&#13;
van de gegevens. De minister heeft echter alleen een sanctie tegenover de producent&#13;
niet tegenover de gebruiker, tenzij deze zich tevens niet aan de wettelijke voorschriften&#13;
houdt. Reductie op de heffing als men de mest afzet via een afzetcontact is te&#13;
danken aan het aanvaarden door de Tweede Kamer van een door de kamerleden Te&#13;
Veldhuis en Tommel ingediend amendement. De regeling dient ter bevordering van&#13;
de zelfwerkzaamheid van de veehouder.&#13;
SLOTOPMERKINGEN&#13;
Over de noodzaak tot ingrijpen inzake de mestoverschotten bestaat nauwelijks meningsverschil.&#13;
Wel valt op dat de regelgeving zeer uitvoerig is. Men heeft blijkbaar&#13;
de voorkeur gegeven aan een gedetailleerde regeling boven een meer globale aanpak.&#13;
Deze keuze leidt tot een vrij grote papierwinkel. Veel regels, veel formulieren. Aan&#13;
de ene kant het vaststellen van forfaitaire hoeveelheden door de minister, aan de andere&#13;
kant ter voorkoming van onbillijkheden zeer verfijnde uitzonderingen. Een&#13;
vraag die ik in dit verband heel kort aan de orde wil stellen is of de mestwetgeving invloed heeft op het grondverkeer. De wet houdt (art. 14) een verbod in de produktie&#13;
van dierlijke meststoffen uit te breiden als de produktie groter wordt dan 25 kg&#13;
P2O5 per ha per jaar. Uitbreiding van de veestapel is derhalve slechts mogelijk als of&#13;
het maximum van 125 kg P2O5 nog niet is bereikt of extra grond wordt aangekocht.&#13;
Deze bepaling zou de landhonger kunnen bevorderen en daardoor tevens prijsopdrijvend&#13;
kunnen werken. Een zelfde effect kan uitgaan van het feit dat de hoogte&#13;
van de overschotheffing mede afhangt van de produktie van P2O5 per ha. Bij gelijk&#13;
blijvend aantal dieren en bij aankoop van grond daalt de heffing in bepaalde&#13;
situaties.&#13;
Als bij voorbeeld de hoeveelheid P2O5 door de aankoop daalt van 200 kg per ha&#13;
naar 195 kg per ha dan heeft dat invloed op de heffing. Zo zouden nog enkele voorbeelden&#13;
zijn aan te halen. Van belang is echter vooral de vraag of de toepassing van&#13;
de door Brussaard besproken art. 14, 15 en 16 van de Meststoffenwet, regelende de&#13;
verplaatsing van de mestproduktie naar een andere plaats of een ander bedrijf, en&#13;
van het Verplaatsingsbesluit van 25 maart 1987 (Stb. 171) gevolgen heeft voor het&#13;
grondverkeer.&#13;
Op grond van art. 2 van het Verplaatsingsbesluit Meststoffenwet gaat een referentiehoeveelheid&#13;
over, te samen met de overdracht van het bedrijf, gebouwen en de&#13;
daarbij behorende grond. Het bedrijf moet als zelfstandige eenheid worden voortgezet.&#13;
De rechtsopvolger heeft recht op voortzetting van de mestproduktie ook al bedraagt&#13;
die produktie meer dan 125 kg P2O5 per ha.&#13;
In hoeverre deze bepaling prijsverhogend zal werken valt niet te voorspellen. Wel&#13;
komt het mij voor dat bijvoorbeeld in geval van een varkenshouderij, de waarde van&#13;
het bedrijf ten nauwste samenhangt met de referentiehoeveelheid. Is de stalruimte&#13;
te groot in verhouding tot de toegestane mestproduktie, dan drukt dat de prijs. In&#13;
geval van een pachtbedrijf zal de referentiehoeveelheid overgaan op de nieuwe pachter.&#13;
Er lijkt mij geen aanleiding enige verrekening tussen oude en nieuwe pachter&#13;
en/of verpachter toe te passen. Dit geldt mijns inziens ook als de verpachter het bedrijf,&#13;
na beëindiging van de pachtovereenkomst, gaat exploiteren. Is sprake van&#13;
voortzetting van het bedrijf en onvrijwillige beëindiging van de pachtovereenkomst&#13;
die voor 1 januari 1987 is aangegaan van een ander deel van het bedrijf, dan kan&#13;
de referentiehoeveelheid gedeeltelijk overgaan. De verpachter mag de hem toevallende&#13;
referentiehoeveelheid bij zijn eigen bedrijf voegen. Partijen zullen moeten&#13;
overeenkomen welke hoeveelheid overgaat. Volgens de toelichting kan het deel van&#13;
de referentiehoeveelheid dat partijen doen overgaan slechts op het gebouw betrekking&#13;
hebben.&#13;
Een vraag is of de pachter gedwongen kan worden tot medewerking. Volgens de&#13;
toelichting zal de goede trouw die bij pachtovereenkomsten door partijen in acht&#13;
moet worden genomen, de oplossing moeten geven.&#13;
In de hierboven genoemde situaties blijft art. 14 lid 3 van kracht. Dit lid houdt in&#13;
dat bij verkleining van de oppervlakte de melkproduktie met 125 kg P2O5 per ha&#13;
per jaar moet worden verminderd.</content><legacyfootnotes>1. Is inmiddels geschied. Zie Stcrt. 1987, 121.&#13;
</legacyfootnotes><footnotes><footnote/></footnotes><auteurs>Prof. mr G. Heida</auteurs><published>1987-09-01 00:00:00</published><modified>1987-09-01 00:00:00</modified><editiondate>1987-09-01</editiondate><htmlpath>https://denhollander.info/artikel/6337</htmlpath></article>
</articles></edition>
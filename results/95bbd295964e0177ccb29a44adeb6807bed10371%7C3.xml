<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2007</searchword><id>3764</id><udhid>UDH:TvAR/3764</udhid><titel>Uitspraak zaaknr. KC 05-45 (TvAR 2007/5379,5380,5381,5382,5383,5384,5385)</titel><searchwords><searchword>TvAR 1/2007</searchword><searchword>TvAR 2007/5379</searchword><searchword>TvAR 2007/5380</searchword><searchword>TvAR 2007/5381</searchword><searchword>TvAR 2007/5382</searchword><searchword>TvAR 2007/5383</searchword><searchword>TvAR 2007/5384</searchword><searchword>TvAR 2007/5385</searchword><searchword>UDH:TvAR/3764</searchword></searchwords><attachments><attachment><name>TvAR_2007_1-jurisprudentie.pdf</name><extention>pdf</extention><url>https://denhollander.info/download/3762/ci</url></attachment></attachments><inleiding>&lt;p&gt;Overtreding van artikel 4, eerste lid onderdeel d van de Verordening HPA bestrijding knolcyperus 2004&lt;/p&gt;</inleiding><content>&lt;p&gt;1. De procedure Op 15 maart 2006 heeft het Tuchtgerecht een schriftelijke verklaring ontvangen van de voorzitter van het Hoofdproductschap Akkerbouw met nummer KC 05-45 en een bijgevoegd berechtingsrapport waarmee de zaak bij het Tuchtgerecht aanhangig is gemaakt. Op 4 april 2006 heeft het onderzoek ter zitting plaatsgevonden. Betrokkene en zijn echtgenote mevrouw R. hebben de zaak nader toegelicht en hebben daarbij een nota overgelegd van loonbedrijf Jacobs betreffende de kosten van bespuitingen. Namens de voorzitter van het Hoofdproductschap Akkerbouw heeft mevrouw mr. O.D. van der Vliet de zaak nader toegelicht. 2. De schriftelijke verklaring en het berechtingsrapport Betrokkene wordt ten laste gelegd: Overtreding van artikel 4, eerste lid onderdeel d van de Verordening HPA bestrijding knolcyperus 2004. Daarin is de verplichting opgenomen dat een ondernemer, aan wie een teeltverbod is opgelegd, de op de in gebruik zijnde grond voorkomende knolcyperus moet verwijderen en vernietigen. Het berechtingsrapport is 12 februari 2006 opgemaakt door Kees Boons, toezichthouder HPA. Het berechtingsrapport bevat een verklaring van betrokkene en het signaleringsrapport van 28 oktober 2005 met bijlagen. 3. De betrokken regelgeving Het Hoofdproductschap Akkerbouw heeft de Verordening HPA bestrijding knolcyperus 2004 vastgesteld. Doelstelling is de bestrijding van knolcyperus en het zoveel mogelijk voorkomen van de verspreiding van knolcyprus. Knolcyperus is een hardnekkig onkruid dat in een aantal land- en tuinbouwgewassen schade kan veroorzaken. Indien knolcyperus wordt aangetroffen geldt een teeltverbod van bepaalde gewassen en is de ondernemer verplicht de knolcyperus te bestrijden. In de verordening is verder geregeld op welke wijze ondernemers in kennis worden gesteld van een teeltverbod en van de opheffing daarvan. Tevens wordt aan de desbetreffende ondernemers voorgeschreven hoe de knolcyperus bestreden moet worden. Op overtreding van het bepaalde bij of krachtens deze verordening worden tuchtrechtelijke maatregelen gesteld. 4. De vaststaande feiten Op grond van de stukken en het onderzoek ter zitting zijn in deze zaak de volgende feiten en omstandigheden voor het Tuchtgerecht vast komen te staan: &amp;bull; vanaf 5 december 1995 is op perceel X van betrokkene een teeltverbod van kracht voor een oppervlakte van 21.590 m2; &amp;bull; op 16 november 2004 is in verband met uitbreiding van de knolcyperusbesmetting het teeltverbod uitgebreid op perceel X tot een oppervlakte van 23.036 m2. &amp;bull; Het HPA heeft op 10 december 2004 en 13 juni 2005 een brief gestuurd met daarin een toelichting op de aanscherping van het knolcyperusbeleid; &amp;bull; op 28 juni 2005 is door de toezichthouder HPA knolcyperus aangetroffen in een meer dan lichte hoeveelheid en is een berechtingsrapport opgemaakt. 5. Standpunt Hoofdproductschap Akkerbouw De ondernemer aan wie een teeltverbod is opgelegd dient maatregelen te nemen ter voorkoming van de verspreiding van knolcyperus. E&amp;eacute;n van deze maatregelen is de verplichting de op de in gebruik zijnde grond voorkomende knolcyperus te verwijderen en te vernietigen. Betrokkene is op 16 november 2004 een teeltverbod opgelegd. Op 28 juni 2005 wordt knolcyperus aangetroffen en het Hoofdproductschap Akkerbouw verzoekt derhalve het Tuchtgerecht aan betrokkene een geldboete op te leggen. 6. Standpunt van betrokkene Het perceel is door betrokkene in de jaren &amp;rsquo;80 overgenomen terwijl het ernstig besmet was met knolcyperus. In de jaren daarna heeft het perceel, met ontheffing, eerst in gras gelegen en daarna is er ma&amp;iuml;s en triticale op geteeld. In 2004 hebben er tulpen en gladiolen gestaan voor de bloem, ook met ontheffing. Waarschijnlijk zijn door het diepploegen de lager gelegen knolcyperusknolletjes weer naar boven gekomen. Betrokkene geeft aan het perceel in 2005 braak te hebben gelegd om de knolcyperus te bestrijden. Op 7 juni 2005 en op 18 juni 2005 is het perceel met Roundup bespoten. Een dag of 10 na de bespuiting was de knolcyperus bruin en was het onkruid dat op het perceel stond dood. Tevens waren er sporen van de spuitmachine te zien. Volgens betrokkene is het niet mogelijk dat bij de controle op 28 juni 2005 door de toezichthouder niet vastgesteld kon worden dat er bestrijding van knolcyperus was uitgevoerd. 7. De beoordeling Het Tuchtgerecht stelt vast dat op het perceel van betrokkene knolcyperus is geconstateerd. Hiermee acht het Tuchtgerecht het ten laste gelegde bewezen en stelt daarmee de overtreding van artikel 4 van de Verordening HPA knolcyperus 2004 vast. Betrokkene heeft twee keer, in juni, met Roundup gespoten. In de brieven van het Hoofdproductschap Akkerbouw wordt een intensieve bestrijdingsmethode geadviseerd waarbij het belangrijk is vroeg in seizoen, in april, te starten met bestrijden. Betrokkene heeft wel maatregelen genomen maar niet voldoende. Dat het niet voldoende was blijkt uit het feit dat de heer Rut van de Plantenziektekundige Dienst bij de controle niet kon vaststellen dat er een bestrijding was uitgevoerd. 8. De beslissing Het Tuchtgerecht legt, gelet op de ernst van het feit en de omstandigheden van de zaak aan betrokkene een geldboete op van &amp;euro; 400.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-01-01 00:00:00</published><modified>2017-06-08 16:08:31</modified><editiondate>2007-01-01</editiondate><htmlpath>https://denhollander.info/artikel/3764</htmlpath></article>
</articles></edition>
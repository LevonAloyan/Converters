<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4824</id><udhid>UDH:TvAR/4824</udhid><titel>Von Pickartz / Exterkate (TvAR 1999/4961)</titel><searchwords><searchword>TvAR 7/8/1999</searchword><searchword>TvAR 1999/4961</searchword><searchword>UDH:TvAR/4824</searchword></searchwords><attachments><attachment><name>1999_nr 78_Rechtspraak_4961.pdf</name><extention>pdf</extention><url>https://denhollander.info/download/4766/ci</url></attachment></attachments><inleiding>Pachtwet art. 9, 25&#13;
&#13;
Grond in 1983 dienstbaar aan melkproductie:&#13;
het betreffende melkquotum is naar evenredigheid&#13;
met die grond gaan samenhangen.&#13;
Hieraan doet niet af dat de ten aanzien van&#13;
die grond bestaande pachtovereenkomst toen&#13;
nog niet schriftelijk was vastgelegd.&#13;
Bij einde pacht is de pachter gehouden bij de&#13;
oplevering van de grond de verpachter in de&#13;
gelegenheid te stellen ook het daarmee samenhangende&#13;
melkquotum te verwerven; hij mag&#13;
tijdens de looptijd van de pacht dat melkquotum&#13;
ook niet zonder toestemming van de verpachter&#13;
vervreemden. Een en ander geldt ook&#13;
bij een mondelinge of nog niet goedgekeurde&#13;
schriftelijke pachtovereenkomst. Er niet aan af&#13;
doet dat bij het einde van een mondelinge&#13;
pachtovereenkomst het met het gepachte&#13;
samenhangende melkquotum niet kan worden&#13;
overgedragen.</inleiding><content>Hendrik Adolf Bernhard von Pickartz,&#13;
wonende te Diever, appellant, incidenteel&#13;
geïntimeerde,&#13;
procureur: mr P.C. Plochg,&#13;
tegen&#13;
Johannes Bernardus Jozef Exterkate, wonende&#13;
te Bentelo, gemeente Ambt-Delden, geïntimeerde,&#13;
incidenteel appellant,&#13;
procureur: mr J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te&#13;
Almelo heeft op 23 oktober 1996 en 10 april&#13;
1997 tussen partijen vonnissen gewezen;&#13;
laatstgenoemd vonnis is in fotocopie aan dit&#13;
arrest gehecht en naar de inhoud daarvan&#13;
wordt verwezen.&#13;
2 Het geding in hoger beroep&#13;
2.1 Appellant – hierna ook te noemen: Von&#13;
Pickartz – is bij exploit van 12 mei 1997, met&#13;
gelijktijdige dagvaarding van geïntimeerde&#13;
– hierna ook te noemen: Exterkate – voor dit&#13;
hof, in hoger beroep gekomen van genoemd&#13;
– uitvoerbaar bij voorraad verklaard – vonnis&#13;
van 10 april 1997, waarbij:&#13;
– schriftelijk is vastgelegd een tussen Exterkate&#13;
als verpachter en Von Pickartz als pachter&#13;
bestaande pachtovereenkomst met betrekking&#13;
tot een perceel land, kadastraal bekend&#13;
gemeente Ambt-Delden, sectie F, nummer&#13;
1850 ged., groot 2.50 ha, voor de duur van zes&#13;
jaren, ingaande seizoen 1974, tegen een pachtprijs&#13;
van ƒ 1.500,– per jaar, bij nabetaling te&#13;
voldoen, een en ander onverminderd het&#13;
bepaalde in artikel 9, lid 1, van de Pachtwet en&#13;
de mogelijke toepassing van artikel 9, lid 2,&#13;
van die wet;&#13;
– Von Pickartz is veroordeeld om tegen&#13;
behoorlijk bewijs van kwijting aan Exterkate&#13;
te voldoen een bedrag van ƒ 51.782,50, te vermeerderen&#13;
met de wettelijke rente daarover&#13;
vanaf 23 oktober 1996 tot aan de dag der algehele&#13;
voldoening;&#13;
– Von Pickartz voorts is veroordeeld om&#13;
tegen behoorlijk bewijs van kwijting aan&#13;
Exterkate te voldoen een bedrag van ƒ 2.563,10,&#13;
te vermeerderen met de wettelijke rente daarover&#13;
vanaf 8 augustus 1996 tot aan de dag der&#13;
algehele voldoening;&#13;
– Von Pickartz is veroordeeld in de kosten&#13;
van het geding.&#13;
2.2 Bij memorie van grieven is na te melden&#13;
grief aangevoerd, met conclusie dat het hof het&#13;
vonnis, waarvan beroep, zal vernietigen en, opnieuw&#13;
rechtdoende, de door Exterkate ingestelde&#13;
betalingsvorderingen alsnog zal afwijzen,&#13;
met zijn veroordeling in de proceskosten.&#13;
2.3 Bij memorie van antwoord is verweer&#13;
gevoerd, is voorts incidenteel hoger beroep&#13;
ingesteld en heeft Exterkate zijn eis vermeerderd,&#13;
een en ander met conclusie dat het hof&#13;
in het principaal hoger beroep:&#13;
het vonnis, waarvan beroep, zo nodig met&#13;
wijziging van gronden zal bekrachtigen, en&#13;
in het incidenteel hoger beroep:&#13;
de tussen partijen bestaande pachtovereenkomst&#13;
zal ontbinden en Von Pickartz zal veroordelen&#13;
het gebruik (lees:) van het gepachte&#13;
binnen twee dagen na betekening van het ten&#13;
deze te wijzen arrest zal beëindigen en het&#13;
gepachte zal ontruimen en ontruimd zal houden,&#13;
zulks op verbeurte van een dwangsom&#13;
van ƒ 500,– voor iedere dag dat Von Pickartz&#13;
met de uitvoering van dit arrest in gebreke&#13;
blijft, alsmede&#13;
in het principaal en in het incidenteel hoger&#13;
beroep:&#13;
Von Pickartz zal veroordelen in de kosten van&#13;
het hoger beroep.&#13;
2.4 Bij memorie van antwoord in het incidenteel&#13;
hoger beroep heeft Von Pickartz zich ten&#13;
aanzien van het daarin door Exterkate aangevoerde&#13;
gerefereerd aan het oordeel van het&#13;
hof.&#13;
2.5 Partijen hebben vervolgens de stukken aan&#13;
het hof overgelegd ter fine van arrest.&#13;
3 De grieven&#13;
3.1 De in het principaal hoger beroep aangevoerde&#13;
grief luidt:&#13;
Ten onrechte heeft de pachtkamer van het&#13;
kantongerecht overwogen dat er bij het einde&#13;
van een mondelinge pachtovereenkomst geen&#13;
recht van de verpachter bestaat op de helft van&#13;
het quotum of op de waarde ervan, maar dat&#13;
dit in dit geval anders is.&#13;
3.2 De in het incidenteel hoger beroep opgeworpen&#13;
grief luidt:&#13;
Ten onrechte overweegt de pachtkamer van&#13;
het kantongerecht dat bij het einde van een&#13;
mondelinge pachtovereenkomst geen recht&#13;
van de verpachter op de helft van het quotum&#13;
of de waarde daarvan bestaat.&#13;
4 De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– tussen Exterkate als verpachter en Von&#13;
Pickartz als pachter is in 1974 een mondelinge&#13;
pachtovereenkomst gesloten met betrekking&#13;
tot een perceel land, kadastraal bekend&#13;
gemeente Ambt-Delden, sectie F, nummer&#13;
1850 ged., groot 2.50 ha, zulks tegen een&#13;
pachtprijs van ƒ 1.500,– in totaal per jaar, bij&#13;
nabetaling te voldoen;&#13;
– Von Pickartz exploiteerde een melkveebedrijf&#13;
en gebruikte ten behoeve daarvan de&#13;
grond in geschil, zulks samen met andere&#13;
grond;&#13;
– op naam van Von Pickartz was een melkquotum&#13;
geregistreerd van 253.785 kilogram,&#13;
hetgeen – naar tussen partijen niet in geschil&#13;
is – gerekend over de gehele oppervlakte die&#13;
betrokkene in gebruik had, neerkomt op&#13;
11.678 kilogram per ha;&#13;
– Von Pickartz heeft in 1996, zulks kort voor&#13;
de aanvang van het onderhavige geding voor&#13;
de pachtkamer van het kantongerecht, het&#13;
gehele te zijnen name staande melkquotum&#13;
aan een of meer derden vervreemd;&#13;
– partijen nemen als waarde van het melkquotum&#13;
ten tijde van voormelde vervreemding&#13;
aan een bedrag van ƒ 3,50 per kilogram.&#13;
5 Beoordeling van het geschil in&#13;
hoger beroep&#13;
5.1 Von Pickartz heeft zich niet verzet tegen&#13;
de vermeerdering van eis in hoger beroep van&#13;
de zijde van Exterkate, weshalve het hof op de&#13;
vermeerderde eis recht zal doen.&#13;
5.2 In hoger beroep gaat het om de vraag of&#13;
met de grond in geschil, die ten tijde van de&#13;
hierboven bedoelde vervreemding van het&#13;
melkquotum bij Von Pickartz nog in mondelinge&#13;
pacht was, heffingvrije melk is gaan&#13;
samenhangen en, zo ja, of Exterkate daarop&#13;
c.q. op de helft van de waarde daarvan aanspraak&#13;
kon/kan maken.&#13;
5.3 Ten processe staat vast dat (ook) de grond&#13;
in geschil in 1983 dienstbaar was aan de melkproductie&#13;
in het bedrijf dat Von Pickartz toen&#13;
op onder meer deze grond uitoefende. Op&#13;
basis van die melkproductie heeft in 1984 de&#13;
toekenning van het litigieuze melkquotum&#13;
plaats gehad en dat brengt mee dat dat melkquotum&#13;
naar evenredigheid van de oppervlakte&#13;
daarvan (ook) met de grond in geschil is&#13;
gaan samenhangen.&#13;
5.4 Aan het vorenstaande doet niet af dat de&#13;
met betrekking tot de grond in geschil&#13;
bestaande pachtovereenkomst toen nog niet&#13;
schriftelijk was vastgelegd. Deze omstandigheid&#13;
staat er immers niet aan in de weg dat de&#13;
grond ten behoeve van de melkproductie&#13;
was/werd gebruikt en mitsdien ook niet dat er&#13;
door dat enkele feit een hoeveelheid heffingvrije&#13;
melk mee ging samenhangen. De titel,&#13;
krachtens welke de grond voor de melkproductie&#13;
werd gebruikt, is ten deze niet relevant.&#13;
5.5 Volgens vaste rechtspraak van dit hof staat&#13;
het een pachter, gezien zijn uit artikel 25 der&#13;
Pachtwet voortvloeiende verplichting om bij het&#13;
einde van de pachtovereenkomst het gepachte&#13;
in goede staat aan de verpachter op te leveren,&#13;
in het algemeen niet vrij om bij het einde van&#13;
de pacht of gedurende de looptijd daarvan de&#13;
grond aan de verpachter op te leveren zonder&#13;
deze in de gelegenheid te stellen tevens de daarmee&#13;
samenhangende hoeveelheid heffingvrije&#13;
melk te verwerven. Dit impliceert, gelet op de&#13;
uit genoemd wetsartikel voortvloeiende zorgverplichting,&#13;
dat het een pachter in het algemeen&#13;
ook niet vrijstaat gedurende de looptijd&#13;
van de pacht de met het gepachte samenhangende&#13;
hoeveelheid heffingvrije melk geheel of&#13;
gedeeltelijk te vervreemden. Zulk een vervreemding&#13;
zonder toestemming van de verpachter is&#13;
dan ook aan te merken als wanprestatie.&#13;
5.6 Het vorenoverwogene geldt evenzeer&#13;
wanneer sprake is van een door de grondkamer&#13;
goedgekeurde pachtovereenkomst als&#13;
in geval van een al dan niet op schrift gestelde&#13;
pachtovereenkomst, die de vereiste goedkeuring&#13;
van de grondkamer (nog) niet heeft verkregen.&#13;
Ook bij een mondelinge pachtovereenkomst&#13;
als waarvan in casu sprake was, hebben&#13;
partijen – afgezien van het bepaalde in artikel&#13;
9 van de Pachtwet – alle rechten en verplichtingen&#13;
die in de overeenkomst zijn bedongen&#13;
en/of uit de wet voortvloeien. Mitsdien gelden&#13;
ook in zulk een geval de uit artikel 25 van&#13;
de Pachtwet voortvloeiende verplichtingen.&#13;
Niet relevant is of partijen bij een mondelinge&#13;
pachtovereenkomst c.q. één van hen het mondelinge&#13;
karakter al dan niet wensten/wensen&#13;
en evenmin maakt verschil of de mondelinge&#13;
pachtovereenkomst later alsnog schriftelijk is&#13;
vastgelegd en – zo nodig – goedgekeurd. Ook&#13;
de eventuele omstandigheid dat bij het einde&#13;
van een mondelinge pachtovereenkomst het&#13;
met het gepachte samenhangende melkquotum&#13;
niet kan worden overgedragen doet aan&#13;
de hiervoor gemelde verplichtingen van de&#13;
pachter ten aanzien van dat melkquotum niets&#13;
af. Vervreemdt de pachter in zo’n geval het&#13;
melkquotum gedurende de looptijd van de&#13;
overeenkomst, dan ontneemt hij immers dusdoende&#13;
aan de verpachter de mogelijkheid&#13;
om, door opschriftstelling en inzending ter&#13;
toetsing van de pachtovereenkomst, alsnog de&#13;
mogelijkheid te scheppen aan het einde van de&#13;
pacht het quotum, waarop hij in beginsel recht&#13;
heeft, te verkrijgen.&#13;
5.7 Uit het vorenstaande volgt dat destijds&#13;
met de grond in geschil een evenredig deel van&#13;
het ten name van Von Pickartz staande melkquotum&#13;
samenhing – op grond van 11.678&#13;
kilogram per ha komt dit neer op totaal&#13;
29.195 kilogram – en dat Von Pickartz door&#13;
zonder toestemming van Exterkate dit melkquotum&#13;
te vervreemden aan een of meer derden,&#13;
jegens Exterkate toerekenbaar is tekortgeschoten.&#13;
Behoudens bijzondere omstandigheden,&#13;
waarvan ten deze niet is gebleken (Von&#13;
Pickartz heeft bovendien aangevoerd de litigieuze&#13;
grond niet meer nodig te hebben), dient&#13;
die wanprestatie desgevorderd te leiden tot&#13;
ontbinding van de pachtovereenkomst, alsmede,&#13;
nu het melkquotum in geschil niet meer&#13;
voorhanden is, tot vergoeding van de daardoor&#13;
veroorzaakte schade aan de verpachter.&#13;
5.8 Het door partijen in hoger beroep aangevoerde&#13;
richt zich niet tegen de beslissing van&#13;
de pachtkamer van het kantongerecht tot&#13;
schriftelijke vastlegging van de pachtovereenkomst&#13;
in geschil en deze behoeft derhalve als&#13;
zodanig geen bespreking.&#13;
5.9 Ambtshalve overweegt het hof dat de&#13;
pachtkamer van het kantongerecht bij de&#13;
berekening van de schadevergoeding een&#13;
rekenfout heeft gemaakt; de helft van 29.195 x&#13;
ƒ 3,50 is niet ƒ 51.782,50 maar ƒ 51.091,25.&#13;
6 Slotsom&#13;
6.1 De in het principaal hoger beroep opgeworpen&#13;
grief is ongegrond; de grief in het&#13;
incidenteel hoger beroep treft doel.&#13;
Het vonnis, waarvan beroep, moet met correctie&#13;
van het daarin vermelde schadevergoedingsbedrag&#13;
alsmede verbetering en aanvulling&#13;
van gronden worden bekrachtigd; voorts&#13;
dient de bij wege van vermeerdering van eis in&#13;
hoger beroep door Exterkate gedane vordering&#13;
tot ontbinding van de onderhavige pachtovereenkomst&#13;
en ontruiming van het gepachte&#13;
te worden toegewezen.&#13;
6.2 Von Pickartz moet als de ook in hoger&#13;
beroep in het ongelijk gestelde partij worden&#13;
veroordeeld in de kosten van dat beroep.&#13;
Beslissing&#13;
Het hof, rechtdoende in hoger beroep:&#13;
in het principaal hoger beroep:&#13;
verklaart het beroep ongegrond;&#13;
in het incidenteel hoger beroep:&#13;
bekrachtigt het door de pachtkamer van het&#13;
kantongerecht te Almelo tussen partijen&#13;
gewezen vonnis van 10 april 1997, waarvan&#13;
beroep, met verbetering en aanvulling van&#13;
gronden als hierboven overwogen en met&#13;
dien verstande dat in plaats van het bedrag&#13;
van ƒ 51.782,50 dient te worden gelezen:&#13;
ƒ 51.091,25 (eenenvijftigduizendeenennegentig&#13;
gulden en vijfentwintig cent);&#13;
ontbindt de tussen partijen bestaande pachtovereenkomst&#13;
met betrekking tot een perceel&#13;
grond kadastraal bekend gemeente Ambt-&#13;
Delden, sectie F, nummer 1850 ged., groot&#13;
2.50 ha, zulks met ingang van heden;&#13;
veroordeelt Von Pickartz om binnen twee&#13;
dagen na betekening van dit arrest het gebruik&#13;
van voormeld perceel te beëindigen en dat&#13;
perceel te ontruimen en ontruimd te houden,&#13;
zulks op verbeurte van een dwangsom van&#13;
ƒ 500,– voor iedere dag dat hij met de uitvoering&#13;
daarvan in gebreke blijft, zulks met een&#13;
maximum van ƒ 100.000,–;&#13;
in het principaal en in het incidenteel hoger&#13;
beroep:&#13;
veroordeelt Von Pickartz in de in hoger&#13;
beroep tussen partijen gevallen proceskosten,&#13;
aan de zijde van Exterkate tot heden begroot&#13;
op ƒ 1.300,– voor verschotten en ƒ 2.700,–&#13;
voor salaris van de procureur.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4824</htmlpath></article>
</articles></edition>
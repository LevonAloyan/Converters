<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2004</searchword><id>3647</id><udhid>UDH:TvAR/3647</udhid><titel>Van der Sterre / Luijkx (TvAR 2004/5239)</titel><searchwords><searchword>TvAR 9/2004</searchword><searchword>TvAR 2004/5239</searchword><searchword>UDH:TvAR/3647</searchword></searchwords><attachments><attachment><name>2004_nr 9_Rechtspraak_5239.pdf</name><extention>pdf</extention><url>https://denhollander.info/download/3644/ci</url></attachment></attachments><inleiding>[Pachtwet art. 1]&#13;
&#13;
Tussenarrest: aan de orde is de vraag of er&#13;
sprake is van een pachtovereenkomst of&#13;
een overeenkomst tot verkoop van gras.&#13;
Voor het aannemen van een overeenkomst&#13;
tot verkoop van gras pleit dat een betaling&#13;
onder de naam huur van grasland is teruggestort&#13;
en latere betalingen onder de noemer&#13;
koop van gras hebben plaatsgevonden, dat&#13;
de grondeigenaar heeft bedongen dat hij de&#13;
drijfmest zou leveren, welke mest door hem&#13;
van derden is betrokken waarvoor hij door&#13;
die derden is betaald, dat hij de gebruiker&#13;
heeft verboden en bezwaar heeft gemaakt&#13;
tegen andere werkzaamheden door deze,&#13;
dat de gebruiker het land niet heeft doen&#13;
beweiden en dat hij het land niet heeft&#13;
opgegeven bij de landbouwtellingen. Voor&#13;
het aannemen van een pachtovereenkomst&#13;
pleit dat voor het gras ieder jaar een zelfde&#13;
bedrag is betaald en dat van de door de&#13;
grondeigenaar gestelde inscharing van&#13;
pony’s en door hem verrichte onderhoudswerkzaamheden&#13;
geen bewijsstukken zijn&#13;
overgelegd. Het hof laat daarom de&#13;
gebruiker toe te bewijzen dat tussen partijen&#13;
is overeengekomen dat hij in april 1997 een&#13;
perceel grond heeft gepacht voor een pachtprijs&#13;
van ƒ 1.100,– per hectare per jaar,&#13;
althans tot het bewijs van feiten en omstandigheden,&#13;
die meebrengen dat de rechtsverhouding&#13;
tussen partijen als een pachtovereenkomst&#13;
dient te worden aangemerkt.&#13;
Eindarrest: de gebruiker heeft afgezien van&#13;
bewijslevering, zodat zijn stelling, dat hij&#13;
grond heeft gepacht, niet is komen vast te&#13;
staan.</inleiding><content>ARREST VAN 28 MEI 2002 IN DE ZAAK&#13;
VAN:&#13;
Wilhelmus Johannes van der Sterre, wonende&#13;
te Maarheeze, gemeente Cranendonck,&#13;
appellant,&#13;
procureur: mr. J.B.R. Daniels,&#13;
tegen&#13;
Gregorius Cornelis Johannes Maria Luijkx,&#13;
wonende te Weert,&#13;
geïntimeerde,&#13;
procureur: mr. J.M.J. Huver.&#13;
1 Het geding in eerste aanleg&#13;
De pachtkamer van het kantongerecht te&#13;
Roermond heeft op 23 november 2000 en&#13;
22 maart 2001 tussen partijen vonnissen gewezen.&#13;
Naar de inhoud daarvan wordt verwezen&#13;
voor het procesverloop in de eerste aanleg, de&#13;
beslissingen en de gronden daarvoor.&#13;
2 Het geding in hoger beroep&#13;
2.1 Bij exploot van 19 april 2001 is appellant,&#13;
Van der Sterre, tegen het vonnis van 22 maart&#13;
2001 in hoger beroep gekomen met dagvaarding&#13;
van geïntimeerde, Luijkx, voor dit hof.&#13;
2.2 Bij memorie van grieven heeft Van der&#13;
Sterre drie grieven aangevoerd, bewijs aangeboden,&#13;
enkele producties overgelegd en&#13;
geconcludeerd dat het hof het vonnis waarvan&#13;
beroep zal vernietigen en, opnieuw rechtdoende,&#13;
voor zover wettelijk geoorloofd uitvoerbaar&#13;
bij voorraad, schriftelijk zal vastleggen de&#13;
tussen Van der Sterre als pachter en Luijkx als&#13;
verpachter bestaande pachtovereenkomst&#13;
betreffende het perceel gelegen aan de Geuzendijk&#13;
te Weert, kadastraal bekend gemeente&#13;
Weert, sectie Y nummer 58 ged. groot 6 ha&#13;
tegen een prijs van ƒ 1.100,– per hectare per&#13;
jaar met veroordeling van Luijkx in de kosten&#13;
van de procedure in beide instanties.&#13;
2.3 Bij memorie van antwoord heeft Luijkx&#13;
verweer gevoerd, bewijs aangeboden, een pro-&#13;
ductie overgelegd en geconcludeerd dat het&#13;
hof Van der Sterre in het hoger beroep nietontvankelijk&#13;
zal verklaren, althans de vordering&#13;
van Van der Sterre in hoger beroep zal&#13;
ontzeggen, het vonnis waarvan beroep zal bekrachtigen&#13;
en Van der Sterre zal veroordelen&#13;
in de kosten van het hoger beroep.&#13;
2.4 Beide partijen hebben nog een akte genomen.&#13;
Daarna zijn de stukken aan het hof&#13;
overgelegd voor het wijzen van arrest.&#13;
3 De grieven&#13;
Van der Sterre heeft de navolgende grieven&#13;
aangevoerd:&#13;
Grief 1&#13;
Ten onrechte heeft de pachtkamer in haar&#13;
vonnis van 22 maart 2001 geoordeeld dat Van&#13;
der Sterre zijn stelling dat er sprake is van een&#13;
mondelinge pachtovereenkomst niet aannemelijk&#13;
heeft gemaakt, laat staan aangetoond.&#13;
Deze grief richt zich tevens tegen de overwegingen&#13;
die de pachtkamer tot dit oordeel&#13;
hebben gebracht.&#13;
Grief 2&#13;
Ten onrechte heeft de pachtkamer overwogen&#13;
dat zowel in de stukken als ter comparitie een&#13;
deugdelijk bewijsaanbod zijdens Van der Sterre&#13;
achterwege is gebleven.&#13;
Grief 3&#13;
Ten onrechte heeft de pachtkamer de vordering&#13;
van Van der Sterre tot schriftelijke vastlegging&#13;
van de met Luijkx bestaande pachtovereenkomst&#13;
afgewezen en Van der Sterre in&#13;
de proceskosten veroordeeld.&#13;
4 De vaststaande feiten&#13;
Op grond van hetgeen door partijen is gesteld,&#13;
voor zover niet deugdelijk weersproken, en&#13;
op grond van de ten processe overgelegde&#13;
stukken, voor zover de inhoud daarvan niet&#13;
deugdelijk is betwist staat ten processe het&#13;
navolgende vast.&#13;
– Van der Sterre heeft op 2 mei 1997 aan&#13;
Luijkx overgemaakt een bedrag van ƒ 3.300,–&#13;
onder de vermelding: “helft huur 6 ha grasland”.&#13;
– Luijkx heeft op 3 juni 1997 aan Van der&#13;
Sterre overgemaakt een bedrag van ƒ 3.300,–&#13;
onder de vermelding: “niet eens met wijze van&#13;
bet.”.&#13;
– Van der Sterre heeft op 16 juni 1997 aan&#13;
Luijkx overgemaakt een bedrag van ƒ 6.600,–&#13;
onder de vermelding: “gras op stam”.&#13;
– Van der Sterre heeft op 21 augustus 1998 aan&#13;
Luijkx overgemaakt een bedrag van ƒ 6.600,–&#13;
onder de vermelding: “gras zaad hooi”.&#13;
– Van der Sterre heeft op 11 juni 1999 aan&#13;
Luijkx overgemaakt een bedrag van ƒ 6.600,–&#13;
onder de vermelding: “aankoop 6 ha gras”.&#13;
– Luijkx heeft bij het maken van de afspraken&#13;
tussen partijen bedongen dat de op het perceel&#13;
door Van der Sterre te injecteren drijfmest&#13;
door hem, Luijkx, zou worden geleverd.&#13;
– De door Luijkx geleverde drijfmest is niet&#13;
afkomstig van het bedrijf van Luijkx, maar&#13;
van derden.&#13;
– Van der Sterre heeft in de jaren 1997, 1998&#13;
en 1999 al het gras van het perceel in geschil&#13;
gewonnen. Hij heeft het perceel niet doen&#13;
beweiden.&#13;
5 De beoordeling van het geschil in&#13;
hoger beroep&#13;
5.1 Het gaat in deze zaak om het volgende.&#13;
Van der Sterre stelt dat hij in april 1997 het&#13;
perceel in geschil heeft gepacht voor een prijs&#13;
van ƒ 1.100,– per hectare, ƒ 6.600,– totaal.&#13;
Luijkx betwist dat en stelt dat slechts sprake is&#13;
van verkoop van gras. De pachtkamer van het&#13;
kantongerecht is op grond van de door die&#13;
pachtkamer geschetste feiten en omstandigheden&#13;
tot het oordeel gekomen dat tussen&#13;
partijen geen pachtovereenkomst tot stand is&#13;
gekomen. Die pachtkamer heeft voorts het&#13;
bewijsaanbod van Van der Sterre gepasseerd.&#13;
Het hoger beroep van Van der Sterre is gericht&#13;
tegen het passeren van het bewijsbod en tegen&#13;
de eindbeslissing van de pachtkamer van het&#13;
kantongerecht, alsmede tegen de daaraan ten&#13;
grondslag liggende motivering. Door de grieven&#13;
en de toelichting daarop wordt het geschil&#13;
in volle omvang aan het hof ter beoordeling&#13;
voorgelegd. Het hof zal de grieven gezamenlijk&#13;
behandelen.&#13;
5.2 Anders dan door Van der Sterre wordt&#13;
betoogd kan op grond van de thans bekende&#13;
feiten en omstandigheden niet worden geconcludeerd&#13;
dat in april 1997 tussen partijen een&#13;
pachtovereenkomst tot stand is gekomen. Het&#13;
hof baseert dit oordeel op de navolgende feiten&#13;
en omstandigheden.&#13;
– Uit de gang van zaken met betrekking tot de&#13;
betaling in 1997 blijkt voorshands, dat Luijkx&#13;
niet wenste dat tussen partijen een pachtovereenkomst&#13;
tot stand zou komen. Van der Sterre&#13;
heeft, nadat Luijkx bezwaar had gemaakt, de&#13;
kennelijk door Luijkx gewenste omschrijving&#13;
gebezigd met betrekking tot de betaling. Ook&#13;
in de jaren 1998 en 1999 heeft hij dat gedaan.&#13;
– Luijkx heeft ten verweer aangevoerd dat hij&#13;
in de jaren 1997, 1998 en 1999 pony’s van een&#13;
derde heeft ingeschaard op het perceel. Aldus&#13;
betwist Luijkx gemotiveerd, dat Van der Sterre&#13;
het uitsluitend gebruik van het perceel heeft&#13;
gehad in die jaren.&#13;
– Luijkx voert ten verweer aan, dat Van der&#13;
Sterre in het kader van de afspraak tussen partijen&#13;
het gras slechts mocht maaien en voorts&#13;
mest diende te injecteren, afkomstig van&#13;
Luijkx. Andere werkzaamheden mocht hij&#13;
volgens Luijkx niet uitvoeren. Wel heeft&#13;
Luijkx volgens zijn stellingen zelf werkzaamheden&#13;
doen uitvoeren. Ook stelt hij, dat hij&#13;
enkele malen, indien hij merkte dat Van der&#13;
Sterre andere werkzaamheden uitvoerde, daartegen&#13;
bezwaar heeft gemaakt. Aldus betwist&#13;
Luijkx gemotiveerd, dat op grond van een&#13;
tussen partijen gemaakte afspraak alle onderhoudswerkzaamheden&#13;
door Van der Sterre&#13;
dienden te worden verricht.&#13;
– Van der Sterre heeft het perceel niet opgegeven&#13;
bij de landbouwtellingen.&#13;
– Luijkx heeft drijfmest aangevoerd van derden&#13;
en bedongen dat Van der Sterre deze&#13;
drijfmest injecteerde in het perceel. Luijkx&#13;
bedong hiervoor een vergoeding van deze&#13;
derden. Aldus heeft Luijkx het perceel mede&#13;
ten dienste van zijn bedrijf geëxploiteerd.&#13;
Tegenover de hiervoor beschreven feiten en&#13;
omstandigheden zijn er ook aanwijzingen voor&#13;
het gelijk van Van der Sterre. Voor het grasgewas&#13;
is immers ieder jaar een zelfde bedrag&#13;
betaald, terwijl Luijkx geen bewijsstukken&#13;
overlegt betreffende de inscharing van pony’s&#13;
van derden en evenmin betreffende de onderhoudswerkzaamheden,&#13;
die hij stelt verricht te&#13;
hebben. Deze aanwijzingen zijn echter onvoldoende&#13;
om thans tot het oordeel te komen dat&#13;
er sprake is van een pachtovereenkomst tussen&#13;
partijen en leveren evenmin een zodanig&#13;
vermoeden van het bestaan van een dergelijke&#13;
pachtovereenkomst op dat de bewijslast van&#13;
het niet bestaan van die overeenkomst bij&#13;
Luijkx gelegd zou moeten worden. In zoverre&#13;
falen de grieven van Van der Sterre.&#13;
5.2 Van der Sterre heeft in eerste aanleg uitdrukkelijk&#13;
bewijs aangeboden van zijn stellingen.&#13;
Naar het oordeel van het hof zijn de feiten&#13;
en omstandigheden voor zover die ten&#13;
processe vaststaan niet onverenigbaar met het&#13;
bestaan van een pachtovereenkomst. Daarbij&#13;
is in het bijzonder van belang, dat de benaming&#13;
die partijen aan een rechtsverhouding&#13;
geven niet beslissend is. De kennelijke strekking&#13;
van de stellingen van Van der Sterre is,&#13;
dat reeds in april 1997 het land hem voor&#13;
onbepaalde tijd in gebruik is gegeven voor een&#13;
vast bedrag van ƒ 1.100,– per hectare, dat&#13;
afgesproken is, dat hij bij uitsluiting gerechtigd&#13;
zou zijn tot gebruik van dat land, ter&#13;
ondersteuning van welk standpunt hij onder&#13;
meer aanvoert, dat Luijkx hem zelfs heeft&#13;
gevraagd het land te beweiden. Ook betwist&#13;
Van der Sterre dat Luijkx pony’s van derden&#13;
heeft ingeschaard. De pachtkamer van het&#13;
kantongerecht had gezien de stellingen van&#13;
Van der Sterre diens bewijsaanbod niet mogen&#13;
passeren. Voorts heeft Van der Sterre ook in&#13;
hoger beroep uitdrukkelijk bewijs aangeboden.&#13;
Het hof zal Van der Sterre daarom toelaten&#13;
tot bewijslevering als in het dictum&#13;
omschreven. Iedere verdere beslissing wordt&#13;
aangehouden.&#13;
Beslissing&#13;
Het hof, rechtdoende in hoger beroep,&#13;
laat Van der Sterre toe te bewijzen dat tussen&#13;
partijen uitdrukkelijk is overeengekomen, dat&#13;
hij het oostelijk gedeelte groot 6 hectare van&#13;
het perceel kadastraal bekend gemeente Weert&#13;
sectie Y nummer 58, grenzend aan de percelen&#13;
kadastraal bekend gemeente Weert sectie Y&#13;
nummers 157 en 158 in april 1997 van Luijkx&#13;
heeft gepacht voor onbepaalde tijd, althans&#13;
van jaar tot jaar, voor een pachtprijs van&#13;
ƒ 1.100,– per hectare per jaar, althans tot het&#13;
bewijs van feiten en omstandigheden, die&#13;
meebrengen dat de rechtsverhouding tussen&#13;
partijen als een pachtovereenkomst dient te&#13;
worden aangemerkt;&#13;
bepaalt dat, indien Van der Sterre bovengenoemd&#13;
bewijs door middel van getuigen&#13;
wenst te leveren, het verhoor van deze getuigen&#13;
zal geschieden ten overstaan van het tot&#13;
raadsheer-commissaris benoemde lid van het&#13;
hof mr. Tjittes en de raad ing. Hamelink, die&#13;
daartoe zitting zullen houden in het Paleis van&#13;
Justitie aan de Walburgstraat 2-4 te Arnhem&#13;
op een door de raadsheer-commissaris nader&#13;
vast te stellen dag en tijdstip;&#13;
bepaalt dat het aantal voor te brengen getuigen&#13;
alsmede de verhinderdata van partijen,&#13;
van hun advocaten en van de getuigen dienen&#13;
te worden opgegeven ter rolzitting van 25 juni&#13;
2002, ambtshalve peremptoir, waarna het tijdstip&#13;
van de verhoren door de raadsheer-commissaris&#13;
zal worden vastgesteld en in beginsel&#13;
geen uitstel in verband met verhinderingen zal&#13;
worden verleend;&#13;
houdt iedere verdere uitspraak aan.&#13;
ARREST VAN 28 JANUARI 2003&#13;
1 Verdere verloop van het geding in&#13;
hoger beroep&#13;
1.1 Voor het verloop van de procedure tot dit&#13;
arrest verwijst het hof naar zijn tussenarrest&#13;
van 28 mei 2002.&#13;
1.2 Bij brief van 10 september 2002 heeft de&#13;
procureur van Van der Sterre bericht dat&#13;
laatstgenoemde afziet van het leveren van&#13;
getuigenbewijs en zich refereert aan het oordeel&#13;
van het hof.&#13;
1.3 Ten slotte zijn de stukken aan het hof&#13;
overgelegd voor het wijzen van arrest.&#13;
2 De verdere beoordeling van het&#13;
geschil in hoger beroep&#13;
2.1 Het hof volhardt bij hetgeen het heeft&#13;
overwogen en beslist in zijn tussenarrest van&#13;
28 mei 2002.&#13;
2.2 In laatstgenoemd arrest heeft het hof Van&#13;
der Sterre toegelaten te bewijzen dat tussen&#13;
hem en Luijkx uitdrukkelijk is overeengekomen,&#13;
dat Van der Sterre het oostelijk gedeelte&#13;
groot 6 hectare van het perceel kadastraal&#13;
bekend gemeente Weert sectie Y nummer 58,&#13;
grenzend aan de percelen kadastraal bekend&#13;
gemeente Weert sectie Y nummers 157 en 158&#13;
in april 1997 van Luijkx heeft gepacht voor&#13;
onbepaalde tijd, althans van jaar tot jaar, voor&#13;
een pachtprijs van ƒ 1.100,– per hectare per&#13;
jaar, althans tot het bewijs van feiten en omstandigheden,&#13;
die meebrengen dat de rechtsverhouding&#13;
tussen partijen als een pachtovereenkomst&#13;
dient te worden aangemerkt. Van&#13;
der Sterre heeft afgezien van bewijslevering.&#13;
Aldus is hetgeen Van de Sterre heeft gesteld,&#13;
kort gezegd, dat hij een stuk grond van Luijkx&#13;
heeft gepacht, niet komen vast te staan. Het&#13;
bestreden vonnis moet derhalve worden&#13;
bekrachtigd. De grieven falen. Van der Sterre&#13;
zal worden veroordeeld in de kosten van het&#13;
geding in hoger beroep.&#13;
Beslissing&#13;
Het hof, rechtdoende in hoger beroep,&#13;
bekrachtigt het bestreden vonnis waarvan&#13;
beroep van de pachtkamer van het kantongerecht&#13;
te Roermond van 22 maart 2001;&#13;
veroordeelt Van der Sterre in de kosten van&#13;
het geding in hoger beroep, tot op heden&#13;
begroot op € 215,55 aan verschotten en € 771,–&#13;
voor salaris van zijn procureur.</content><legacyfootnotes/><footnotes><footnote/></footnotes><auteurs/><published>2004-09-01 00:00:00</published><modified>2004-09-01 00:00:00</modified><editiondate>2004-09-01</editiondate><htmlpath>https://denhollander.info/artikel/3647</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2017</searchword><id>14339</id><udhid>UDH:TvAR/14339</udhid><titel>Gedoogplicht in de Belemmeringenwet Privaatrecht</titel><searchwords><searchword>TvAR 6/2017</searchword><searchword>UDH:TvAR/14339</searchword></searchwords><attachments><attachment><name>19213.pdf</name><extention>pdf</extention><url>https://denhollander.info/download/19213/ci</url></attachment></attachments><inleiding>&lt;p&gt;In deze bijdrage vragen wij aandacht voor de gedoogverplichting, die is neergelegd in de Belemmeringenwet Privaatrecht. Deze benaming vindt zijn grond in art. 19 van de wet, die formeel is aangeduid als ‘Wet van 13 mei 1927, tot opheffing van privaatrechtelijke belemmeringen’.&lt;/p&gt;</inleiding><content>&lt;h3&gt;1. Inleiding&lt;/h3&gt;&lt;p&gt;Dat deze wet opstoomt naar haar 100-jarig bestaan is goed zichtbaar in de schrijfwijze van woorden als nodig en gedogen, die in de wet nog zijn geschreven als ‘noodig’ en ‘gedoogen’. De nog steeds geldende tekst van de wet herinnert er ook aan, dat het vermogen om de juiste naamvallen te hanteren noodzakelijk was voor een correcte taalbeheersing. De ouderdom van de wet rechtvaardigt niet de conclusie, dat deze ten dode is opgeschreven. De wet heeft dus een langere houdbaarheid dan velen van ons, mensen van vlees en bloed. Wij kennen er nog maar enkelen, die zich reeds bij het ingaan van deze wet op onze aardkloot bewogen.&lt;/p&gt;&lt;p&gt; &lt;/p&gt;&lt;p&gt;In de Belemmeringenwet Privaatrecht gaat het om openbare werken van algemeen nut. De praktijk leert, dat de wet toepassing vindt bij de aanleg van kabels en leidingen, reden waarom in dit artikel de openbare werken worden aangeduid als netwerken. Toen de wet werd ingevoerd, waren alle netwerken van algemeen nut in handen van de overheid. De liberalisering van netwerken heeft in de praktijk (nog) niet geleid tot het oordeel dat een beroep op de Belemmeringenwet Privaatrecht moet worden uitgesloten. &lt;/p&gt;&lt;p&gt;De Belemmeringenwet Privaatrecht (BP) is een beknopte wet met 19 artikelen. De BP biedt een wettelijk instrument om de aanleg, instandhouding of wijziging van openbare werken op andermans onroerende zaken mogelijk te maken indien tussen de overheid c.q. een concessionaris en een rechthebbende (veelal een grondeigenaar/belanghebbende) daaromtrent geen overeenstemming kan worden bereikt. In deze bijdrage besteden wij aandacht aan de op te leggen gedoogverplichting en de tussen partijen te bereiken overeenstemming. Buiten bespreking laten wij onder andere de mogelijkheid om een gedoogbeslissing aan te vechten op de grond dat daarin is geoordeeld dat de belangen van de rechthebbenden de onteigening redelijkerwijs niet vorderden alsmede de mogelijkheden om schadevergoeding te vorderen. In dit artikel vragen wij met name aandacht voor de te bereiken van overeenstemming en het plegen van minnelijk overleg.&lt;/p&gt;&lt;h3&gt;2. Verplichting te gedogen&lt;/h3&gt;&lt;p&gt;De wettelijke grondslag van de verplichting een noodzakelijk werk van openbaar belang te gedogen is te lezen in art. 1 BP. Het ten deze relevante gedeelte van art. 1 BP luidt als volgt:&lt;/p&gt;&lt;blockquote&gt;“Wanneer ten behoeve van openbare werken: &lt;/blockquote&gt;&lt;blockquote&gt;-&lt;br/&gt;- &lt;br/&gt;- &lt;br/&gt;-&lt;br/&gt;- een werk noodig is, waarvoor duurzaam of tijdelijk gebruik moet worden gemaakt van onroerende zaken, kan ieder, die eenig recht heeft ten aanzien van die zaken, behoudens recht op schadevergoeding, worden verplicht te gedoogen, dat zoodanig werk wordt aangelegd en in stand gehouden, indien naar het oordeel van Onzen Minister van Waterstaat de belangen van de rechthebbenden redelijkerwijs onteigening niet vorderen en in het gebruik van de zaken niet meer belemmering wordt gebracht, dan redelijkerwijs voor den aanleg en de instandhouding van het werk noodig is.” &lt;/blockquote&gt;&lt;p&gt;&lt;span class="italic"&gt;&lt;br/&gt;&lt;br/&gt;&lt;/span&gt;Blijkens deze bepaling is het opleggen van een gedoogverplichting aan twee voorwaarden onderworpen. De eerste is, dat de belangen van de rechthebbenden redelijkerwijs onteigening niet vorderen en in het gebruik van de zaken niet meer belemmering wordt gebracht dan redelijkerwijs nodig is. In art. 1 BP is niets bepaald over het voeren van overleg of het pogen om tot overeenstemming te komen. &lt;/p&gt;&lt;p&gt;&lt;br/&gt;Het begin van art. 2 lid 1 BP luidt dan als volgt:&lt;/p&gt;&lt;blockquote&gt;&lt;br/&gt;‘Is met de rechthebbenden ten aanzien van enige onroerende zaak geen overeenstemming verkregen, dan worden ten verzoeke van dengene wien het werk aangaat, door den burgemeester der gemeente, waarbinnen die zaak is gelegen, gedurende veertien dagen ten gemeentehuize ter inzage gelegd: ……….. .’&lt;/blockquote&gt;&lt;p&gt;Blijkens art. 2 BP wordt een formele procesgang geïntroduceerd voor het geval geen overeenstemming is bereikt. Als dat vaststaat, vangt de procesgang aan. De vraag is, wanneer vaststaat, dat geen overeenstemming is bereikt. De praktijk laat zien, dat daarvan sprake is indien de door de netbeheerder voorgelegde modelovereenkomst niet door de eigenaar wordt ondertekend. Vervolgens is dan in art. 2 lid 5 BP bepaald, dat indien geen overeenstemming is verkregen, een verplichting als bij art. 1 BP bedoeld aan de rechthebbenden kan worden opgelegd. Het valt op, dat een gedoogverplichting kan worden opgelegd indien geen overeenstemming is verkregen, maar de wet niet bepaalt dat daartoe door of namens de overheid pogingen moeten worden ondernomen. Een vergelijkbare bepaling als in de Onteigeningswet (art. 17 Onteigeningswet schrijft voor dat de onteigenende partij tracht hetgeen onteigend moet worden bij minnelijke overeenkomst te verkrijgen) kent de BP niet. &lt;/p&gt;&lt;p&gt;&lt;br/&gt;Blijkens art. 2 lid 5 BP kan de minister gemotiveerd een gedoogverplichting opleggen, indien geen overeenstemming is verkregen. Dat veronderstelt, dat van de kant van de overheid daartoe een poging moet worden gedaan, ook al staat dat niet in de wet. In de rechtspraak wordt als uitgangspunt genomen, dat art. 2 lid 5 BP met zich brengt, dat een serieuze en redelijke poging moet zijn ondernomen om langs minnelijke weg tot overeenstemming te komen.[2]&lt;/p&gt;&lt;h3&gt;3. Overeenstemming&lt;/h3&gt;&lt;p&gt;&lt;br/&gt;Er zijn geen in de wet neergelegde formele voorschriften voor de wijze waarop overeenstemming moet worden bereikt. De netbeheerders nemen als uitgangspunt, dat een zakelijk recht (recht van opstal) wordt gevestigd, dat wordt ingeschreven in de openbare registers. De wens van de netbeheerders is in de praktijk bepalend. Het adagium ‘moeders wil is wet’ waarbij de netbeheerder dan moeder is, is van toepassing op de gebruikelijke gang van zaken. De bedoeling van de wetgever is, dat aan de grondeigenaren niet meer belemmeringen worden opgelegd dan noodzakelijk is. Denkbaar is, dat eveneens overeenstemming wordt bereikt zonder het vestigen van een zakelijk recht aan de hand van een door partijen te sluiten obligatoire overeenkomst. Daar willen de netbeheerders echter niet aan. Ons is een geval bekend, waarin een netbeheerder en een grondeigenaar overeenstemming hadden bereikt. Het enkele feit dat de grondeigenaar geen medewerking wenste te verlenen aan inschrijving in de openbare registers, vormde voor de netbeheerder aanleiding een gedoogprocedure te starten. Uit deze casus blijkt, dat alleen een overeenkomst met zakelijke werking voor de betreffende netbeheerder aanvaardbaar is, hoewel zulks niet uit de BP voortvloeit.&lt;/p&gt;&lt;p&gt;Ons zijn geen gevallen bekend, waarin overeenstemming is bereikt in de vorm van een eenvoudige briefwisseling of een korte overeenkomst. In gevallen van overeenstemming wordt een zakelijk recht van opstal gevestigd, waarbij de netbeheerder de voorwaarden opstelt. Indien de grondeigenaar die voorwaarden braaf accepteert, is er overeenstemming. In die gevallen zal veelal de omvang van de schadevergoeding bepalend zijn bij het welslagen van overleg. Netbeheerders betogen dan ook veelal met verve, dat zij de door de rechthebbenden geleden schade keurig zullen vergoeden. Dat wordt nogal eens gepresenteerd als een royaal gebaar. Als dat het geval is, is dat een misplaatste presentatie omdat de schadevergoedingsverplichting eenvoudig in de wet staat. De hoogte van de schadevergoeding lijkt gezien de beschikbare rechtspraak niet al te vaak tot geschillen te leiden, die een rechterlijke toetsing noodzakelijk maken. Gepubliceerde rechtspraak, waarbij uitsluitend de hoogte van de schadevergoeding ter discussie staat, is niet voorhanden.&lt;br/&gt;&lt;/p&gt;&lt;p&gt;Echter, de vraag is, of en zo ja in welke mate belanghebbenden andere wensen dan de omvang van de schadevergoeding aan de netbeheerder met succes kunnen voorleggen. &lt;/p&gt;&lt;p&gt;&lt;br/&gt;Daarbij valt te denken aan de in de akte van opstal neergelegde voorwaarden, waaronder de duur van het opstalrecht en het betalen van een retributie. In het minnelijke traject houden de netbeheerders in vrijwel alle gevallen vast aan de door hen gehanteerde (algemene) voorwaarden. Indien belanghebbenden met de toepasselijkheid daarvan niet instemmen, is het minnelijk traject veelal uitgesloten en komt een procedure in zicht die tot een onherroepelijke gedoogbeschikking moet leiden.&lt;/p&gt;&lt;p&gt; &lt;br/&gt;Voor het bereiken van overeenstemming bieden de netbeheerders door hen opgestelde modelovereenkomsten ter ondertekening aan. Dat zijn standaardovereenkomsten, waarin onder meer is opgenomen, dat geen retributie is verschuldigd, schade zal worden vergoed, het gebruik altijddurend is en na ondertekening een recht van opstal zal worden gevestigd. Het aantal beperkingen in de modelovereenkomsten is groot en neemt toe. Dat kan er in de praktijk toe leiden, dat het laten aankomen op een gedoogbeschikking op termijn voordeliger is. In de algemene voorwaarden van netbeheerders komen steeds meer verwijzingen voor naar door netbeheerders vastgestelde (veiligheids)voorschriften, die bij tijd en wijle worden geactualiseerd. In de meest recente (veiligheids)voorschriften van TenneT zijn bijvoorbeeld aanbevelingen opgenomen, op grond waarvan grondeigenaren wordt verboden zonder toestemming van TenneT  met drones te vliegen boven hun eigen grond. Andere voorbeelden van  beperkingen zijn dat het niet is toegestaan zonder instemming van de netbeheerder in de belaste strook ophogingen van tijdelijke (bijvoorbeeld opslag van kuilvoer) of blijvende aard aan te brengen, afrasteringen of metalen hekken te plaatsen, sloten te schonen met behulp van een hydraulische graafmachine, zonder overleg een beregeningsinstallatie te gebruiken enzovoorts. Het spreekt voor zich dat alleen al de noodzaak van het voeren van extra overleg over tal van volstrekt gebruikelijke zaken door de meeste agrariërs als belemmerend zal worden ervaren. &lt;/p&gt;&lt;p&gt;&lt;br/&gt;Veelvuldig wordt in algemene voorwaarden als standaardbepaling opgenomen, dat het recht om (toekomst)schade te kunnen claimen komt te vervallen ingeval van rechtsopvolging onder bijzondere titel. De kennelijke veronderstelling daarbij is, dat een opvolgend eigenaar ingeval van schade gezien de gebruiksbeperkingen een lagere koopsom zal hebben bedongen. Op basis van de meeste standaardmodelovereenkomsten kan alleen de voormalige c.q. oorspronkelijke eigenaar aanspraak maken op het prijsverschil.&lt;/p&gt;&lt;h3&gt;4. Minnelijk overleg&lt;/h3&gt;&lt;p&gt;De aan de overheid opgelegde verplichting tot het plegen van overleg is vergelijkbaar met de verplichting van de onteigenaar op grond van art. 17 Onteigeningswet. Het overheidslichaam c.q. de netbeheerder dient een serieuze en redelijke poging te ondernemen om langs minnelijke weg tot overeenstemming te komen. Die eisen lijken niet al te zwaar te zijn. Er moet echter wel sprake zijn van een minimale poging.&lt;/p&gt;&lt;p&gt; &lt;br/&gt;Doorgaans wordt aangenomen dat aan die verplichting is voldaan, als een door de netbeheerder opgestelde modelovereenkomst ter goedkeuring aan een grondeigenaar/belanghebbende is voorgelegd. Het verdient vermelding, dat de grondeigenaar op de inhoud van die modelovereenkomst geen invloed heeft en aanpassingen in de tekst door de netbeheerder niet of nauwelijks worden geaccepteerd. &lt;/p&gt;&lt;p&gt;&lt;br/&gt;Bij het voeren van minnelijk overleg zal ook de hoogte van de schadevergoeding een punt van discussie zijn. Indien partijen daar niet uitkomen, is dat geen grond het opleggen van een gedoogplicht achterwege te laten. Dat zou anders kunnen zijn, indien een voorstel tot schadevergoeding op voorhand als onwerkelijk en onredelijk moet worden aangemerkt. Voor het overige speelt de hoogte van de schadevergoeding geen rol bij de toetsing van een opgelegde gedoogplicht. Met toepassing van art. 14 BP kunnen belanghebbenden rechtsvorderingen instellen bij de bevoegde rechtbank, strekkende tot vergoeding van schade. In art. 14 lid 3 BP is bepaald, dat tot de uitvoering van werken kan worden overgegaan voordat de schadevergoeding is vastgesteld of daaromtrent overeenstemming is verkregen.[3]&lt;/p&gt;&lt;p&gt;&lt;br/&gt;Bij het aanbieden van een opstalovereenkomst eist de netbeheerder, zo leert de ervaring, vaak een altijddurend opstalrecht of tenminste een recht dat onbeperkt is in tijd. Bezwaren van de kant van de eigenaar worden veelal weggewuifd. Het is natuurlijk goed denkbaar, dat bijvoorbeeld een vaste termijn wordt afgesproken van 30 of 50 of 70 jaren. Mocht na verloop van die periode voortzetting of vernieuwing van het gebruik noodzakelijk zijn, kunnen nieuwe afspraken worden gemaakt, desnoods met de BP in de hand. Een altijddurend opstalrecht riekt naar een verkapte onteigening. De grondeigenaar/belanghebbende heeft dan op geen enkele wijze invloed op een eventuele beëindiging van een hem onwelgevallige situatie. De BP voorziet niet in mogelijkheden een opgelegde gedoogplicht bij vervroeging te doen eindigen, indien de omstandigheden daartoe aanleiding geven. De Afdeling vindt het uitgangspunt van de overheid/netbeheerder om een recht voor onbepaalde tijd te krijgen niet onredelijk.[4] In dat licht is opmerkelijk, dat in de praktijk door netbeheerders in afwijking daarvan ook wel eens zakelijke rechten worden gevestigd voor een beperkte duur van vijftig jaren. Verwezen wordt naar de openbaar ingeschreven aktes in het register Onroerende Zaken Hyp 4 van 17 september 2013 (deel 63334 nummer 54) en 13 oktober 2015 (deel 67006 nummer 69). In de laatste overeenkomst is niet alleen een beperkte duur van vijftig jaar overeengekomen, maar bovendien bepaald dat niet de netbeheerder maar de grondeigenaar na ommekomst van de duur bepaalt of het recht al dan niet wordt verlengd. Andere afwijkingen zijn, dat in deze akte is bepaald dat bij beëindiging van het gebruik het gehele werk volledig dient te worden verwijderd waarbij geen beperking is opgenomen ten aanzien van de diepte. &lt;/p&gt;&lt;p&gt;&lt;br/&gt;Voorts valt op dat de gehele vergoeding binnen een bepaalde termijn na ondertekening onvoorwaardelijk dient te worden uitbetaald, terwijl standaard wordt opgenomen dat de vergoeding – behoudens een zeer beperkte vergoeding voor de medewerking – wordt voldaan bij de inschrijving van de akte. Dit gezien hebbende, dringt zich natuurlijk de vraag op, of de eis een langere duur dan vijftig jaar op te leggen niet in strijd is met de wet, omdat daarmee meer belemmering dan kennelijk noodzakelijk wordt afgedwongen. Immers, in de aangehaalde overeenkomsten is een beperkte duur van vijftig jaar kennelijk toereikend. &lt;/p&gt;&lt;p&gt;&lt;br/&gt;Zoals gezegd, wordt bij het aanbieden van het vestigen van een recht van opstal veelal een door de overheid/netbeheerder opgestelde akte gebruikt. Daar valt maar met moeite van af te wijken, niet alleen voor wat betreft de hierboven besproken duur, maar ook als het gaat om een gewenste retributie. Het overeenkomen van een retributie is geen constitutief vereiste voor het rechtsgeldig vestigen van een recht van opstal. Het facultatieve karakter blijkt uit art. 5:101 lid 3 BW. Echter, de wens van een eigenaar om voor het gebruik een tegenprestatie te bedingen, wordt veelal afgedaan met de opmerking, dat een passende schadevergoeding wordt of zal worden betaald. Daarbij wordt ten onrechte geen onderscheid gemaakt tussen schadevergoeding en tegenprestatie. De schadevergoeding is wettelijk verankerd en komt aan de orde, indien schade wordt geleden. Een retributie is een vergoeding voor het gebruik. Niet goed valt in te zien, waarom een eigenaar niet een passende periodieke vergoeding kan vragen voor het gebruik op of onder zijn grond. Dit klemt te meer, omdat wij hebben kunnen vaststellen dat soms in vergelijkbare gevallen periodieke retributies zijn overeengekomen. Zie onder meer de in het register Onroerende Zaken Hyp 4 ingeschreven overeenkomst van 9 september 2016 (deel 69005 nummer 121) waarin een retributie met betrekking tot een periode van dertig jaren overeengekomen werd. Op grond van de BP is niet verdedigbaar waarom in vergelijkbare gevallen soms wel en soms geen periodieke retributie wordt aangeboden. Evenmin is op grond van de BP verdedigbaar, waarom alleen het aanbod van een eenmalige afkoopsom/retributie voor een altijddurend recht toereikend zou zijn, terwijl in vergelijkbare gevallen periodieke retributies met betrekking tot periode van één, dertig of vijftig jaar worden overeengekomen. Dat wekt met name verbazing, indien voor de vaststelling van een jaarlijkse retributie wordt uitgegaan van een veel hogere grondwaarde dan de werkelijke waarde zoals bijvoorbeeld in de akte van 17 september 2013 (Hyp 4 deel 63334 nummer 54). Analyse van de overeengekomen retributie in die akte leert ons, dat afhankelijk van het rentepercentage (2 tot 4%) dat als uitgangspunt voor de vaststelling van de retributie is genomen, zal zijn uitgegaan van ongeveer 4,4 tot 8,8 x de werkelijke grondwaarde (als het werk wordt weggedacht). Indien minnelijk overleg niet tot resultaat leidt, omdat de overheid/netbeheerder consequent weigert een periodieke vergoeding te betalen voor het gebruik, kan dat beschouwd worden als niet redelijk. Het enige argument, dat immer schadevergoeding wordt betaald, is niet overtuigend. De grondgedachte wordt door het merendeel van de leidingleggers meestal zondermeer verworpen, omdat het periodieke karakter van een retributie vrijwel standaard onbespreekbaar is.&lt;/p&gt;&lt;p&gt; &lt;br/&gt;Nu de Afdeling een dergelijk optreden van de overheid/netbeheerder op voorhand niet als onredelijk bestempelt in het kader van gepleegd overleg, bevestigt dat de gedachte dat de daaraan gestelde eisen voor die overheid/netbeheerder niet al te hoog zijn. Ook aan de burgerlijke rechter is al eens op vordering van de grondeigenaar voorgelegd, dat hij (de grondeigenaar) redelijkerwijs aan het meewerken aan het vestigen van een zakelijk recht van opstal de voorwaarde mag verbinden, dat de netbeheerder een retributie betaalt. De grondeigenaar kreeg bij de rechtbank de handen voor zijn standpunt niet op elkaar.[5]&lt;/p&gt;&lt;h3&gt;5. Slotopmerkingen&lt;/h3&gt;&lt;p&gt;Als gevolg van veranderingen in de maatschappij, zoals liberalisering van de energiemarkt maar ook de verbrede watertaken, wordt het steeds lastiger vast te stellen of wordt voldaan aan alle criteria benodigd voor het kunnen opleggen van een gedoogplicht, zoals in dit artikel besproken. Vragen zoals of alle werken nog wel als een openbaar werk zijn aan te merken en wat noodzakelijk is, doemen op. Zo voeren waterschappen bijvoorbeeld vaak werken uit in het kader van de verbrede watertaken die verband houden met door het bestuur zelf gestelde milieu- of duurzaamheidsambities. Men spreekt dan van bovenwettelijke taken. Voor de uitvoering van bovenwettelijke taken bestaat geen noodzaak en het lijkt er niet op dat de wetgever bij de invoering van de BP heeft beoogd een beroep daarop ook voor de uitvoering van dergelijke werken mogelijk te maken.&lt;br/&gt;&lt;/p&gt;&lt;p&gt;De schadevergoedingsregeling in de BP prikkelt om ter vergelijking een blik te werpen op het onteigeningrecht. De verschillen lopen in het oog. De meeste leidingleggers zijn van oordeel dat vergoeding van schade met toepassing van art. 14 BP beperkt dient te blijven tot directe schade als gevolg van de zaak zelf, waarbij geen ruimte bestaat voor vergoeding van bijkomende kosten of schade. Omdat een beroep op de BP in beginsel onder meer mogelijk is als de belangen van de rechthebbenden onteigening redelijkerwijze niet vorderen, is de vraag of het uitgangspunt van de leidingleggers juist is. Naar onze mening zou alle direct aan het werk gerelateerde schade voor vergoeding in aanmerking moeten komen. Het aan de belanghebbenden toekomende recht op schadevergoeding vindt men terug in art. 1, 3, 4, 5 en 9 t/m 12 BP. Een beperkte uitleg van het begrip schadevergoeding, zoals de meeste leidingleggers voorstaan, heeft geen wettelijke grondslag.&lt;/p&gt;&lt;p&gt;In de Onteigeningswet is geregeld, dat de onteigende ten laste van de onteigenaar aanspraak kan maken op in redelijkheid gemaakte kosten van juridische en deskundige bijstand. Een dergelijke regeling is in de BP niet te vinden bij het opleggen van een gedoogplicht. Naar onze mening zou daar wel wat ruimhartiger mee kunnen worden omgegaan. Dit klemt temeer omdat in het minnelijk traject veelal slechts bereidheid bestaat tot marginale vergoeding op voorwaarde dat overeenstemming wordt bereikt op basis van de vooraf door netbeheerders of leidingleggers opgestelde modelovereenkomsten, waarover inhoudelijk niet of nauwelijks kan worden onderhandeld.&lt;/p&gt;&lt;p&gt;Tot slot willen wij nog de vraag opwerpen, of het de toets van de redelijkheid kan doorstaan dat aan grondeigenaren slechts de schade in relatie tot agrarische gebruiksbeperkingen wordt vergoed, terwijl de Staat met het opleggen van gedoogplichten het gratis medegebruik van grond voor geheel andere dan agrarische doeleinden faciliteert. Daarbij verdient aandacht, dat de netbeheerders veelal (deels) in handen van de Staat zijn, waarbij aanzienlijk hogere rendementsdoelstellingen aan de netbeheerders worden opgelegd en behaald[6] dan bijvoorbeeld maximaal 2% van de vrije grondwaarde, waaraan grondeigenaren die hun grond regulier hebben verpacht door diezelfde Staat zijn gebonden. &lt;br/&gt;&lt;br/&gt;&lt;/p&gt;&lt;p class="unknown"&gt;&lt;br/&gt;&lt;br/&gt;&lt;br/&gt;&lt;/p&gt;</content><legacyfootnotes/><footnotes><footnote>1 Dominique van Dijk is advocaat bij vanGoud advocaten te Arnhem, Frans van Lynden is directeur van rentmeesterkantoor van Lynden te Hemmen. Zij zijn betrokken bij de procedure genoemd in noot 4.</footnote><footnote>2 Zie bijvoorbeeld uitspraak Afdeling bestuursrechtspraak van de Raad van State 30 mei 2012, ECLI:NL:RVS:2012:BW6968.</footnote><footnote>3 Zie naast de in noot 2 genoemde uitspraak tevens voorlopige voorziening Raad van State 1 juli 2013, ECLI:NL:RVS:2013:253.</footnote><footnote>4 Afdeling bestuursrechtspraak Raad van State 22 maart 2017,  ECLI:NL:RVS:2017:751.</footnote><footnote>5 Rb. Gelderland 21 oktober 2015 ECLI:RBGEL:2015:7589.</footnote><footnote>6 &lt;span class="italic"&gt;Het Financieel Dagblad&lt;/span&gt; van 29 maart 2016 (&lt;span class="italic"&gt;Gouden leidingen?&lt;/span&gt;) en van 29 september 2016 (&lt;span class="italic"&gt;TenneT stijgt met stip als winstmaker Staat&lt;/span&gt;). In het laatste artikel wordt vermeld dat TenneT met een rendement van 13,6% ver boven de door de Staat gestelde rendementsdoelstelling van 6-8% komt.</footnote></footnotes><auteurs>mr. D.M.H.M. van Dijk en ing. F.A. van Lynden</auteurs><published>2017-07-06 10:54:28</published><modified>2017-07-06 12:08:17</modified><editiondate>2017-07-06</editiondate><htmlpath>https://denhollander.info/artikel/14339</htmlpath></article>
</articles></edition>
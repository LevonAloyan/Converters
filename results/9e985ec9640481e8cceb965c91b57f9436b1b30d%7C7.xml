<edition><articles><article><jaar>2019</jaar><naam>Tijdschrift voor Agrarisch Recht</naam><uitgave>12</uitgave><aflevering>11</aflevering><searchword>TvAR 12/2019</searchword><id>15928</id><udhid>UDH:TvAR/15928</udhid><titel>Wetgeving, literatuur, rechtspraak </titel><searchwords><searchword>TvAR 12/2019</searchword><searchword>UDH:TvAR/15928</searchword></searchwords><attachments><attachment><name>20765.pdf</name><extention>pdf</extention><url>https://denhollander.info/download/20765/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Kwalificatie en duur pachtovereenkomst&lt;/h4&gt;&lt;p&gt;Van de tussen de vader van pachter en verpachters bestaande pachtverhouding is het de vraag of die pachtverhouding ieder jaar opnieuw tot stand kwam en na het overlijden van de vader is beëindigd. Het hof oordeelt dat de pachtverhouding voor de percelen A en B moet worden aangemerkt als een reguliere pachtovereenkomst voor de duur van zes jaar. Die pachtovereenkomst is niet beëindigd in mei 2016 en loopt dus nog door. Voor perceel C zijn partijen in 2015/2016 een pachtovereenkomst aangegaan. Het hof merkt die aan als een wijziging van de oorspronkelijke pachtovereenkomst. De pachtverhouding voor dat perceel loopt dus ook nog door. Omdat verpachters dat perceel zelf in gebruik hebben genomen vanaf 1 januari 2017, heeft de pachter recht op schadevergoeding. Er is verder geen aanleiding de pachtovereenkomst te ontbinden. Hof Arnhem-Leeuwarden 22-10-2019, ECLI:NL:GHARL:2019:8833&lt;/p&gt;&lt;h4&gt;Gebreken&lt;/h4&gt;&lt;p&gt;Het voorgaande leidt met betrekking tot de hoeve en de bijgebouwen tot de conclusie dat sprake is van zeer ernstige gebreken, die bij een eventueel herstel zodanige uitgaven vereisen dat zij in de gegeven omstandigheden redelijkerwijze niet van [verpachters] zijn te vergen. Er is dus sprake van een situatie als bedoeld in art. 7:339 lid 1 BW en van [verpachters] kan thans niet (meer) worden gevergd de gebreken te verhelpen. De door [pachter] in reconventie gevorderde (nood-)reparaties in de vorm van het wind- en waterdicht maken bieden geen soelaas, omdat deze slechts kunnen dienen om op een aantal plaatsen bestaande risico's tijdelijk op te heffen in afwachting van sloop of een algehele restauratie en dus los daarvan niet zinvol zijn. Aan de orde kan dus alleen zijn sloop of een algeheel herstel en dat laatste komt, gelet op ouderdom en constructie van de onderhavige hoeve en bedrijfsgebouwen, in feite neer op vernieuwing daarvan. Ingevolge art. 7:343 lid 1 BW, waarop [verpachters] (in elk geval impliciet) een beroep hebben gedaan, zijn verpachter en pachter bevoegd de pachtovereenkomst te ontbinden indien sprake is van gebreken die de verpachter ingevolge art. 7:339 BW niet verplicht is te verhelpen en die het genot dat de pachter mocht verwachten geheel onmogelijk maakt. In een situatie als waarvan in deze zaak sprake is, is het in het belang van beide partijen dat de pachtovereenkomst op grond van deze bepaling gedeeltelijk wordt ontbonden, namelijk voor zover het de hoeve en bijbehorende bedrijfsgebouwen betreft. Beide partijen hebben in de afgelopen 20 jaar aan de reeds in slechte staat verkerende hoeve en bedrijfsgebouwen geen of nauwelijks onderhoud gepleegd. Van het woongedeelte is door [pachter] nimmer gebruik gemaakt en voor zover van de bedrijfsgebouwen thans nog enig gebruik ten behoeve van de landbouw kan worden gemaakt, is dat een zeer beperkt en ondoelmatig gebruik. De omstandigheid dat ten aanzien van de veldschuur/jongveestal nog sprake is of kan zijn van een beperkt pachtgenot behoeft aan een (gedeeltelijke) ontbinding van de overeenkomst niet in de weg te staan. In de parlementaire geschiedenis van art. 7:343 BW (MvT &lt;span class="italic"&gt;Kamerstukken II&lt;/span&gt; 2005/06, 30 448, nr. 3, p. 20) wordt in dit verband verwezen naar de soortgelijke bepaling voor huur (art. 7:210 BW). Door de bouwvallige staat van hoeve en voormalige kalverstal blijft van de gebouwen slechts een ondergeschikt pachtgenot over. Daarbij komt dat de hoeve en bijgebouwen één geheel vormen in die zin, dat het niet zinvol zou zijn de overeenkomst (wat de gebouwen betreft) voor uitsluitend de veldschuur/jongveestal te laten voortbestaan. Rechtbank Oost-Brabant 31-08-2019, ECLI:NL:RBOBR:2017:7013&lt;/p&gt;&lt;h4&gt;Bedrijfsmatig&lt;/h4&gt;&lt;p&gt;Art. 81 lid 1 RO. Pachtrecht. Procesrecht. Beëindiging pachtovereenkomst door verpachter. Geen bedrijfsmatige exploitatie van een agrarische onderneming; art. 7:312 BW. Vordering tot schadevergoeding in reconventie voor het eerst ingesteld in hoger beroep. Art. 353 lid 1 Rv. HR 15-11-2019, ECLI:NL:HR:2019:1782&lt;/p&gt;&lt;h4&gt;Wijziging tarieven&lt;/h4&gt;&lt;p&gt;Enkele tarieven van het Uitvoeringsbesluit pacht zijn gewijzigd (&lt;span class="italic"&gt;Stcrt&lt;/span&gt;. 22-11-2019, nr. 64189)&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Grondverkoop&lt;/h4&gt;&lt;p&gt;Art. 3:44, lid 4 BW. Dwaling bij verkoop agrarische grond waarvan bestemmingswijziging wordt verwacht? Kenbaar aan de koper dat voor verkoper essentieel was dat hij uitsluitend verkocht aan een (rechts)persoon die de grond zelf ging ontwikkelen? Kenbaarheid van gebrekkig oordeelsvermogen? Uitleg overeenkomst ten aanzien van nabetalingsregeling na bestemmingswijziging. Hof Den Haag 02-07-2019, ECLI:NL:GHDHA:2019:3054&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Aanvullingswet grondeigendom&lt;/h4&gt;&lt;p&gt;De vereniging voor Bouwrecht heeft vier preadviezen laten schrijven over de Aanvullingswet: J.A.M.A. Sluysmans over onteigening, H.W. de Wolff over het voorkeursrecht, J.W.A. Rheinfeld over de landinrichting en A. de Snoo over kostenverhaal (&lt;span class="italic"&gt;Publicatie VBR&lt;/span&gt;, nr. 47, 192 blz.). De preadviezen worden besproken op de jaarvergadering van de VBR, op 12 december 2019&lt;/p&gt;&lt;p&gt;Beheer landelijk gebied&lt;/p&gt;&lt;h4&gt;Stikstof&lt;/h4&gt;&lt;p&gt;Enkele leden van de Eerste Kamer willen weten waarom het Toetsingskader ammoniak en Natura 2000 (2007) is gestrand. Het oude toetsingskader is naar de kamer gestuurd en ook de uitspraak van de Raad van State daarover, alsmede nog wat info uit een illustratief stukje geschiedenis. &lt;span class="italic"&gt;Kamerstukken I&lt;/span&gt; 2019/20, 32670, F. Een overzicht van de stand van zaken over de stikstofcrisis geeft de regering in nr. E. Ook weer met een aantal bijlagen. &lt;/p&gt;&lt;p&gt;De Raad van State heeft een ‘voorlichting’ gegeven over de mogelijkheid van een drempelwaarde. De kernboodschap is: om een drempelwaarde verdedigbaar te laten zijn, zullen (veel) meer maatregelen getroffen moeten worden dan alleen maatregelen die de cumulatieve stikstofdepositie van vrijgestelde maatregelen compenseren. Deze maatregelen zullen gebiedsgericht uitgewerkt moeten worden, omdat de stand van de verschillende Natura 2000-gebieden sterk uiteenloopt. Een ecologische onderbouwing is nodig. Het pakket van maatregelen zal geloofwaardig en effectief moeten zijn, gericht op het daadwerkelijk realiseren van de instandhoudingsdoelstellingen voor het desbetreffende gebied. Alleen dan zal een drempelwaarde tot de mogelijkheden behoren voor bepaalde activiteiten of sectoren die zeer kleine stikstofdeposities veroorzaken. Dit betekent een generieke vrijstelling of vrijstelling per gebied van de vergunningplicht op grond van de Habitatrichtlijn. Het gaat daarbij om die sectoren die op zichzelf in beperkte mate bijdragen aan stikstofdepositie op Natura 2000-gebieden en van groot algemeen belang zijn (zoals de bouw). De Afdeling acht een beroep op het proportionaliteitsbeginsel als zelfstandige grondslag voor een vrijstelling of drempelwaarde, naast de systematiek van art. 6 van de Habitatrichtlijn, niet goed verdedigbaar. In antwoord op de vraag in het verzoek om voorlichting omtrent de mogelijkheid van een drempelwaarde voor Natura 2000-gebieden in grensregio’s waarvoor geen of weinig mitigatiemogelijkheden bestaan, geeft de Afdeling aan dat het in grensregio’s niet mogelijk zal zijn om maatregelen te nemen die leiden tot een afname van stikstofdepositie die afkomstig is uit het buitenland. Dat zal in zoverre ook kunnen leiden tot beperkingen om drempelwaarden toe te passen. Die beperkingen zullen moeten worden geaccepteerd. Niet aanvaardbaar is de redenering dat minder bescherming aan de Natura 2000-gebieden behoeft te worden geboden, omdat de stikstofdepositie (deels) door buitenlandse activiteiten worden veroorzaakt. Het advies van de RvS is te &lt;span class="underlined"&gt;hier&lt;/span&gt; te vinden. De conclusie van de minister is niettemin positief: een drempelwaarde kan een manier zijn om op korte termijn projecten en activiteiten mogelijk te maken met een geringe stikstofdepositie. Het kabinet betrekt de aandachtspunten uit de voorlichting bij de verdere uitwerking van de mogelijkheden voor een drempelwaarde en zal de Kamer in december nader informeren. &lt;span class="italic"&gt;Kamerstukken II&lt;/span&gt; 2019/20, 35334, nr. 17. ‘De acute stikstofcrisis opgelost’ is een opinie van Willem Bruil in NJB 15-11-2019, p. 2955. Over stikstof en PFAS is een lijst van vragen en antwoorden verschenen (&lt;span class="italic"&gt;Kamerstukken II&lt;/span&gt; 2019/20, 35334, nr. 2). Zie ook de brief van de regering, nr. 3. En 32670, nr. 193 over de voortgang. En vele andere.&lt;/p&gt;&lt;h4&gt;Spoedwet aanpak stikstof&lt;/h4&gt;&lt;p&gt;De regering heeft de Kamers verzocht om twee wetsvoorstellen nog voor de kerst te behandelen: een Spoedwet aanpak stikstof (waarin het maatregelenpakket zoals dit is omschreven in de brief aan de Kamer van 13 november jl. (&lt;span class="italic"&gt;Kamerstuk &lt;/span&gt;35 334, A) mogelijk wordt gemaakt) en een wijziging van de Meststoffenwet in verband met de implementatie van het zesde actieprogramma Nitraatrichtlijn. &lt;span class="italic"&gt;Kamerstukken I&lt;/span&gt; 2019/20, 35347, A. De maatregelen staan omschreven in &lt;span class="italic"&gt;Kamerstukken II&lt;/span&gt; 2019/20, 35334, nr. 1: ‘Ten eerste voert het kabinet een snelheidsverlaging overdag op autosnelwegen in. Ten tweede wordt ingezet op ammoniakreductie via voermaatregelen. En tot slot wordt de reductie van stikstofdepositie door de bestaande warme saneringsregeling voor de varkenshouderij ingezet. Met dit pakket aan (bron)maatregelen, dringt het kabinet de stikstofdepositie verder terug. Het uitgangspunt daarbij is, nu en bij volgende stappen, dat ten minste 30% van de verminderde depositieruimte ten goede komt aan de natuur. De overige 70% kan gebiedsgericht gebruikt worden om ontwikkelingen weer mogelijk te maken. Hiertoe zet het kabinet een register op. In dit register wordt bijgehouden hoeveel stikstofruimte er is, hoeveel er wordt uitgegeven en hoeveel er dus nog beschikbaar is voor andere activiteiten in de regio. Het kabinet kiest met dit pakket voor verbetering van kwaliteit van natuur én het mogelijk maken van nieuwe initiatieven. Dit pakket treedt in werking zodra de opgestelde spoedwet Aanpak Stikstof die nodig is om bovenstaande maatregelen zo spoedig mogelijk te implementeren door beide Kamers is goedgekeurd. Daarnaast wordt in dit wetsvoorstel geregeld dat voor activiteiten die geen significante gevolgen kunnen hebben voor Natura 2000-gebieden, geen Natura 2000-vergunning meer aangevraagd hoeft te worden. Dit is in lijn met de Vogel- en Habitatrichtlijn. Dit wetsvoorstel ligt ter advisering bij de Raad van State.’ De Spoedwet is intussen naar de Tweede Kamer gestuurd: &lt;span class="italic"&gt;Kamerstukken II&lt;/span&gt; 2019/20, 35347, nr. 2. De wet strekt tot wijziging van de Wet Natuurbescherming, de Wet dieren (diervoeders) en nog een paar wetten en besluiten.&lt;/p&gt;&lt;h4&gt;PAS-vergunningen&lt;/h4&gt;&lt;p&gt;Natuurvergunningen voor verschillende agrarische bedrijven in Friesland. Natuurvergunningen zijn gebaseerd op de passende beoordeling die aan het PAS ten grondslag ligt. De passende beoordeling die aan het PAS ten grondslag ligt, is in strijd met art. 6 van de Habitatrichtlijn (zie de uitspraak van 29 mei 2019 van de Afdeling, ECLI:NL:RVS:2019:1603). De in art. 7.1, eerste lid, van de Verordening Wnb Fryslân opgenomen uitzondering op de vergunningplicht is onverbindend omdat die in strijd is met art. 6 van de Habitatrichtlijn. Dit betekent dat verweerder de onderhavig vergunningen voor de verschillende agrarische bedrijven in Friesland niet kon verlenen onder verwijzing naar de passende beoordeling die voor het PAS is gemaakt en, voor zover van toepassing, naar art. 7, eerste lid, van de Verordening. Hieruit volgt dat het bestreden besluit is genomen in strijd met art. 2.8 van de Wnb. Het bestreden besluit wordt vernietigd. De rechtbank voorziet zelf in de zaak en herroept de afzonderlijke primaire besluiten. Hierbij neemt de rechtbank in aanmerking dat de ingevolge art. 6 van de Habitatrichtlijn verplicht voorgeschreven passende beoordeling van de afzonderlijke projecten in dit geval ontbreekt. Dit brengt met zich dat verweerder opnieuw dient te beslissen op de afzonderlijke aanvragen van de vergunninghouders. Rechtbank Noord-Nederland 28-11-2019, ECLI:NL:RBNNE:2019:4951&lt;/p&gt;&lt;h4&gt;Ontheffing faunabeheer&lt;/h4&gt;&lt;p&gt;In het Faunabeheerplan staat dat afdoende is aangetoond dat er voor de reeënpopulaties (omvang en verspreiding) geen andere volledige bevredigende oplossing bestaat dan het reguleren van de populatieomvang. Andere ingrepen in de populatie dan afschot (bijvoorbeeld middelen om onvruchtbaarheid te creëren) zijn niet haalbaar. Naar het oordeel van de Afdeling hoefden niet eerst alle in de Leidraad genoemde maatregelen te zijn getroffen, alvorens afschot van reeën middels het verlenen van de ontheffing toe te staan, zoals de stichtingen stellen. Ter zitting heeft het college hierover toegelicht dat de Leidraad in zoverre een ideale situatie beschrijft, maar dat de daarin voorgestelde maatregelen in de praktijk niet altijd uitvoerbaar, respectievelijk effectief zijn, bijvoorbeeld omdat het landschap daarvoor niet geschikt is. In dit verband heeft het college onweersproken gesteld dat de leefgebieden van het ree in Zeeland niet duidelijk zijn afgebakend, zoals op de Veluwe, waar meer gericht rasters kunnen worden geplaatst, wel het geval is. ABRvS 27-11-2019, ECLI:NL:RVS:2019:3976&lt;/p&gt;&lt;h4&gt;Jachtakte&lt;/h4&gt;&lt;p&gt;Intrekking van de jachtakte naar aanleiding van eindscore e-screener. Gelet op de wetsgeschiedenis dienen bij de beoordeling of een bevoegdheidsdocument moet worden verleend alle omstandigheden betrokken te worden. Naar het oordeel van de voorzieningenrechter heeft dit dan zeker te gelden voor bestaande verlofhouders. Het mag worden verondersteld dat over bestaande verlofhouders, dus ook over verzoeker, de nodige informatie beschikbaar is. Het staat vast dat verweerder alleen de uitslag van de e-screener ten grondslag heeft gelegd aan het bestreden besluit. Ten aanzien van verzoeker is de belangrijkste reden voor de negatieve eindscore van de e-screener de hoge score op ‘sociale wenselijkheid’. In gevallen waarin alleen ten aanzien van dit aspect negatief was gescoord zijn de besluiten teruggedraaid. De Minister heeft bepaald dat de e-screener voorlopig niet wordt ingezet bij bestaande verlofhouders. Nu de Minister kennelijk zelf aanleiding ziet de uitslag van de e-screener niet in alle gevallen te volgen en het instrument de komende twee jaar niet inzet, ziet de voorzieningenrechter niet in, althans niet zonder nadere motivering, waarom de score van verzoeker bij de e-screener zodanig is, dat dit zou moeten leiden tot onmiddellijke intrekking van zijn jachtakte. Toewijzing van het verzoek. Rechtbank Limburg 25-11-2019, ECLI:NL:RBLIM:2019:10584&lt;/p&gt;&lt;h2&gt;Structuurbeleid&lt;/h2&gt;&lt;h4&gt;POP&lt;/h4&gt;&lt;p&gt;De Beleidsregel verlagen subsidie POP is geactualiseerd. Ten eerste wordt de reikwijdte van de beleidsregel uitgebreid naar de niet-oppervlakte gebonden subsidies die worden verstrekt op grond van hoofdstuk 4 van de Regeling Europese EZK- en LNV-subsidies (hierna: REES). Ten tweede worden in bijlage 3 de baselinevoorwaarden geactualiseerd. Ten derde worden in bijlage 4 in de tabel ‘correctie en sanctieregels POP niet-oppervlakte gebonden subsidies’ in onderdeel I de relevante artikelen voor de niet-oppervlakte gebonden subsidies uit hoofdstuk 4 van de REES toegevoegd, wordt sanctiecode CP3a aangepast, en wordt onderdeel II met betrekking tot aanbestedingsregels aangepast aan het nieuwe richtsnoer van de Europese Commissie met betrekking tot de sanctionering van fouten in aanbestedingen bij EU subsidies. &lt;span class="italic"&gt;Stcrt&lt;/span&gt;. 2019, nr. 65649.&lt;/p&gt;&lt;h4&gt;Brede weersverzekering&lt;/h4&gt;&lt;p&gt;De regeling is aangepast: wijziging van het maximale steunbedrag en de schadedrempel, het jaarlijks aanleveren van het totaalbedrag aan schade-uitkeringen, het mogelijk maken van premievermindering naar rato bij kleine onvolkomenheden en de aanpassing van termijnen voor goedkeuring van de polisvoorwaarden. Stcrt. 2019, nr. 60575&lt;/p&gt;&lt;h2&gt;Marktordening&lt;/h2&gt;&lt;h4&gt;Percelen&lt;/h4&gt;&lt;p&gt;Vast staat dat appellante niet de eigenaar is van de percelen 46 en 47 en evenmin over een grondgebruikersverklaring beschikt. In geschil is de vraag of de percelen 46 en 47 op de peildatum 15 mei 2016 door appellante werden beheerd en daarmee tot het bedrijf van appellante (met extensieve veeteelt) behoorden. Dat appellante, naar zij heeft gesteld, een mondelinge overeenkomst heeft gesloten met de eigenaar van de percelen 46 en 47 over het (laten) grazen van de Schotse Hooglanders op diens percelen, betekent nog niet dat daarmee aannemelijk is geworden dat appellante genoemde percelen op de peildatum 15 mei 2016 in beheer heeft gehad en aldus heeft voldaan aan art. 33, eerste lid, van Verordening 1307/2013. Het College stelt vast dat appellante onvoldoende feiten heeft gesteld, waaruit dit zou kunnen blijken. De mailwisseling en uitdraai van de gevoerde Whatsapp-gesprekken met de eigenaar van de percelen 46 en 47 kunnen niet als een zodanige onderbouwing gelden, omdat hieruit niet kan worden afgeleid dat het beheer van die percelen aan appellante toekomt. Het voorgaande brengt met zich dat verweerder terecht heeft geoordeeld dat appellante de percelen 46 en 47 op 15 mei 2016 niet in beheer heeft gehad. Verweerder heeft deze percelen in het bestreden besluit derhalve terecht niet in aanmerking genomen bij de uitbetaling van basis- en vergroeningsbetaling en de extra betaling jonge landbouwers. CBB 05-11-2019, ECLI:NL:CBB:2019:558&lt;/p&gt;&lt;p&gt;GLB. Bedrijfstoeslag 2014. Gewijzigde gegevens. Percelen. Schouwpaden. Motiveringsgebrek. CBB 05-11-2019, ECLI:NL:CBB:2019:548&lt;/p&gt;&lt;p&gt;Geen gebruikstitel voor percelen; pacht niet op naam van appellante; mondelinge overeenkomst niet voldoende. CBB 12-11-2019, ECLI:NL:CBB:2019:573&lt;/p&gt;&lt;p&gt;Gelet op de overgelegde foto’s en de luchtfoto’s die ter zitting zijn getoond, onderschrijft het College het standpunt van verweerder dat sprake is van een (onverhard) pad. De kleur en structuur van het pad wijkt af van de kleur en structuur van de rest van het perceel. Appellante heeft verder niet aannemelijk gemaakt dat het pad desalniettemin landbouwkundig in gebruik is. Verweerder heeft het pad daarom terecht afgekeurd. De beroepsgrond van appellante slaagt niet. CBB 19-11-2019, ECLI:NL:CBB:2019:593&lt;/p&gt;&lt;p&gt;Ter zitting is duidelijk geworden dat op grond van de gewijzigde regelgeving eerst moet worden getoetst of het ANLb-contract aan alle daarvoor gestelde vereisten voldoet. Vervolgens moet er worden gekeken of, in de periode dat het perceel niet onder water staat, sprake is van subsidiabel landbouwareaal. Het College kan op dit moment niet zelf beoordelen of hier sprake van is. Ter zitting is de vraag aan de orde gekomen wanneer percelen als het onderhavige kunnen worden aangemerkt als subsidiabel landbouwareaal. Het College acht het namelijk aannemelijk dat bij percelen als het onderhavige sprake is van een bepaalde overgangsperiode, omdat percelen, nadat zij enige tijd onder water hebben gestaan in verband met plasdrasbeheer, na deze periode niet direct als subsidiabel landbouwareaal kunnen worden aangemerkt. Deze aanname heeft het College gebaseerd op de foto’s van verweerder en appellant die ter zitting zijn getoond. De foto’s van verweerder zijn vlak na het afvloeien van het water genomen. De foto’s van appellant zijn enkele weken later genomen. Op de foto’s van verweerder was een drassig perceel te zien dat op het eerste gezicht niet lijkt te kunnen kwalificeren als subsidiabel landbouwareaal. Op de foto’s van appellant was een groen perceel te zien, dat op het eerste gezicht wel gekwalificeerd kan worden als subsidiabel landbouwareaal. Omdat verweerder ter zitting niet paraat had hoe deze percelen normaliter beoordeeld worden, moet verweerder de toets of sprake is van subsidiabel landbouwareaal, alsmede de toets die ziet op het ANLb-contract, nog uitvoeren. Het voorgaande leidt tot de conclusie dat het beroep gegrond is. CBB 19-11-2019, ECLI:NL:CBB:2019:596&lt;/p&gt;&lt;p&gt;Het College stelt aan de hand van de luchtfoto’s en de foto’s die ter zitting zijn getoond vast dat een groot gedeelte van de kleur en structuur van de percelen 86 en 89 afwijkt van de kleur en structuur van het omliggende grasland. Dit duit op verruiging. Met verweerder is het College van oordeel dat de percelen 86 en 89 voor minder dan 50% uit grasland bestaan, omdat er in vergaande mate sprake is van verruiging. Dit heeft tot gevolg dat de percelen 86 en 89 niet kunnen worden aangemerkt als subsidiabel landbouwareaal. Dit leidt tot de conclusie dat verweerder de percelen 86 en 89 terecht geheel heeft afgekeurd. CBB 19-11-2019, ECLI:NL:CBB:2019:595&lt;/p&gt;&lt;p&gt;Appellante voert in beroep aan dat de beslissing van verweerder om de percelen 4, 8, 10, 12 en 27 niet aan te merken als subsidiabele landbouwgrond, onjuist is en niet conform het feitelijk gebruik van de percelen. Appellante voert daartoe ten eerste aan dat de percelen een deel van een groter gebied zijn dat zij pacht van Natuurmonumenten. Alle percelen worden volgens appellante beweid met schapen en runderen en gemaaid. Ten tweede verwijst appellante naar de uitkomsten van het veldbezoek dat 2 oktober 2018 door de Nederlandse Voedsel-en Warenautoriteit (NVWA) is uitgevoerd. Tot slot wijst appellante er op dat zij aanzienlijk financieel nadeel voor het jaar 2017 en voor de daarop volgende jaren leidt. Verweerder heeft bij brief van 8 november 2019 het College en appellante bericht dat hij voornemens is het bestreden besluit gedeeltelijk te herzien en daarbij alsnog delen van de percelen 4, 8, 10, 12 en 27 als subsidiabele oppervlakte zal aanmerken. Het College overweegt als volgt. Verweerder heeft op de zitting verklaard dat hij bij de herziening van de subsidiabele oppervlakte aansluiting zal zoeken bij de constateringen van de inspecteur van de NVWA ten aanzien van deze percelen. Om die reden zal de uitbetaling op de percelen 4, 8, 10, 12 en 27 wijzigen en zullen de opgelegde kortingen moeten worden herberekend. Daarmee is vast komen te staan dat het bestreden besluit leidt aan een motiveringsgebrek. De conclusie is dat het beroep gegrond is. CBB 19-11-2019, ECLI:NL:CBB:2019:637&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Vanwege de herhaling heeft verweerder de randvoorwaardenkorting van 20% voor de niet-naleving op 7 juni 2017 verhoogd met 10% vanwege de niet-naleving op 9 juni 2017. In art. 3, vijfde lid, van de Beleidsregel Uitvoeringsregeling rechtstreekse betalingen GLB (Beleidsregel) is bepaald dat indien een met opzet begane niet-naleving als bedoeld in art. 40 van Verordening 640/2014 die heeft geleid tot een verlaging, nogmaals wordt geconstateerd, de verlaging voor die herhaling een verlaging met het percentage dat overeenkomt met het daarop eerstvolgende tiental bedraagt, welk percentage voor elke volgende herhaling met 10 wordt verhoogd. Ter zitting heeft verweerder toegelicht dat hij deze bepaling in de praktijk aldus toepast dat hij niet voor elke niet-naleving een besluit neemt over toepassing van een verlaging, maar dat hij meerdere niet-nalevingen in een en hetzelfde besluit betrekt. Het College is van oordeel dat die uitvoeringspraktijk, gelet op de omstandigheden van dit geval, hier toelaatbaar is en dat verweerder de hoogte van de randvoorwaardenkorting dus op 30% heeft mogen stellen. CBB 05-11-2019, ECLI:NL:CBB:2019:559&lt;/p&gt;&lt;h4&gt;GLB&lt;/h4&gt;&lt;p&gt;Gecombineerde opgave 2017. Actieve landbouwer. Valt het vervaardigen van zuivelproducten onder art. 4, eerste lid, onder C, van Verordening 1307/2013? CBB 12-11-2019, ECLI:NL:CBB:2019:571&lt;/p&gt;&lt;p&gt;Toekenning van betalingsrechten uit de Nationale reserve voor jonge landbouwers 2015, belast met de dagelijkse bedrijfsuitvoering, werkzaam in meerdere maatschappen, overschrijding van de redelijke termijn. CBB 19-11-2019, ECLI:NL:CBB:2019:592&lt;/p&gt;&lt;h4&gt;Landbouwer&lt;/h4&gt;&lt;p&gt;Niet in geschil is dat appellante op 15 mei 2017 in het Handelsregister stond ingeschreven met als hoofdactiviteit vervaardiging van zuivelproducten (geen consumptie-ijs) met bijbehorende SBI-code 1051. Deze SBI-code wordt niet genoemd onder de in art. 2.3, negende lid, van de Uitvoeringsregeling opgenomen SBI-codes die zien op landbouwactiviteiten. Volgens verweerder volgt daaruit dat appellante overeenkomstig art. 2.3, vijfde lid, van de Uitvoeringsregeling een accountantsverklaring van het meest recente belastingjaar diende te overleggen, en omdat appellante dit niet tijdig heeft gedaan wordt zij niet aangemerkt als actieve landbouwer. Het College is van oordeel dat verweerder in dit geval ten onrechte niet in acht heeft genomen dat het vervaardigen van zuivelproducten op grond van art. 4, eerste lid, onder c, van Verordening 1307/2013 als een landbouwactiviteit moet worden beschouwd. Dit artikel verstaat onder landbouwactiviteit onder meer het produceren van landbouwproducten. Melk en zuivelproducten zijn, gelet op art. 4, eerste lid, onder d, van Verordening 1307/2013, gelezen in samenhang met hoofdstuk 4 van bijlage I van het Verdrag betreffende de werking van de Europese Unie, landbouwproducten. Dit heeft tot gevolg dat er van dient te worden uitgegaan dat appellante op 15 mei 2017 met een hoofdactiviteit landbouw stond ingeschreven in het Handelsregister en heeft voldaan aan de eis van art. 2.3, derde en vierde lid, van de Uitvoeringsregeling. Het overleggen van een accountantsverklaring overeenkomstig art. 2.3, vijfde lid, van de Uitvoeringsregeling is in dit geval niet nodig. Dat de Uitvoeringsregeling in art. 2.3, negende lid de SBI-code voor het vervaardigen van zuivelproducten niet noemt en dat verweerder de vraag of sprake is van een landbouwactiviteit beantwoordt aan de hand van de in die bepaling genoemde SBI-codes en de SBI-code 1051 behoort tot de sectie industrie, maakt dit niet anders en kan appellante niet worden tegengeworpen. Voor zover art. 2.3, negende lid, van de Uitvoeringsregeling in dit geval de uitbetaling voor de basis- en vergroeningsbetaling verhindert moet het artikel dan ook buiten toepassing worden gelaten wegens strijd met het Unierecht. De conclusie is dat verweerder de aanvraag van appellante om uitbetaling van de basis- en vergroeningsbetaling voor het jaar 2017 ten onrechte heeft afgewezen. Verweerder heeft het bestreden besluit in zoverre niet met de vereiste zorgvuldigheid voorbereid en het bestreden besluit steunt niet op een deugdelijke motivering. Het bestreden besluit dient te worden vernietigd. Het beroep van appellante slaagt. CBB 12-11-2019, ECLI:NL:CBB:2019:568&lt;/p&gt;&lt;h2&gt;Dieren&lt;/h2&gt;&lt;h4&gt;Nertsenhouderij&lt;/h4&gt;&lt;p&gt;In de procedure Wijziging van de Wet verbod pelsdierhouderij in verband met het toevoegen van de bevoegdheid tot het opleggen van bestuursrechtelijke herstelsancties ter handhaving van die wet is een nader voorlopig verslag uitgebracht. &lt;span class="italic"&gt;Kamerstukken I&lt;/span&gt; 2019/20, 35006, D.&lt;/p&gt;&lt;h4&gt;Slachttaks&lt;/h4&gt;&lt;p&gt;Het lid Van Raan heeft een Initiatiefnota over ´Een belasting op het slachten van dieren´ naar de Tweede Kamer gezonden.  &lt;span class="italic"&gt;Kamerstukken II&lt;/span&gt; 2019/20, 35326, nr. 1 en nr. 2.&lt;/p&gt;&lt;h4&gt;Vervoer&lt;/h4&gt;&lt;p&gt;Bestuurlijke boete. Bewijs contra expertise. De minister verwijt de veehouder dat hij een koe heeft laten vervoeren, die niet geschikt was voor het voorgenomen transport, omdat het dier niet in staat was zich op eigen kracht pijnloos te bewegen. Het College is met de rechtbank van oordeel dat, gelet op de informatie die is verstrekt door de door de veehouder ingeschakelde deskundige, niet in voldoende mate kan worden vastgesteld dat de verweten overtreding is begaan. Hetgeen de minister in hoger beroep heeft aangevoerd heeft de twijfel over de mate van geschiktheid van de koe voor het voorgenomen transport niet weggenomen. CBB 05-11-2019, ECLI:NL:CBB:2019:551&lt;/p&gt;&lt;h4&gt;Wijziging regelingen&lt;/h4&gt;&lt;p&gt;Met ingang van 14 december 2019 is verordening 2017/625 (hierna: OCR) van toepassing. Zij bevat rechtstreeks werkende regels over de wijze waarop lidstaten officiële controles en andere officiële activiteiten uitvoeren op het vlak van onder meer diergezondheid, dierenwelzijn en diervoeders. De OCR vervangt de Europese verordening inzake officiële controles op levensmiddelen en diervoeders, Europese richtlijnen over de uitvoering van veterinaire controles van dieren en dierlijke producten die binnen de Europese Unie worden verhandeld en die binnen de Europese Unie worden gebracht, de richtlijn over controles op verboden stoffen en de verordening over vleeskeuring. Bij een wijzigingsregeling (&lt;span class="italic"&gt;Stcrt&lt;/span&gt;. 2019, nr. 61285) zijn ter uitvoering van de OCR diverse regelingen gewijzigd die zijn gebaseerd op de Gezondheid- en welzijnswet voor dieren en de Wet dieren. Zo wordt de regelgeving over de handel in levende dieren en dierlijke producten aangepast. &lt;/p&gt;&lt;h4&gt;Paard&lt;/h4&gt;&lt;p&gt;Consumentenkoop met betrekking tot een paard. Binnen zes maanden openbaart zich een gebrek bij het paard (kreupelheid). Non-conformiteit? Bij een consumentenkoop geldt een verplichting om naar niet-zichtbare gebreken onderzoek te doen, in zijn algemeenheid niet. Art. 7:17 lid 5 BW legt op de consument geen onderzoeksplicht maar voorkomt dat de koper zich erop beroept dat hem het gebrek onbekend was terwijl het gebrek hem vrijwel onmogelijk kon ontgaan. Dat het algemeen gebruikelijk is binnen de paardenwereld dat een koper klinisch onderzoek laat verrichten, zoals de verkoper heeft gesteld, maakt dit niet anders. Hof Amsterdam 29-10-2019, ECLI:NL:GHAMS:2019:3892&lt;/p&gt;&lt;h4&gt;Ruimte&lt;/h4&gt;&lt;p&gt;Last onder dwangsom en invordering van dwangsommen vanwege het niet voldoen aan de last onder dwangsom. Overtreding van de art. 2.17, eerste lid en derde lid, van het Besluit houders van dieren, art. 2.18, tweede lid, van het besluit houders van dieren en art. 2.22, eerste lid, van het Besluit houders van dieren. Met de woorden ‘de beschikbare oppervlakte van een stal’ uit art. 2.17, eerste lid van het Besluit houders van dieren en de woorden ‘de oppervlakte van het dichte deel’ uit art. 2.18, tweede lid, van het Besluit houders van dieren wordt de netto-ruimte voor varkens bedoeld. Dit betekent dat de ruimte onder de voertrog niet kan worden meegeteld, omdat het enkel gaat om dat gedeelte waar de varkens zich vrij, dus zonder gehinderd te worden door enig obstakel kunnen bewegen of kunnen liggen. CBB 19-11-2019, ECLI:NL:CBB:2019:601&lt;/p&gt;&lt;h4&gt;Handel&lt;/h4&gt;&lt;p&gt;De Regeling handel levende dieren en levende producten is gewijzigd, in verband met voorschriften voor het binnenbrengen in de Europese Unie van paarden en sperma, eicellen en embryo's van paarden. &lt;span class="italic"&gt;Stcrt.&lt;/span&gt; 2019, nr. 65335.&lt;/p&gt;&lt;h4&gt;Legkippen&lt;/h4&gt;&lt;p&gt;Economische zaak. Overtreding van een voorschrift gesteld krachtens art. 45.1 Gezondheids- en welzijnswet voor dieren, begaan door rechtspersoon. Art. 4 Legkippenbesluit 2003 (oud). Middelen over 1. de verwerping van het tot n-o van het OM strekkende verweer waarbij o.m. een beroep is gedaan op het onherroepelijke oordeel van de bestuursrechter en het onherroepelijke beslissing van de Staatssecretaris, beide inhoudend dat handhavend optreden jegens verdachte in strijd is met het gelijkheidsbeginsel, en 2. o.a. of het houden van legkippen in niet-aangepaste kooien (‘traditionele legbatterijen’) in overeenstemming is met art. 4 Legkippenbesluit 2003 (oud) te stellen eisen. HR 26-11-2019, ECLI:NL:HR:2019:1850&lt;/p&gt;&lt;h4&gt;Koeien&lt;/h4&gt;&lt;p&gt;Veroordeling melkveebedrijf voor overtreding Wet Dieren. Bewijsoverwegingen t.a.v. het onthouden water van aan kalveren en het onthouden van medische zorg aan kreupele dieren. Hof Amsterdam 25-11-2019, ECLI:NL:GHAMS:2019:4239&lt;/p&gt;&lt;h2&gt;Planten&lt;/h2&gt;&lt;h4&gt;Kwekersrecht&lt;/h4&gt;&lt;p&gt;Bloembollen. Waardering tegenbewijs voorbehouden handelingen; winstafdracht. Hof Den Haag 29-10-2019, ECLI:NL:GHDHA:2019:2803&lt;/p&gt;&lt;h2&gt;Producten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;De vaste commissie voor Landbouw, Natuur en Voedselkwaliteit en de vaste commissie voor Infrastructuur en Waterstaat hebben op 31 oktober 2019 overleg gevoerd met mevrouw Schouten, Minister van Landbouw, Natuur en Voedselkwaliteit, en mevrouw Van Veldhoven-van der Meer, Staatssecretaris van Infrastructuur en Waterstaat, over gewasbescherming. Een verslag: &lt;span class="italic"&gt;Kamerstukken II&lt;/span&gt; 2019/20, 27858, nr. 491.&lt;/p&gt;&lt;h4&gt;Vlees&lt;/h4&gt;&lt;p&gt;Veroordeling vleeshandelaar tot 12 maanden gevangenisstraf wegens valsheid in geschrift en deelname aan een criminele organisatie. Hij leverde met zijn bedrijf in 2012/2013 grote hoeveelheden paardenvlees aan een Frans bedrijf en deed voorkomen alsof dit rundvlees was. Om de fraude te verhullen werden diverse documenten vals opgemaakt. Rechtbank Zeeland-West-Brabant 28-11-2019, ECLI:NL:RBZWB:2019:5307&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatrechten&lt;/h4&gt;&lt;p&gt;De gedwongen verplaatsing van het bedrijf heeft er niet toe geleid dat appellante op 2 juli 2015 tijdelijk minder melkvee hield dan voordien. Dat betekent dat appellante niet voldoet aan de toepassingsvoorwaarde van art. 72a van het Uitvoeringsbesluit dat het fosfaatrecht minimaal 5% lager is dan zonder die bijzondere omstandigheid het geval geweest zou zijn. Geen strijd met art. 1 van het EP. De overgelegde accountantsrapportage overtuigt het College niet dat verplaatsing op basis van de historische bedrijfsgrootte bedrijfseconomisch onhaalbaar zou zijn geweest. Nu appellante niet aannemelijk heeft gemaakt dat de uitbreiding van het bedrijf op de nieuwe locatie noodzakelijk was, is van belang dat de vergunningen zijn verleend in 2015 en de bouw van de nieuwe stal is gestart op 1 juli 2015. Zoals in de uitspraak van 23 juli 2019 is overwogen (rechtsoverweging 6.7.5.4), noopte de voor melkveehouders onzekere tijd die volgde nadat bekend werd dat het melkquotum zou worden afgeschaft tot een zekere mate van voorzichtigheid. Deze bracht voor hen meer dan de gebruikelijke ondernemersrisico’s met zich waarvoor zij zelf verantwoordelijkheid dragen. Appellante had haar uitbreidingsplannen, gelet op de prille start van de bouwactiviteiten op dat moment, op of direct na 2 juli 2015 (nog) kunnen bijstellen. De risico’s die kleefden aan de keuze om de plannen niet bij te stellen, zijn voor haar rekening. CBB 05-11-2019, ECLI:NL:CBB:2019:555&lt;/p&gt;&lt;p&gt;Appellant heeft niet aannemelijk gemaakt dat in zijn geval sprake is van een individuele en buitensporige last die het gevolg is van het fosfaatrechtenstelsel. De bewijslast daarvoor ligt in beginsel bij appellant. Appellant heeft zijn beroep met onvoldoende stukken onderbouwd. Zo is niet gebleken dat appellant op de peildatum rechtsgeldig het door hem beoogde aantal dieren kon houden en heeft hij ook geen nadere onderbouwing gegeven van de muizenplaag op het bedrijf en over het aantal dieren dat daardoor zou zijn afgevoerd. CBB 05-11-2019, ECLI:NL:CBB:2019:557&lt;/p&gt;&lt;p&gt;Verweerder neemt alsnog de vervoederde kalvermelk mee en moet het fosfaatrecht van appellante daarom opnieuw vaststellen. Verweerder heeft verder een juiste toepassing gegeven aan de knelgevallenregeling, appellante komt hiervoor niet in aanmerking. Tot slot heeft verweerder terecht geconcludeerd dat geen sprake is van een individuele en buitensporige last. Appellante heeft gekozen voor een forse uitbreiding en is investeringsverplichtingen aangegaan op een moment dat duidelijk kon zijn dat productiebegrenzende maatregelen zouden volgen. Appellante had zich moeten realiseren dat de uitbreiding meer dan de gebruikelijke ondernemersrisico’s met zich bracht. CBB 05-11-2019, ECLI:NL:CBB:2019:556&lt;/p&gt;&lt;p&gt;Appellante exploiteert een jongvee-opfokbedrijf voor de melkproductie. Daarnaast exploiteert een van de vennoten een makelaardij. De bedrijfsvoering is tijdelijk onderbroken geweest, om onderdak te bieden aan het jongvee van de buren, in verband met stormschade aan hun stal, door een storm in oktober 2013. Appellante doet een beroep op de knelgevallenregeling van art. 23, zesde lid, van de Msw. Zij stelt dat de tekst van de wet en de wetsgeschiedenis zich er niet tegen verzetten dat ook de vernieling van een veestal van een ander bedrijf dan dat van appellante zelf onder de regeling valt. Verweerder wordt gevolgd in diens betoog dat deze regeling niet ziet op de bouwwerkzaamheden aan stallen die niet bij het eigen bedrijf van de melkveehouder horen. Appellante kan zelf geen geslaagd beroep op de regeling doen. Haar bedrijf is niet direct geraakt door de verbouwingen, maar slechts indirect. Wat betreft het beroep op art. 1 van het EP wordt verweerder niet gevolgd in zijn stelling dat het feit dat voorzienbaar was dat fosfaatproductiebeperkende maatregelen konden worden genomen appellante kan worden tegengeworpen. Appellante heeft haar standaardbedrijfsvoering slechts tijdelijk onderbroken en heeft haar veestapel niet uitgebreid. Hoewel zij kon voorzien dat de overheid maatregelen zou treffen vanwege de afschaffing van het melkquotum, kon zij niet voorzien dat de door haar geboden hulp, en daardoor tijdelijk geringere omvang van haar eigen veestapel, zou leiden tot een nadeligere behandeling van haar, dan van andere melkveehouders. Dit maakt echter niet dat het beroep op art. 1 van het EP slaagt. Daartoe is van belang dat voor het inkomen van de vennoten van appellante, naast het opfokbedrijf ook een makelaardij wordt gevoerd. Desgevraagd is verklaard dat het opfokbedrijf geen wezenlijk bestanddeel van het inkomen van de vennoten genereert. Die omstandigheid leidt tot het oordeel dat het belang van appellante niet zwaarder dient te wegen dan de belangen die zijn gediend met het fosfaatrechtenstelsel. CBB 05-11-2019, ECLI:NL:CBB:2019:564&lt;/p&gt;&lt;p&gt;Uitbreidingsplannen laat ingezet. Onvoldoende onderbouwd dat plannen niet meer (deels) onomkeerbaar zijn. Geen sprake van een individuele en buitensporige last. CBB 12-11-2019, ECLI:NL:CBB:2019:569&lt;/p&gt;&lt;p&gt;Het betreft hier een (gedwongen) verplaatsing van een bedrijf in verband met de aanleg van een (verkeers)rotonde. Per 1 juni 2015 is appellante met het door haar gehouden melkvee van de oude locatie verhuisd naar de nieuwe locatie. Middels een ‘Melding bijzondere omstandigheden’ heeft appellante aangegeven dat als gevolg van de verplaatsing van het bedrijf en de – voorafgaand aan de verhuizing van het bedrijf – verbouwing van een stal, op de peildatum van 2 juli 2015 nog niet het beoogde aantal dieren op het bedrijf aanwezig was. Zowel het beroep op de knelgevallenregeling van het zesde lid van art. 23 van de Msw als het beroep op art. 72a van het Uitvoeringsbesluit is door verweerder volgens het College terecht afgewezen. Het beroep op schending van art. 1 van het EP slaagt evenmin. Appellante heeft de noodzaak tot uitbreiding van de veestapel op de nieuwe locatie niet aangetoond en in zoverre onderscheidt zij zich niet van andere melkveehouders die uitbreiding beoogden maar op de peildatum van 2 juli 2015 deze nog niet (volledig) hadden gerealiseerd. Wel wordt aanleiding gezien om verweerder wegens ondeugdelijke motivering van de beslissing op bezwaar te veroordelen in de proceskosten van appellante in beroep. CBB 12-11-2019, ECLI:NL:CBB:2019:570&lt;/p&gt;&lt;p&gt;Beroep op de knelgevallenregeling slaagt niet. Keuze in het verleden gelegen peildatum. Onderscheid uitbreiders en starters. Art. 1 EP. Uitbreidingsplannen laat ingezet. Financieel rapport geeft geen inzicht in hoeverre de landbouwer door het fosfaatrechtenstelsel wordt geraakt. Geen sprake van een individuele en buitensporige last. CBB 12-11-2019, ECLI:NL:CBB:2019:572&lt;/p&gt;&lt;p&gt;De knelgevallenregeling is niet van toepassing op niet gerealiseerde uitbreidingsplannen. Geen individuele en buitensporige last. De kritiek van verweerder op het accountantsrapport, in het bijzonder over de te lage melkprijs, de arbeidsbezetting en de stijging van de privé-uitgaven, heeft materiële betekenis. Appellante heeft die kritiek niet weersproken. Terecht wijst verweerder er verder op dat het accountantsrapport een statistisch karakter heeft en (mogelijke en onmogelijke) aanpassingen in de bedrijfsvoering onbesproken laat. Een zuivere vergelijking (om de individuele gevolgen inzichtelijk te maken) vergt dat de generieke korting (die immers iedere niet grondgebonden melkveehouder treft) en het voor de (autonoom) stijgende melkgift benodigde fosfaatrecht uit de vergelijking worden gehaald. Dat is niet gebeurd. Hier wreekt zich dat niet helder is wat het accountantsrapport tracht te bewijzen. Scenario 1 gaat uit van 50 melkkoeien, terwijl appellante, uitgaande van de historische melkgift, ruimte heeft om circa 56 melkkoeien te houden. Opvallend is dat een andere veebezetting niet leidt tot de aanpassing van de grondpositie. Verweerder signaleert dat de grondpositie bij het groter aantal dieren niet toereikend is om te voldoen aan de wettelijke eisen (voor verantwoorde groei). Uitbreiding van grondposities onder scenario 2 (en 3), met de daaraan verbonden extra lasten, drukt uiteraard op de winstgevendheid in die scenario’s. Het accountantsrapport verwerkt ook investeringen (van materiële betekenis) die zich tot na 2 juli 2015 uitstrekken. Dat alles doet ernstig afbreuk aan de bewijswaarde van het rapport. De gemachtigde van appellante heeft (zelf) meegewerkt aan het accountantsrapport dat is opgesteld door het accountantskantoor waaraan zij is verbonden. Voor afzonderlijke vergoeding van de aan het opstellen van het accountantsrapport verbonden werkzaamheden bestaat geen aanleiding, nu deze werkzaamheden hier overlappen met het verlenen van rechtsbijstand. CBB 12-11-2019, ECLI:NL:CBB:2019:574&lt;/p&gt;&lt;p&gt;Het fosfaatrechtenstelsel betekent voor appellante dat voor 41 melkkoeien (122-81) en 14 stuks jongvee (99-85) geen fosfaatrecht is verleend. Appellante wordt daarmee fors geraakt door het fosfaatrechtenstelsel. Vanwege de keuze om na de doorstart van het bedrijf in 2012 te groeien met eigen aanwas, waren de dieraantallen nog niet op sterkte op de peildatum. Zoals het College in zijn uitspraak van 9 januari 2019 (ECLI:NL:CBB:2019:6) heeft geoordeeld, levert de keuze voor gefaseerde groei op zichzelf geen buitensporige last op. De omstandigheid dat appellante een biologisch bedrijf voert, leidt niet tot een andere benadering; zoals het College eerder heeft geoordeeld, geldt het stelsel van fosfaatrechten voor de gehele sector (zie laatstelijk ECLI:NL:CBB:2019:200). De stelling van appellante dat er een bedrijfseconomische noodzaak was om uit te breiden omdat de biologische bedrijfsvoering met zich brengt dat het aantal dieren nauwkeurig moet worden afgestemd op de grond, kan naar het oordeel van het College, wat er ook van zij, niet leiden tot een uitzondering op het wettelijke uitgangspunt dat het fosfaatrecht wordt vastgesteld aan de hand van het aantal dieren dat aanwezig is op het bedrijf op de peildatum. CBB 12-11-2019, ECLI:NL:CBB:2019:575&lt;/p&gt;&lt;p&gt;In het kader van de knelgevallenregeling moet een vergelijking worden gemaakt tussen het fosfaatrecht dat zou zijn toegekend op basis van de gegevens op 2 juli 2015 en de situatie zoals die zou zijn geweest zonder de buitengewone omstandigheid, in dit geval de ziekte (vergelijk bijvoorbeeld de uitspraak van 11 juni 2019, ECLI:NL:CBB:2019:230). Daarbij is het aan appellante om aan te tonen wat de alternatieve peildatum moet zijn (vergelijk de uitspraak van 25 juni 2019, ECLI:NL:CBB:2019:246). Het College is met verweerder van oordeel dat appellante niet heeft aangetoond dat de alternatieve peildatum van 10 juli 2013 moet worden gehanteerd. Het beroep op het gelijkheidsbeginsel slaagt eveneens niet, nu de zaak van appellante niet op één lijn kan worden gesteld met de zaak waarvan zij in beroep het besluit op het bezwaar heeft overgelegd. CBB 12-11-2019, ECLI:NL:CBB:2019:576&lt;/p&gt;&lt;p&gt;Niet ieder vermogensverlies als gevolg van het fosfaatrechtenstelsel en het toegekende fosfaatrecht vormt een buitensporige last. Voorts heeft verweerder in het verweerschrift uiteengezet dat appellante voor de uitbreiding van haar bedrijf geen financiering is aangegaan en in zoverre geen financieringslast draagt. Verder acht het College van belang dat voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor rundvee, redelijkerwijs duidelijk had moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Appellante had daarom een zekere mate van voorzichtigheid moeten betrachten en zich moeten realiseren dat een door haar beoogde uitbreiding van 70 naar 120 melkkoeien voor haar meer dan de gebruikelijke ondernemersrisico’s met zich zou brengen. Appellante heeft voorts niet aannemelijk gemaakt dat deze uitbreiding noodzakelijk was. De keuze van appellante om de veestapel geleidelijk te laten groeien met aanwas van eigen jongvee komt, gelet op voornoemde voorzienbaarheid van productiebeperkende maatregelen, voor haar rekening. De belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn) dienen in dit geval zwaarder te wegen dan de belangen van appellante. CBB 12-11-2019, ECLI:NL:CBB:2019:577&lt;/p&gt;&lt;p&gt;De knelgevallenregeling is niet van toepassing op niet gerealiseerde uitbreidingsplannen. Verwijzing naar ECLI:NL:CBB:2019:232. Geen individuele en buitensporige. De voor het stallen van 260 stuks jongvee benodigde verbouwing is tot 2017 is vertraagd en voor die verbouwing is in 2016 een omgevingsvergunning afgegeven. Op 2 juli 2015 beschikte appellante dus niet over de vereiste vergunningen voor de beoogde uitbreiding van haar veestapel en zij is met haar investeringen vooruitgelopen op die vergunning. CBB 12-11-2019, ECLI:NL:CBB:2019:578&lt;/p&gt;&lt;p&gt;Geen inbreuk op art. 1 van het EP. De bijzondere omstandigheid van bedrijfsverplaatsing vanwege te ontwikkelen natuurgebied maakt niet dat er sprake is van een individuele en buitensporige last. De bedrijfsverplaatsing heeft lang op zich laten wachten, waardoor uitbreiding ook later is aangevangen dan gepland. Bij de keuze voor voortzetting van de uitbreidingsplannen op de nieuwe locatie kan van een melkveehouder als professionele ondernemer worden verwacht dat hij alle daarbij behorende risico’s afweegt. Door in weerwil van de voorzienbaarheid van maatregelen om de mestproductie te beperken vast te houden aan de oorspronkelijke uitbreidingsplannen is een aanzienlijk risico genomen. De gevolgen van die keuze zijn voor eigen rekening en risico. Ook is niet gebleken van een bedrijfseconomische noodzaak voor uitbreiding. CBB 12-11-2019, ECLI:NL:CBB:2019:579&lt;/p&gt;&lt;p&gt;Geen knelgeval aangenomen, niet gerealiseerde uitbreiding wordt niet betrokken bij de toepassing van de 5% eis. Geen individuele en buitensporige last. Appellante heeft een, slechts gedeeltelijk onderbouwd, overzicht van de financiële verplichtingen verstrekt maar geen inzicht gegeven in haar vermogenspositie. Met name ontbreekt informatie over de beschikbare financiële middelen, de terugbetalingsverplichtingen van appellante en eventuele aanvullende inkomsten (zoals een arbeidsongeschiktheidsuitkering in verband met ziekte). De financiële stukken bieden daarmee onvoldoende inzicht in de mate waarin appellante wordt getroffen door het fosfaatrechtenstelsel. Daarbij valt op dat in 2016 financiering van bijna 7 ton verstrekt is voor de aankoop van grond, hetgeen niet duidt op ernstige financiële problemen. Verplichtingen die appellante na 2 juli 2015 is aangegaan, komen voor haar risico. Verder acht het College van belang dat appellante een deel van de beoogde uitbreiding wel heeft kunnen realiseren. De overige omstandigheden van het geval – de dierziekte, bouwwerkzaamheden en ziekte van de een van de maten van het samenwerkingsverband en bloedverwant in de eerste graad – kunnen niet tot een ander oordeel leiden. Het College onderkent dat de proefstal past in de milieubeleidsdoelen en dat de aanvankelijke problemen daarmee onfortuinlijk zijn, maar stelt voorop dat de keuze voor de proefstal en de wijze waarop de stal is gerealiseerd beslissingen zijn die appellante als ondernemer voor haar rekening dient te nemen, evenals de gevolgen van die beslissingen. CBB 19-11-2019, ECLI:NL:CBB:2019:588&lt;/p&gt;&lt;p&gt;Appellante heeft niet aannemelijk gemaakt dat de 26 ha grond in 2015 tot haar bedrijf behoorden. Uit de verklaring van de eigenaar blijkt dat hij destijds welbewust de beschikkingsmacht over zijn eigen grond heeft behouden, om de gemaakte afspraken terug te kunnen draaien op een door hem gewenst ogenblik, afhankelijk van eventuele nieuwe regelgeving. Appellante heeft deze gronden ook niet opgegeven in haar Gecombineerde opgave 2015. De excretienorm van 2014 is niet van toepassing bij de toetsing aan de knelgevallenregeling. Op het moment dat verweerder het fosfaatrecht voor appellante vaststelde golden de nieuwe, verlaagde excretienormen. Dat verweerder voor de toepassing van de knelgevallenregeling voor de dieraantallen terugkijkt naar de begindatum van de calamiteit in 2014, maakt niet dat verweerder ook moet teruggrijpen op de excretienormen die toen golden. Dat volgt niet uit de wet- of regelgeving en de excretienorm van 2015 is voor de wetgever zelf de referentie geweest bij het vaststellen van de regels die zien op de vaststelling van het fosfaatrecht per 1 januari 2018. Toepassing van de oude excretienorm kan bovendien leiden tot een door de wetgever niet voorzien en ongerechtvaardigd verschil met melkveehouders die geen beroep doen op de knelgevallenregeling. CBB 19-11-2019, ECLI:NL:CBB:2019:586&lt;/p&gt;&lt;p&gt;Geen individuele en buitensporige last. Van een bedrijfseconomische noodzaak tot aankoop van de tweede locatie voor het bedrijf van appellante is het College niet gebleken. Uit de jaarcijfers van 2012 volgen namelijk positieve resultaten. Daarmee is niet aannemelijk geworden dat het bedrijf geen toekomst had. Evenmin acht het College een bedrijfseconomische noodzaak voor uitbreiding van de tweede locatie aanwezig. Appellante had juist ten tijde van de uitbreidingbeslissingen een zekere mate van voorzichtigheid moeten betrachten en zich moeten realiseren dat een dergelijke forse uitbreiding voor haar meer dan de gebruikelijke ondernemersrisico’s met zich zou brengen. Dat die beslissing gevolgen heeft voor de verdere bedrijfsvoering, komt voor rekening van appellante. CBB 19-11-2019, ECLI:NL:CBB:2019:590&lt;/p&gt;&lt;p&gt;Het College is met verweerder van oordeel dat het beroep van appellante op toepassing van de knelgevallenregeling niet kan slagen, omdat niet wordt voldaan aan de in het derde lid van die bepaling genoemde 5% voorwaarde. Zoals het College in zijn uitspraak van 24 september 2019 (ECLI:NL:CBB:2019:443) heeft geoordeeld, worden niet gerealiseerde uitbreidingen bij toepassing van de knelgevallenregeling niet in aanmerking genomen. Verweerder is dan ook in zijn vergelijking terecht niet uitgegaan van de dieraantallen op 1 januari 2016 of op 2 juli 2015, maar die van 31 december 2014, de dag waarop de bijzondere omstandigheid volgens opgave van appellante een aanvang nam. CBB 19-11-2019, ECLI:NL:CBB:2019:589&lt;/p&gt;&lt;p&gt;Appellante kampte vanaf 2008 tot en met 2016 met dierziekte op haar bedrijf. Bij de beoordeling van de knelgevallenregeling is verweerder, wat betreft de dieraantallen, terecht uitgegaan van de situatie op 18 februari 2015 en niet van de vergunde dieraantallen. Voor de melkproductie is echter ten onrechte uitgegaan van 2015. Nu appellante in dat jaar kampte met dierziekte, kan de melkproductie in die periode niet representatief worden geacht. Verweerder zal daarom een nieuwe beslissing moeten nemen op het bezwaar. CBB 19-11-2019, ECLI:NL:CBB:2019:587&lt;/p&gt;&lt;p&gt;Het College volgt appellante niet in het betoog dat de toepassing van de generieke korting op haar bedrijf resulteert in een individuele en buitensporige last, in de zin van art. 1 van het EP. Het College is niet gebleken van omstandigheden op grond waarvan appellante de korting, anders dan andere melkveehouders op wie de generieke korting wordt toegepast, niet zelf zou moeten kunnen dragen. Dat appellante gebruik maakt van gronden in België voor haar mestafzet is daarvoor niet genoeg. Voor zover appellante ervan uit is gegaan dat zij als grondgebonden zou worden aangemerkt, heeft zij dat op eigen risico gedaan. Uit het feit dat in het kader van de mestverwerking in de Msw een uitzondering is gemaakt voor grensboeren, heeft zij niet af mogen leiden dat dit ook zou gebeuren bij de bepaling van de grondgebondenheid in het kader van het fosfaatrechtenstelsel. Dat appellante naast de generieke korting ook wordt geraakt doordat de uitbreiding van haar bedrijf is vertraagd door dierziekte leidt niet tot een ander oordeel. CBB 19-11-2019, ECLI:NL:CBB:2019:599; zie ook ECLI:NL:CBB:2019:598&lt;/p&gt;&lt;p&gt;Appellante heeft niet aannemelijk gemaakt dat het fosfaatrechtenstelsel een individuele en buitensporige last op haar legt. Voor melkveehouders die na 2 juli 2015 verplichtingen in de vorm van investeringen zijn aangegaan en/of aan wie na die datum vergunningen zijn verleend die de beoogde uitbreiding mogelijk maken, was het fosfaatrechtenstelsel kenbaar en het behoorde tot hun verantwoordelijkheid daarmee rekening te houden bij het aangaan van die verplichtingen. Dit geldt ook voor appellante. Het komt voor haar rekening en risico dat zij ondanks deze kenbaarheid de uitbreiding heeft aangevangen en doorgezet. CBB 19-11-2019, ECLI:NL:CBB:2019:600&lt;/p&gt;&lt;p&gt;Appellante heeft gebouwd met het oog op een forse uitbreiding van het aantal dieren op haar bedrijf. Zoals is overwogen in de hiervoor genoemde uitspraak van het College van 23 juli 2019 had voor melkveehouders al vanaf het moment dat bekend werd dat het melkquotum zou worden afgeschaft en bijgevolg een einde zou komen aan de begrenzing van mestproductie voor melkvee, redelijkerwijs duidelijk moeten zijn dat een ongeremde groei van de melkveehouderij niet mogelijk was en dat in verband met die afschaffing maatregelen te verwachten waren. Ook voor appellante geldt dat zij dan ook een zekere mate van voorzichtigheid had moeten betrachten en dat zij had zich moeten realiseren dat een dergelijke forse uitbreiding voor haar meer dan de gebruikelijke ondernemersrisico’s met zich zou brengen. Zij heeft echter nog op 10 maart 2015, kort voor de afloop van het melkquotum, een financieringsovereenkomst gesloten en de overeenkomst met de aannemer dateert van 19 juni 2015. Dat appellante de bouw van de stal ook na 2 juli 2015, toen het fosfaatstelsel kenbaar was, heeft doorgezet, dient voor haar rekening en risico te komen. CBB 26-11-2019, ECLI:NL:CBB:2019:605&lt;/p&gt;&lt;p&gt;Appellante is geen starter. Geen individuele en buitensporige last. Voorzienbaarheid, eigen risico. CBB 26-11-2019, ECLI:NL:CBB:2019:629&lt;/p&gt;&lt;p&gt;Naar het oordeel van het College heeft appellante niet aannemelijk gemaakt dat het fosfaatrechtenstelsel een individuele en buitensporige last op haar legt. Appellante heeft onvoldoende bewijs bijgebracht dat zij vóór 2 juli 2015 onomkeerbare investeringen heeft gedaan. Bovendien waren de voor de uitbreiding van de ligboxenstal benodigde vergunningen op 2 juli 2015 niet verleend. CBB 26-11-2019, ECLI:NL:CBB:2019:625&lt;/p&gt;&lt;p&gt;Peildatum ongunstig voor gemengd bedrijf: akkerbouw, pluimvee en de opfok van nuchtere kalveren tot drachtige vaarzen. De weidegrond is (vanwege door wilde zwijnen veroorzaakte schade) ongeschikt om daarvan te hooien, maar geschikt voor weidegang jongvee in de zomer. Doordat de verkoop van de vaarzen in het voorjaar, is op 2 juli 2015 maar 50%van het jongvee aanwezig en komt het bedrijf 341 kg (waarde € 21.000,-) fosfaatrecht tekort. Ook al heeft de peildatum voor dit onderdeel van de bedrijfsvoering relatief veel impact, van de waarde van de benodigde extra investering is niet op voorhand aannemelijk dat het ingrijpende financiële gevolgen heeft voor het gehele bedrijf van appellante. Appellante heeft, ondanks daartoe strekkende uitnodiging door het College, nagelaten inzicht te bieden in de bedrijfseconomische gevolgen van de invoering van het fosfaatrechtstelsel voor haar (gehele) bedrijf inzichtelijk maken. Daarmee heeft zij haar beroep op de inbreuk op haar eigendomsrecht onvoldoende uitgewerkt. CBB 26-11-2019, ECLI:NL:CBB:2019:607&lt;/p&gt;&lt;p&gt;Zolang de in art. 33Aa van de Msw voorziene algemene maatregel van bestuur, niet is getroffen, is omzetting van varkensrechten in fosfaatrecht niet mogelijk. Door de afvoer van de vier melkkoeien kort voor de peildatum mist appellant 136 kg fosfaatrecht, naar de actuele koers een waarde van ruim € 16.000,-. Van dat bedrag is niet op voorhand aannemelijk dat het ingrijpende financiële gevolgen heeft voor het bedrijf. Een vergelijking met de (concrete) aantallen in voorgaande jaren en inzicht in het bijbehorend jongvee ontbreekt. CBB 26-11-2019, ECLI:NL:CBB:2019:606&lt;/p&gt;&lt;p&gt;Het College volgt appellante niet in haar betoog dat - exceptief toetsend - het fosfaatrecht niet juist is vastgesteld, omdat de regelgeving niet voorziet in adequate fosfaatexcretiegehalten voor Jersey-koeien. Ook volgt het College appellante niet in haar betoog dat het fosfaatrecht moet worden verhoogd, omdat zij er op heeft mogen vertrouwen dat in het fosfaatrechtenstelsel uit zou worden gegaan van BEX, zodat zij haar stal volledig zou kunnen vullen met Jerseys. Dat bij de toepassing van de Regeling Fosfaatreductieplan 2017 op appellante wel rekening is gehouden met de relatief lage excretie van de Jerseys leidt niet tot het oordeel dat dat bij de toepassing van het fosfaatrechtenstelsel ook zou moeten. Voor wat betreft de gestelde strijd met art. 1 van het EP geldt dat het enkele feit dat het fosfaatrechtenstelsel niet voorziet in specifieke fosfaatexcretiewaarden voor specifieke rassen, niet betekent dat het stelsel om die reden in strijd is met art. 1 van het EP. Deze omstandigheid leidt ook niet tot het oordeel dat sprake is van een individuele en buitensporige last. Dat zo een last op appellante zou rusten doordat zij voor de peildatum heeft geïnvesteerd in de uitbreiding van het bedrijf is het College ook niet gebleken. CBB 26-11-2019, ECLI:NL:CBB:2019:622&lt;/p&gt;&lt;p&gt;Appellant is er niet in geslaagd het bewijs te leveren dat het fosfaatrechtstelsel hem buitensporig treft. CBB 26-11-2019, ECLI:NL:CBB:2019:624&lt;/p&gt;&lt;p&gt;Appellante heeft niet aannemelijk gemaakt dat in haar geval sprake is van een individuele en buitensporige last die het gevolg is van het fosfaatrechtenstelsel. Daarvoor acht het College van belang dat appellante de voor de uitbreiding van haar veestapel vereiste vergunning pas op 11 november 2016 heeft verkregen. Appellante is dus met de door haar gedane investeringen vooruitgelopen op die vergunning. Het beroep van appellante op art. 23, zesde lid, van de Msw faalt. De bouwwerkzaamheden waren reeds in 2012, ver vóór 2 juli 2015, afgerond. Zonder nadere toelichting kan worden aangenomen dat dit tijdsverloop eraan in de weg staat dat de betreffende werkzaamheden op 2 juli 2015 de oorzaak waren van een kleinere veestapel. CBB 26-11-2019, ECLI:NL:CBB:2019:632&lt;/p&gt;&lt;p&gt;Het College legt de startersregeling, in overeenstemming met de toelichting (&lt;span class="italic"&gt;Stb.&lt;/span&gt; 217, 521, paragraaf 4.3), strikt uit: de startersregeling is uitsluitend bedoeld voor nieuw gestarte bedrijven en het gaat daarbij niet om voortzetting of doorstart van een bestaand melkveebedrijf onder bijvoorbeeld een andere naam of met een andere eigendomsstructuur. Appellant exploiteert geen nieuw gestart bedrijf. Hij heeft immers een melkveehouderij gekocht en maakt voor de exploitatie gebruik van de voor de bedrijfslocatie in het verleden verleende vergunningen. Fosfaatrechtenvaststelling niet in strijd met art. 1 van het EP. Er is geen sprake van een individuele en buitensporige last. Appellante is er niet in geslaagd het bewijs te leveren dat het fosfaatrechtstelsel haar buitensporig treft. De uitgangspunten in het rapport voor de scenario’s verschillen zonder duidelijke verklaring en vertroebelen het bedrijfseconomische zicht op deze scenario’s. CBB 26-11-2019, ECLI:NL:CBB:2019:630&lt;/p&gt;&lt;p&gt;Het door appellante overgelegde rapport biedt onvoldoende inzicht in hoeverre sprake is van causaliteit tussen de invoering van het fosfaatrechtenstelsel en de dreiging voor de continuïteit van het bedrijf alsmede het uiteindelijke staken van het melkveebedrijf van appellante. De overige stukken bieden evenmin een zodanig inzicht. Onder die omstandigheden is het College van oordeel dat in dit geval niet is gebleken van het bestaan van een individuele en buitensporige last als bedoeld in art. 1 van het EP. CBB 26-11-2019, ECLI:NL:CBB:2019:608&lt;/p&gt;&lt;p&gt;Appellante beschikte op 2 juli 2015 niet over de voor de uitbreiding van haar veestapel vereiste vergunning(en) en is met haar investeringen dus vooruitgelopen op de op 9 september 2016 verkregen Nbw-vergunning. CBB 26-11-2019, ECLI:NL:CBB:2019:631&lt;/p&gt;&lt;p&gt;Appellante heeft te maken gehad met dierziekte op haar bedrijf, maar voldoet niet aan de voorwaarden van de knelgevallenregeling. Er is ook geen sprake van strijd met art. 1 van het EP en een individuele en buitensporige last. Appellante heeft haar uitbreidingsplannen in 2014 en 2015 in weerwil van aangekondigde productiebegrenzende maatregelen doorgezet en heeft daarmee een groot risico genomen. De gevolgen daarvan komen voor rekening van appellante. CBB 26-11-2019, ECLI:NL:CBB:2019:612&lt;/p&gt;&lt;p&gt;Niet voldaan aan voorwaarden startersregeling omdat vóór 1 januari 2014 is begonnen met melken. 1 EP. De mate waarin appellante wordt getroffen door het fosfaatrechtenstelsel is niet inzichtelijk gemaakt. Geen sprake van een individuele en buitensporige last. CBB 26-11-2019, ECLI:NL:CBB:2019:609&lt;/p&gt;&lt;p&gt;Naar het oordeel van het College heeft verweerder een juiste toepassing gegeven aan de knelgevallenregeling. Zoals het College eerder heeft geoordeeld stuit een uitleg van de knelgevallenregeling zoals appellante voorstaat af op hetgeen omtrent de bedoeling van de wetgever blijkt uit de geschiedenis van de totstandkoming van deze bepaling. Bij de knelgevallenregeling wordt teruggekeken naar het verleden. Er wordt een vergelijking gemaakt met de situatie die op 2 juli 2015 in redelijkheid voor een bedrijf mocht worden verwacht en waarvan, als gevolg van de in de bepaling genoemde buitengewone omstandigheden, geen sprake was. Daarbij worden nog niet gerealiseerde uitbreidingen niet in aanmerking genomen. Verweerder is voor de vergelijking dan ook terecht uitgegaan van een alternatieve peildatum in het verleden. Het College stelt voorts vast dat niet in geschil is dat niet wordt voldaan aan de voorwaarde dat het fosfaatrecht op 2 juli 2015 minimaal 5 procent lager moet zijn dan het geval zou zijn geweest zonder de ziekte. Verweerder heeft dan ook op goede gronden afgezien van toepassing van de knelgevallenregeling. CBB 26-11-2019, ECLI:NL:CBB:2019:610&lt;/p&gt;&lt;p&gt;Keuze voor een biologische bedrijfsvoering. Niet nader onderbouwd dat bedrijfsvoering buitensporig wordt getroffen. CBB 26-11-2019, ECLI:NL:CBB:2019:611&lt;/p&gt;&lt;p&gt;Fosfaatrechtenstelsel niet in strijd met Nitraatrichtlijn. Geen ongeoorloofde staatssteun. CBB 26-11-2019, ECLI:NL:CBB:2019:615. Zie ook ECLI:NL:CBB:2019:617 en ECLI:NL:CBB:2019:619&lt;/p&gt;&lt;p&gt;Zowel bij de vergelijking met de alternatieve peildatum van 31 december 2011 als bij de vergelijking met de alternatieve peildatum van 13 augustus 2012 heeft verweerder gemotiveerd gesteld dat appellant niet voldoet aan de voorwaarde dat het fosfaatrecht op de peildatum minimaal 5% lager is dan het fosfaatrecht. De beoogde groei als gevolg van de ziekte van appellant hoeft niet te worden gecompenseerd. Verweerder heeft het beroep van appellant op de knelgevallenregeling terecht niet gehonoreerd. Geen individuele en buitensporige last. De omgevingsvergunning van appellant voor het uitbreiden van de stal is verleend voor het houden van 90 melk- en kalfkoeien en 64 stuks jongvee. De beoogde uitbreiding en de daar bijbehorende investeringen zijn echter gericht op het houden van 130 melk- en kalfkoeien en 64 stuks jongvee. Appellant beschikte dus op de peildatum nog niet over alle voor de uitbreiding benodigde vergunningen en is op het verkrijgen van - in dit geval - de omgevingsvergunning vooruitgelopen met het doen van investeringen die zien op de dieraantallen die de omgevingsvergunning te boven gaan. CBB 26-11-2019, ECLI:NL:CBB:2019:616&lt;/p&gt;&lt;p&gt;Niet ieder vermogensverlies als gevolg van het fosfaatrechtenstelsel en het toegekende fosfaatrecht vormt een buitensporige last. Het College acht voorts van belang dat appellante begin 2015 is gestart met de bouw van de stal en zij de stal enkele maanden na de peildatum in gebruik heeft genomen. Zoals het College eerder heeft overwogen, werd in die periode steeds duidelijker dat een ongeremde groei van de bedrijfstak niet mogelijk was en dat productiebeperkende maatregelen waren te verwachten. Ook ten tijde van het oprichten van appellante in 2013 was reeds voorzienbaar dat dergelijke maatregelen zouden volgen. Hierop diende appellante zich bij de keuze om haar uitbreidingsplannen uit te voeren dan ook bedacht te zijn (zie in dit verband de eerder genoemde uitspraak van 23 juli 2019, onder 6.7.5.4). De gevolgen van de ondernemerskeuzes die appellante in die periode heeft gemaakt dienen daarom voor haar rekening te blijven. Dit geldt temeer nu appellante wel heeft gesteld, maar niet aannemelijk heeft gemaakt dat een uitbreiding van 60 naar 113 melkkoeien om bedrijfseconomische of andere redenen noodzakelijk was. De belangen die zijn gediend met het fosfaatrechtenstelsel (de bescherming van het milieu en de volksgezondheid en het voldoen aan de verplichtingen die voortvloeien uit de Nitraatrichtlijn) dienen in dit geval zwaarder te wegen dan de belangen van appellante. CBB 26-11-2019, ECLI:NL:CBB:2019:614&lt;/p&gt;&lt;p&gt;Appellante heeft met de uitbreiding naar 250 melk- en kalfkoeien een groot risico genomen. Ondanks de voorzienbaarheid van productiebegrenzende maatregelen heeft zij haar uitbreidingsplannen doorgezet. De gevolgen komen voor haar rekening. CBB 26-11-2019, ECLI:NL:CBB:2019:618&lt;/p&gt;&lt;p&gt;Appellante heeft niet aannemelijk gemaakt dat zij door de invoering van het fosfaatrechtstelsel een individuele en buitensporige last draagt. Zij beroept zich op een rapport van Van Wijk Bedrijfsadvies. Dat rapport rekent met een hoger dieraantal (90 melk- en kalfkoeien) dan op 2 juli 2015 aan appellante was vergund. Appellante had toen een vergunning voor 72 melk- en kalfkoeien. Het rapport biedt onvoldoende inzicht in de mate waarin het fosfaatrechtenstelsel appellante treft en, mede in aanmerking genomen de door haar zelf gestelde reden voor de aankoop van de nieuwe bedrijfslocatie, de bedrijfseconomische noodzaak van de uitbreiding. CBB 26-11-2019, ECLI:NL:CBB:2019:626&lt;/p&gt;&lt;p&gt;Naar het oordeel van het College heeft verweerder een juiste toepassing gegeven aan de knelgevallenregeling. Ook in geval van (deels gerealiseerde) uitbreidingsplannen wordt een vergelijking gemaakt tussen de bedrijfssituatie op het moment van het intreden van de buitengewone omstandigheid en de bedrijfssituatie op 2 juli 2015. Daarbij wordt geen rekening gehouden met (nog) niet gerealiseerde uitbreidingen. Het beroep van appellante dat in haar geval sprake is van een individuele en buitensporige last, heeft zij onvoldoende onderbouwd. CBB 26-11-2019, ECLI:NL:CBB:2019:627&lt;/p&gt;&lt;p&gt;Appellante is geen starter en kan geen beroep doen op de knelgevallenregeling van art. 72 a van het Uitvoeringsbesluit Msw. Anders dan door appellante wordt betoogd, dient ook voor het vaststellen van de 5%-drempel een vergelijking worden gemaakt met een historische alternatieve peildatum (voor het intreden van de buitengewone omstandigheid). Niet gerealiseerde uitbreidingen worden bij de toepassing van de knelgevallenregeling niet in aanmerking genomen. Verweerder heeft dan ook een juiste toepassing gegeven aan de knelgevallenregeling. Het beroep van appellante dat in haar geval sprake is van een individuele en buitensporige last, heeft zij onvoldoende onderbouwd. CBB 26-11-2019, ECLI:NL:CBB:2019:628&lt;/p&gt;&lt;p&gt;De gevolgen van de keuze voor uitbreiding en vervolgens gefaseerde groei met eigen aanwas dient voor rekening en risico van appellante te blijven. Niet is aannemelijk gemaakt dat de gekozen, risicovolle, weg van uitbreiding naar twee locaties de enige weg was om het bedrijf overeind te houden. Geen sprake van een individuele en buitensporige last. CBB 26-11-2019, ECLI:NL:CBB:2019:638&lt;/p&gt;&lt;p&gt;Appellante exploiteert een vleesveehouderij en had het voornemen (deels) om te schakelen naar een melkveehouderij. Volgens verweerder hield appellante op 2 juli 2015 geen melkkoeien en concrete aanwijzingen dat appellante doende was naar een melkveehouderij om te schakelen, ontbreken. Het College begrijpt het betoog van appellante dat haar omschakelingsplan wordt gehinderd als een beroep op de schending van haar eigendomsrecht. Bewijs dat appellante voor 2 juli 2015 bezig was met de omschakeling naar een melkveehouderij heeft appellante naar het oordeel van het College niet geleverd. Ook ontbreken gegevens over de bedrijfseconomische impact van het fosfaatstelsel op het bedrijf van appellante. Het beroep op art. 1 van het EP slaagt dan ook niet. CBB 26-11-2019, ECLI:NL:CBB:2019:640&lt;/p&gt;&lt;p&gt;Voldoet niet aan de voorwaarde van 5%. Niet gerealiseerde groei. Alternatieve peildatum. CBB 26-11-2019, ECLI:NL:CBB:2019:639&lt;/p&gt;&lt;p&gt;En zowaar ook een succesje voor een appellant: Anders dan verweerder aanvoert, oordeelt het College dat het bouwen van de stal wel bouwwerkzaamheden zijn in de zin van de knelgevallenregeling. Dat het gaat om bouwwerkzaamheden die zijn gericht op de uitbreiding van de stalcapaciteit is voor de kwalificatie als bouwwerkzaamheden in de zin van de knelgevallenregeling niet van belang. Deze beroepsgrond slaagt. Voorts acht het College dat de melkproductie in 2015 niet representatief is. Het is aannemelijk dat appellante door de bouwwerkzaamheden genoodzaakt was om de melkkoeien tijdelijk in een stal onder te brengen, waar ze niet gemolken konden worden, zodat appellante deze dieren versneld moest droogzetten en insemineren. Deze droogzetting wijkt af van de gebruikelijke productie en heeft een significant verlagend effect op de (gemiddelde) melkproductie. Het College draagt verweerder daarom op een nieuw besluit op bezwaar te nemen. CBB 26-11-2019, ECLI:NL:CBB:2019:633&lt;/p&gt;&lt;h4&gt;Vergunningen&lt;/h4&gt;&lt;p&gt;Betreft weigering van een omgevingsvergunning milieu op basis van de geurverordening en het risico van endotoxinen, na eerdere procedure. De rechtbank oordeelt dat verweerder terecht rekening heeft gehouden met de inmiddels aangepaste geuremissiefactoren voor combiwassers in de Regeling geurhinder en veehouderij (Rgv). Het ontbreken van overgangsrecht is een bewuste keuze van de wetgever. Daar komt bij dat als verweerder de gewijzigde Rgv buiten toepassing zou laten, derden (de omwonenden) benadeeld worden. Het beroep is ongegrond. Rechtbank oost-Brabant 25-10-2019, ECLI:NL:RBOBR:2019:6082. Zie ook: ECLI:NL:RBOBR:2019:6106&lt;/p&gt;&lt;p&gt;Revisievergunning voor pluimvee- en varkenshouderij met mestverwerkingsinstallatie. Geen zienswijze ingediend; art. 6:13 Awb niet tegengeworpen omdat nadat het ontwerpbesluit ter inzage heeft gelegen per 20 juli 2018 de wijziging van de Regeling geurhinder en veehouderij (rendementen luchtwassystemen) in werking is getreden. Hierdoor was er ten tijde van het bestreden besluit sprake van een wezenlijk ander beeld van de totale geurbelasting van de inrichting ten opzichte van de situatie ten tijde van het ontwerpbesluit. In de bestreden revisievergunning ontbreekt een beoordeling van de cumulatie van geurhinder vanwege de dierenverblijven en de mestverwerkingsinstallatie, terwijl door de inwerkingtreding van de gewijzigde rendementen van luchtwassystemen die cumulatie een bijzondere motivering behoeft. Daardoor voldoet de motivering van het bestreden besluit niet aan art. 2.14, eerste lid, aanhef en onder a, sub 2°, van de Wabo. Rechtbank Limburg 12-11-2019, ECLI:NL:RBLIM:2019:10119&lt;/p&gt;&lt;p&gt;De rechtbank heeft overwogen dat de huidige bedrijfssituatie zonder het houden van vleesvarkens reeds enige tijd bestaat en dat het momenteel feitelijk ook niet meer mogelijk is om vleesvarkens te houden. Daarom is volgens de rechtbank niet gebleken dat de intrekking van de vergunning voor die activiteiten tot financieel nadeel voor [appellant] zou leiden. De rechtbank acht daarom ook niet aannemelijk dat sprake is van zwaarwegende financiële belangen waarmee het college bij de gedeeltelijke intrekking van de omgevingsvergunning rekening had moeten houden. De Afdeling ziet in hetgeen [appellant] heeft betoogd geen aanleiding voor een ander oordeel. De stallen zijn omgebouwd tot opslagloodsen en er worden al jaren geen vleesvarkens meer in de inrichting gehouden. [appellant] stelt dat de gedeeltelijke intrekking haar beperkt in de keuzes voor toekomstige activiteiten, zo begrijpt de Afdeling haar betoog. [appellant] heeft echter niet duidelijk kunnen maken welke concrete plannen zij heeft die planologisch mogelijk zijn en die door de gedeeltelijke intrekking van de vergunning niet door kunnen gaan. ABRvS 12-11-2019, ECLI:NL:RVS:2019:3814&lt;/p&gt;&lt;h4&gt;Minas&lt;/h4&gt;&lt;p&gt;Een zaak over de Minas-heffingen in relatie tot bemonstering (oud, nu pas gepubliceerd). Convenant tussen de staat en varkensboeren. Uitleg overeenkomst. De rechtbank constateert dat uit het convenant en het addendum zonder meer blijkt dat partijen de bedoeling hebben gehad het aantal bezwaren te beperken. Partijen wilden ‘kanaliseren en stroomlijnen met als doel het oordeel van de rechter te vragen over een aantal principiële aspecten’ en zij beoogden ‘een praktische afwikkeling’. In het convenant wordt weliswaar gerept van ‘ingediende bezwaarschriften’, maar in het addendum is met zoveel woorden opgenomen dat ‘[eiseres] bevordert dat de deelnemers hun ingestelde bezwaren en beroepen intrekken’, dat ‘de positie van de deelnemers aan het convenant niet wijzigt, wanneer deze deelnemers hun bezwaren en hun beroepen intrekken’ en zelfs dat ‘[eiseres] tracht de deelnemers te doen afzien van het indienen van bezwaren of beroepen’. Dat de deelnemers aan het convenant en het addendum hun recht zouden hebben verwerkt om alsnog bezwaar te maken, zoals de Staat betoogt, ziet de rechtbank niet in. Om rechtsverwerking te kunnen aannemen is nodig dat de rechthebbende zich heeft gedragen op een wijze die naar maatstaven van redelijkheid en billijkheid onverenigbaar is met het vervolgens geldend maken van zijn recht of bevoegdheid. Naar vaste rechtspraak van de Hoge Raad is enkel tijdsverloop daarvoor onvoldoende. Er moet sprake zijn van bijzondere omstandigheden op grond waarvan bij de wederpartij gerechtvaardigd vertrouwen is gewekt dat de rechthebbende zijn aanspraak niet meer geldend zal maken, of waardoor de positie van de wederpartij onredelijk verzwaard of benadeeld zou worden indien het recht of de bevoegdheid alsnog geldend wordt gemaakt (HR 11 november 2016, ECLI:NL:HR:2016:2574). De Staat heeft naar het oordeel van de rechtbank onvoldoende gemotiveerd dat van rechtsverwerking sprake is. Nog daargelaten dat enkel tijdsverloop onvoldoende is, overtuigt het argument dat [eiseres] na de arresten van 3 april 2009 stil is blijven zitten niet. In deze arresten is immers een verwijzingsbeslissing gegeven. Van een eindarrest in de zin van art. 3.6 van het convenant was dus geen sprake. Dat verklaart meteen dat ook de Staat zelf bleef stilzitten: pas na de eindarresten van oktober 2012 deelde RVO bij brieven van 8 maart 2013 mee dat de naheffingsaanslagen onherroepelijk zijn geworden en dat deze moeten worden betaald. Dat veehouders op dat moment nog geen bezwaar hadden gemaakt en dat zij dat gelet op de na de brieven van 8 maart 2013 ontstane discussie nog steeds niet hebben gedaan, kan hun naar het oordeel van de rechtbank niet worden tegengeworpen. [eiseres] wijst terecht op het convenant en het addendum. Het is onredelijk een partij die zich aan een afspraak houdt in een later stadium voor de voeten te gooien dat hij dat heeft gedaan. Zoals hiervoor overwogen zal de rechtbank een comparitie van partijen bevelen. Op die comparitie zal de rechtbank de vraag of de deelnemers aan het convenant en het addendum geacht moeten worden bezwaar te hebben gemaakt, of dat hun de mogelijkheid moet worden geboden dat alsnog te doen, met partijen bespreken. De rechtbank heeft in 4.5 en 4.6 een aantal vragen opgeworpen waarover zij met partijen wil spreken. De rechtbank wenst over de verschillende onderwerpen door partijen nader te worden geïnformeerd. De rechtbank verzoekt [eiseres] voorafgaand aan de comparitie schriftelijk aan te geven welke van de in bijlage I van het convenant genoemde veehouders op basis van de uitgangspunten van dit vonnis als hiervoor weergegeven, in haar visie voor nadere bewijslevering in aanmerking komen en waarom. [eiseres] dient dit stuk uiterlijk veertien dagen voor de zitting naar de rechtbank en naar de Staat toe te sturen. Daarnaast wil de rechtbank met partijen praten over een regeling van hun geschil. Partijen hebben met hun convenant bedoeld een hausse aan bezwaren te voorkomen; zij wilden kanaliseren en stroomlijnen en zij beoogden een praktische afwikkeling. De rechtbank gaat ervan uit dat partijen zich nog altijd gebonden weten aan hun uitgangspunten. Dat geldt temeer nu zij in art. 4.2 van hun convenant hebben afgesproken bij uitvoeringsmoeilijkheden (zoals die zich nu voordoen) met elkaar in overleg te zullen treden en naar de maatstaven van redelijkheid en billijkheid en van fair play zullen trachten daarvoor een oplossing te bereiken. Er is dus alle reden om met partijen te praten over een redelijke en praktische oplossing van hun conflict. De rechtbank zal een comparitie van partijen bevelen. De zaak zal naar de rol worden verwezen voor opgave van verhinderdata en het nemen van een akte zoals bedoeld in 4.7. Daarna zal de rechtbank een dag voor de comparitie bepalen. Rechtbank Noord-Nederland 11-04-2018, ECLI:NL:RBNNE:2018:5565&lt;/p&gt;&lt;h4&gt;Handhaving&lt;/h4&gt;&lt;p&gt;Een Voortgangsrapportage Handhaving en Uitvoering Mestbeleid is naar de Tweede Kamer gestuurd. &lt;span class="italic"&gt;Kamerstukken II&lt;/span&gt; 2019/20, 33037, nr. 366.&lt;/p&gt;&lt;h4&gt;Melkveefosfaatreferentie&lt;/h4&gt;&lt;p&gt;Het College is met verweerder en anders dan appellante van oordeel dat de MVFR van appellante niet tot een individuele en buitensporige last leidt. Het College overweegt hiertoe als volgt. Appellante heeft niet aangetoond dat zij voor 12 december 2013 al zodanige, onomkeerbare uitbreidingsinvesteringen heeft gedaan, dat deze op zichzelf een individuele en buitensporige last vormen. Met betrekking tot de investeringen, onder meer leges- en advieskosten, die appellante bij de aankondiging van de met de Wvgm ingevoerde maatregelen al had gedaan is niet aannemelijk dat deze een individuele en buitensporige last met zich brengen. De bewijslast hiervoor ligt bij appellante. De overige investeringen en financieringsverplichtingen zijn nadien aangegaan, toen al duidelijk was, of in ieder geval voor appellante duidelijk kon zijn, dat extra investeringen in de verwerking van mest dan wel de aankoop van grond nodig zouden zijn, in het geval dat de plannen voor de bedrijfsuitbreiding zouden worden doorgezet. Deze kosten komen daarom in hun geheel voor het eigen ondernemersrisico van appellante. Het College is voorts met verweerder van oordeel dat eventueel opgelopen vertraging in het vergunningentraject moet worden aangemerkt als een ondernemersrisico waarmee appellante rekening had kunnen houden. Verder heeft de omstandigheid dat appellante heeft geïnvesteerd in het bedrijf om te voldoen aan eisen van dierenwelzijn geen causaal verband met de gevolgen van de Wvgm, omdat appellante ook los van de voor haar vastgestelde MVFR aan die eisen dient te voldoen. Deze omstandigheid onderscheidt appellante ook niet van andere melkveehouders, die ook aan de welzijnseisen moeten voldoen. Tot slot is het College met verweerder van oordeel dat er geen aanleiding was om bij de beoordeling van de vraag of sprake was van een individuele en buitensporige last de nadien in werking getreden grondgebondenheidsregelgeving te betrekken. Daarbij is van belang dat appellante niet heeft betwist dat zij geen verzoek heeft gedaan om de door haar verzochte ontheffing van het bij of krachtens de Msw bepaalde (art. 38, tweede lid, van de Msw) (mede) betrekking te laten hebben op de grondgebondenheidsregels. CBB 27-11-2019, ECLI:NL:CBB:2019:643. Zie ook: ECLI:NL:CBB:2019:648; ECLI:NL:CBB:2019:646 e.a.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Waardevaststelling melkveebedrijf met bedrijfswoning. Proceskostenvergoeding bezwaarfase. Hof Arnhem-Leeuwarden 05-11-2019, ECLI:NL:GHARL:2019:9446&lt;/p&gt;&lt;h4&gt;Wfsv&lt;/h4&gt;&lt;p&gt;Sectorindeling opruwen stalvloeren en -roosters; juiste sectorindeling (Stukadoorsbedrijf). De kernactiviteit van belanghebbende bestaat uit het opruwen van betonnen stalvloeren en roosters door het slijpen van sleuven met behulp van diamantzagen. De Inspecteur heeft belanghebbende ingedeeld in sector 57, Stukadoorsbedrijf. Belanghebbende bepleit dat zij moet worden ingedeeld in sector 1, Agrarisch bedrijf. De door belanghebbende verrichte werkzaamheden staan niet in Bijlage 1 bij de Regeling Wfsv genoemd. Dit betekent dat geen rechtstreekse indeling op grond van art. 5.2 Regeling Wfsv mogelijk is. Op grond van art. 5.3 Regeling Wfsv vindt aansluiting in een sector dan plaats bij het onderdeel van het bedrijfs- en beroepsleven waarmee de werkzaamheden naar de aard en maatschappelijke functie het meest overeenkomen. Het Hof oordeelt dat de feitelijke werkzaamheden van de onderneming bepalend zijn voor sectorindeling, en niet de sector waartoe de opdrachtgevers van de onderneming behoren. De onderneming van belanghebbende vertoont de meeste overeenkomsten met de onder sector 57, Stukadoorsbedrijf ressorterende bedrijfstakken en beroepsgroepen. Het Hof verwerpt de stellingen van belanghebbende en verklaart het beroep ongegrond. Hof Den Bosch 30-08-2019, ECLI:NL:GHSHE:2019:3255&lt;/p&gt;&lt;h4&gt;Motorrijtuigen&lt;/h4&gt;&lt;p&gt;Auto geparkeerd op stuk landbouwgrond staat niet op de openbare weg. Het stuk landbouwgrond kan ook niet als berm of zijkant van de openbare weg worden aangemerkt. Naheffingsaanslag motorrijtuigenbelasting wordt vernietigd. Hof Den Bosch 19-09-2019, ECLI:NL:GHSHE:2019:3477&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;Het oktobernummer 2019 van het Duitse Agrar- und Umweltrecht heeft als thema agrarisch sociaal recht, met bijdragen over pensioenen, ongevallenverzekering, oudedagvoorzieningen en ziektewet.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Een verslag van de LNV-raad van oktober 2019 is te vinden in &lt;span class="italic"&gt;Kamerstukken II&lt;/span&gt; 2019/20, 21501-32, nr. 1203. Onderwerpen: toekomst GLB, EU-Bossenstrategie post 2020, marktsituatie, bruingemarmerde schildwants, varkenspest e.a. In het verslag is ook het betaalschema directe betalingen GLB 2019 opgenomen. Voor het aanvraagjaar 2019 hebben alle betalingsrechten dezelfde waarde, namelijk € 262,91 per hectare. Het vergroeningsbedrag is € 113,70 per hectare.&lt;/p&gt;&lt;p&gt;De Raad voor de Leefomgeving en infrastructuur (RLi) heeft de Kamer op 22 mei jl. het advies «Europees landbouwbeleid: inzetten op kringlooplandbouw» toegestuurd. Op verzoek van de minister heeft de RLi zich gebogen over de vraag hoe het Gemeenschappelijk Landbouwbeleid (GLB) zo goed mogelijk kan worden benut in het streven naar kringlooplandbouw, en wat dit betekent voor de inrichting van het toekomstig Gemeenschappelijk landbouwbeleid. Het advies is aan de kamer toegezonden, met een reactie van de minister (&lt;span class="italic"&gt;Kamerstukken II&lt;/span&gt; 2019/20, 28625, nr. 278). De gebruikelijke onderwerpen figureren op de geannoteerde agenda voor de landbouwraad van november 2019. (&lt;span class="italic"&gt;Kamerstukken II&lt;/span&gt; 2019/20, 21501-32, nr. 1204). De vaste commissie voor Landbouw, Natuur en Voedselkwaliteit heeft een aantal vragen en opmerkingen voorgelegd aan de Minister van LNV over de geannoteerde agenda Landbouw- en Visserijraad 14–15 oktober 2019 en over het Verslag van de informele Landbouwraad van 22–24 september 2019. De minister heeft deze vragen beantwoord (&lt;span class="italic"&gt;Kamerstukken II&lt;/span&gt; 2019/20, 21501-32, nr. 1209).&lt;/p&gt;&lt;h2&gt;Diversen&lt;/h2&gt;&lt;h4&gt;Brand&lt;/h4&gt;&lt;p&gt;Achmea moet aan een bloembollen- en plantenkweker 122.199 euro uitkeren voor schade door verloren gegane zaden tijdens een brand in 2017. Rechtbank Amsterdam 06-11-2019, ECLI:NL:RBAMS:2019:8345&lt;/p&gt;</content><legacyfootnotes/><footnotes><footnote/></footnotes><auteurs/><published>2019-12-20 17:13:54</published><modified>2019-12-23 18:52:12</modified><editiondate>2019-12-20</editiondate><htmlpath>https://denhollander.info/artikel/15928</htmlpath></article>
</articles></edition>
<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2011</searchword><id>9218</id><udhid>UDH:TvAR/9218</udhid><titel>Rechtspraak 5637. Wolfkamp / Ten Den (TvAR 2011/5637)</titel><searchwords><searchword>TvAR 5/2011</searchword><searchword>TvAR 2011/5637</searchword><searchword>UDH:TvAR/9218</searchword></searchwords><attachments><attachment><name>TvAR2011_05_06_Rechtspraak_5637.pdf</name><extention>pdf</extention><url>https://denhollander.info/download/8099/ci</url></attachment></attachments><inleiding>Rechtbank had de zaak inhoudelijk moeten behandelen, nu het Hof een eerdere uitspraak van de rechtbank had vernie­tigd. Beroep op rechtsverwerking.&#13;
</inleiding><content>1 Het geding in eerste aanleg&#13;
Voor het geding in eerste aanleg verwijst het hof naar de in­houd van het vonnis van 4 juni 2010, dat de pachtkamer van de rechtbank Almelo, sector kanton, locatie Almelo, tussen appellant (hierna ook te noemen: Wolfkamp) als eiser en ge­ïntimeerde (hierna ook te noemen: Ten Den-Diepman) als gedaagde heeft gewezen. Van genoemd vonnis is een foto­kopie aan dit arrest gehecht.&#13;
2 Het geding in hoger beroep&#13;
2.1 Het verloop van de procedure blijkt uit:&#13;
de dagvaarding in hoger beroep van 23 juni 2010;&#13;
de memorie van grieven;&#13;
de memorie van antwoord;&#13;
de akte houdende uitlating van Wolfkamp;&#13;
de antwoordakte van Ten Den-Diepman.&#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald.&#13;
3 De vaststaande feiten&#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
3.2 Bij vonnis van 6 februari 1985 heeft de pachtkamer van het kantongerecht Almelo tussen (onder meer) Wolfkamp als pachter en de rechtsvoorganger van Ten Den-Diepman als verpachter een pachtovereenkomst vastgelegd: “m.b.t. een perceel grond, gelegen aan de Raalterdijk 3 te Haarle, kadastraal bekend gemeente Hellendoorn, sectie S, nr. 49, groot 6.96.10 ha”.&#13;
3.3 Ten Den-Diepman heeft in 1999 een woonhuis met on­geveer 2400 m2 grond verkocht aan een derde. Levering heeft plaatsgevonden bij notariële akte van 20 december 1999. Bedoeld woonhuis en bedoelde grond maakten deel uit van het kadastrale perceel gemeente Hellendoorn, sectie S, nummer 49.&#13;
3.4 Bij arrest van deze kamer van 2 september 2003 is de pachtovereenkomst ontbonden met ingang van 15 novem­ber 2003.&#13;
3.5 Tussen partijen is nadien een procedure aanhangig ge­weest die heeft geleid tot een vonnis van de pachtkamer van de rechtbank Almelo, sector kanton, locatie Almelo, van 12 oktober 2007 en vervolgens in hoger beroep tot een arrest van deze kamer van 24 februari 2009. In bedoelde procedu­re heeft Ten Den-Diepman in conventie vorderingen inge­steld ter zake van, kort gezegd, melkquotum. In reconventie heeft Wolfkamp in dezelfde procedure een voorwaardelij­ke vordering ingesteld, gegrond op de stelling dat Ten Den-Diepman met de hiervoor onder 3.3 bedoelde vervreemding zijn voorkeursrecht had geschonden. Zijn conclusie van eis in voorwaardelijke reconventie onder 30 luidde:&#13;
“De vordering in reconventie wordt ingesteld onder de voor­waarde dat de vordering [in] conventie wordt toegewezen. Bij afwijzing van deze vordering heeft eiser in reconventie daarbij geen belang.”&#13;
Bij genoemd vonnis van 12 oktober 2007 is de vordering in conventie toegewezen en die in reconventie afgewezen. In de procedure in hoger beroep heeft Wolfkamp zowel tegen de beslissing in conventie als die in reconventie grieven ge­richt. Bij genoemd arrest van 24 februari 2009 heeft deze kamer het vonnis van 12 oktober 2007 vernietigd, de vorde­ring in conventie afgewezen en verstaan dat de voorwaar­de waaronder de vordering in reconventie was ingesteld niet was vervuld.&#13;
4 De motivering van de beslissing in hoger beroep&#13;
4.1 In dit geding vordert Wolfkamp een verklaring voor recht dat Ten Den-Diepman met de hiervoor onder 3.3 be­doelde vervreemding zijn voorkeursrecht heeft geschonden, veroordeling van Ten Den-Diepman tot betaling van een be­drag van € 113,45, alsmede haar veroordeling tot schade­vergoeding nader op te maken bij staat. Ten Den-Diepman heeft tegen deze vorderingen diverse verweren gevoerd; zij heeft onder meer een beroep gedaan op het gezag van ge­wijsde van het onder 3.5 bedoelde vonnis van 12 oktober 2007 en op rechtsverwerking.&#13;
4.2 Bij het bestreden vonnis heeft de pachtkamer in eerste aanleg haar overwegingen omtrent de voorwaardelijke vor­dering in conventie uit het vonnis van 12 oktober 2007 aan­gehaald en vervolgens onder meer overwogen:&#13;
“omdat het niet mogelijk is dat de pachtkamer omtrent een eenmaal beslist geschil na te hebben overwogen als voor­meld nogmaals beslist, behoort de vordering van Wolfkamp te worden afgewezen.”&#13;
4.3 De grieven komen hier terecht tegen op. Bij het onder 3.5 bedoelde arrest van het hof van 24 februari 2009 is het vonnis van 12 oktober 2007 vernietigd, ook wat betreft de reconventie. De pachtkamer in eerste aanleg had de zaak dan ook inhoudelijk moeten behandelen op basis van het­geen partijen in de onderhavige procedure hebben aange­voerd en kon niet volstaan met het herhalen van haar over­wegingen uit het vonnis van 12 oktober 2007.&#13;
4.4 De devolutieve werking van het hoger beroep brengt mee dat de vorderingen van Wolfkamp, alsmede het daarte­gen door Ten Den-Diepman aangevoerde verweer, ter beoor­deling van het hof staan.&#13;
4.5 Het beroep van Ten Den-Diepman op het gezag van ge­wijsde van het vonnis van 12 oktober 2007 is ondeugdelijk, omdat de rechtskracht van dit vonnis ingevolge het arrest van deze kamer van 24 februari 2009 is vervallen.&#13;
4.6 Voor haar beroep op rechtsverwerking heeft Ten Den-Diepman in eerste aanleg bij conclusie van antwoord onder 18 verwezen naar de in de onder 3.5 bedoelde procedure in­gestelde reconventionele vordering en het arrest van het hof in die procedure. Bij conclusie van dupliek onder 10 heeft zij verwezen naar hetgeen zij eerder in die conclusie had aangevoerd, waarmee zij klaarblijkelijk opnieuw het oog had op de gang van zaken in de bedoelde procedure. Bij me­morie van antwoord heeft Ten Den-Diepman haar beroep op rechtsverwerking niet met zoveel woorden herhaald, maar wel naar het in eerste aanleg gevoerde verweer verwezen (memorie van antwoord onder 13). Zij heeft bij die memorie zich mede beroepen op de conclusie van eis in reconventie onder 30, zoals hiervoor onder 3.5 aangehaald (memorie van antwoord onder 11), zij het in het verband van het processu­eel belang van Wolfkamp bij toewijzing van zijn vorderin­gen. Bij haar laatste akte onder 8 heeft Ten Den-Diepman de betekenis van bedoelde passage uit de conclusie van eis in reconventie alsnog mede geplaatst in de sleutel van rechts­verwerking. Zij heeft immers aangevoerd dat Wolfkamp ge­let op die passage zijn recht heeft verspeeld om later alsnog inhoudelijk dezelfde vordering in te dienen. Aldus beroept zij zich klaarblijkelijk erop dat sprake is van bijzondere om­standigheden als gevolg waarvan bij haar het gerechtvaar­digd vertrouwen is gewekt dat Wolfkamp zijn eventuele aan­spraak ter zake van schending van het voorkeursrecht niet meer geldend zou maken. Het hof verwijst in verband met dit laatste naar het arrest van de Hoge Raad van 29 septem­ber 1995, NJ 1996, 89 inzake Van den Bos/Provincial.&#13;
4.7 Bij zijn akte houdende uitlating heeft Wolfkamp wel ge­reageerd op de betekenis van de bedoelde passage voor zijn processueel belang in de onderhavige procedure en heeft hij in dat verband toegelicht wat hij destijds met zijn voorwaar­delijke vordering in reconventie beoogde en hoe dit zich verhoudt tot zijn vorderingen in de onderhavige procedure, maar hij is niet ingegaan op de betekenis van dezelfde pas­sage voor het beroep van Ten Den-Diepman op rechtsver­werking (hetgeen begrijpelijk is omdat Ten Den-Diepman zich in dat kader nog niet met zoveel woorden op de passa­ge had beroepen). Het hof zal Wolfkamp in de gelegenheid stellen om dat alsnog te doen en daartoe de zaak naar de rol verwijzen.&#13;
4.8 Iedere verdere beslissing zal worden aangehouden.&#13;
5 De beslissing&#13;
Het hof, recht doende in hoger beroep:&#13;
verwijst de zaak naar de rol van 26 april 2011 voor akte aan de zijde van Wolfkamp, voor het doel als onder 4.7 om­schreven;&#13;
houdt iedere verdere beslissing aan.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en M.G.W.M. Stie­nissen en de deskundige leden mr. ing. J.A. Jansens van Gellicum en ir. H.B.M. Duenk</auteurs><published>2011-05-01 00:00:00</published><modified>2011-05-01 00:00:00</modified><editiondate>2011-05-01</editiondate><htmlpath>https://denhollander.info/artikel/9218</htmlpath></article>
</articles></edition>
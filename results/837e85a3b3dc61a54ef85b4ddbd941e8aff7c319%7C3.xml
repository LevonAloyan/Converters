<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1980</searchword><id>6572</id><udhid>UDH:TvAR/6572</udhid><titel>NOTARIAAT REAGEERT OP HET ONTWERP-LANDINRICHTINGSWET</titel><searchwords><searchword>TvAR 11/1980</searchword><searchword>UDH:TvAR/6572</searchword></searchwords><attachments><attachment><name>1980_nr 11_Artikel_persbericht.pdf</name><extention>pdf</extention><url>https://denhollander.info/download/6345/ci</url></attachment></attachments><inleiding>Eind vorig jaar heeft de regering bij de Tweede Kamer een wetsontwerp op de landinrichting ingediend. Hiermee wordt beoogd de mogelijkheden die de wet thans biedt om het landelijk gebied in te richten, aan te passen aan een aantal doelstellingen en tegelijk de ruimtelijke ordening en de land-inrichting op elkaar af te stemmen. Deze doelstellingen zijn:&#13;
- een rationele en economische verantwoorde agrarische bedrijfsvoering;&#13;
- een sociaal aanvaardbaar woon-, werk- en leefklimaat op het platteland;&#13;
- een maximaal mede-gebruik van het platteland door de gehele niet- agrarische bevolking, en&#13;
- het in stand houden van een zo gevarieerd mogelijk natuurlijk milieu. Het wetsontwerp heeft een ruimere doelstelling dan de Ruilverkavelingswet 1954, die tevens door de nieuwe wet zou moeten worden vervangen. De Ruilverkavelingswet heeft slechts de behartiging van de belangen van land-, tuin-, bosbouw of veehouderij ten doel. De ruimere doelstelling van het wetsontwerp opent de mogelijkheid, dat naast het treffen van maatregelen en voorzieningen ten behoeve van land-, tuin- en bosbouw tevens maatre- gelen en voorzieningen ten behoeve van o.a. natuur, landschap, infrastruc- tuur, openluchtrecreatie en cultuurhistorie getroffen kunnen worden. Het wetsontwerp voorziet daartoe in vier vormen van landinrichting, te weten herinrichting, ruilverkaveling, aanpassingsinrichting en ruilverkaveling bij overeenkomst.&#13;
Ten opzichte van de huidige Ruilverkavelingswet is in het wetsontwerp een aantal wijzigingen opgenomen. Eén daarvan is de wettelijke basis voor het plan van tijdelijk gebruik, waardoor gronden tijdelijk in gebruik kun-nen worden gegeven aan anderen dan de op dat moment gebruiksgerechtig-den.&#13;
De Koninklijke Notariële Broederschap heeft op een viertal onderdelen van het wetsontwerp commentaar geleverd. Dit betreft:&#13;
- de verhouding tussen de Landinrichtingswet en de Wet op de Ruimtelij-ke ordening;&#13;
- de schadevergoeding van belanghebbenden;&#13;
- de functie van de notaris, en&#13;
- de tijdelijke ingebruikgeving.</inleiding><content>Verhouding Landinrichtingswet en Wet op de Ruimtelijke Ordening&#13;
Een besluit tot herinrichting of ruilverkaveling wordt opgenomen op ba-sis van het landinrichtingsprogramma. In dit programma, dat wordt opgesteld door de provinciale staten, worden onder meer de te treffen maatrege-len en voorzieningen - met inbegrip van de grondverwerving - beschre-ven alsmede de gevolgen daarvan voor de economische toestand van het ge-bied, voor de leef- en werkomstandigheden van de bevolking, voor de na-tuur en het landschap en voor de gesteldheid van bodem, water en lucht.&#13;
Dit landinrichtingsprogramma dient volgens de toelichting op het wets-ontwerp in overeenstemming te zijn met het provinciale ruimtelijk beleid, waarbij o.a. gedacht kan worden aan het streekplan.&#13;
In het commentaar van de Broederschap wordt voorgesteld deze onder-linge afstemming van het landinrichtingsprogramma en bijvoorbeeld het streekplan terwille van de rechtszekerheid (en duidelijheid) in de wettekst tot uitdrukking te brengen. Immers, de wet behoort zélf deze garantie te bieden.&#13;
Voorts wordt in het commentaar aandacht besteed aan de verhouding tussen het landinrichtingsprogramma en het bestemmingsplan. Bestem-mingsplannen worden door de gemeenten opgesteld. De totstandkoming van een bestemmingsplan wordt door de Wet op de Ruimtelijke Ordening voor de burger met rechtswaarborgen omkleed. Zo dient bijvoorbeeld een ieder gedurende de termijn van de terinzage-legging (één maand) in de gele-genheid te worden gesteld bij de gemeenteraad bezwaren tegen het ontwerp-bestemmingsplan in te dienen. Indien vervolgens het bestem-mingsplan door de gemeenteraad is vastgesteld, dienen zij, die bezwaar hebben ingediend bij de gemeenteraad, gelegenheid te krijgen opnieuw be-zwaren in te dienen bij Gedeputeerde Staten. Ook moet daartoe een ieder in de gelegenheid gesteld worden wat betreft de wijzigingen, die ten opzichte van het ontwerp in het vastgestelde bestemmingplan zijn aangebracht. Te-gen de beslissing van Gedeputeerde Staten op het ingediende bezwaar kan binnen een maand beroep ingesteld worden bij de Kroon. Het zou jammer zijn als de waarborgen die de Wet op de Ruimtelijke Ordening de burger biedt, door de Landinrichtingswet ondergraven zouden worden.&#13;
Schadevergoedingsregeling voor betrokkenen&#13;
Bij de uitvoering van een landinrichtingsproject kan sterk worden inge-grepen in de belangen van met name agrariërs. Zo zal over het algemeen verwerving van gronden noodzakelijk zijn. Gezien de ruime doelstelling van het wetsontwerp kunnen met deze verwerving zowel agrarische als niet-agrarische belangen (recreatie, wegenaanleg e.d.) worden nagestreefd. Grondverwerving door de overheid kan vrijwillig dan wel onvrijwillig (via onteigening) plaatsvinden.&#13;
In het rapport van de notarissen wordt erop gewezen, dat de agrariër in het wetsontwerp wordt blootgesteld aan een belangenafweging, waaraan hij tot nu toe niet - althans niet in die mate - wordt blootgesteld. Zo zul-len de maatregelen die via de Landinrichtingswet genomen kunnen worden, in veel gevallen schade opleveren voor de agrarische bedrijven binnen of grenzende aan het betreffende gebied. Gesteld wordt, dat deze maatregelen slechts te rechtvaardigen zijn als de gedupeerden volledig schadeloos wor-den gesteld voor de schade, die redelijkerwijs niet voor hun rekening be-hoort te komen.&#13;
In het commentaar van de Broederschap wordt gesignaleerd, dat het wetsontwerp slechts voorziet in enkele incidentele schadevergoedingsrege-lingen. Echter wordt een algemene schadevergoedingsregeling gemist. Deze zou moeten inhouden dat degene die tengevolge van werken ter uitvoering van de Landinrichtingswet onevenredige schade lijdt, welke niet door ont-eigening of een schadeloosstelling wordt vergoed, een beroep op schadever-goeding kan doen.&#13;
De Broederschap dringt er op aan, gezien de vele belangen die het wets-ontwerp dient en de onevenredige risico's die er voor velen — met name agrariërs - aan verbonden zijn, dat er alsnog in het wetsontwerp een der-gelijke (algemene) bepaling wordt opgenomen.&#13;
Functie van de notaris&#13;
Nadat het landinrichtingsproject is afgerond worden aan de eigenaren kavels toegedeeld, tenzij deze van hun recht op toedeling afstand hebben gedaan. Hieraan vooraf gaat een uitgebreide procedure, die besloten wordt met een beschrijving van de toegedeelde rechten in de akte van toedeling. Voor de uitvoering van deze procedure draagt de landinrichtingscommissie zorg. Zo stelt zij o.a. de lijst van rechthebbenden op. De Koninklijke Nota-riële Broederschap stelt echter voor om in de wet de mogelijkheid te ope-nen, dat de notaris als plaatsvervanger kan worden toegevoegd aan de landinrichtingscommissie. Gezien de vele juridische kwesties, waarmee de landinrichtingscommissie te maken kan krijgen, zoals de vraag wie eige-naar is en of er erfdienstbaarheden of kettingbedingen zijn, wordt advies van een deskundige op dit gebied (bijvoorbeeld een notaris) zeer nuttig geacht. De landinrichtngscommissie gaat er bijvoorbeeld bij het opstellen van de lijst van rechthebbenden, welke de basis is voor toedeling van de ka-vels, van uit dat zij die bij het kadaster als eigenaar bekend staan, afzon-derlijk van het landinrichtingsplan op de hoogte worden gesteld. In het ka-daster dient de akte, die een notaris van verkoop van onroerend goed maakt, te worden ingeschreven. In de praktijk komt men echter niet altijd toe aan deze inschrijving. Bijvoorbeeld wordt in het kadaster niet altijd vermeld, dat de eigendom door het overlijden van de eigenaar naar anderen (de erfgenamen van de oorspronkelijke eigenaar) is overgegaan. Het ka-daster is dus niet altijd een geheel betrouwbare bron. De notaris is bij uit-stek de deskundige om deze onvolledigheid van het kadaster te onderken-nen en de eventueel daaraan verbonden problemen te ondervangen. Het voorstel van de Broederschap biedt het praktische voordeel, dat de notaris kan worden ingeschakeld zodra zijn deskundigheid gewenst is.&#13;
De tijdelijke ingebruikgeving&#13;
Het ontwerp Landinrichtingswet biedt de mogelijkheid, dat de grond tij-delijk aan anderen dan de op dat moment gebruiksgerechtigden in gebruik wordt gegeven. Met deze voorgestelde regeling wordt een in de praktijk ge-groeide handelwijze vastgelegd.&#13;
De Broederschap dringt er in haar commentaar op aan bij deze tijdelijke ingebruikgeving duidelijke toezeggingen te doen over de termijn gedurende welke de gronden tijdelijk in gebruik worden gegeven.&#13;
Zij acht dit voor de tijdelijke gebruiker, met het oog op het doen van eventuele investeringen, gewenst.&#13;
Koninklijke Notariële Broederschap</content><legacyfootnotes/><footnotes><footnote/></footnotes><auteurs/><published>1980-11-01 00:00:00</published><modified>1980-11-01 00:00:00</modified><editiondate>1980-11-01</editiondate><htmlpath>https://denhollander.info/artikel/6572</htmlpath></article>
</articles></edition>
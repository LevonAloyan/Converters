<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1997</searchword><id>5804</id><udhid>UDH:TvAR/5804</udhid><titel>Publiekrechtelijke beschikking over agrarische grond. Verslag van de jaarvergadering van de Vereniging voor Agrarisch Recht</titel><searchwords><searchword>TvAR 9/1997</searchword><searchword>UDH:TvAR/5804</searchword></searchwords><attachments><attachment><name>1997_nr 9_Artikel_Bezemer.pdf</name><extention>pdf</extention><url>https://denhollander.info/download/5735/ci</url></attachment></attachments><inleiding>Inleiding&#13;
Op 25 april 1997 vond te Ede de jaarvergadering van de Vereniging voor Agrarisch Recht plaats. Aanwezig waren een kleine tachtig belangstellenden. Onderwerp van het wetenschappelijk gedeelte van de jaarvergadering was ditmaal de publiekrechtelijke beschikking over agrarische grond. De overheid behoeft de beschikking over particu-liere eigendommen ter uitvoering van haar publieke taak. Veelal agrarische gronden worden door de overheid verworven ten behoeve van de realisering van onder meer infrastructuur, natuur- en landschapsontwikkeling en woningbouw. Voor deze grond-verwerving heeft de overheid diverse instrumenten tot haar beschikking. De preadvie-zen over dit thema van de hand van respectievelijk J.L. Vermeulen, J.W.M. Andriessen en W.G. Huijgen zijn reeds verschenen in het aprilnummer van Agrarisch recht. Ver-meulen bespreekt in zijn preadvies onder meer de grondverwervingsinstrumenten 'minnelijke aankoop' en 'onteigening'. Vermeulen kon niet aanwezig zijn bij de jaar-vergadering en liet zich om die reden vertegenwoordigen door zijn collega P.S.A. Overwater, advocaat bij Van Wijmen Nouwen te Rotterdam en zelfstandig rentmeester te Strijen. Andriessen wijdt zich in zijn preadvies voornamelijk aan een kritische beschouwing over het kortingssysteem in de Landinrichtingswet. Huijgen tenslotte bespreekt de onlangs gewijzigde Wet voorkeursrecht gemeenten. Als interveniënten traden op achtereenvolgens J.L.M. Kapteijn, rentmeester te Alkmaar, JA. Zevenbergen, universitair docent Planologische en Juridische Geodesie aan de Technische Universiteit te Delft, en S.B.J. van Heijst, wetenschappelijk medewerker bij het juridisch bureau van de Koninklijke Notariële Broederschap. De interveniënten waren vol lof over de preadviezen, die dan ook aanleiding gaven tot een brede en gedetailleerde discussie. Onderstaand volgt een uiteenzetting van de belangrijkste discussiepunten die tussen preadviseurs en interveniënten respectievelijk deskundigen in de zaal aan de orde zijn gekomen. In paragraaf 1 komt de vergoeding bij grondaankopen door de overheid aan de orde. Paragraaf 2 gaat in op verontreinigde grond bij onteigening en land-inrichting. Vervolgens wordt in paragraaf 3 een onjuistheid in een van de preadviezen rechtgezet. Het kortingssysteem in de Landinrichtingswet komt in paragraaf 4 uitge-breid aan bod. Paragraaf 5 tenslotte gaat in op de gewijzigde Wet voorkeursrecht gemeenten. De wijziging van deze over het algemeen toch al als vrij lastig en onlees-baar bekend staande wet gaf voldoende stof voor discussie tijdens de jaarvergadering.</inleiding><content>1.&#13;
Aankoop op onteigeningsbasis&#13;
Kapteijn kan zich zeer wel vinden in het pleidooi van Vermeulen voor vergoeding op onteigeningsbasis in geval van grondverwerving door de overheid ten behoeve van grootschalige projecten zoals de Vinex-locaties, de realisering van de Ecologische Hoofdstructuur en bijvoorbeeld de aanleg van het Bentwoud nabij Zoetermeer. Kapteijn vindt bovendien dat ook grond in landinrichtingsgebieden steeds op ontei-geningsbasis zou moeten worden gewaardeerd. Agrarische gronden worden steeds vaker onttrokken aan de landbouw. In het westen van het land is volgens Kapteijn iedere boer bang dat zijn grond die wat dicht tegen een stedelijke agglomeratie gele-gen is, bij een herverkaveling wordt toegedeeld aan een collega-boer, waardoor hij die 30 of 40 gulden per vierkante meter voor stadsuitbreiding uiteindelijk gaat mislopen. Kapteijn vindt dan ook dat een grondeigenaar in een landinrichtingsgebied van tevo-ren de zekerheid moet kunnen krijgen dat hij de eerste gerechtigde is zodra er een andere, rendabele bestemming op zijn grond wordt aangewezen. Bepaalde gronden zijn soms al meerdere generaties in bezit van een en dezelfde familie. Het mag natuurlijk niet zo zijn dat dergelijke gronden in het kader van een landinrichting aan een ander worden toegedeeld en een half jaar later zijn verveelvoudigd in waarde, aldus Kapteijn.&#13;
Andriessen heeft dergelijke situaties in het verleden herhaaldelijk meegemaakt: op het moment dat het plan van toedeling reeds vaststaat, komt een gemeente met een nieuwe bouwlocatie op de proppen. De grondprijzen stijgen en de inbrengende eige-naren zijn via het plan van toedeling hun gronden daar kwijt. De inbrengende eigena-ren kunnen op dat moment uitsluitend nog bezwaar maken bij de lijst der geldelijke regelingen. De meerwaarde van de ingebrachte gronden dient dan door de opkomen-de eigenaren te worden vergoed, evenwel uitsluitend indien er sprake was van ont-wikkelingen ten tijde van de tervisielegging van het plan van toedeling op grond waarvan meerwaarde aan de gronden kan worden toebedacht. Wanneer er op het moment van de tervisielegging geen sprake was van een bestemmingswijziging en hierover zelfs geen geruchten in het gebied heersten, is er dus geen sprake van meer-waarde en hebben de inbrengende eigenaren het nakijken. Hoewel hier ook in de ogen van Andriessen sprake is van een onrechtvaardigheid, heeft hij er eigenlijk geen oplossing voor. De enige oplossing is dat een landinrichtingscommissie te allen tijde bijzonder voorzichtig moet zijn en eigenlijk zo veel mogelijk van bebouwde kommen en omringende gebieden moet afblijven.&#13;
De geschetste problematiek heeft zich onder meer voorgedaan in de ruilverkave-ling Schalkwijk. Daar heeft de gemeente Houten op het moment van tervisielegging van het plan van toedeling in het kader van de Vinex-taakstelling plannen voor stads-uitbreiding openbaar gemaakt. Dit heeft geleid tot bezwaren tegen het plan van toedeling. Echter, de landinrichtingscommissie kende de plannen van de gemeente Houten niet tijdens het opmaken van het plan van toedeling en de desbetreffende gronden waren op dat moment ook conform de richtlijnen uitruilbaar. De rechtbank moest dit gegeven wel volgen, maar voelde tegelijkertijd een enorme onrechtvaardig-heid. Het ging in het aangewezen stadsuitbreidingsgebied immers om prijzen van tientallen guldens per vierkante meter. Ofschoon de landinrichtingscommissie con-form de normen had gehandeld, concludeerde de rechtbank in een tussenvonnis dat enkele maanden voor de tervisielegging van het plan van toedeling al wel zo veel dui-delijk was in het gebied, dat de landinrichtingscommissie eigenlijk alsnog had moeten besluiten om het plan van toedeling niet op de voorgenomen wijze ter visie te leggen.1 De desbetreffende gronden zullen vervolgens moeten worden teruggeruild naar de inbrengende eigenaren. Andriessen is daar zeer verheugd over, omdat er anders geld-stromen zouden ontstaan die veruit het belang van zo'n vrij kleine herverkaveling overstijgen.&#13;
Bij grondverwerving ten behoeve van natuurontwikkeling hebben de grondprijzen daarentegen de tendens zich juist in neerwaartse richting te bewegen. In het kader van de realisering van de Ecologische Hoofdstructuur zal de komende decennia ongeveer 150.000 ha landbouwgrond worden omgevormd tot natuurgebied. De grondaan-kopen worden verricht door het Bureau Beheer Landbouwgronden (BBL), waarbij het uitgangspunt is dat de gronden zo veel mogelijk op vrijwillige basis worden ver-worven en wel op zodanige wijze dat daarvan geen marktverstorende werking uit-gaat. Dat betekent dat het BBL haar prijsbeleid bij aankopen op de vrije grondmarkt baseert op de door derden betaalde prijzen voor vrij verhandelbare grond. De indivi-duele grondeigenaren krijgen behalve deze verkeerswaarde van grond en gebouwen eventueel een verplaatsingsvergoeding. Het gevolg van dit beleid is volgens Over-water tweeërlei. In de eerste plaats ontstaat de bekende planologische slagschaduw in gebieden waaraan een nieuwe onrendabele bestemming als natuur is toegekend. Bestaande bedrijven in het gebied verpauperen, doordat in het vooruitzicht van de nieuwe bestemming bedrijfsinvesteringen uitblijven. Als gevolg van de onrendabele bestemming kan de grondwaarde in het gebied aanzienlijk dalen. De voorheen 'warme' gronden worden 'koud': er ligt een claim op het gebied, waardoor niemand er nog grond wil kopen. In de tweede plaats is er volgens Overwater juist wel sprake van marktverstoring door het BBL, omdat zij niet alleen de verkeerswaarde van grond en gebouwen vergoedt, maar ook een verplaatsingsvergoeding betaalt en bovendien tegen de verkoper vaak nog zegt: "Blijf nog maar een paar jaar zitten." Op dat moment wordt het collega-boeren onmogelijk gemaakt eveneens gronden in het gebied aan te kopen, hetgeen het verpauperingsproces nog eens versterkt. Deze situ-atie was voor de boeren in het westen van het land nog niet zo problematisch in de tijd dat de grond in de noordelijke provincies en in Zeeuws-Vlaanderen nog aanzien-lijk goedkoper was. Toen waren de boeren vanwege de grondprijsverschillen nog wel in staat met de opbrengst van het verkochte bedrijf zich in deze goedkopere gebieden te hervestigen. Maar nu de grondprijzen overal op hetzelfde niveau beginnen te gera-ken, is deze verplaatsingsmogelijkheid vervallen. Dat heeft ertoe geleid dat heel veel boeren het zich niet kunnen permitteren hun bedrijf te verkopen en dat betekent weer dat de taakstelling van het BBL om gronden in het gebied te verwerven niet wordt gehaald, aldus Overwater.&#13;
Bovengenoemde ontwikkelingen hebben ertoe geleid dat in een aantal natuuront-wikkelingsprojecten in Zuid-Holland in plaats van alleen maar de verkeerswaarde van grond en gebouwen een volledige schadeloosstelling is betaald. Overwater acht het evenwel in strijd met de rechtsgelijkheidsgedachte dat iemand, omdat hij nu toevallig in het westen van het land is gevestigd en er politieke druk op een natuurontwikkelingsproject aldaar wordt uitgeoefend, volledige schadeloosstelling krijgt en dat iemand in een ander deel van het land dat niet zou krijgen. Om die reden is zijn idee, niet om zonder meer de Onteigeningswet op het hele natuurontwikkelingsgebied toe te pas-sen, maar om op het moment dat de nieuwe onrendabele bestemming natuur op het gebied ligt en er een aankooptitel voor het BBL is, iedereen in het gebied het recht te geven op vrijwillige basis zijn grond aan te bieden in ruil voor een volledige schadeDe desbetreffende gronden zullen vervolgens moeten worden teruggeruild naar de inbrengende eigenaren. Andriessen is daar zeer verheugd over, omdat er anders geld-stromen zouden ontstaan die veruit het belang van zo'n vrij kleine herverkaveling overstijgen.&#13;
Bij grondverwerving ten behoeve van natuurontwikkeling hebben de grondprijzen daarentegen de tendens zich juist in neerwaartse richting te bewegen. In het kader van de realisering van de Ecologische Hoofdstructuur zal de komende decennia ongeveer 150.000 ha landbouwgrond worden omgevormd tot natuurgebied. De grondaan-kopen worden verricht door het Bureau Beheer Landbouwgronden (BBL), waarbij het uitgangspunt is dat de gronden zo veel mogelijk op vrijwillige basis worden ver-worven en wel op zodanige wijze dat daarvan geen marktverstorende werking uit-gaat. Dat betekent dat het BBL haar prijsbeleid bij aankopen op de vrije grondmarkt baseert op de door derden betaalde prijzen voor vrij verhandelbare grond. De indivi-duele grondeigenaren krijgen behalve deze verkeerswaarde van grond en gebouwen eventueel een verplaatsingsvergoeding. Het gevolg van dit beleid is volgens Over-water tweeërlei. In de eerste plaats ontstaat de bekende planologische slagschaduw in gebieden waaraan een nieuwe onrendabele bestemming als natuur is toegekend. Bestaande bedrijven in het gebied verpauperen, doordat in het vooruitzicht van de nieuwe bestemming bedrijfsinvesteringen uitblijven. Als gevolg van de onrendabele bestemming kan de grondwaarde in het gebied aanzienlijk dalen. De voorheen 'warme' gronden worden 'koud': er ligt een claim op het gebied, waardoor niemand er nog grond wil kopen. In de tweede plaats is er volgens Overwater juist wel sprake van marktverstoring door het BBL, omdat zij niet alleen de verkeerswaarde van grond en gebouwen vergoedt, maar ook een verplaatsingsvergoeding betaalt en bovendien tegen de verkoper vaak nog zegt: "Blijf nog maar een paar jaar zitten." Op dat moment wordt het collega-boeren onmogelijk gemaakt eveneens gronden in het gebied aan te kopen, hetgeen het verpauperingsproces nog eens versterkt. Deze situ-atie was voor de boeren in het westen van het land nog niet zo problematisch in de tijd dat de grond in de noordelijke provincies en in Zeeuws-Vlaanderen nog aanzien-lijk goedkoper was. Toen waren de boeren vanwege de grondprijsverschillen nog wel in staat met de opbrengst van het verkochte bedrijf zich in deze goedkopere gebieden te hervestigen. Maar nu de grondprijzen overal op hetzelfde niveau beginnen te gera-ken, is deze verplaatsingsmogelijkheid vervallen. Dat heeft ertoe geleid dat heel veel boeren het zich niet kunnen permitteren hun bedrijf te verkopen en dat betekent weer dat de taakstelling van het BBL om gronden in het gebied te verwerven niet wordt gehaald, aldus Overwater.&#13;
Bovengenoemde ontwikkelingen hebben ertoe geleid dat in een aantal natuuront-wikkelingsprojecten in Zuid-Holland in plaats van alleen maar de verkeerswaarde van grond en gebouwen een volledige schadeloosstelling is betaald. Overwater acht het evenwel in strijd met de rechtsgelijkheidsgedachte dat iemand, omdat hij nu toevallig in het westen van het land is gevestigd en er politieke druk op een natuurontwikke-lingsproject aldaar wordt uitgeoefend, volledige schadeloosstelling krijgt en dat iemand in een ander deel van het land dat niet zou krijgen. Om die reden is zijn idee, niet om zonder meer de Onteigeningswet op het hele natuurontwikkelingsgebied toe te pas-sen, maar om op het moment dat de nieuwe onrendabele bestemming natuur op het gebied ligt en er een aankooptitel voor het BBL is, iedereen in het gebied het recht te geven op vrijwillige basis zijn grond aan te bieden in ruil voor een volledige schade. 3.&#13;
Suikerquotum en onteigening&#13;
Wat betreft de rol van quota bij onteigening merkt Overwater op dat het gestelde in het preadvies met betrekking tot het suikerquotum niet juist is. Voor zowel het melk-, het suiker- als het mestquotum geldt dat er sprake is van een vermogensbestanddeel dat ook aan de verpachter toekomt. Het quotum verhoogt de grondwaarde en kan aldus bij een normale verkoop te gelde worden gemaakt, zo stelt ook Kapteijn. Bij onteigening zal dan ook niet alleen de eigenlijke grondwaarde, maar ook het verlies van de latente aanspraken op het quotum aan de verpachter moeten worden vergoed. Mertens meent evenwel dat het verlies van het suikerquotum bij onteigening niet aan de verpachter, maar juist aan de pachter moet worden vergoed. Overwater ziet zijn standpunt dat de verpachter een vergoeding toekomt gesterkt door de argumenten die het Pachthof Arnhem in haar arrest van 29 november 19943 heeft gebruikt om te komen tot de conclusie dat de pachter geen recht heeft op vergoeding van de verpach-ter. De uitspraak van het hof is evenwel omstreden.4 Het laatste zal er nog wel niet over gezegd zijn. In het preadvies van Vermeulen gaat het echter niet over de vraag of er een vergoedingsplicht over en weer bestaat tussen verpachter en pachter, conclu-deert Snijders. In het voorbeeld dat Vermeulen gebruikt is volgens Snijders het feit aan de orde dat dankzij de onteigening de pachter in staat is om in te dikken op zijn eigen bedrijf en de verpachter daar dan aanspraken verliest. Dan ligt het naar zijn idee voor de hand dat er een vergoeding aan de verpachter wordt betaald.&#13;
4.&#13;
Kortingssysteem Landinrichtingswet&#13;
De belangrijkste slotsom waartoe Andriessen in zijn preadvies komt en welke hij in zijn mondelinge betoog verdedigt, heeft betrekking op het onderscheid tussen de korting voor wegen en waterlopen en de korting voor andere doeleinden. De grenzen tussen beide kortingsinstrumenten zijn in de praktijk aan het vervagen. Was de korting voor wegen en waterlopen oorspronkelijk uitsluitend bedoeld voor wegen en water-lopen die uit agrarisch oogpunt benodigd waren, zij blijkt thans in de praktijk ook toepasbaar te zijn ten behoeve van niet-agrarische zaken. Als voorbeeld noemt hij recreatieve fietspaden: vallen deze nu onder de korting voor wegen en waterlopen of juist onder de korting voor andere doeleinden? De discussie hieromtrent is nooit helemaal beslecht; in sommige landinrichtingsprojecten zijn ze begrepen onder de korting voor wegen en waterlopen, in andere projecten daarentegen onder de korting voor andere doeleinden. Het is naar zijn idee in de huidige praktijk dan ook nauwelijks nog uit te leggen waarom bepaalde zaken juist onder de korting voor wegen en water-lopen en niet onder de korting voor andere doeleinden vallen. Andriessen pleit er dan ook voor elk onderscheid tussen beide kortingsinstrumenten te laten verdwijnen wat betreft doelstelling, financiële afwikkeling en rechtsbescherming. Gezien de ontwik-keling van het kortingssysteem in de afgelopen decennia komt ook Zevenbergen tot de conclusie dat het onderscheid tussen beide kortingsinstrumenten zou kunnen vervallen. 4.1. Historische ontwikkeling van het kortingssysteem&#13;
Hoewel beide kortingen herverkavelingstechnisch gelijk zijn, is de financiële afwik-keling verschillend. Tot het einde van de jaren zestig werd er, onder vigeur van de Ruilverkavelingswet 1954, door openbare lichamen zelfs helemaal niets betaald voor de via de korting voor wegen en waterlopen verkregen gronden en ontvingen de eige-naren ook geen vergoeding. Ook thans is in de Landinrichtingswet (Lw) niet geregeld dat openbare lichamen moeten betalen voor de via de korting voor wegen en waterlo- pen verkregen gronden. De vergoeding aan de eigenaren is daarentegen wel geregeld: eigenaren krijgen in ieder geval de verkeerswaarde vergoed (art. 145 en 212, lid 1, sub c, ten eerste Lw). In de praktijk wordt evenwel de weg of waterloop niet eens in het landinrichtingsplan opgenomen, als met de openbare lichamen geen overeenstem-ming over de financiële vergoeding is verkregen. Voor de korting voor andere doel-einden regelt de wet wel dat openbare lichamen dienen te betalen voor de verkregen gronden, en wel minimaal de verkeerswaarde (art. 147 Lw). In de praktijk komt dit neer op vergoeding van de onteigeningswaarde, welke vergoeding overeengekomen moet worden tussen de betrokken instantie (het Rijk, een ander openbaar lichaam of andere rechtspersoon) en de landinrichtingscommissie. Er is overigens geen regeling voor als men er niet uitkomt. De betrokken instantie en de landinrichtingscommissie zijn in de praktijk soms dan ook jaren in discussie, aldus Andriessen.&#13;
Zevenbergen vindt het eigenlijk niet zo vreemd dat de eigenaren vroeger geen ver-goeding kregen voor de korting voor wegen en waterlopen. Onder de oude ruilverka-velingswetten was de korting voor wegen en waterlopen immers uitdrukkelijk bedoeld ter verbetering van de ontwatering en de ontsluiting van de grond. Boven-dien subsidieerde de overheid de hele operatie al in grote mate en dan is het zeker zo vreemd dat de overheid ook nog een vergoeding zou moeten betalen voor dat kleine beetje grond dat zij nodig had om de algemene productiefactoren te verbeteren. Zeker in de traditionele ruilverkaveling was de productiestijging voor de boeren bovendien vele malen groter dan dat procentje grond dat zij kwijtraakten door de korting voor wegen en waterlopen.&#13;
In de ontwikkeling van de ruilverkaveling naar een meer multifunctionele landin-richting begon men volgens Zevenbergen toch een beetje met de korting te worstelen. Hij wijst daarbij op de Interimnota Landinrichtingswet (1976), waarin zijns inziens terecht wordt ingegaan op het bedrijfsverkleinende effect van de korting. De ver-wachting was dat bij het nieuw te introduceren instrument 'herinrichting' meer dan 5% van de oppervlakte verworven zou moeten worden voor de realisering van agrari-sche en niet-agrarische zaken van algemeen nut en dat zou een te groot bedrijfs-verkleinend effect zijn. Er werd dan ook voorgesteld om bij herinrichting niet een algemene korting van 5% mogelijk te maken, zowel voor agrarische als voor niet- agrarische zaken, maar de korting alleen toe te passen voor de aanleg en verbetering van wegen en waterlopen in het belang van de landbouw en voor de niet-agrarische zaken over te stappen op het zwaardere instrument 'onteigening'.&#13;
In de Reconstructiewet Midden-Delfland (1977) en in de Herinrichtingswet Oost-Groningen en de Gronings-Drentse Veenkoloniën (1977) is eveneens iets van zo'n worsteling te zien, vervolgt Zevenbergen. Beide wetten zijn weliswaar vrijwel gelijk-tijdig tot stand gekomen, maar ze kennen toch een belangrijk verschil met betrekking tot de korting. In de Reconstructiewet Midden-Delfland bestaat enerzijds de mogelijkheid om te onteigenen en anderzijds de mogelijkheid om een brede korting van 5% in te zetten. In de Herinrichtingswet Oost-Groningen ca. daarentegen is naast onteigening alleen een beperkte korting van maximaal 3% mogelijk, evenwel uitslui-tend voor agrarische doeleinden. De laatste is ook de formule zoals die uiteindelijk in de Landinrichtingswet is gekomen. Ook in de Kamerbehandeling van de Landinrich-tingswet heeft de discussie zich afgespeeld of de korting in de herinrichting beperkt zou moeten worden tot agrarische zaken of dat ze juist breder zou mogen zijn. Dat heeft er waarschijnlijk toe geleid dat nu in de praktijk voor kleine elementen, zoals vorengenoemde recreatieve fietspaden, zo nu en dan gebruik wordt gemaakt van de korting voor wegen en waterlopen. Maar de grenzen tussen wat wel en wat niet onder de korting voor wegen en waterlopen begrepen kan worden, zijn moeilijk te trekken. Dit geeft in de praktijk natuurlijk problemen. Om die reden pleit Andriessen voor het laten vervallen van het onderscheid tussen beide kortingen.&#13;
4.2. Rechtsbescherming&#13;
Behalve doelstelling en financiële afwikkeling is ook de rechtsbescherming voor beide kortingen verschillend. De rechtsbescherming bij de korting voor wegen en water-lopen bestaat hierin dat bezwaar mogelijk is tegen het ontwerp-plan bij gedeputeerde staten (art. 80, lid 3 Lw); er komt geen rechter aan te pas, ook niet in het kader van het plan van toedeling, daar de weg of waterloop is opgenomen in het begrenzingen-plan. Wat betreft de rechtsbescherming bij de korting voor andere doeleinden is wel een gang naar de onafhankelijke rechter mogelijk, en wel in het kader van het land-inrichtingsplan (art. 83, lid 4 en 110, lid 4 Lw). Andriessen is van mening dat dit ook mogelijk moet worden bij de korting voor wegen en waterlopen, en met name voor die eigenaren die rechtstreeks geraakt worden door de korting, dat wil zeggen de eigenaren van wie de inbreng voor een belangrijk deel opgaat in de voorziening waar-voor wordt gekort, de zogenaamde kortingskavelinbrengers. De eigenaar die met zijn inbreng in de korting ligt, weet immers heel zeker dat hij (een deel van) zijn grond kwijtraakt en heeft daarom volgens Andriessen toch een andere positie dan in het algemeen de eigenaar die met een procentuele korting geconfronteerd wordt en in wiens directe omgeving niets gebeurt.&#13;
Zevenbergen is het niet met Andriessen eens dat een kortingskavelinbrenger anders zou moeten worden behandeld dan een ander. Hij vindt het bijvoorbeeld helemaal niet zo evident dat een rechthebbende wiens inbreng gedeeltelijk uit een kortingskavel bestaat en die niet gelijkwaardig aan zijn inbreng wordt toegedeeld, de werkelijke schade vergoed dient te krijgen en niet alleen maar die verminderde com-pensatie in grond, zoals Andriessen in zijn preadvies stelt. Degene die de helft van zijn grond kwijtraakt omdat hij toevallig een kortingskavel heeft, moet ergens anders worden toegedeeld op dat geringe percentage algemene korting na. Dat betekent dat iemand anders die daar grond had, de grond ook niet op de oude plek terugkrijgt, want daar komt de nieuwe kavel van de kortingskavelinbrenger. Het kan natuurlijk best zo zijn dat die ander daar meer schade door lijdt dan de kortingskavelinbrenger.&#13;
De enige keer dat de wet iets zegt over de kortingskavel is in art. 146, lid 1 Lw, waarin geregeld wordt dat een eigenaar kan verzoeken om een algehele vergoeding in geld wanneer zijn huidige grond in het landinrichtingsplan een niet-agrarische bestemming krijgt. Dat is het moment waarop een eigenaar moet kiezen tussen enerzijds meedoen in de herverkaveling en anderzijds uit het landinrichtingsproces stappen en gecompenseerd worden op onteigeningsbasis. Zevenbergen vindt het vervolgens een beetje flauw wanneer iemand, nadat hij voor de herverkaveling heeft gekozen en toevallig de kansen niet helemaal zijn kant op blijken te komen, alsnog gecompen-seerd wil worden alsof hij niet aan de herverkaveling had meegedaan. Zevenbergen denkt dan ook dat er ten aanzien van de schadevergoeding voor een kortingskavelin-brenger helemaal geen leemte in de wet is en er door de rechter dus ook helemaal niets valt op te vullen, zoals Andriessen dat in zijn preadvies stelt. Zo ook is hij het niet eens met de opmerking van Andriessen dat met name degene die een kortings-kavel heeft, rechtsbescherming zou moeten kunnen inroepen. Hij erkent dat het vreemd is dat de rechtsbescherming bij de korting voor wegen en waterlopen minder uitgebreid is dan bij de korting voor andere doeleinden, zeker in het licht van het Europese Verdrag tot bescherming van de rechten van de mens en de fundamentele vrijheden (EVRM). Het EVRM bepaalt onder meer dat iedereen te allen tijde de mogelijkheid moet hebben om ten aanzien van de aantasting van zijn burgerlijke rechten naar een onafhankelijke rechter te gaan. Zevenbergen denkt dat er met betrekking tot de rechtsbescherming hier en daar op zijn minst wel wat gaten in de Landinrichtingswet zitten. Maar hij betwijfelt of het gaatje dat hier aan de orde is gekomen het allergrootste is.&#13;
Zevenbergen denkt overigens dat een deel van het probleem inzake kortingskavels wordt veroorzaakt door de manier waarop nu de waarde wordt vastgesteld, waarbij heel agrarisch wordt geredeneerd. Bezien we de door Andriessen aangehaalde juris-prudentie, dan blijkt dat alles wat maar een beetje niet-agrarisch is, zoals sloten en bermen, vaak zelfs de waarde ƒ 0,- krijgt. Als dit soort zaken niet standaard op ƒ 0,-zou worden gezet, zou volgens Zevenbergen een deel van het hier aan de orde gestelde probleem waarschijnlijk ook minder groot zijn. Andriessen vermeldt dat in het kader van de Herijking Landinrichting zelfs het voorstel is gedaan de schatting af te schaffen, juist omdat het een puur agrarische benadering van waarde is, die eigenlijk meer en meer op de achtergrond raakt.5&#13;
Zowel het preadvies van Andriessen als de interventie van Zevenbergen zijn evenwel slechts grensschermutselingetjes op details van de rechtsbescherming in de landin-richting, terwijl op dit moment het hele systeem in beweging is, zo stelt Zevenbergen. Naar aanleiding van het rapport Herijking Landinrichting zijn zeven deelprojecten opgestart met als doel te komen tot een verbetering van het landinrichtingsproces en het landinrichtingsinstrumentarium. Hoewel dit herijkingsproces is voortgekomen uit een evaluatie van de Landinrichtingswet, is deze evaluatie volgens Zevenbergen geheel uit het zicht verdwenen en is er sprake van een complete herziening van het landinrichtingsinstrumentarium. Op een gegeven moment werd zelfs voorgesteld een korting van maximaal 10% mogelijk te maken.6 Hoewel dit voorstel allang weer van de baan is, maakt het volgens Zevenbergen wel duidelijk dat zeker in de beginfase van de Herijking Landinrichting het evaluatie-element zo ver zoek was dat men mis-schien zelfs af en toe niet meer wist wat nu eigenlijk werd voorgesteld. In de praktijk wordt de korting immers maar voor een heel klein deel gebruikt, dus waarom zou een korting die wettelijk op 5% staat en in de praktijk niet eens boven de 2,4% uit-komt, naar 10% moeten worden opgerekt?&#13;
Wat Zevenbergen wel verheugt en wat natuurlijk met de herijking van de land-inrichting ook wordt beoogd, is een versnelling van de procedure. De huidige lange duur van landinrichtingsprojecten is natuurlijk een groot probleem: het geeft onze-kerheid over de toedeling en daardoor kunnen bedrijfsbeslissingen moeilijk of zelfs niet worden genomen, waardoor verpaupering in het landinrichtingsgebied optreedt. De term 'planologische slagschaduw', zoals Vermeulen die in zijn preadvies naar voren brengt, spreekt Zevenbergen in dit verband dan ook wel aan. De Europese rechter heeft in het geval van een ruilverkaveling in Oostenrijk zelfs al een keer gezegd dat de te lange onzekerheid die ook daar blijkbaar praktijk is, zo ver gaat dat dit een schendig oplevert van art. 1 van het eerste Protocol bij het Europese Verdrag tot bescherming van de rechten van de mens en de fundamentele vrijheden (EVRM).7&#13;
5. Gewijzigde Wet voorkeursrecht gemeenten&#13;
Met ingang van 17 juli 1996 zijn via wetswijziging de toepassingsmogelijkheden van de Wet voorkeursrecht gemeenten (Wvg) aanzienlijk uitgebreid. Was de wet voorheen bedoeld als instrument tot verwerving van onroerende zaken in stads- en dorps-vernieuwingsgebieden, thans is de wet toepasbaar geworden voor alle gemeenten waaraan blijkens nationaal of provinciaal ruimtelijk beleid uitbreidingscapaciteit is toegedacht. Uitbreiding van het toepassingsbereik van het gemeentelijk voorkeurs-recht werd door de regering noodzakelijk geacht in verband met ontwikkelingen op de grondmarkt die de verstedelijkingsopgave uit de Vinex bemoeilijken. Sinds het bekend worden van de Vinex-locaties zijn de betrokken gronden voor een belangrijk deel in handen gekomen van projectontwikkelaars, bouwers en ook speculanten. Om de regie bij de samenwerking met de publieke sector ter uitvoering van de verstede-lijkingsopgave vlot te doen verlopen, is het noodzakelijk dat de gemeente zelf vol-doende gronden in handen houdt dan wel krijgt. De gemeente kan dan immers als eigenaar van gronden zelf bepalen welke planonderdelen, onder welke condities, op welk tijdstip en door welke marktpartijen worden uitgevoerd. Door tijdige verwerving van gronden kan de gemeente ook voorkomen dat grond in handen komt van parti-culieren die niet bereid of in staat zijn tot zelfrealisatie, maar de grond bijvoorbeeld uit speculatieoverwegingen verwerven.8&#13;
5.1. Inschrijving in de openbare registers&#13;
Een van de wijzigingen van de Wet voorkeursrecht gemeenten behelst een nieuw artikel 8a, waarin de zogenaamde voorbereidingsbescherming wordt geregeld. Burgemeester en Wethouders kunnen ingevolge art. 8a een voorstel aan de gemeenteraad tot het nemen van een aanwijzingsbesluit als bedoeld in art. 8 bekendmaken op over-eenkomstige wijze als het raadsbesluit zelf. Dit leidt ertoe dat zo'n voorstel van Burgemeester en Wethouders bekend wordt gemaakt in de Staatscourant en tevens wordt ingeschreven in de openbare registers, zo stelt Huijgen in zijn preadvies. Inschrijving in de openbare registers is echter, in tegenstelling tot publicatie in de Staatscourant, geen geldigheidsvereiste voor de voorbereidingsbescherming en het raadsbesluit tot aanwijzing van gronden waarop het gemeentelijk voorkeursrecht van toepassing is. Dit kan volgens Van Heijst in de praktijk wel problemen opleveren, omdat de enige methode om er achter te komen of er een aanwijzingsbesluit tot vesti-ging van een voorkeursrecht is genomen dan wel Burgemeester en Wethouders daar-toe een voorstel hebben gedaan, het bijhouden van de Staatscourant is.&#13;
Huijgen wijst erop dat met art. 4 lid 3 Wvg niettemin wel degelijk bedoeld is dat inschrijving in de openbare registers zo mogelijk direct plaatsvindt. Het feit dat de inschrijving in de openbare registers geen geldigheidsvereiste is, komt volgens Huijgen voort uit de publiekrechtelijke achtergrond van de wet. In vrijwel alle publiekrechte-lijke wetten waarin inschrijving in de openbare registers is voorgeschreven of moge-lijk gemaakt, is dit immers geen geldigheidsvereiste.&#13;
5.2. Uitzonderingen op de aanbiedingsplicht&#13;
Wenst een grondeigenaar zijn grond, waarop een gemeentelijk voorkeursrecht van toepassing is, te vervreemden, dan dient hij deze in de eerste plaats aan de gemeente aan te bieden. De Wet voorkeursrecht gemeenten somt evenwel in art. 10, lid 2 limita-tief een aantal vrijstellingen van deze aanbiedingsplicht op. Art. 10, lid 2, sub d Wvg noemt de koopoptie als mogelijke vrijstelling van de aanbiedingsplicht aan de gemeente, en wel onder de voorwaarde dat deze koopoptie is ingeschreven in de openbare registers vóór de nederlegging ter inzage in ontwerp van het betrokken structuur- of bestemmingsplan waarop het raadsbesluit tot aanwijzing van gronden voor het voorkeursrecht respectievelijk de voorbereidingsbescherming betrekking heeft. De koopovereenkomst daarentegen dient blijkens art. 10, lid 2, sub e Wvg te zijn vastgelegd in een notariële akte of in een geregistreerde onderhandse akte. Voorts bepaalt art. 10, lid 3 Wvg dat de koopoptie, verwijzende naar letter d van lid 2, inschrijfbaar is in de openbare registers. Huijgen trekt vervolgens de conclusie dat ook de koopovereenkomst ingeschreven dient te worden, en wel om volstrekte zekerheid te hebben dat de verkoper inderdaad is vrijgesteld van de aanbiedingsplicht aan de gemeente. Het begrip 'verkoper' in de tweede volzin van art. 10, lid 3 Wvg blijkt sommigen namelijk op de gedachte te brengen dat de ontheffing van de aanbie-dingsplicht eveneens geldt voor koopovereenkomsten. Huijgen meent daarom dat de notaris bij de registratie van koopovereenkomsten ook maar direct voor inschrijving in de openbare registers moet zorgen - zeker nu de bewaarders der openbare registers sedert de wijziging van de Wvg koopovereenkomsten zonder meer inschrijfbaar achten. Van Heijst denkt dat het probleem of het voldoende duidelijk is of een verkoper bedoeld in art. 10, lid 2, sub e Wvg is vrijgesteld van de aanbiedingsplicht niet zozeer is gelegen in het wel of niet ingeschreven zijn in de openbare registers, maar veel meer in de vraag, wanneer er sprake is van een koopoptie en wanneer van een koopovereenkomst. In de systematiek van de wet is dat immers bepalend voor de te volgen richting, namelijk ofwel een notariële akte of een geregistreerde onderhandse akte, ofwel inschrijving in de openbare registers. Juist deze vraag waar nu eigenlijk de grens ligt tussen een koopoptie en een koopovereenkomst drijft Huijgen in de rich-ting van zijn stelling dat ook de koopovereenkomst dient te worden ingeschreven. Die grens is namelijk niet duidelijk te stellen. Wanneer bijvoorbeeld een koopover-eenkomst wordt gesloten onder de ontbindende voorwaarde dat er binnen een zekere periode geen gemeentelijk voorkeursrecht voor de desbetreffende grond gaat gelden, dan is vrijwel hetzelfde bereikt als met een koopoptie.&#13;
De uitzonderingen op de aanbiedingsplicht aan de gemeente die op zichzelf onge-wijzigd zijn blijven voortbestaan, komen in het preadvies niet aan de orde, namelijk de vrijstellingen onder de letters a, b en c van art. 10, lid 2 Wvg met betrekking tot transacties in de familiesfeer. Van Heijst vraagt zich af of samenwoners die iets in gemeenschap hebben, moeten worden gelijkgesteld met gehuwden. Samenwoners komen immers in de opsomming van art. 10, lid 2 Wvg niet voor. Huijgen wijst in dit verband op de naderende nieuwe wetgeving op dit gebied, te weten titel 5A in Boek 1 van het Burgerlijk Wetboek, het personen- en familierecht. Waarschijnlijk met ingang van 1 januari 1998 wordt het zogenaamde geregistreerde samenwonen ingevoerd, waarop het hele huwelijksvermogensrecht analoog van toepassing wordt verklaard, met uitzondering van de positie van de kinderen. Huijgen is van mening dat, zodra deze nieuwe regelgeving voor geregistreerde samenwoners is ingevoerd, ook de ver-deling van een gemeenschap tussen geregistreerde samenwoners, analoog aan de huwelijksgemeenschap, vrijgesteld moet zijn van de aanbiedingsplicht aan de gemeen-te. Echter, het leeuwendeel van de samenwoners heeft de zaken uitsluitend via een notarieel samenlevingscontract geregeld, zonder dat te registreren bij de overheid. De meeste samenwoners zullen volgens Huijgen ook niet zitten te wachten op analoge toepassing van het huwelijksgoederenregime. Een reden voor die veronderstelling is dat bij het geregistreerd samenwonen bijvoorbeeld ook automatisch een alimentatie-verplichting geldt. Vanaf 1 januari aanstaande moeten samenwoners dus kunnen kiezen of ze wel of niet analoog aan het huwelijksgoederenrecht behandeld willen worden. Kiezen ze er dan bewust voor dat ze dat niet willen, dan zullen ze volgens Huijgen ook niet de graantjes uit de Wet voorkeursrecht gemeenten mogen mee-pikken. Tot het moment van inwerkingtreding van de nieuwe wetgeving zou Huijgen het redelijk vinden dat ook samenwoners een beroep kunnen doen op art. 10, lid 2, sub b Wvg, mits er natuurlijk een gemeenschap is die de desbetreffende onroerende zaak omvat en er geen sprake is van samenwonen in het licht van art. 26 Wvg, name-lijk dat het samenwonen de kennelijke strekking heeft het belang van de gemeente te frustreren.&#13;
5.3.&#13;
Nut van het instrument 'gemeentelijk voorkeursrecht'&#13;
Huijgen schetst in zijn preadvies het nut van het instrument 'gemeentelijk voorkeurs-recht' naast het bestaan van het instrument 'onteigening'. Hij geeft daarbij aan dat in de tijd dat een groot deel van de woningbouw in de sociale sector plaatsvond met name onteigening een bruikbaar instrument was, omdat particuliere grondeigenaren zelf die bouwtaakstelling niet konden of wilden realiseren. Nu tegenwoordig een groot deel van de woningbouw plaatsvindt in de marktsector ligt dat anders, zo ver-volgt Huijgen, en zijn particuliere grondeigenaren heel goed bereid en in staat om zo'n bouwplan zelf te realiseren. Dit roept bij Van Heijst direct de vraag op welke reden een gemeente kan hebben om nog een voorkeursrecht te vestigen dan wel eraan vast te houden als er reeds een voorkeursrecht is, indien een grondeigenaar zelf de gewijzigde bestemming kan en wil realiseren. Huijgen verwijst in zijn preadvies onder meer naar de minister, die stelt dat het gemeentelijk voorkeursrecht een geschikt middel is om adequaat te kunnen reageren zodra iemand zijn grond wil ver-vreemden. Maar op het moment dat een grondeigenaar zelf in staat en bereid is om de gewijzigde bestemming te realiseren, is er van vervreemding helemaal geen sprake en ziet Van Heijst het nut van het gemeentelijk voorkeursrecht ook niet in.&#13;
Vergelijking met de Onteigeningswet leert dat de Kroon bij goedkeuring van ont-eigeningsbesluiten ook consequent als maatstaf aanhoudt dat de gemeente niet kan overgaan tot onteigening van gronden indien de grondeigenaar bereid en in staat is zelf de beoogde bestemming te realiseren, eventueel in samenwerking met de gemeente. In dit verband vraagt Van Heijst zich dan ook af wat de reikwijdte van art. 26 Wvg is. Namelijk, mag een gemeente van dit recht tot het inroepen van de nietigheid van de rechtshandeling gebruik maken als een grondeigenaar met een projectontwikkelaar de gewijzigde bestemming van de grond kan en wil realiseren? De minister heeft boven-dien in de Nota naar aanleiding van het verslag in het licht van de art. 26-constructies aangegeven dat het uitgangspunt van het wetsvoorstel is dat er niets op tegen is dat de markt, in casu particuliere grondeigenaren, eventueel met hulp van derden, de door de gemeente gewenste bestemming realiseert.9 Ook Huijgen is dit niet geheel duide-lijk. De opzet van de wet is dat de gemeente via het voorkeursrecht een belangrijke invloed kan uitoefenen op het realiseren van met name grote bouwlocaties. Om de totale regie over een bouwplan in de hand te houden, is het toch wel van belang dat de gemeente een groot deel van de gronden in handen heeft en niet afhankelijk is van voornamelijk het afsluiten van exploitatieovereenkomsten. Nu onteigening vanwege de mogelijkheid van zelfrealisatie weinig soelaas biedt, is de gedachte van de minister dat de gemeenten tijdig moeten overgaan tot vestiging van een voorkeursrecht, zodat ze geleidelijk aan een groot deel van de aangewezen gronden in handen krijgen. Het is volgens Huijgen de vraag of het in de praktijk zo zal gaan. Bovendien plaatst het oordeel van de minister dat er niets op tegen is als grondeigenaren eventueel met behulp van derden tot zelfrealisatie overgaan, de hele verdediging van het nut van het instrument 'voorkeursrecht' inderdaad in een zwakker daglicht.&#13;
5.4.&#13;
Ontgaansconstructies&#13;
Bij de wijziging van de Wet voorkeursrecht gemeenten is ook art. 26 aangepast. Het oude art. 26 gaf de gemeente slechts de mogelijkheid om de nietigheid in te roepen van specifiek omschreven rechtshandelingen. Onder het bereik van het oude art. 26 viel bijvoorbeeld niet de economische eigendomsoverdracht van grond. Het gewijzigde art. 26 Wvg biedt de gemeente de mogelijkheid de nietigheid in te roepen van alle rechtshandelingen die de kennelijke strekking hebben afbreuk te doen aan de voor-keurspositie van de gemeente.&#13;
In het kader van art. 26 Wvg bepleit Huijgen het verkrijgen van helderheid vooraf door de instemming van de gemeente met de desbetreffende rechtshandeling te vra-gen. De gemeente kan ingevolge art. 26, lid 2 Wvg namelijk niet meer de nietigheid van rechtshandelingen inroepen waarmee zij op een eerder moment heeft ingestemd. Van Heijst ziet daar direct een probleem. Immers, zijn cliënten bereid hun plannen in een vroeg stadium aan de gemeente bekend te maken? Voordat de gemeente wordt benaderd, zou naar zijn idee de overeenkomst volledig geregeld moeten zijn, met eventueel een ontbindende voorwaarde voor het geval de gemeente toch de nietigheid van de rechtshandeling zal willen inroepen. Huijgen is het daar mee eens, maar hij geeft ook aan dat dit soort onderhandelingen met een gemeente ook vaak een kwestie van tactiek is. In situaties dat een grondeigenaar er vrijwel zeker van is dat de gemeente op dat moment financieel niet in staat is de grond te kopen, kan het aantrekkelijk zijn om met de gemeente te onderhandelen als zou het gaan om een aanbieding. De grondeigenaar is immers na afwijzing van een aanbieding aan de gemeente gedurende drie jaar vrij zijn grond aan een ander te vervreemden. De gemeente zal in dergelijke situaties gaarne instemmen met een rechtshandeling op grond van art. 26, lid 2 Wvg.&#13;
Tijdens de discussie wordt uitgebreid aandacht besteed aan de economische eigen-domsoverdracht. Een grondeigenaar en een projectontwikkelaar gaan een comman-ditaire vennootschap aan, waarbij de grondeigenaar zijn grond uitsluitend economisch inbrengt in de vennootschap. De projectontwikkelaar kan vervolgens de nieuwe bouwbestemming realiseren, waarna het voorkeursrecht vervalt. Dit kan volgens Huijgen toch problemen opleveren. Hoewel voor een dergelijke commanditaire ven-nootschap, zoals Overwater terecht opmerkt, helemaal geen notaris nodig is, komt toch ooit het moment dat de onroerende zaak geleverd moet worden aan bijvoor-beeld een particuliere koper, en dan komt er wel een notaris aan te pas. Dan is het volgens Huijgen niet uitgesloten dat op dat moment blijkt dat de bouw op grond van een vernietigbare rechtshandeling heeft plaatsgevonden, met alle gevolgen van dien voor bijvoorbeeld de hypotheekakte en de hypotheekverklaring van het notariaat aan hypotheekbanken. Het gaat Huijgen ook niet om bepaalde schijnconstructies, zoals Rodrigues Lopes ter sprake brengt, waarbij het juist de bedoeling is dat er helemaal niet geleverd wordt, maar veeleer om de rol van het notariaat in dezen. Het notariaat dient er immers op toe te zien dat bepaalde constructies die het kennelijke belang van de gemeente schaden zo veel mogelijk voorkomen worden. Ondanks een aardige dis-cussie tussen Huijgen en met name Overwater blijft de laatste zich toch afvragen wat er mis kan gaan als de nieuwe bestemming uiteindelijk gerealiseerd is en het de oor-spronkelijke juridische eigenaar is die levert. Het feit dat de juridische eigenaar voor-heen allerlei vernietigbare afspraken had met projectontwikkelaars, doet er dan volgens hem niet meer toe.&#13;
Schraven wijst in het kader van art. 26 Wvg onder meer op het bestaan van maat-schappen en firma's in de agrarische sector, waarbij in veel gevallen koopopties of zelfs voorwaardelijke koopovereenkomsten ten gerieve van de bedrijfsopvolger bestaan. Schraven vraagt zich hierbij af of het mogelijk is dat, in het geval dat er voor-afgaande aan de vestiging van een gemeentelijk voorkeursrecht reeds sprake is van een dergelijke koopoptie of koopovereenkomst, een onder het voorkeursrecht vallende onroerende zaak door contractsoverneming wordt doorgeboedeld naar bijvoorbeeld een projectontwikkelaar. Indien dat het geval is, zou de Wet voorkeursrecht gemeen-ten volgens Schraven wel eens achter de feiten aan kunnen hobbelen, omdat op een groot deel van het landelijk gebied een claim van dergelijke overeenkomsten en opties ligt. Volgens Huijgen wordt er inderdaad wel verdedigd dat door contractsover-neming dan wel door cessie van de rechten uit de koopovereenkomst een onroerende zaak waarop een gemeentelijk voorkeursrecht is gevestigd, kan worden doorgeboedeld naar bijvoorbeeld een projectontwikkelaar. Dit zou dan met name gelden voor koop-opties, waarbij het gaat om de verplichting van de verkoper. Zolang deze verplichting maar blijft bestaan en het om hetzelfde optierecht blijft gaan, zou via overname van de rechten van de optiegerechtigde een onroerende zaak kunnen worden doorgeboe-deld. Voor de koopovereenkomst ligt het toch wat anders, daar via contractsover-neming in feite een andere koopovereenkomst tot stand wordt gebracht. Volgens Huijgen valt dit soort constructies echter toch weer onder de paraplu van art. 26 Wvg, waarvan hij zich afvraagt of het dan toch niet een rechtshandeling betreft waar-mee wordt geprobeerd de belangen van de gemeente te frustreren.&#13;
Overwater brengt tenslotte nog een interessante uitspraak van de rechtbank Roer-mond met betrekking tot art. 26 Wvg onder de aandacht.10 Het betreft een situatie waarbij een projectontwikkelaar zeer langdurig had onderhandeld met de gemeente Weert over het sluiten van een exploitatieovereenkomst. Partijen zijn daar niet uit-gekomen, waarna de gemeente Weert de onderhandelingen heeft opgeschort. Vervol-gens is op 11 oktober 1996 een optieovereenkomst ingeschreven in de openbare registers en is op 12 oktober 1996 een gemeentelijk voorkeursrecht gaan gelden. De president van de rechtbank heeft vervolgens gezegd dat art. 26 Wvg bescherming biedt tegen rechtshandelingen te kwader trouw, verricht vóór de vestiging van het voorkeursrecht. Op rechtshandelingen verricht na de vestiging heeft het voorkeurs-recht van de gemeente immers voorrang, waardoor de gemeente geen belang heeft bij de vernietiging van dergelijke rechtshandelingen. Overwater vindt het in de eerste plaats onzin dat art. 26 Wvg niet zou kunnen worden ingeroepen nadat het voor-keursrecht gevestigd is. Daarnaast acht hij het opmerkelijk dat de president heeft gevonden dat art. 26 Wvg ook werking heeft vóórdat het voorkeursrecht is gevestigd. Het is natuurlijk evident dat dergelijke rechtshandelingen gericht zijn op het frustre-ren van de positie van de gemeente. Aan de andere kant kun je je natuurlijk wel afvra-gen wat er gebeurt als bijvoorbeeld een jaar vóór vestiging van het voorkeursrecht een optierecht is verleend, puur en alleen voor het geval dat er in de toekomst eventu-eel een voorkeursrecht zal gaan gelden.&#13;
6.&#13;
Slot&#13;
De discussie met de zaal bleef spijtig genoeg van beperkte duur. De reden hiervoor was evenwel een zeer verheugende. Aan het einde van de jaarvergadering nam P. de Visser, na 25 jaar actieve dienst, afscheid als secretaris/penningmeester van onze ver-eniging en werd hij in verband daarmee gehuldigd. Uit de toespraak die W.R.J. van den Hende namens de minister van Landbouw, Natuurbeheer en Visserij hield, bleek dat het bestuur van de Vereniging voor Agrarisch Recht er slechts één is op een ondenkbaar lange lijst van stichtings- en verenigingsbesturen waarin P. de Visser gedurende vele jaren actief is geweest of nog actief is. Wegens al deze verdiensten werden hem de versierselen, behorende bij de benoeming tot Ridder in de Orde van Oranje-Nassau, uitgereikt.</content><legacyfootnotes>1. Nog niet gepubliceerde uitspraak.&#13;
2. Overwater gaf eerder blijk van zijn ideeën op dit gebied in 'Grotere grondmobiliteit voor meer natuur', Land- en Tuinbouw Bulletin 1996/4, blz. 10-11. Zie meer recent in dezelfde lijn P.J. van der Eijk, 'De prijs van vrijwillige grondverwerving', Land- en Tuinbouw Bulletin 1997/5, blz. 1-3.&#13;
3. Pachthof Arnhem 29 november 1994, Agr.r. 1995/3, 4742.&#13;
4. Zie onder meer E.IJ. Ie Blanc, 'Het suikerbietenquotum in pachtverhoudingen', Land- en Tuinbouw Bulletin 1995/1, blz. 5-8; D.W. Bruil, 'Pacht en suiker', Agr.r. 1995/3, blz. 125-141; G.M.F. Snijders, 'Erfpacht en produktierechten', Land- en Tuinbouw Bulletin 1995/8, blz. 1-3; L.P.J. Mertens, 'Voor wie is de suiker zoet', Agr.r. 1996/6, blz. 270-281.&#13;
5. Onder handhaving van de wettelijke eisen dat de nieuwe toedeling minimaal van gelijke aard en hoeda nigheid moet zijn, lijkt het de projectgroep 'Vereenvoudiging herverkavelingssystecm' van de Herijking Landinrichting heel goed mogelijk om een plan van toedeling te ontwerpen waarbij bodemkaarten als belangrijke informatiebron dienst doen. De eerste schatting als afzonderlijke procedure voor het vast stellen van ruilwaarden zou daarmee kunnen vervallen. Zie hierover B.A.M. Holtslag, 'Herverkavelen met snelle resultaten', in Landinrichting 1997/4, blz. 27-29.&#13;
6. In die 10% was overigens ook de maximale onderbedeling meegenomen.&#13;
7. Art. 1 Eerste Protocol EVRM bepaalt onder meer dat iedere natuurlijke of rechtspersoon recht heeft op het ongestoord genot van zijn eigendom, welke aan niemand zal worden ontnomen behalve in het algemeen belang en onder de voorwaarden voorzien in de wet en in de algemene beginselen van inter nationaal recht.&#13;
8. Memorie van Toelichting, TK 1994-1995, 24 235, nr. 3, blz. 4.&#13;
9. TK 1995-1996, 24 235, nr. 5, blz. 17.&#13;
10. Nog niet gepubliceerde uitspraak.</legacyfootnotes><footnotes><footnote/></footnotes><auteurs>Ir. S. Bezemer</auteurs><published>1997-09-01 00:00:00</published><modified>1996-10-01 00:00:00</modified><editiondate>1997-09-01</editiondate><htmlpath>https://denhollander.info/artikel/5804</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1997</searchword><id>4882</id><udhid>UDH:TvAR/4882</udhid><titel>Ter Braak / Ter Braak (TvAR 1997/4858)</titel><searchwords><searchword>TvAR 2/1997</searchword><searchword>TvAR 1997/4858</searchword><searchword>UDH:TvAR/4882</searchword></searchwords><attachments><attachment><name>1997_nr 2_Rechtspraak_4858.pdf</name><extention>pdf</extention><url>https://denhollander.info/download/4824/ci</url></attachment></attachments><inleiding>Pachtwet, art. 38 en 39&#13;
&#13;
Terecht bewijs aan verpachter opgedragen van tekortschieten door pachter. Uit de afgelegde verklaringen en uit hetgeen overigens ten processe naar voren is gekomen kan niet de conclusie worden getrokken dat de bedrijfsvoering van pachter niet is geweest zoals een goed pachter betaamt. Pachter heeft geen verplichtingen inzake zorg voor de gehandicapte zoon van verpachter; het achterwege laten van een bijdrage in die zorg is niet aan te merken als een optreden dat aanleiding geeft tot gegronde klachten.&#13;
Indien sprake is van enig tekortschieten van pachter dat op zichzelf onvoldoende zwaarwegend is om op grond daarvan zijn verlen-gingsverzoek af te wijzen, dan kan dat tekortschieten nog wel meewegen bij de naar billijkheid te geven beslissing.&#13;
In casu brengt de billijkheid mee dat het belang van pachter ah het zwaarst wegend wordt beschouwd. Geen bijzondere omstan-digheden voor een verlenging met minder dan zes jaar.</inleiding><content>Arrest in de zaak van:&#13;
Gerhardus Johannes ter Braak, wonende te Rietmolen, gemeente Neede, appel-lant, incidenteel geïntimeerde, procureur: mr. J.M. Bosnak,&#13;
tegen&#13;
Johannes Hermanus Jozef ter Braak, wonende te Rietmolen, gemeente Neede, geïntimeerde, incidenteel appellant, procureur: mr. M.P.H. Winters.&#13;
Het geding in eerste aanleg&#13;
De pachtkamer van het kantongerecht te Groenlo heeft op 21 december 1994 en 28 augustus 1995 tussen partijen beschikkingen gegeven, waarbij aan G.J. ter Braak - verder ook te noemen: verpachter - bewijs is op-gedragen, respectievelijk de tussen hem en J.H.J. ter Braak - verder ook te noemen: pachter - bestaande en behoudens verlenging op 30 april 1995 eindigende pachtovereen-komst met betrekking tot de percelen land, kadastraal bekend gemeente Neede, sectie H, nrs. 449, 528 en 651, totaal groot 8.72.70 ha, is verlengd met een periode van vier jaar, eindi-gende 30 april 1999, met bepaling dat pachter vóór 1 mei 1998 aan de pachtkamer kan ver-zoeken de onderhavige pachtovereenkomst wederom te verlengen. Van laatstgenoemde beschikking is afschrift aan partijen verzonden op 4 september 1995.&#13;
Het geding in hoger beroep Verpachter is bij op 29 september 1995 ter griffie van het hof ingekomen beroepschrift in hoger beroep gekomen van voormelde beschik-kingen, met verzoek die beschikkingen te ver-nietigen en het verzoek van pachter tot ver-lenging van de tussen partijen bestaande pachtovereenkomst alsnog af te wijzen, met veroordeling van pachter in de kosten van het geding in beide instanties. Pachter heeft bij op 1 november 1995 ter griffie van het hof ingekomen verweerschrift verweer gevoerd en tevens incidenteel hoger beroep ingesteld tegen de beschikking van 28 augustus 1995, een en ander met verzoek het principaal hoger beroep ongegrond te ver-klaren en in het incidenteel hoger beroep de beschikking van 28 augustus 1995 te vernieti-gen en zijn verzoek tot verlenging van de tus-sen partijen bestaande pachtovereenkomst met zes jaar alsnog toe te wijzen, zulks met veroordeling van verpachter in de kosten van het geding in beide instanties. Op 15 januari 1996 heeft in raadkamer van het hof een mondelinge behandeling van het hoger beroep plaats gehad, waarbij aanwezig waren verpachter in persoon, vergezeld van zijn echtgenote en bijgestaan door mr. B.J.Th. Bouma, advocaat te Enschede, alsmede pach-ter in persoon, vergezeld van zijn echtgenote en bijgestaan door mr. P.P.T.M. Seelen, advo-caat te Vriezenveen.&#13;
Van de zijde van partijen zijn ter zitting van het hof inlichtingen verstrekt, waarna de raadslieden de wederzijdse standpunten nader hebben toegelicht, beiden mede aan de hand van pleitnotities.&#13;
De grieven De grieven luiden:&#13;
in het principaal hoger beroep&#13;
I. Ten onrechte heeft de pachtkamer van het kantongerecht bij tussenbeslissing verpachter in de gelegenheid gesteld feiten en omstandig heden aannemelijk te maken, waaruit volgt dat de pachter het gepachte in de pachtjaren 1992 (vanaf 1 mei 1992) en 1993 heeft ver waarloosd.&#13;
II. Ten onrechte heeft de pachtkamer van het kantongerecht bij eindbeslissing het verlen-&#13;
gingsverzoek niet afgewezen op de grond dat de bedrijfsvoering van pachter niet is geweest zoals het een goed pachter betaamt.&#13;
III. Ten onrechte heeft de pachtkamer van het kantongerecht het verlengingsverzoek niet (ook) afgewezen op de grond dat het optre- den van pachter jegens verpachter in de afge- lopen pachtperiode aanleiding heeft gegeven tot gegronde klachten.&#13;
IV. Ten onrechte heeft de pachtkamer van het kantongerecht als bijzondere omstandigheid, welke de verlenging van de pachtovereen- komst rechtvaardigt, aangemerkt het grote belang van pachter bij voortzetting van de pachtovereenkomst.&#13;
V. Ten onrechte heeft de pachtkamer van het kantongerecht niet naar billijkheid het verlen- gingsverzoek van pachter afgewezen.&#13;
in het incidenteel hoger beroep&#13;
Ten onrechte heeft de pachtkamer van het kantongerecht het onderhoud van het pacht-land in de gehele verlengde pachtperiode matig geoordeeld en op grond daarvan de pachtovereenkomst verlengd voor een periode van 4 jaren, ingaande 1 mei 1995, met com-pensatie van de proceskosten.&#13;
De mondelinge behandeling&#13;
Ter zitting van het hof is - niet of onvoldoende weersproken - verklaard (zakelijk weergegeven):&#13;
door de pachter:&#13;
dat hij 34 jaar is, gehuwd is en twee kinderen heeft, te weten dochters van bijna 2 jaar respectievelijk 6 weken; dat hij een bedrijf exploiteert van 16.65 ha, waarvan 5.15 ha met de daarop staande gebouwen zijn eigendom is en de rest wordt gepacht; dat hij naast de grond in geschil, die op ongeveer 1 km van zijn bedrijfsgebouwen is gelegen, nog 1.20 ha pacht van de R.K. Kerk en 1.60 ha van een overbuurman; dat ook hier sprake is van schriftelijke pachtovereenkomsten en te dien aanzien geen problemen bestaan inzake de verlenging; dat 8.30 ha wordt gebruikt als grasland en 7.75 ha als bouwland voor de teelt van mais, bieten en gerst; dat hij 25 stuks melkvee, 27 stuks jongvee en 285 mestvarkens heeft; dat hij beschikt over een grupstal van 26 veestanden, een jongveestalling en varkens-&#13;
schuren met plaats voor 300 dieren; dat zijn melkquotum 165 000 kilogram groot is en hij daarnaast nog 18 000 kilogram melk least voor ƒ 0,41 per kilogram; dat hij beschikt over een mestquotum van 2 865 kilogram fosfaat; dat het op zijn bedrijf betrekking hebbende boek-houdoverzicht over 1995 nog niet klaar is maar hij verwacht, dat het bedrijfsinkomen in dat jaar hoger is geweest dan in 1994; dat hij gedurende twee dagen per week in loondienst werkzaam is in een pluimveeslachterij en het daaruit in 1995 behaalde inkomen wat hoger was dan in 1994, te weten ongeveer ƒ 34.000,-bruto per jaar; dat hij, als het werk in zijn bedrijf dat nodig doet zijn, minder uren in de slachterij zal gaan werken; dat zijn echtgenote een part-time betrekking als secretaresse heeft en daarmede ongeveer ƒ 1400,- netto per maand verdient; dat nog niet bekend is of zij dat werk in verband met de zorg voor het gezin zal kunnen blijven doen; dat hij de sloten laat schonen na afloop van de mais-oogst; dat op één van de percelen inderdaad een plaats is waar stenen liggen; dat deze ech-ter al aanwezig waren voordat hij de grond in geschil in pacht kreeg; dat het een oude drink-plaats voor het vee betreft en het in totaal gaat om een oppervlakte van ongeveer 2,5 bij 2,5 meter; dat hij de naast de put voorkomende stenen heeft verwijderd maar bij gebruik van de betreffende grond als bouwland bij de grondbewerking telkens opnieuw stenen naar boven komen; dat zijn land steeds goede opbrengsten geeft; dat hij de grond in geschil wel zou willen kopen maar zijn financiële mogelijkheden niet verder gaan dan betaling van een prijs die overeenkomt met de waarde daarvan in verpachte staat; dat op enkele plaatsen op het gepachte inderdaad sprake is van vertrapping door het vee; dat dit verband houdt met natte weersomstandigheden en hij door de nachtvorst van de afgelopen weken nog niet de kans heeft gehad de gevolgen van de vertrapping te herstellen; dat hij de grond afwisselend als grasland en als bouwland gebruikt; dat het dichtgeslibd zijn van een sloot een gevolg was van inspoeling onder natte weersomstandigheden en die sloot weer in de oude toestand is hersteld; dat hij naar aanleiding van de door verpachter in het geding gebrachte foto's waarop onkruid tussen&#13;
de nog jonge mais te zien is, opmerkt dat die foto's zijn genomen op een moment dat het nog te vroeg was om een bespuiting tegen dat onkruid uit te voeren; dat hij in 1993 een gedeelte van zijn melkquotum heeft verleast omdat hij toen pech had met zijn vee waar-door hij niet in staat was zelf zijn quotum vol te melken;&#13;
door en namens verpachter:&#13;
dat hij 75 jaar is, gehuwd is en een zoon van 29 jaar heeft die gehandicapt is en in een gezinsvervangend tehuis verblijft; dat hij be-halve de grond in geschil nog ruim 8 ha grond bezit waarvan hij het grootste gedeelte van mei tot november verhuurt en een klein gedeelte zelf gebruikt; dat hij uit liefhebberij nog enig vee aanhoudt; dat hij inkomen uit A.O.W. heeft en daarnaast zijn echtgenote nog wat inkomen uit vermogen heeft; dat hij de grond in geschil zal verkopen als deze vrij van pacht komt en de opbrengst ervan zal schenken aan de stichting die het tehuis, waar-in zijn zoon verblijft, exploiteert; dat hij bereid is het verpachte aan pachter te verkopen, maar beslist niet voor de waarde daarvan in ver-pachte staat; dat op de grond in geschil een paar grote gaten voorkomen als gevolg van vertrapping van de grond door het vee van de pachter; dat hij verwijst naar de door hem in het geding gebrachte foto's die dateren uit het voorjaar van 1994 en waarop te zien is dat tussen de mais onkruid staat, dat sprake is van dichtgeslibde sloten en sloten met kweek als-mede van op het verpachte voorkomende ste-nen; dat pachter in 1994 overigens de sloten weer heeft opengemaakt en de onderhouds-toestand ervan thans over het algemeen goed is te noemen; dat pachter er niet voor gezorgd heeft dat het gras voldoende kort afgegraasd c.q. afgemaaid de winter is ingegaan waardoor nu sprake is van verrotting van het grasgewas.&#13;
Beoordeling van het hoger beroep&#13;
in het principaal hoger beroep&#13;
1. Evenals in hoger beroep was ook in eerste aanleg tussen partijen niet in geschil dat pach-ter in 1994 in voldoende, althans aanvaardbare mate aandacht heeft geschonken aan onder-houd en verzorging van het gepachte, alsmede&#13;
dat dit er in de herfst van 1994 in overwegen-de mate goed verzorgd bij lag. De verwijten ter zake van de zijde van verpachter zoals aan diens verzet tegen de gevraagde verlenging van de pachtovereenkomst in geschil ten grondslag gelegd, betroffen - en betreffen -het tekortschieten door pachter in met name de jaren 1992 en 1993. Mede gezien de gemo-tiveerde betwisting daarvan door pachter stond het de pachtkamer van het kanton-gerecht vrij aan verpachter bewijs van diens stellingen op te dragen. Het hof kan verpach-ter niet volgen in diens stelling dat op grond van slechte bedrijfsvoering van pachter diens verlengingsverzoek al aanstonds had moeten worden afgewezen. Grief I is mitsdien ongegrond.&#13;
2. De door verpachter in het geding gebrachte foto's zijn onvoldoende grond voor het afwij- zen van de gevraagde verlenging van de pacht overeenkomst in geschil.&#13;
Bij de teelt van mais is het aan te bevelen - en gebruikelijk - om in het voorjaar met het spuiten tegen onkruid te wachten tot nage-noeg alle onkruid boven de grond staat. Ook pachter heeft, naar hij voldoende aannemelijk heeft gemaakt, dat gedaan en het juiste moment afgewacht om met optimaal resultaat de be-spuiting te kunnen uitvoeren; hem valt ter zake dan ook geen onjuiste bedrijfsvoering te verwijten. Dit laatste geldt ook ten aanzien van de in het gepachte voorkomende stenen; allereerst waren deze er al toen de grond in geschil door verpachter aan pachter ter be-schikking werd gesteld en bovendien gaat het over een vrijwel te verwaarlozen oppervlakte (ongeveer 6 m2). Het inspoelen van één of enkele sloten was, naar ter zitting van het hof is gebleken, een gevolg van pachter niet aan te rekenen omstandigheden: het in de sloot spoelen van zandgrond (waaruit het gepachte bestaat) tengevolge van veel regen; hij heeft, zodra dat mogelijk was, de betreffende slo(o)t(en) weer in orde gebracht.&#13;
3. Wat de jaren 1992 en 1993 betreft, kan naar het oordeel van het hof uit de verklaringen van de in eerste aanleg gehoorde getuigen, deze verklaringen tesamen en in onderling verband bezien, niet de conclusie worden getrokken dat de bedrijfsvoering van pachter in die jaren niet is geweest zoals het een goed&#13;
pachter betaamt. De over en weer afgelegde verklaringen heffen elkaar grotendeels op en hetgeen overblijft is, mede gelet op het feit dat - zoals hierboven reeds overwogen - in 1994 onderhoud en verzorging van het gepachte door pachter als genoegzaam moe-ten worden aangemerkt, onvoldoende voor de gevolgtrekking dat pachter dusdanig is tekort-geschoten dat dit, gezien het bepaalde in arti-kel 39 der Pachtwet, aan een verlenging van de pachtovereenkomst voor de wettelijke duur in de weg zou moeten staan. Ook grief II faalt.&#13;
4. Ten processe is gebleken dat de verhouding tussen partijen in ernstige mate is verstoord, doch geenszins is komen vast te staan of aan- nemelijk geworden, dat dit in overwegende mate aan pachter is te wijten. Verpachter grondt zijn standpunt te dezen voornamelijk op het zijnerzijds teleurgesteld zijn in pachter nu deze is gestopt met het aan verpachter ver strekken van melk voor eigen gebruik en het niet, althans niet voldoende zich aantrekken van het lot van de gehandicapte zoon van ver pachter. Van rechtens relevante verplichtingen van pachter dienaangaande is evenwel niet gebleken en ook anderszins is door verpachter niet aannemelijk gemaakt dat pachter ter zake zich zou moeten gedragen als verpachter ken- nelijk voor ogen staat. Hoe zeer ook begrijpe- lijk dat verpachter en diens echtgenote begaan zijn met het lot van hun gehandicapte zoon en hoe zeer ook te prijzen dat zij alles willen doen om zijn verzorging zo goed mogelijk veilig te stellen, brengt dit nog niet mee dat pachter gehouden is om daarin op de een of andere wijze bij te dragen, laat staan dat het achterwege laten van zulk een bijdrage aange- merkt kan worden als een optreden van pach- ter jegens verpachter dat aanleiding geeft tot gegronde klachten als bedoeld in artikel 39 der Pachtwet.&#13;
Grief III is eveneens ongegrond.&#13;
5. In zijn toelichting op grief IV voert ver pachter op zichzelf terecht aan dat, indien sprake is van een geval als bedoeld in artikel 39 der Pachtwet, de rechter gehouden is het verlengingsverzoek van de pachter af te wij zen en dat diens belang bij het voortduren van de pachtovereenkomst dan niet meer aan de orde is.&#13;
Komt de rechter echter tot de conclusie, ener-zijds dat zich niet het geval voordoet als bedoeld in artikel 39 voornoemd, doch ander-zijds dat wel gesproken moet worden van het in mindere mate dan de verpachter mag ver-langen nakomen door de pachter van diens uit de pachtovereenkomst voortvloeiende ver-plichtingen (en dat is, naar volgt uit het vonnis van 28 augustus 1995, het oordeel van de pachtkamer van het kantongerecht), dan kan de rechter die omstandigheid wel laten mee-wegen bij zijn op grond van artikel 38 der Pachtwet te geven beslissing naar billijkheid.&#13;
6. Naar de maatstaf der billijkheid de belan- gen van partijen tegen elkaar afwegend, komt het hof tot de conclusie dat het belang van verpachter bij het eindigen van de pachtover- eenkomst in geschil minder zwaar weegt dan dat van pachter bij de verlenging daarvan. Verpachter wenst de grond in geschil pacht- vrij te verkopen om de opbrengst daarvan ten goede te doen komen aan de stichting die het tehuis, waarin zijn zoon wordt verzorgd, exploiteert. Hij kan dat doel - wat daarvan in het kader van de onderhavige pachtverlen- gingsprocedure ook moge zijn - evenwel ook bereiken door verkoop van de andere grond die hij nog bezit c.q. met andere financiële middelen waarover hij en zijn echtgenote kunnen beschikken. Voor pachter betekent verlies van het gepachte een ernstige aantas- ting van zijn maatschappelijk bestaan. Niet alleen zou hij dan ongeveer de helft van de bij hem in gebruik zijnde grond kwijt raken, maar verlies van de onderhavige grond zou bovendien leiden tot verlies van een substan- tieel deel zowel van zijn melkquotum als van zijn mestproductierechten. De omstandigheid dat hij ook nog inkomsten heeft uit een part time baan bij een derde en dat zulks ook geldt voor zijn echtgenote, doet daaraan onvol doende af.&#13;
Grief IV kan dan ook niet leiden tot vernieti-ging van de aangevallen beschikking.&#13;
7. Het vorenoverwogene houdt in dat grief V geen afzonderlijke bespreking meer behoeft. Ook zij treft geen doel.&#13;
in het incidenteel hoger beroep&#13;
8. Het hof acht - met verwijzing naar wat te dien aanzien hierboven reeds is overwogen -&#13;
hetgeen met betrekking tot de aan pachter verweten tekortkomingen ten processe is komen vast te staan, onvoldoende om op grond daarvan te concluderen dat sprake is van bijzondere omstandigheden die moeten leiden tot verlenging van de pachtovereen-komst met een kortere duur dan zes jaar. De door pachter opgeworpen grief treft mitsdien doel.&#13;
Slotsom&#13;
De beschikking van 21 december 1994 moet worden bevestigd; de beschikking van 28 augus-tus 1995 moet worden vernietigd en de onder-havige pachtovereenkomst moet worden ver-lengd met een duur van zes jaar. Verpachter dient als de in het ongelijk gesteld partij te worden veroordeeld in de in beide instanties tussen partijen gevallen proceskosten.&#13;
Beslissing&#13;
Het hof, beschikkende in hoger beroep:&#13;
in het principaal hoger beroep&#13;
Verklaart het beroep ongegrond. Bevestigt de door de pachtkamer van het kantongerecht te Groenlo tussen partijen gegeven beschikking van 21 december 1994, waarvan beroep.&#13;
in het incidenteel hoger beroep&#13;
Vernietigt de door genoemde pachtkamer tus-sen partijen gewezen beschikking van 28 augus-tus 1995, waarvan beroep, en in zoverre opnieuw beschikkende: Verlengt de tussen partijen bestaande pachtovereenkomst met betrekking tot de percelen land kadastraal bekend gemeente Neede, sectie H, nrs. 449, 528 en 651, totaal groot 8.72.70 ha, met een periode van zes jaar, eindigend 30 april 2001.&#13;
in het principaal en in het incidenteel hoger beroep&#13;
Veroordeelt verpachter in de kosten van de procedure in beide instanties, aan de zijde van pachter tot heden begroot voor de eerste aan-leg op ƒ 750,- en voor het hoger beroep op ƒ 420,- voor verschotten en ƒ 2800,- voor salaris van de procureur.</content><legacyfootnotes/><footnotes><footnote/></footnotes><auteurs/><published>1997-02-01 00:00:00</published><modified>1993-02-22 00:00:00</modified><editiondate>1997-02-01</editiondate><htmlpath>https://denhollander.info/artikel/4882</htmlpath></article>
</articles></edition>
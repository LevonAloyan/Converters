<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2012</searchword><id>10118</id><udhid>UDH:TvAR/10118</udhid><titel>Wetgeving en Literatuur</titel><searchwords><searchword>TvAR 10/2012</searchword><searchword>UDH:TvAR/10118</searchword></searchwords><attachments><attachment><name>TvAR2012_10_04_Wetgeving.pdf</name><extention>pdf</extention><url>https://denhollander.info/download/8713/ci</url></attachment></attachments><inleiding>Algemeen&#13;
</inleiding><content>Spil&#13;
Door het overlijden van Arend Jan Voortman komt er een einde aan het blad Spil, een ‘kritisch tijdschrift over produc­tie en verbruik van voedsel, grondstoffen en energie, voed­selveiligheid, relaties tussen stad en land, landbouw- en plat­telandsontwikkeling, landschaps-, natuur- en milieubeheer’. De titels van de artikelen uit het allerlaatste nummer: vege­tarisch is niet perse duurzaam, haperend natuurbeleid is ca­tastrofaal voor weidevogels, klimaatdebat, waar staan we?, certificeren draagt weinig bij aan het instandhouden van bossen. Uiteraard ook een overzicht van het verleden van Spil en een in memoriam.&#13;
Waterschap&#13;
De Waterschapswet is verrijkt met een artikel dat het moge­lijk maakt onevenredig hoge tarieven voor agrariërs te verla­gen (Stb. 2012, 428).&#13;
Pacht&#13;
Pachtvisie&#13;
De BLHB (Bond van Landpachters en Eigen-Grondgebrui­kers) bestaat dit jaar 90 jaar. Ter gelegenheid daarvan heeft men een visie uitgebracht ‘Pacht als vorm van grondge­bruik’. Deze visie gaat vergezeld van een beschouwing van Louis Slangen over de pacht. De BLHB-visie zelf is samen­gevat in zes punten: de reguliere pacht moet worden uitge­breid, de geliberaliseerde pacht is een bedreiging, er moet onderzoek komen naar de mogelijkheid van insteekgeld, het pachtprijzensysteem moet worden aangepast op basis van de kwaliteit van de grond, een fiscale vrijstelling voor parti­culiere verpachters en herinvoering van het voorkeursrecht. Het oktobernummer van het blad ‘De landpachter’ is een ju­bileumnummer met veel interviews met belangrijke perso­nen.&#13;
Zakelijke rechten&#13;
Grondprijzen&#13;
De regering heeft de Grondprijsmonitor 2011 naar de Twee­de Kamer gestuurd met een beel van de ontwikkelingen op de agrarische grondmarkt. Na een periode met flinke grond­prijsstijgingen tussen 2005 en 2009 is er in de jaren 2010 en 2011 sprake van slechts een lichte toename van de grond­prijzen met respectievelijk 3 en 0,3 procent. In relatie tot de stedelijke vastgoedmarkt, die de gevolgen van de economi­sche neergang sterk ondervindt, is de agrarische grondmarkt redelijk stabiel (Kamerstukken II 2012/13, 29 576, nr. 87).&#13;
Verkoop gronden BBL&#13;
De vaste commissie ELI van de Tweede Kamer heeft een groot aantal vragen gesteld aan de staatssecretaris inzake de verkoop van BBL-grond en van grond buiten de EHS. Deze zijn nu beantwoord (Kamerstukken II 2012/13, 30 825, nr. 181).&#13;
Beheer landelijk gebied&#13;
Regeling LNV-subsidies&#13;
In de Regeling LNV-subsidies is een module ‘Groen en Doen’ opgenomen. De subsidie heeft als doel de betrokken­heid van de burgers bij natuur- en landschapsbeheer te be­vorderen door subsidie te verstrekken ten behoeve van hun opleiding. De maatschappelijke rol van vrijwilligers en or­ganisaties die zich inzetten voor natuur- en landschapsbe­heer is van groot belang: het uitvoeren van vrijwilligerspro­jecten bevordert niet alleen de kwaliteit van natuur en het landschap, maar zorgt tevens voor sociale cohesie, aldus de toelichting (Stcrt. 2012, nr. 18722).&#13;
Wolven&#13;
De wolven komen naar Nederland. Voorlopig is de regering nog bezig om iedereen erover te laten meepraten. Een plan van aanpak volgt later (Kamerstukken II 2011/12, 26 407, nr. 65).&#13;
Marktordening&#13;
Suiker&#13;
In een brief aan de Tweede Kamer gaat de staatssecretaris in op de ontwikkelingen in de suikermarkt. Hij vraagt zich ook af of het voornemen van de Europese Commissie om de sui­kerquotering in 2015 af te schaffen niet aan de vroege kant is (Kamerstukken II 2011/12, 21 501-32, nr. 636).&#13;
Dieren&#13;
Bont&#13;
De regering heeft geprobeerd om een handelsverbod voor vossen- en chinchillabont in te voeren, na een daartoe strek­kende motie van de Tweede Kamer. Bij de notificatie van de regeling, op basis van de Wet dieren, hebben de Europe­se Commissie, Denemarken, Frankrijk, Spanje, Roemenië, Polen, Griekenland, Italië, Finland, Slowakije en Hongarije een zogenaamde «uitvoerig gemotiveerde mening» (UGM) ingediend. In alle reacties wordt geconcludeerd dat een han­delsverbod op vossen- en chinchillabont in strijd is met het Europese recht. Het kan dus niet. (Kamerstukken II 2011/12, 28 286, nr. 590)&#13;
Milieurecht&#13;
Meststoffenwet&#13;
De Tweede Kamer heeft een verslag uitgebracht over de ont­werp-Meststoffenwet (mestafzet). De reactie variëren, maar zijn niet erg enthousiast. Er zijn nog veel vragen, o.a. ook over de snelheid waarmee het nieuwe systeem wordt inge­voerd en over de afschaffing van de dierrechten (Kamerstuk­ken II 2012/13, 33 322, nr. 5). &#13;
Buitenlands agrarisch recht &#13;
Duitsland &#13;
In augustus 2012 is dr. Wolfgang Winkler overleden op de leeftijd van bijna 75 jaar. Winkler is zeer actief geweest op het terrein van het Duitse en het internationale agrarisch recht, zowel in zijn werk aan de Universiteit van Gottingen als in CEDR-verband. Een voortreffelijk wetenschapper, die vele talen sprak, en een aimabele persoon. In het september­nummer 2012 van het Duitse Agrar- und Umweltrecht staat een in memoriam en een laatste artikel van zijn hand over de positie van familieleden in het agrarisch bedrijf naar Frans recht. In dit nummer ook een vervolgartikel over de veehou­derij en de ruimtelijke ordening (Hentschke/Gramsch). &#13;
Europees agrarisch recht &#13;
Landbouwraad &#13;
Een belangrijk onderwerp voor de Landbouwraad van sep­tember was de plattelandsontwikkeling, de tweede pijler van het EU-landbouwbeleid (Kamerstukken II 2011/12, 21 501- 32, nr. 635, 638). &#13;
&#13;
</content><legacyfootnotes/><footnotes><footnote/></footnotes><auteurs>prof. mr. D.W. Bruil&#13;
</auteurs><published>2012-10-01 00:00:00</published><modified>2012-10-01 00:00:00</modified><editiondate>2012-10-01</editiondate><htmlpath>https://denhollander.info/artikel/10118</htmlpath></article>
</articles></edition>
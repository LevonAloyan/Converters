<edition><articles><article><jaar>1998</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1998</searchword><id>5761</id><udhid>UDH:TvAR/5761</udhid><titel>Nadere Memorie van Antwoord. Herhaling van zetten en misverstanden</titel><searchwords><searchword>TvAR 5/1998</searchword><searchword>UDH:TvAR/5761</searchword></searchwords><attachments><attachment><name>1998_nr 5_Artikel_Haan.pdf</name><extention>pdf</extention><url>https://denhollander.info/download/5693/ci</url></attachment></attachments><inleiding>In de Nadere memorie van antwoord aan de Eerste Kamer inzake de Wet herstructu-rering varkenshouderij snijdt de Regering opnieuw een aantal juridische problemen rond deze wet aan. Aangezien het voor een groot deel gaat om een herhaling van zet-ten met bijbehorende misverstanden kunnen wij niet zeggen dat deze memorie ons ook maar enigszins heeft overtuigd. Voor een uitgebreide reactie onzerzijds is dan ook geen aanleiding. Slechts op een zestal punten willen wij nog een enkele opmer-king maken. Deze hebben alle betrekking op de vraag naar de schadeloosstelling.</inleiding><content>In de Nadere memorie van antwoord aan de Eerste Kamer inzake de Wet herstructurering varkenshouderij snijdt de Regering opnieuw een aantal juridische problemen rond deze wet aan. Aangezien het voor een groot deel gaat om een herhaling van zetten met bijbehorende misverstanden kunnen wij niet zeggen dat deze memorie ons ook maar enigszins heeft overtuigd. Voor een uitgebreide reactie onzerzijds is dan ook geen aanleiding. Slechts op een zestal punten willen wij nog een enkele opmerking maken. Deze hebben alle betrekking op de vraag naar de schadeloosstelling. Het ministerie van LNV is met de toepassing van het onteigeningsprincipe op de pacht beter dan wie ook op de hoogte.&#13;
2. De regering meent dat mestproductierechten op zichzelf geen productiecapaciteit ver- tegenwoordigen, maar gezien moeten worden als regulering van het gebruik van eigendom. Het mestproductierecht zou rusten op bepaalde zaken (welke dan?) en er zou geen principieel verschil zijn tussen mestproductierechten en milieuvergunningen. Zij zijn, aldus de regering, zelf geen eigendom in de zin van art. 14. Deze gedachtegang is onbegrijpelijk. Het principiële verschil tussen een milieuvergunning en mestproductierechten is evident: milieuvergunningen zijn gekoppeld aan inrichtingen en kunnen niet los daarvan worden overgedragen. Mestproductierechten zijn daarentegen zelfstandig overdraagbaar en de wetgever heeft zelfs verplaatsing ervan naar een andere locatie mogelijk gemaakt. Het doen vervallen van die rechten heeft ook geen enkel rechtstreeks juridisch gevolg voor het gebruik van stallen, want er kunnen andere rechten voor in de plaats komen. Mestproductierechten vertegen- woordigen dus wel degelijk een zelfstandig vermogensrecht of productiemiddel. Overigens, ook al zouden mestproductierechten in dit opzicht overeenkomen met milieuvergunningen, dan zou nog nagegaan dienen te worden onder welke voor waarden milieuvergunningen (gedeeltelijk) kunnen worden ingetrokken. Zo'n onderzoek zou de regering niet meevallen. Intrekking van vergunningen, anders dan bij wijze van sanctie, gebeurt vrijwel nooit, zeker niet als algemene maatregel.&#13;
3. Over de verhouding tussen het EVRM en de Grondwet merkt de regering op dat deze rechtens onafhankelijk zijn van elkaar en elk een zelfstandige functie hebben. Dat is natuurlijk formeel juist, maar het is werkelijk te gek voor woorden dat, om maar aan een schaderegeling te ontkomen, de Nederlandse Grondwet met kunst en vliegwerk beperkt geïnterpreteerd zou moeten worden, met als resultaat een lager beschermingsniveau dan het Europees verdrag. Beide regelingen hebben immers precies dezelfde doelstelling: de bescherming van de eigendom tegen ingre- pen door de overheid. Bovendien helpt het ook niet: de Herstructureringswet moet aan zowel de Grondwet als aan het EVRM voldoen. De regering wijst de Kamer er weliswaar nog eens op dat de rechter formele wetten niet mag toetsen aan de Grondwet, maar dat toetsingsverbod geldt niet voor het EVRM. Bovendien vinden wij dat de wet een rechterlijke toetsing aan de Grondwet wel zou moeten kunnen doorstaan. En dat is niet het geval.&#13;
4. Ten aanzien van het EVRM volhardt de regering in misverstanden. De rechtspraak is in hoofdlijnen heel eenvoudig: ingrijpen mag, mits gerechtvaardigd door het algemeen belang, maar wordt disproportioneel als daar geen enkele schadevergoeding tegenover staat. Dat laatste zou alleen gerechtvaardigd zijn in buitengewone omstandigheden. De regering beroept zich daar wel op, maar in de handboeken wordt deze uitzondering niet erg serieus genomen en neemt men aan dat het gaat om oorlogssituaties e.d. In de rechtspraak van het EVRM heeft de uitzondering zich ook nog nooit voorgedaan.&#13;
5. Dat het EVRM verplicht tot schadevergoeding is naar onze overtuiging niet voor discussie vatbaar. Een geheel andere vraag is of het zou moeten gaan om een volledige schadeloosstelling dan wel dat zou kunnen worden volstaan met een tege-moetkoming in de schade. De rechtspraak van het EHRM, daarin gevolgd door de Hoge Raad, neemt aan dat een lagere vergoeding gegeven zou kunnen worden indien sprake is van een maatregel van economische hervorming of sociale recht-vaardigheid. Het is in dit verband dat wij het welvaartsniveau in ons land naar voren brachten: dat maakt het buitengewoon onaannemelijk dat een lagere vergoe-ding dan een volledige aanvaardbaar wordt geacht. Genoemde clausule ziet duide-lijk op de situatie in ontwikkelingslanden, waar bijvoorbeeld onteigening van grootgrondbezitters of een landhervorming dient plaats te vinden. In die situatie zou een volledige schadevergoeding teveel van het goede kunnen zijn, hoewel meestal ook daar anders wordt geoordeeld.&#13;
6. Ten aanzien van de voorzienbaarheid van de onderhavige maatregelen wijst de regering er op dat het steeds de bedoeling is geweest dat de mestproductierechten een tijdelijk karakter zouden hebben. In dit verband worden de 'afzetrechten' weer van stal gehaald. Het mestafzetscenario, dat ten tijde van de wijziging van de Wet verplaatsing mestproduktie (vervallen expiratiedatum; TK 1995-1996, 24 426, nrs. 1-3) nog in beeld was, is met invoering van Minas evenwel achter de horizon verdwenen. De verwijzing naar genoemd stuk is derhalve misleidend. Er zou hoogstens kunnen worden gezegd dat met de invoering van Minas het stelsel van mestproductierechten afgeschaft had moeten worden. Daar zou geen varkenshou-der bezwaar tegen hebben gemaakt omdat dit ook het afschaffen van het produc-tieplafond zou hebben betekend!&#13;
De conclusie blijft: de Wet herstructurering varkenshouderij dient te voorzien in een regeling voor de vergoeding van schade. Bij het ontbreken daarvan zou het wetsvoorstel door de Eerste Kamer moeten worden verworpen, althans niet zonder wijziging moeten worden aanvaard.&#13;
</content><legacyfootnotes/><footnotes><footnote/></footnotes><auteurs>Prof. mr. P. de Haan&#13;
Prof. mr. G.M.F. Snijders&#13;
Mr. D.W. Bruil</auteurs><published>1998-05-01 00:00:00</published><modified>1996-10-22 00:00:00</modified><editiondate>1998-05-01</editiondate><htmlpath>https://denhollander.info/artikel/5761</htmlpath></article>
</articles></edition>
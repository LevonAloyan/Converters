<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7183</id><udhid>UDH:TvAR/7183</udhid><titel>'Jan Cornelis Oostrom / Marrigje Floor-Van der Mist' (TvAR 1990/4383)</titel><searchwords><searchword>TvAR 8/9/1990</searchword><searchword>TvAR 1990/4383</searchword><searchword>UDH:TvAR/7183</searchword></searchwords><attachments><attachment><name>1990_nr 89_Rechtspraak_4383.pdf</name><extention>pdf</extention><url>https://denhollander.info/download/6777/ci</url></attachment></attachments><inleiding>Pachtwet, art. 38, 41,&#13;
Beschikking superheffing 1988, art. 17&#13;
Gelet op het namens verpachtster gestelde,&#13;
wordt ervan uitgegaan, dat de bewindvoerder&#13;
met instemming van de dochters van&#13;
verpachtster bij niet verlenging van de&#13;
pachtovereenkomst voornemens is, het&#13;
melkquotum van de pachter — voorzover&#13;
behorend bij het verpachte land - te verkopen.&#13;
Ter zake wordt overwogen, dat ingevolge&#13;
de Beschikking Superheffing 1988 melkquotum&#13;
slechts tezamen met de grond&#13;
waarop het betrekking heeft, in dit geval&#13;
de grond in geschil, op een ander kan&#13;
overgaan. Derhalve is dit voornemen in&#13;
strijd met de verklaring van verpachtsters&#13;
dochter ter zitting dat zij, eventueel tezamen&#13;
met haar zuster, de grond zelf in gebruik&#13;
wil nemen voor haar paardenfokkerij.&#13;
De wil tot eigen gebruik kan dus niet&#13;
als ernstig gemeend worden beschouwd, zodat op het verzoek van de pachter om&#13;
verlenging naar billijkheid moet worden&#13;
beslist.&#13;
Volgt verlenging tot 1 mei 1994. </inleiding><content>Pachtkamer Gerechtshof Arnhem, beschikking&#13;
van 4 april 1990&#13;
(Mr. Mar is, prof. mr. Brunner, mr. Knottnerus,&#13;
ing. Meijering en Hamelink)&#13;
Het gerechtshof te Arnhem, pachtkamer;&#13;
Gezien:&#13;
het op 18 oktober 1989 ter griffie van het&#13;
hof ingekomen beroepschrift van Jan&#13;
Cornelis Oostrom, - hierna te noemen: de&#13;
pachter -, wonende te Tull en 't Waal,&#13;
gemeente Houten, procureur: mr. J.M.&#13;
Bosnak, tegen een beschikking van de&#13;
pachtkamer van het kantongerecht te&#13;
Utrecht van 12 september 1989, en verzonden&#13;
aan partijen op 19 september 1989,&#13;
waarbij is afgewezen het verzoek tot verlenging&#13;
van de pachtovereenkomst met&#13;
Marrigje Floor-Van der Mist, wonende te De&#13;
Bilt, als verpachtster, behoudens verlenging&#13;
eindigend op 1 mei 1990, betreffende&#13;
een perceel weiland, waaronder circa&#13;
500 roeden oude boomgaard, gelegen in de&#13;
gemeente Houten en kadastraal bekend in&#13;
de gemeente Schalkwijk, sectie C nr. 626&#13;
groot 6.15.10 ha;&#13;
Mede gezien:&#13;
— het op 13 december 1989 ter griffie ingekomen&#13;
verweerschrift tevens inhoudende incidenteel&#13;
appel; procureur: mr. D.M.H.M.&#13;
van Dijk,&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 16 februari&#13;
1990, waarbij aanwezig waren appellant,&#13;
bijgestaan door mr. C. van Schaik, advocaat&#13;
te Utrecht, en mevrouw M.J. Kleine-&#13;
Floor, wonende te Soest, dochter van geïntimeerde,&#13;
bijgestaan door mr. E.IJ. Ie&#13;
Blanc, advocaat te Utrecht;&#13;
Overweegt:&#13;
in het principale en in het incidentele beroep De stukken&#13;
De voormelde beschikking is gegeven uit de&#13;
volgende overwegingen:&#13;
Met betrekking tot de omstandigheden&#13;
van verzoeker (n.1. de pachter) is het navolgende&#13;
ten processe komen vast te staan.&#13;
Verzoeker houdt ongeveer 40 stuks rundvee,&#13;
inclusief jongvee en daarnaast 10 a 15&#13;
schapen. Hij heeft 26 stuks melkvee. Zijn&#13;
melkquotum bedraagt 82 000 kilo. Hij&#13;
heeft 8.3 ha land in eigendom of vaste&#13;
pacht. Daarnaast gebruikt hij al jarenlang&#13;
17.5 ha van jaar op jaar. Voorts heeft hij&#13;
recent 6 ha aangekocht. Naast zijn werkzaamheden&#13;
als veehouder verricht hij werkzaamheden&#13;
voor het recreatieschap Rijn en&#13;
Lek. Blijkens de overgelegde jaarcijfers beloopt&#13;
zijn inkomen uit werk voor derden&#13;
meer dan de bedrijswinst. Over 1985 en&#13;
1986 heeft hij, het werk voor derden niet&#13;
meegerekend, verlies geleden.&#13;
Met betrekking tot de omstandigheden&#13;
van verweerster is het navolgende ten processe&#13;
komen vast te staan.&#13;
Verweerster kan gezien haar leeftijd zelf&#13;
het perceel niet in gebruik nemen. Zij wil&#13;
het perceel door één van haar dochters of&#13;
door beide dochters in gebruik doen nemen.&#13;
Bij mondelinge behandeling is gebleken,&#13;
dat deze beide dochters paarden houden&#13;
en dat het perceel bruikbaar is voor&#13;
hen. Niet aannemelijk is geworden, dat zij&#13;
het perceel voor andere doeleinden dan&#13;
voor eigen gebruik zullen aanwenden indien&#13;
niet verlengd mocht worden.&#13;
De hiervoor geschetste omstandigheden&#13;
van verzoeker moeten leiden tot de conclusie&#13;
dat de grondslag van het maatschappelijk&#13;
bestaan van verzoeker niet ernstig zou&#13;
worden aangetast door verlies van het gepachte.&#13;
Het bedrijf is verliesgevend. Als&#13;
verzoeker dit verliesgevende bedrijf wil&#13;
voortzetten, kan hij dat op de gronden, die&#13;
hij nog ter beschikking heeft.&#13;
Voor verweerster en voor haar dochters&#13;
is het gebruik van het gepachte niet van&#13;
overwegende betekenis, maar wel is aannemelijk&#13;
geworden, dat het perceel door hen&#13;
zelf gebruikt zal worden.&#13;
Nu de grondslag van het maatschappelijk&#13;
bestaan van verzoeker niet ernstig&#13;
wordt aangetast en de dochters van verweerster&#13;
het verpachte persoonlijk voor een&#13;
tot de landbouw betrekkelijk doel in gebruik&#13;
willen nemen, zal het verzoek reeds&#13;
op die grond moeten worden afgewezen.&#13;
De overige gronden, die door verweerster&#13;
zijn aangevoerd, kunnen derhalve buiten&#13;
bespreking blijven.&#13;
Appellant heeft in het principale appel&#13;
de volgende grieven aangevoerd:&#13;
Grief I&#13;
Ten onrechte heeft de pachtkamer overwogen,&#13;
dat bij de mondelinge behandeling is&#13;
gebleken, dat het perceel bruikbaar voor&#13;
beide dochters is.&#13;
Grief II&#13;
Ten onrechte overweegt de pachtkamer,&#13;
dat niet aannemelijk is geworden dat zij het&#13;
perceel voor andere doeleinden dan voor&#13;
eigen gebruik zullen aanwenden indien niet&#13;
verlengd mocht worden.&#13;
Grief III&#13;
Ten onrechte heeft de pachtkamer overwogen,&#13;
dat de grondslag van het maatschappelijk&#13;
bestaan van de pachter niet ernstig&#13;
zou worden aangetast door het verlies van&#13;
het gepachte (nu) het bedrijf verliesgevend&#13;
is.&#13;
Grief IV&#13;
Ten onrechte heeft de pachtkamer overwogen&#13;
dat indien appellant zijn verliesgevende&#13;
bedrijf wil voortzetten, hij dat kan op&#13;
gronden die hij nog ter beschikking heeft.&#13;
Grief V&#13;
Ten onrechte heeft de pachtkamer in haar&#13;
beschikking beslist, dat het verzoek van appellant&#13;
(tot verlenging van de pachtovereenkomst)&#13;
moet worden afgewezen op&#13;
grond van het feit dat de grondslag van het&#13;
maatschappelijk bestaan van verzoeker&#13;
niet ernstig wordt aangetast en de dochters&#13;
van geïntimeerde het verpachte voor een&#13;
tot de landbouw betrekkelijk doel in gebruik&#13;
willen nemen;&#13;
met verzoek de beschikking d.d. 12 september&#13;
1989 van de pachtkamer te Utrecht&#13;
te vernietigen en opnieuw rechtdoende de&#13;
onderhavige pachtovereenkomst te verlengen&#13;
met zes jaar of met een zodanige termijn&#13;
als de pachtkamer billijk zal achten;&#13;
In het incidentele appel heeft geïntimeerde,&#13;
de volgende grief aangevoerd: Grief I&#13;
Ten onrechte heeft de pachtkamer in haar&#13;
overwegingen geen acht geslagen op de stelling&#13;
van verpachtster dat het verlengingsverzoek&#13;
op grond van artikel 39 van de&#13;
Pachtwet had moeten worden afgewezen;&#13;
met verzoek, het verzoek van de pachter af&#13;
te wijzen en de beschikking waarvan beroep&#13;
te bekrachtigen.&#13;
De mondelinge behandeling&#13;
Niet of onvoldoende is verklaard&#13;
door de pachter:&#13;
dat zijn vrouw en hij (geboren 13 mei&#13;
1928) twee volwassen kinderen hebben die&#13;
buiten de landbouw werkzaam zijn; dat hij&#13;
een veehouderijbedrijf voert op 8.30 ha, inclusief&#13;
de grond in geschil; dat hij voorts&#13;
17.50 ha grond gebruikt, die hij telkens&#13;
voor één jaar pacht; deze grond bestaat uit&#13;
8.50 ha 'natuurland' langs de lek en 9 ha&#13;
schaargelegenheid; dat hij in mei 1989 6 ha&#13;
grond bijgekocht heeft; dat hij 40 a 50&#13;
stuks rundvee inclusief jongvee en vetweiders&#13;
houdt, benevens 10 a 15 schapen; dat&#13;
zijn melkquotum in het jaar 1988/1989&#13;
82.731 kg bedraagt; dat hij quotum wil leasen;&#13;
dat hij in de jaren 1985 en 1986 dankzij&#13;
loonwerk voor derden winst heeft behaald,&#13;
maar in de jaren 1987 en 1988 enig&#13;
verlies heeft geleden; dat zijn vrouw een&#13;
baan heeft bij de PTT; dat de gepachte&#13;
boomgaard 60 a 70 jaar oud is en geen&#13;
pachtwaarde heeft.&#13;
en door mevrouw Kleine-Floor:&#13;
dat het vermogen van de verpachtster&#13;
onder bewind is gesteld bij beschikking van&#13;
de kantonrechter van 12 januari 1990; dat&#13;
zij een fokkerij van Arabische paarden&#13;
heeft, waarin zij meer dan ƒ 1 000 000,-&#13;
heeft geïnvesteerd; dat zij daarvoor de&#13;
grond bij de door haar bewoonde boerderij&#13;
te Soest, rond 10 ha, gebruikt; dat zij een&#13;
trainer uit Polen heeft laten komen; dat er&#13;
nog vrijwel geen winst uit de fokkerij is gekomen,&#13;
maar dat de markt voor Arabische&#13;
paarden stijgt; dat zij professioneel bezig&#13;
is; dat zij de grond in geschil in gebruik wil&#13;
nemen voor haar bedrijf, namelijk voor&#13;
omweiden en om te hooien; dat wellicht&#13;
haar zuster, die ook paarden heeft, en zij&#13;
samen de grond zullen gebruiken; dat daar&#13;
in de buurt onder andere familieleden wonen&#13;
die toezicht op de grond en de paarden&#13;
kunnen houden; dat de grond zal worden&#13;
onderhouden door een loonwerker; dat zij&#13;
niet bereid is, het melkquotum aan de pachter&#13;
te laten; dat zij dat te gelde wil maken;&#13;
De raadslieden hebben de standpunten van&#13;
partijen toegelicht. Mr. Le Blanc voert aan,&#13;
dat de bewindvoerder het quotum ook wil&#13;
verkopen.&#13;
Het oordeel van het hof&#13;
in het incidenteel appel&#13;
1. Aangezien de grief in het incidenteel appel&#13;
van de verste strekking is, zal deze eerst&#13;
worden behandeld.&#13;
Deze berust op de stelling dat 's pachters&#13;
bedrijfsvoering niet is geweest zoals het een&#13;
goed pachter betaamt; dat er bij beschikking&#13;
waarvan beroep geen acht op is geslagen,&#13;
dat het land zeer slecht is onderhouden.&#13;
Dienaangaande wordt overwogen, dat de&#13;
pachter bij de mondelinge behandeling in&#13;
eerste aanleg onweersproken verklaard dat&#13;
de door verpachtster overgelegde foto's betrekking&#13;
hebben op de oude boomgaard -&#13;
en dus niet op het grasland -, dat herinplant&#13;
in de plaats van dode bomen niet van&#13;
hem kan worden gevergd en dat er tegen&#13;
onkruid in het gras in het voorjaar wordt&#13;
gespoten.&#13;
Aangezien verpachtster terzake van het&#13;
gestelde slechte onderhoud niet een gespecificeerd&#13;
bewijsaanbod heeft gedaan om in&#13;
appel nadere aanwijzingen daartoe heeft&#13;
verstrekt, faalt de grief.&#13;
In het principaal appel&#13;
2. Aangezien de bewindvoerder van de ver&#13;
pachtster in appel niets van zich heeft laten&#13;
horen, moet het ervoor worden gehouden,&#13;
dat het in eerste aanleg namens verpacht&#13;
ster gestelde ook thans wordt gehandhaafd.&#13;
Door de grieven is de zaak in volle omvang&#13;
aan het oordeel van het hof onderworpen.&#13;
Gelet op het door mevrouw Kleine-Floor&#13;
en door mr. Le Blanc bij de behandeling&#13;
gestelde, wordt ervan uitgegaan, dat de bewindvoerder&#13;
met instemming van de dochters&#13;
van verpachtster bij niet verlenging van&#13;
de pachtovereenkomst voornemens is, het&#13;
melkquotum van de pachter - voorzover&#13;
behorend bij het verpachte land - te verkopen. Ter zake wordt overwogen, dat ingevolge&#13;
de Beschikking Superheffing 1988 melkquotum&#13;
slechts tezamen met de grond&#13;
waarop het betrekking heeft, in dit geval de&#13;
grond in geschil, op een ander kan overgaan.&#13;
Derhalve is dit voornemen in strijd&#13;
met de verklaring van mevrouw Kleine-&#13;
Floor ter zitting dat zij, eventueel tezamen&#13;
met haar zuster, de grond zelf in gebruik&#13;
wil nemen voor haar paardenfokkerij.&#13;
De wil tot eigen gebruik kan dus niet als&#13;
ernstig gemeend worden beschouwd, zodat&#13;
op het verzoek van de pachter om verlenging&#13;
naar billijkheid moet worden beslist.&#13;
Tegenover het niet ernstig gemeend eigen&#13;
gebruik van één of beide dochters van de&#13;
verpachtster staat het landbouwkundig gebruik&#13;
van de grond door de pachter. Hij&#13;
heeft recent nog 6 ha grasland bijgekocht&#13;
teneinde dit voor de veehouderij te gebruiken&#13;
en hij stelt quotum bij te willen leasen.&#13;
Naar billijkheid komt de pachtovereenkomst&#13;
dus voor verlenging in aanmerking.&#13;
De pachter zal op 13 mei 1993 de leeftijd&#13;
van 65 jaar bereiken, zodat verlenging&#13;
slechts tot 1 mei 1994 zal kunnen plaatsvinden.&#13;
Slotsom&#13;
De grieven zijn gegrond. De beschikking&#13;
waarvan beroep moet worden vernietigd.&#13;
Beschikkende in hoger beroep:&#13;
Vernietigt de beschikking waarvan beroep&#13;
en opnieuw beschikkende:&#13;
Verlengt de pachtovereenkomst met vier&#13;
jaar tot 1 mei 1994.&#13;
Bepaalt dat alsdan geen verdere verlenging&#13;
van de pachtovereenkomst kan worden&#13;
verzocht.</content><legacyfootnotes/><footnotes><footnote/></footnotes><auteurs>Mr. Mar is, prof. mr. Brunner, mr. Knottnerus,&#13;
ing. Meijering en Hamelink</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7183</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>4655</id><udhid>UDH:TvAR/4655</udhid><titel>X tegen de uitspraak van het Gerechtshof te Leeuwarden betreffende na te melden beschikkingen op grond van de Wet waardering onroerende zaken (TvAR 2002/5130)</titel><searchwords><searchword>TvAR 10/2002</searchword><searchword>TvAR 2002/5130</searchword><searchword>UDH:TvAR/4655</searchword></searchwords><attachments><attachment><name>2002_nr 10_Rechtspraak_5130.pdf</name><extention>pdf</extention><url>https://denhollander.info/download/4600/ci</url></attachment></attachments><inleiding>[Wet Waardering onroerende zaken art. 16,&#13;
aanhef en letter d en 24 lid 3 letter a]&#13;
&#13;
Waardering agrarische objecten. Pachtersinvesteringen.&#13;
Ondanks vergoedingsplicht&#13;
op grond van art. 31 Pachtwet betaalt&#13;
verpachter onroerende zaak belasting over&#13;
de waarde van de pachtersinvesteringen.</inleiding><content>Gewezen op het beroep in cassatie van X te Z&#13;
tegen de uitspraak van het Gerechtshof te&#13;
Leeuwarden van 25 augustus 2000, nr. 410/99,&#13;
betreffende na te melden beschikkingen op&#13;
grond van de Wet waardering onroerende zaken.&#13;
1. Beschikkingen, bezwaar en geding&#13;
voor het Hof&#13;
Ten aanzien van belanghebbende zijn bij in&#13;
één geschrift verenigde beschikkingen de&#13;
waarden van de onroerende zaken a-straat 1&#13;
te Q en b-straat 2 te Q voor het tijdvak 1&#13;
januari 1997 tot en met 31 december 2000&#13;
vastgesteld op respectievelijk ƒ 527.000 en&#13;
ƒ 782.000. Op het door belanghebbende tegen&#13;
die beschikkingen gemaakte bezwaar heeft het&#13;
sectorhoofd Middelen van de gemeente Littenseradiel&#13;
de waarde van de zaak a-straat 1&#13;
nader vastgesteld op fl 477.000 en de waarde&#13;
van de zaak b-straat gehandhaafd. Belanghebbende&#13;
is tegen die uitspraak in beroep gekomen&#13;
bij het Hof. Het Hof heeft de uitspraak&#13;
bevestigd. De uitspraak van het hof is aan dit&#13;
arrest gehecht.&#13;
2. Geding in cassatie&#13;
Belanghebbende heeft tegen de uitspraak van&#13;
het Hof beroep in cassatie ingesteld. Het&#13;
beroepschrift in cassatie is aan dit arrest&#13;
gehecht en maakt daarvan deel uit. Het college&#13;
van burgemeester en wethouders van de&#13;
gemeente Littenseradiel heeft een verweerschrift&#13;
ingediend.&#13;
3. Beoordeling van de middelen&#13;
3. 1. In cassatie kan van het volgende worden&#13;
uitgegaan. Belanghebbende is eigenaar van de&#13;
onderhavige percelen. Hij heeft deze verpacht.&#13;
De pachter van het perceel aan de&#13;
a-straat heeft daarop een jongveestalling, een&#13;
ligboxenstal en een mestkelder gebouwd, die&#13;
van het perceel aan de b-straat daarop twee&#13;
mestkelders en een ligboxenstal. Ten aanzien&#13;
van deze gebouwen is niet een recht van erfpacht&#13;
of opstal gevestigd.&#13;
3.2. In middel I betoogt belanghebbende dat&#13;
de waarde van de zogenoemde pachtersinvesteringen&#13;
niet begrepen had mogen zijn in de&#13;
aan hem toegezonden waardebeschikkingen,&#13;
omdat de pachters volgens hem economisch&#13;
eigenaar zijn van deze investeringen. Dit&#13;
betoog ziet eraan voorbij dat ten aanzien van&#13;
elk van de beide percelen geldt dat de eigendom&#13;
van belanghebbende de daarop door de&#13;
betrokken pachter gestichte gebouwen omvat,&#13;
en dat elk van die percelen met die daarop&#13;
gestichte gebouwen voor de toepassing van de&#13;
Wet Waardering onroerende zaken (hierna: de&#13;
Wet) op grond van artikel 16, aanhef en letter&#13;
d, van de Wet als één onroerende zaak wordt&#13;
aangemerkt. De omstandigheid dat in verband&#13;
met de pachtersinvesteringen voor belanghebbende&#13;
uit de Pachtwet bepaalde verplichtingen&#13;
voortvloeien, brengt niet mede dat hij niet&#13;
langer kan worden aangemerkt als genothebbende&#13;
krachtens eigendom van elk van de&#13;
evenbedoelde als één aan te merken onroerende&#13;
zaken. Anders dan belanghebbende meent,&#13;
kunnen de pachters, wat er zij van de stelling&#13;
van belanghebbende dat zij economisch eigenaar&#13;
zijn van de pachtersinvesteringen, niet&#13;
worden aangemerkt als degenen die van de als&#13;
één te beschouwen onroerende zaken het&#13;
genot hebben krachtens eigendom – waarmede&#13;
is bedoeld de juridische eigendom, niet&#13;
de economische eigendom –, bezit of beperkt&#13;
recht in de zin van artikel 24, lid 3, letter a,&#13;
van de Wet. Bij de bepaling van de waarde van&#13;
onroerende zaken wordt ingevolge artikel 17,&#13;
lid 2, van de Wet bij wege van fictie ervan uitgegaan&#13;
dat de volle en onbezwaarde eigendom&#13;
daarvan wordt overgedragen en dat de verkrijger&#13;
de onroerende zaak in de staat waarin&#13;
deze zich bevindt, onmiddellijk en in volle&#13;
omvang in gebruik kan nemen. Deze ficties&#13;
leiden ertoe dat de waarde van de in de eigendom&#13;
begrepen gebouwen niet buiten aanmerking&#13;
mag worden gelaten. Met de waardedrukkende&#13;
invloed van de in artikel 31 van de&#13;
Pachtwet geregelde verplichting voor de verpachter&#13;
om bij het einde van de pacht aan de&#13;
pachter voor de verbeteringen welke door&#13;
deze aan het gepachte zijn aangebracht, een&#13;
naar billijkheid te bepalen vergoeding te&#13;
geven, kan bij de waardering geen rekening&#13;
worden gehouden, nu die verplichting niet&#13;
meebrengt dat de omvang van het genot van&#13;
de zaak en daardoor de waarde ervan, ongeacht&#13;
de persoon van de zakelijk gerechtigde of&#13;
gebruiker, beperkt wordt (vgl. HR 25 november&#13;
1998, nr. 33212, BNB 1999/18). Het Hof&#13;
heeft derhalve, wat er zij van de daartoe gebezigde&#13;
gronden, het betoog van belanghebbende&#13;
terecht verworpen, zodat het middel faalt.&#13;
3.3. Het tweede middel is gericht tegen het&#13;
oordeel van het Hof dat belanghebbendes&#13;
beroep op het gelijkheidsbeginsel faalt, nu&#13;
belanghebbende dienaangaande niets anders&#13;
heeft aangevoerd dan dat andere gemeenten in&#13;
de provincie Friesland in vergelijkbare situaties&#13;
de wet anders hebben toegepast dan de&#13;
gemeente Littenseradiel. Met dit oordeel heeft&#13;
het Hof tot uitdrukking gebracht dat de&#13;
gemeente Littenseradiel niet gebonden is aan&#13;
een onjuiste wetstoepassing door een andere&#13;
gemeente. Dit oordeel is juist. Het tweede&#13;
middel gaat uit van een andersluidende opvatting&#13;
en faalt dus ook.&#13;
4. Proceskosten&#13;
De Hoge Raad acht geen termen aanwezig&#13;
voor een veroordeling in de proceskosten.&#13;
5. Beslissing&#13;
De Hoge Raad verklaart het beroep ongegrond.&#13;
NOOT&#13;
1. De gemeente Littenseradiel stelde de waarde&#13;
van een tweetal agrarische objecten vast&#13;
met het oog op de heffing van onroerend&#13;
zaakbelasting. De waardering omvatte mede&#13;
de – kennelijk op legitieme wijze gerealiseerde&#13;
– pachtersinvesteringen, bestaande uit op het&#13;
ene object een jongveestalling, een ligboxenstal&#13;
en een mestkelder, en op het andere twee&#13;
mestkelders en een ligboxenstal. Het ging om&#13;
zuivere investeringen in het pachtobject; er&#13;
was derhalve geen recht van erfpacht of opstal&#13;
gevestigd.&#13;
2. De Hoge Raad bevestigt de visie van het&#13;
Hof dat de waarde van de pachtersinvesteringen&#13;
bij de waardevaststelling moet worden&#13;
meegenomen. Het verweer van belanghebbende&#13;
dat de pachters in kwestie economisch&#13;
eigenaar van de investeringen waren, achtte&#13;
de Hoge Raad niet relevant. Het beroep van&#13;
belanghebbende op artikel 31 Pachtwet faalt&#13;
eveneens, aldus de Hoge Raad, nu de verplichting&#13;
voor de verpachter tot vergoeding&#13;
van de pachtersinvesteringen niet met zich&#13;
meebrengt dat de omvang van het genot van&#13;
de zaak en daardoor de waarde ervan, ongeacht&#13;
de persoon van de zakelijk gerechtigde of&#13;
gebruiker, beperkt wordt.&#13;
3. Deze laatste overweging roept vragen op,&#13;
met name of de waarde van het object wel in&#13;
zo sterke mate gekoppeld kan worden aan het&#13;
genot ervan. Op zich beperkt de verplichting&#13;
voor de verpachter de pachtersinvesteringen te&#13;
vergoeden vanzelfsprekend niet het genot van&#13;
de zaak. Aangenomen mag worden dat de&#13;
verplichting wel een waardedrukkend effect&#13;
zal hebben, met name wanneer het – zoals in&#13;
de onderhavige zaak – gaat om aanzienlijke&#13;
investeringen. De verplichting tot vergoeding&#13;
gaat bij verkoop door de verpachter aan een&#13;
derde over op deze derde. Deze zal in zijn&#13;
geboden koopprijs rekening houden met de op&#13;
hem te rusten komende verplichting.&#13;
4. De verpachter kan de door hem over de&#13;
pachtersinvesteringen betaalde onroerende&#13;
zaak belasting ook niet op een andere wijze&#13;
verhalen. Hij ontvangt geen pacht over de&#13;
pachtersinvesteringen, terwijl hij de belasting&#13;
ook niet aan de pachter kan doorberekenen,&#13;
nu artikel 14 lid 1 Pachtwet elk beding in een&#13;
pachtovereenkomst, ingevolge hetwelk de geldelijke&#13;
lasten die de verpachter door publiekrechtelijke&#13;
lichamen zijn of zullen worden&#13;
opgelegd, geheel of ten dele ten laste van de&#13;
pachter komen, nietig verklaart.&#13;
6. Geconcludeerd moet worden dat de visie&#13;
van de Hoge Raad tot de onbevredigende&#13;
situatie leidt dat de verpachter belasting&#13;
betaalt over iets wat voor hem geen enkele&#13;
economische waarde heeft, niet in vermogensopzicht&#13;
– hij moet globaal gesproken de met&#13;
de afschrijving verminderde waarde aan het&#13;
einde van de pachtovereenkomst aan de pachter&#13;
vergoeden – en ook niet in inkomensopzicht&#13;
– hij kan de kosten niet doorberekenen&#13;
en ontvangt geen pacht over de investeringen.&#13;
Een wijziging van de huidige fiscale systematiek&#13;
zou derhalve op zijn plaats zijn.&#13;
P.A. de Hoog</content><legacyfootnotes> </legacyfootnotes><footnotes><footnote/></footnotes><auteurs/><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/4655</htmlpath></article>
</articles></edition>
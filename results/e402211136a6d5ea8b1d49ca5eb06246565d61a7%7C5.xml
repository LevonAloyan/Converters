<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2018</searchword><id>14757</id><udhid>UDH:TvAR/14757</udhid><titel>Pacht - Centrale Grondkamer, 28 maart 2017, GP 11.761 (TvAR 2018/5913)</titel><searchwords><searchword>TvAR 2/2018</searchword><searchword>TvAR 2018/5913</searchword><searchword>UDH:TvAR/14757</searchword></searchwords><attachments><attachment><name>19599.pdf</name><extention>pdf</extention><url>https://denhollander.info/download/19599/ci</url></attachment></attachments><inleiding/><content>&lt;p class="rechters"&gt;(mrs. Th.C.M. Willemse, F.J.P. Lock en H.L. Wattel en de deskundige leden F.J.A. baron van Verschuer en ir. H.B.M. Duenk)&lt;/p&gt;&lt;p class="annotator"&gt;Met noot B. Nijman&lt;/p&gt;&lt;h2&gt;Pachtovereenkomst. Pachtprijs.&lt;/h2&gt;&lt;p&gt;[Burgerlijk Wetboek, art. 7:385, leden a tot en met d]&lt;/p&gt;&lt;p&gt;Herziening pachtprijs van diverse dijkpercelen langs de Dollard in de provincie Groningen binnen het werkgebied van het Waterschap Hunze en Aa’s.&lt;/p&gt;&lt;p&gt; &lt;/p&gt;&lt;p&gt;Beschikking&lt;/p&gt;&lt;p&gt;in de zaak van:&lt;/p&gt;&lt;p&gt;Waterschap Hunze en Aa’s,&lt;/p&gt;&lt;p&gt;-hierna te noemen: verpachter-&lt;/p&gt;&lt;p&gt;gemachtigde:&lt;/p&gt;&lt;p&gt;ing. E. van Zanten, rentmeester bij Van Zanten Rentmeesterij te Zuidlaren,&lt;/p&gt;&lt;p&gt;-tegen-&lt;/p&gt;&lt;p&gt;Mts. H.E. Oldenziel en D.J. Oldenziel,&lt;/p&gt;&lt;p&gt;-hierna te noemen: pachter-.&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Noord heeft bij beschikking van 4 april 2016, waarvan afschrift aan partijen is verzonden op 25 april 2016, de pachtprijs in de tussen partijen gesloten pachtovereenkomst met betrekking tot diverse percelen, kadastraal bekend gemeente Finsterwolde, sectie A, nrs. 1662, 1667 ged. en 1865 ged. totaal groot 10.00.00 ha, gewijzigd en bepaald op € 817,00 per jaar en de aldus gewijzigde pachtovereenkomst vervolgens goedgekeurd.&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Verpachter is bij een op 18 mei 2016 ter griffie ingekomen aangetekend pro forma beroepschrift in beroep gekomen van voormelde beschikking. Verpachter heeft bij een op 14 juni 2016 ter griffie ingekomen aangetekende brief de gronden, waarop zijn beroep is gebaseerd, nader toegelicht.&lt;/p&gt;&lt;p&gt;Pachter heeft hiertegen geen verweer gevoerd.&lt;/p&gt;&lt;h3&gt;De grieven&lt;/h3&gt;&lt;p&gt;Verpachter heeft aangevoerd dat het verpachte bestaat uit een aantal zeedijken langs de Dollard. Teneinde zijn taken ten aanzien van een veilig en adequaat waterbeheer te kunnen uitvoeren, hebben partijen gekozen voor een overheidsverpachting in plaats van een geliberaliseerde pachtovereenkomst. Het gepachte mag uitsluitend worden beweid met schapen. De met pachter overeengekomen pachtprijs is op een redelijk niveau gezien de gebruiksbeperkingen van het verpachte. De grondkamer gaat er in zijn beschikking ten onrechte van uit dat op de gepachte percelen geen betalingsrechten zouden kunnen worden aangevraagd en dat het gepachte niet zou meetellen voor de plaatsingsruimte dierlijke mest.&lt;/p&gt;&lt;p&gt;Het onderzoek&lt;/p&gt;&lt;p&gt;De Centrale Grondkamer heeft op 28 september 2016 ter plaatse een onderzoek doen instellen.&lt;/p&gt;&lt;p&gt;Bij brief van de griffie van 4 november 2016 is een afschrift van het concept-taxatierapport aan partijen gezonden met kennisgeving dat binnen 14 dagen eventuele bezwaren daartegen kenbaar gemaakt konden worden, zulks met vermelding dat, indien binnen de gemelde termijn geen bericht van partijen is ontvangen, deskundigen aannemen dat zij geen bezwaren tegen het concept-rapport hebben, althans dat zij zich hierbij neerleggen.&lt;/p&gt;&lt;p&gt;Pachter heeft binnen de gestelde termijn niet gereageerd.&lt;/p&gt;&lt;p&gt;Verpachter heeft inhoudelijk gereageerd bij een op 16 november 2016 ter griffie ingekomen brief, waarbij hij stelt dat gegeven de bemesting welke verpachter de laatste jaren op het gepachte heeft toegepast een lagere correctiefactor van bijvoorbeeld 0,42 meer gerechtvaardigd is dan de voorgestelde 0,51.&lt;/p&gt;&lt;p&gt;Bij brief van de griffier van 5 januari 2017 is een afschrift van het door deskundigen aangevulde definitieve taxatierapport dat aan deze beschikking is gehecht en waarvan de inhoud als hier ingelast moet worden beschouwd aan partijen gezonden met kennisgeving dat binnen 14 dagen eventuele bezwaren daartegen kenbaar gemaakt konden worden, dan wel een verzoek om een mondelinge behandeling kon worden gedaan.&lt;/p&gt;&lt;p&gt;Binnen de gestelde termijn is door geen van beide partijen gereageerd.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;1. In een procedure als de onderhavige dient de Centrale Grondkamer zich zelfstandig een oordeel te vormen. Dit onafhankelijk van eventuele eerdere beslissingen van de grondkamer.&lt;/p&gt;&lt;p&gt;2. Deskundigen hebben bij de omschrijving van het object, in navolging van de bijlage bij de beschikking van de grondkamer Noord, waarvan beroep, in hun rapport het perceel, kadastraal&lt;/p&gt;&lt;p&gt;bekend gemeente Beerta, sectie A, nr. 785 ged. vermeld. De Centrale Grondkamer heeft vastgesteld dat dit perceel onderdeel is van een in het kader van artikel 7:385, leden a tot en met d, Burgerlijk Wetboek, door de grondkamer Noord gegeven beschikking. Dit perceel maakt geen onderdeel uit van de onderhavige pachtovereenkomst.&lt;/p&gt;&lt;p&gt;3. De Centrale Grondkamer is van oordeel dat deskundigen in hun (aangevulde) rapport voldoende hebben onderbouwd waarom en op welke wijze zij rekening hebben gehouden met de aftrek ter zake van de beperking van de mestgift, zoals bepaald in artikel 6 van de tussen partijen gesloten pachtovereenkomst en de verklaring van verpachter en pachter dat in de praktijk verpachter de (onderhouds-)bemesting van het gepachte uitvoert. Zij zijn daarbij uitgegaan van de correctiefactor die gelet op het bepaalde in artikel 3, jo. artikel 4 van het Uitvoeringsbesluit pacht, het meest in aanmerking komt. De Centrale Grondkamer is dan ook van oordeel dat deskundigen op juiste wijze en in voldoende mate acht hebben geslagen op het door verpachter aangevoerde.&lt;/p&gt;&lt;p&gt;4. Voor het overige heeft de Centrale Grondkamer geen onjuistheden aangetroffen in het rapport van deskundigen en zal dit volgen.&lt;/p&gt;&lt;h3&gt;Slotsom&lt;/h3&gt;&lt;p&gt;De beschikking, waarvan beroep, moet worden vernietigd en de onderhavige pachtovereenkomst moet alsnog ongewijzigd worden goedgekeurd.&lt;/p&gt;&lt;h3&gt;Beslissing&lt;/h3&gt;&lt;p&gt;De Centrale Grondkamer, beschikkende in hoger beroep:&lt;/p&gt;&lt;p&gt;Vernietigt de beschikking, waarvan beroep, en opnieuw beschikkende:&lt;/p&gt;&lt;p&gt;Keurt de onderhavige pachtovereenkomst alsnog ongewijzigd goed, zulks met bepaling van het navolgende.&lt;/p&gt;&lt;p&gt;De pachtprijs kan vermeerderd worden met maximaal 50% van de waterschapslasten zoals die in het betrokken jaar zijn vastgesteld.&lt;/p&gt;&lt;p&gt;Indien op het verpachte land een ruilverkavelingsrente dan wel een landinrichtingsrente rust, kan door de verpachter 50% van de ruilverkavelingsrente dan wel landinrichtingsrente aan de pachter doorberekend worden met een maximum van € 25,00 per ha per jaar.&lt;/p&gt;&lt;p&gt;Indien de geldelijke lasten, welke de verpachter door publiekrechtelijke lichamen zijn opgelegd, worden verhoogd in verband met door deze lichamen uit te voeren onderhoudswerkzaamheden, die vóórdien ten laste kwamen van de pachter, kan de verpachter ten hoogste het bedrag van de aan die werkzaamheden verbonden kosten aan de pachter doorberekenen.&lt;/p&gt;&lt;p&gt;CENTRALE GRONDKAMER&lt;/p&gt;&lt;p&gt;Dossiernummer: GP 11.761&lt;/p&gt;&lt;p&gt;Inzake: Waterschap Hunze en Aa’s/mts Oldenziel&lt;/p&gt;&lt;p&gt;TAXATIERAPPORT&lt;/p&gt;&lt;p&gt;Plaats: 		Finsterwolde &lt;/p&gt;&lt;p&gt;Provincie: 	Groningen&lt;/p&gt;&lt;p&gt;Object: 		diverse percelen, kadastraal 			bekend gemeente Beerta, sec			tie A, nr. 785 ged., alsmede ge			meente Finsterwolde, sectie A, 			nr.1662, 1667  ged. en 1865 ged. to			taal groot 10.00.00 ha.&lt;/p&gt;&lt;p&gt;Bedrijfstype:	veehouderij (schapenhouderij)&lt;/p&gt;&lt;p&gt;Verpachter:	Waterschap Hunze en Aa’s,&lt;/p&gt;&lt;p&gt;Gemachtigde:	Ing. E van Zanten, rentmeester 			bij Van Zanten rentmeesterij te 			Zuid-Laren&lt;/p&gt;&lt;p&gt;Pachter:		Maatschap H.E en D.J. Oldenziel&lt;/p&gt;&lt;p&gt;Aanwezig bij opname: Verpachter, vertegenwoordigd door diens gemachtigde en namens pachter, D.J. Oldenziel. Voorts waren bij opname aanwezig de heren J. Wezeman en J.H. Bakker beiden werkzaam bij het waterschap. Zie ook diversen.&lt;/p&gt;&lt;p&gt;Ingangsdatum/-data pachtovereenkomst: 1 april 2015 en eindigende op 30 maart 2021&lt;/p&gt;&lt;p&gt;Diversen:&lt;/p&gt;&lt;p&gt;Deskundigen hebben op 28 september 2016 de situatie ter plaatse bezien van de door verpachter aan pachters verpachte zeedijken langs de Dollard, waaronder de aan pachter verpachte gronden in geschil. Alvorens de gepachte percelen te bezien, is op verzoek van deskundigen een bijeenkomst gehouden ten kantore van de Johannes Kerkhovenpolder BV te Woldendorp. Bij deze bijeenkomst waren naast deskundigen aanwezig:&lt;/p&gt;&lt;ul&gt;&lt;li class="streepjes"&gt;ing. E. van Zanten, gemachtigde van verpachter,&lt;/li&gt;&lt;li class="streepjes"&gt;J. Wezeman en J.H. Bakker beiden werkzaam bij verpachter,&lt;/li&gt;&lt;/ul&gt;&lt;p&gt;alsmede de pachters:&lt;/p&gt;&lt;ul&gt;&lt;li class="streepjes"&gt;W.J. Koster,&lt;/li&gt;&lt;li class="streepjes"&gt;L.K. Fledderman, bedrijfsleider van de Johannes Kerkhovenpolder BV.,&lt;/li&gt;&lt;li class="streepjes"&gt;A. Ottema namens pachtster E.S. Ottema, zijn dochter,&lt;/li&gt;&lt;li class="streepjes"&gt;J. Immenga&lt;/li&gt;&lt;li class="streepjes"&gt;D.J. Oldenziel namens de maatschap Oldenziel.&lt;/li&gt;&lt;/ul&gt;&lt;p&gt;Tijdens deze bijeenkomst is zowel door de gemachtigde van verpachter als de aanwezige pachters expliciet bevestigd dat op het gepachte betalingsrechten in het kader van het GLB kunnen worden aangevraagd alsmede dat het gepachte, hoewel dit door pachters niet mag worden bemest, wel mee telt voor de plaatsingsruimte dierlijke mest. Voorts hebben pachters bevestigd dat de in hun pachtovereenkomsten vermelde oppervlakte van de onderscheiden pachtobjecten overeenstemt met de feitelijke oppervlakte daarvan. Met betrekking tot de in de pachtovereenkomsten opgenomen beperkingen ten aanzien van bemesting en onkruidbescherming wordt door pachters verklaard dat zij daarvan in de praktijk geen hinder ondervinden. In voorkomende gevallen voert het waterschap de noodzakelijke (onderhouds-)bemesting zelf uit. In de praktijk is dat ook voorgekomen aldus verpachter, hetgeen door pachters wordt bevestigd.&lt;/p&gt;&lt;p&gt;J.H. Bakker licht, namens het waterschap toe hoe de pachtprijs van €164,00 per ha per jaar tot stand is gekomen. Hij heeft voor het waterschap de met de pachtobjecten samenhangende jaarlijkse onderhoudskosten berekend. Op basis van een redelijke vergoeding van kosten is de jaarlijkse pachtprijs vastgesteld. Pachters hebben desgevraagd meegedeeld in te kunnen stemmen met de pachtprijs van €164,00 per ha per jaar.&lt;/p&gt;&lt;p&gt;Door pachters wordt gesteld dat zij grote hinder ondervinden van de ganzenbegrazing op de dijkpercelen. Dit voorjaar viel het mee, maar andere jaren kan vaak de eerste maand van het overeengekomen beweidingsseizoen (april) geen beweiding met schapen plaatsvinden omdat de ganzen dan alle gras hebben weggevreten.&lt;/p&gt;&lt;p&gt;Deskundigen hebben aangegeven met deze omstandigheid bij hun taxatie van de pachtprijs geen rekening te kunnen houden omdat pachters hun eventuele schade kunnen claimen bij het Faunafonds.&lt;/p&gt;&lt;p&gt;Pachter Imminga heeft verklaard dat hij op het gepachte hinder ondervindt van recreanten die gebruik maken van de uitkijkpost voor zeehonden op de kruin van het door hem gepachte dijkperceel.&lt;/p&gt;&lt;p&gt;De overige aanwezige pachters hebben verklaard dat op de andere pachtpercelen in geschil, de overlast door recreanten erg meevalt.&lt;/p&gt;&lt;p&gt;De heer Ottema heeft verklaard dat met name aan de voet van het door zijn dochter gepachte dijkperceel leverbot voorkomt.&lt;/p&gt;&lt;p&gt;Deskundigen hebben bij hun taxatie van de hoogst toelaatbare pachtprijs acht geslagen op hetgeen is bepaald in artikel 6 van de onderscheiden pachtovereenkomsten. Daarin is onder meer opgenomen: Het gepachte mag niet worden bemest met drijfmest, kunstmest en ruwe stalmest. Verpachter zal uitsluitend incidenteel een bemesting van de dijk uitvoeren als ontbrekende meststoffen nadelige effecten veroorzaken. Voorts hebben deskundigen kennisgenomen van de verklaring van verpachter en pachters dat in de praktijk het waterschap (onderhouds-)bemesting van de dijkpercelen uitvoert.&lt;/p&gt;&lt;p&gt;Een en ander is in de gegeven omstandigheden voor deskundigen aanleiding om ingevolge artikel 3 juncto artikel 4 van het Uitvoeringsbesluit pacht de hoogst toelaatbare pachtprijs te verminderen met de factor 0,51. Voor het overige hebben deskundigen in de onderscheiden pachtovereenkomsten geen beperkingen aangetroffen, waarop naar hun oordeel bij hun taxatie van de hoogst toelaatbare pachtprijs acht moet worden geslagen.&lt;/p&gt;&lt;p&gt;Bij brief van de griffier van 4 november 2016 is een afschrift van het concept-taxatierapport aan partijen verzonden met de kennisgeving dat binnen 14 dagen eventuele bezwaren daartegen kenbaar gemaakt konden worden.&lt;/p&gt;&lt;p&gt;Pachter heeft niet gereageerd.&lt;/p&gt;&lt;p&gt;Namens verpachter heeft zijn gemachtigde bij brief van 11 november 2016, ter griffie van de Centrale Grondkamer ontvangen op 16 november 2016, bedenkingen geuit tegen de correctiefactor van 0,51 voor het bemestingsniveau. Verpachter acht in de gegeven omstandigheden een correctiefactor van 0,42 meer gerechtvaardigd. De brief is aan dit rapport gehecht en moet worden geacht hier te zijn ingelast.&lt;/p&gt;&lt;p&gt;Dienaangaande merken deskundigen het volgende op. Deskundigen moeten, ingevolge art. 4 voornoemd, uitgaan van de beperking van de bemesting zoals opgenomen in de pachtovereenkomst. Zij hebben bij hun taxatie geconstateerd dat het gepachte niet mag worden bemest (door de pachter) ingevolge art. 6 van de pachtovereenkomst. In beginsel moet in dat geval de factor 0,62 of 0,73 worden toegepast. Deskundigen hebben echter onderkend dat de verpachter uitsluitend incidenteel een bemesting van de dijk zal uitvoeren als ontbrekende meststoffen nadelige effecten veroorzaken (art. 6 pachtovereenkomst), alsmede dat in de praktijk door de verpachter de (onderhouds-)bemesting is uitgevoerd. Mede gelet op het bepaalde in artikel 3 jo. 4 van het Uitvoeringsbesluit pacht zulks bezien in het licht van het bepaalde in artikel 6 van de tussen partijen geldende pachtovereenkomst zijn deskundigen van mening dat zij in de gegeven omstandigheden naar maatstaven van redelijkheid en billijkheid terecht en op juiste gronden een correctiefactor van 0,51 in hun concept rapport hebben toegepast. Het overige door verpachter aangevoerde doet hieraan niet af, omdat een en ander naar de mening van deskundigen zou moeten leiden tot jaarlijks wisselende correctiefactoren, hetgeen ook in strijd is met de systematiek zoals is neergelegd in artikel 3 jo. 4 van het Uitvoeringsbesluit pacht.&lt;/p&gt;&lt;p&gt;OMSCHRIJVING VAN LAND&lt;/p&gt;&lt;p&gt;1.Oppervlakte en ligging van de percelen: zie aangehechte kaarten en foto’s&lt;/p&gt;&lt;p&gt;2.Bodemgebruik: grasland (beweid met schapen)&lt;/p&gt;&lt;p&gt;3.Grondsoort: klei&lt;/p&gt;&lt;p&gt;4. a.Beschrijving van de bodem: een dijklichaam van klei (i.i.g de bouwvoor van 40 cm) deels op zandkern deels kleikern&lt;/p&gt;&lt;p&gt;b.Storende lagen: geen&lt;/p&gt;&lt;p&gt;c.Bewortelbaarheid: goed&lt;/p&gt;&lt;p&gt;5. a.Vochtvoorziening van de gewassen: goed&lt;/p&gt;&lt;p&gt;b.Luchthuishouding: goed&lt;/p&gt;&lt;p&gt;6.Stevigheid van de bovengrond: stevig&lt;/p&gt;&lt;p&gt;7.Bewerkbaarheid: mag niet bewerkt worden i.v.m. waterkering (zie hiervoor onder bijzonderheden)&lt;/p&gt;&lt;p&gt;8. a.Slempgevoeligheid: nvt&lt;/p&gt;&lt;p&gt;b.Stuifgevoeligheid: nvt&lt;/p&gt;&lt;p&gt;9.Uniformiteit van de grond: goed&lt;/p&gt;&lt;p&gt;10.Gewassenkeuze: gras&lt;/p&gt;&lt;p&gt;11.Ontsluiting: goed,&lt;/p&gt;&lt;p&gt;a.wegen: lopen wegen langs de dijk met enkele op en afgangen.&lt;/p&gt;&lt;p&gt;b.dammen: nvt&lt;/p&gt;&lt;p&gt;12.Waterhuishouding: goed&lt;/p&gt;&lt;p&gt;a.sloten: kwelsloot&lt;/p&gt;&lt;p&gt;5 b.greppels: nvt&lt;/p&gt;&lt;p&gt;c.drainage: nvt&lt;/p&gt;&lt;p&gt;13.Verkaveling: slecht i.v.m. dijktalud&lt;/p&gt;&lt;p&gt;a.vorm: langwerpig dijktalud, ca 3 tot 4 meter kruin&lt;/p&gt;&lt;p&gt;b.grootte: redelijk&lt;/p&gt;&lt;p&gt;c.vlakligging: slecht, dijk heeft helling van 1:2 met bolle kruin, aan de voet op enkele vlakke stukken.&lt;/p&gt;&lt;p&gt;d.dijken: object is zelf een dijk&lt;/p&gt;&lt;p&gt;e.bomen, bosranden: geen&lt;/p&gt;&lt;p&gt;f.afstand tot naastgelegen boerderij: in de omgeving staan boerderijen&lt;/p&gt;&lt;p&gt;g.obstakels: trappen, dijkafrastering.&lt;/p&gt;&lt;p&gt;h.andere verkavelingsomstandigheden: nvt&lt;/p&gt;&lt;p&gt;15.Overige bijzonderheden:&lt;/p&gt;&lt;p&gt;De verpachter heeft voorzieningen aangebracht voor het beweiden van de dijk: afrasteringen, toegangshekken en drinkbakken met zoet water via een drinkwaterleiding.&lt;/p&gt;&lt;p&gt;Op vochtige plekken is een verhoogd risico op leverbot.&lt;/p&gt;&lt;p&gt;PACHTWAARDE TAXATIE&lt;/p&gt;&lt;p&gt;met ingang van 1 april 2015&lt;/p&gt;&lt;p&gt;naar de normen van 2014&lt;/p&gt;&lt;p&gt;a. Vrije verkeerswaarde per ha 	     € 17.500,00&lt;/p&gt;&lt;p&gt;b. 2% van de vrije verkeerswaarde per ha    € 350,00&lt;/p&gt;&lt;p&gt;c. Regionale hoogst toelaatbare pachtprijs&lt;/p&gt;&lt;p&gt;per ha				          € 575,00&lt;/p&gt;&lt;p&gt;d. &lt;span class="bold"&gt;Hoogst toelaatbare pachtprijs naar de normen van 2014&lt;/span&gt;&lt;/p&gt;&lt;p&gt;oppervlakte p/ha	       		                totaal&lt;/p&gt;&lt;p&gt;10.00.00 ha € 350,000		       € 3.500,00&lt;/p&gt;&lt;p&gt;Bijzondere aftrekposten art. 30,51 x                1.785,00&lt;/p&gt;&lt;p&gt;			€&lt;/p&gt;&lt;p&gt; juncto artikel 4 van het &lt;/p&gt;&lt;p&gt;Uitvoeringsbesluit pacht		             ----------&lt;/p&gt;&lt;p&gt;Pachtwaarde van het geheel: 	       €  1.715,00&lt;/p&gt;&lt;p&gt;						De pachtprijs kan vermeerderd worden met maximaal 50% van de waterschapslasten zoals die in het betrokken jaar zijn vastgesteld.&lt;/p&gt;&lt;p&gt;Indien op het verpachte land een ruilverkavelingsrente dan wel een landinrichtingsrente rust, kan door de verpachter 50% van de ruilverkavelingsrente dan wel landinrichtingsrente aan de pachter doorberekend worden met een maximum van &lt;br/&gt;€ 25,00 per ha per jaar.&lt;/p&gt;&lt;p&gt;Indien de geldelijke lasten welke de verpachter door publiekrechtelijke lichamen zijn opgelegd, worden verhoogd in verband met door deze lichamen uit te voeren onderhoudswerkzaamheden, die vóórdien ten laste kwamen van de pachter, kan de verpachter ten hoogste het bedrag van de aan die werkzaamheden verbonden kosten aan de pachter doorberekenen.&lt;/p&gt;&lt;p&gt;Op grond van het vorenstaande adviseren deskundigen de Centrale Grondkamer de onderhavige pachtovereenkomst ongewijzigd goed te keuren.&lt;/p&gt;&lt;p&gt;Aldus gedaan op: 28 september 2016/15 december 2016,&lt;/p&gt;&lt;p&gt;door: mr. ing. H. Revoort, mr. J.G. Bongers, mr. ing. H.J. Vinke en ir. J.H. Jurrius.&lt;/p&gt;&lt;h3&gt;Noot&lt;/h3&gt;&lt;p&gt;Deze beschikking van de Centrale Grondkamer is het bespreken waard vanwege de wijze waarop de in een pachtovereenkomst opgenomen pachtprijs werd getoetst. Het ging om de verpachting van dijken langs de Dollard in het noordoosten van de provincie Groningen. In de pachtovereenkomst waren op basis van artikel 7:385 BW beperkende bepalingen opgenomen. Die beperkingen zien op de duur en de mogelijkheid tot beëindiging van de pacht. Daarnaast was in de pachtovereenkomst bepaald dat, in verband met de toestand van de grasmat op de dijken, deze alleen met schapen beweid mochten worden. Een ander beding in de pachtovereenkomst verbood het opbrengen van mest. De grondkamer had de pachtovereenkomst vanwege dit beding goedgekeurd onder verlaging van de pachtprijs. De verpachter kwam tegen die beslissing in beroep.&lt;/p&gt;&lt;p&gt;De Centrale Grondkamer zag zich voor de vraag gesteld op welke wijze met name het verbod om mest op te brengen in de pachtprijs tot uitdrukking moest komen. Daarvoor is aansluiting gezocht bij de bepalingen voor de verpachting binnen reservaten. De regels voor de verpachting in reservaten zijn opgenomen in de artikelen 7:388 tot en met 7:394 BW. Artikel 7:389, eerste lid, BW, bepaalt dat in een pachtovereenkomst voor reservaatsgronden verplichtingen opgenomen kunnen worden die dienen om de bedrijfsvoering af te stemmen op natuur- en landschapsbehoud. Die verplichtingen worden, bij de toetsing van de pachtovereenkomst door de grondkamer, niet als een buitensporig beding aangemerkt indien aan bepaalde voorwaarden wordt voldaan. Eén van die voorwaarden is dat voor een dergelijke verplichting een (beheers-)vergoeding wordt bedongen. Artikel 7:393 BW bevat dwingendrechtelijke regels voor die vergoeding. Deze dient afzonderlijk in de pachtovereenkomst te worden vermeld en mag niet hoger zijn dan de pachtprijs. In dat geval zou het onzeker zijn of nog wel sprake is van een pachtovereenkomst. Pacht veronderstelt immers op grond van de definitie in artikel 7:311 BW een tegenprestatie. Een bespreking van dit vraagstuk met verwijzing naar de parlementaire geschiedenis en de literatuur is opgenomen in Asser/Snijders &amp; Valk 7-III 2016/549.&lt;/p&gt;&lt;p&gt;De wijze waarop de (beheers-) vergoeding wordt bepaald is nader uitgewerkt in de artikelen 1 tot en met 6 van het Uitvoeringsbesluit pacht. Indien een perceel niet of slechts beperkt mag worden bemest, kan in de tabel van artikel 4 van het Uitvoeringsbesluit een met het bemestingsniveau corresponderende factor worden gevonden, variërende van 0,26 tot 0,73. Die factor wordt vermenigvuldigd met de hoogst toelaatbare pachtprijs voor het land. De uitkomst van dat sommetje is de maximale beheersvergoeding in verband met de beperkte bemesting. &lt;/p&gt;&lt;p&gt;De pachtovereenkomst in deze zaak had geen betrekking op reservaatsgronden. De Centrale Grondkamer maakt echter wel gebruik van de in artikel 4 van het Uitvoeringsbesluit pacht opgenomen systematiek om de overeengekomen pachtprijs te toetsen. Daarbij werd niet een afzonderlijk in de pachtovereenkomst te vermelden vergoeding berekend, zoals de wet voorschrijft voor de reservaatsverpachting. De hoogst toelaatbare pachtprijs wordt vastgesteld en vermenigvuldigd met de naar de mening van de Centrale Grondkamer meest passende factor uit de tabel bij artikel 4 van het Uitvoeringsbesluit pacht, in dit geval de factor 0,51. Op basis daarvan wordt de oorspronkelijk overeengekomen pachtprijs goedgekeurd.&lt;/p&gt;&lt;p&gt;Het bij de beschikking gevoegde taxatierapport geeft inzicht in de wijze waarop de toetsing tot stand kwam. Zoals gebruikelijk werd door de deskundigen van de Centrale Grondkamer een onderzoek ter plaatse ingesteld (artikel 37, lid 6, juncto artikel 23 Uitvoeringswet grondkamers), waarna het onderzoeksrapport aan partijen werd gezonden. Het waterschap reageerde op de bevindingen van de deskundigen met het argument dat de factor die de grondkamer toepaste te hoog was. Die zou niet op 0,51 maar op 0,42 gesteld moeten worden, omdat de verpachter incidenteel een onderhoudsbemesting uitvoerde. De reactie van de deskundigen op die stelling was dat in beginsel de factor 0,62 of 0,73 van toepassing zou zijn en dat uitsluitend omdat de verpachter incidenteel een onderhoudsbemesting uitvoerde de factor 0,51 gerechtvaardigd was. Die bemesting zou alleen incidenteel plaatsvinden, in het geval de ontbrekende meststoffen nadelige effecten aan de grasmat zouden veroorzaken. De deskundigen middelen daarom de toe te passen factoren. Anders zou sprake zijn van jaarlijks wisselende correctiefactoren. De deskundigen achten dit ongewenst en in strijd met de systematiek van de artikelen 3 en 4 van het Uitvoeringsbesluit pacht. Zij zijn van mening dat in de gegeven omstandigheden, naar maatstaven van redelijkheid en billijkheid, de correctiefactor van 0,51 terecht en op juiste gronden is toegepast. Dat oordeel wordt door de Centrale Grondkamer overgenomen.&lt;/p&gt;&lt;p&gt;Het feit dat de Centrale Grondkamer in dit geval het gebruik van de regels voor de gebruiksvergoeding voor de prijstoetsing van een reguliere pachtovereenkomst billijkt, zou er op kunnen wijzen dat de voor de prijstoetsing geldende regels niet de ruimte bieden om met de bijzonderheden van het gepachte rekening te houden. In ieder geval werd die ruimte in dit geval kennelijk als onvoldoende ervaren. Indien de pachtprijs in een regulier pachtovereenkomst ligt binnen de regionorm en de norm van 2% van de verkeerswaarde, heeft de grondkamer geen (wettelijke) mogelijkheden om de punten waarop het pachtperceel afwijkt van het gemiddelde in de regio in de toetsing van de pachtprijs tot uitdrukking te brengen. In het huidige wettelijke systeem lijkt een uitbreiding van de mogelijkheden van de grondkamer weinig zinvol, zolang verpachters kunnen uitwijken naar een geliberaliseerde pachtovereenkomst zonder prijstoetsing. &lt;/p&gt;&lt;p&gt;B. Nijman&lt;/p&gt;</content><legacyfootnotes/><footnotes><footnote/></footnotes><auteurs>B. Nijman</auteurs><published>2018-02-19 17:52:34</published><modified>2018-03-07 11:50:11</modified><editiondate>2018-02-19</editiondate><htmlpath>https://denhollander.info/artikel/14757</htmlpath></article>
</articles></edition>
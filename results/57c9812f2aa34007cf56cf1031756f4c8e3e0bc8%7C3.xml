<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5558</id><udhid>UDH:TvAR/5558</udhid><titel>Kuiper / Schaapman (TvAR 2008/5418)</titel><searchwords><searchword>TvAR 1/2008</searchword><searchword>TvAR 2008/5418</searchword><searchword>UDH:TvAR/5558</searchword></searchwords><attachments><attachment><name>2008 1 Rechtspraak Pacht 5418.pdf</name><extention>pdf</extention><url>https://denhollander.info/download/5495/ci</url></attachment></attachments><inleiding>[Pachtwet, art. 25]&#13;
&#13;
Beëindigingovereenkomst zonder afspraken over melkquotum&#13;
betekent niet dat verpachter afstand van aanspraken&#13;
heeft gedaan. Wat was de situatie met betrekking tot de&#13;
grond die bijgedragen heeft aan de totstandkoming van het&#13;
melkquotum in 1983?</inleiding><content>Eerste tussenvonnis&#13;
Arrest in de zaak van:&#13;
Lammigje Kuiper, wonende te Nijeberkoop, appellante,&#13;
procureur: mr. J.M. Bosnak,&#13;
tegen:&#13;
Klaas Schaapman, wonende te Ruinerwold, geïntimeerde,&#13;
procureur: mr. J.C.N.B. Kaal.&#13;
1. Het geding in eerste aanleg&#13;
Voor de procedure in eerste aanleg wordt verwe zen naar de&#13;
inhoud van de vonnissen van 6 juni en 10 oktober 2002,&#13;
23 oktober 2003 en 5 augustus 2004 die de pachtkamer&#13;
van de rechtbank Assen, sector kanton, locatie Meppel, tussen&#13;
appellante (hierna ook te noemen: Kuiper) als eiseres en&#13;
principaal geïntimeer de (hierna ook te noemen: Schaapman)&#13;
als gedaagde heeft gewezen. Van de von nissen van 10&#13;
oktober 2002, 23 oktober 2003 en 5 augustus 2004 is een&#13;
afschrift aan dit arrest gehecht.&#13;
2. Het geding in hoger beroep&#13;
2.1. Bij exploot van 2 september 2004 is Kuiper in hoger&#13;
beroep gekomen van de vonnissen van 10 oktober&#13;
2002, 23 oktober 2003 en 5 augustus 2004 met dagvaarding&#13;
van Schaapman voor dit hof. Daarbij heeft&#13;
zij zes grieven tegen de bestreden vonnissen aangevoerd&#13;
en toegelicht, heeft zij bewijs aangebo den en&#13;
heeft zij geconcludeerd overeenkomstig de aan dit arrest&#13;
gehechte conclusie.&#13;
2.2. Op de eerstdienende dag heeft Kuiper overeenkomstig&#13;
de dagvaarding in hoger beroep van grieven gediend.&#13;
2.3. Bij memorie van antwoord heeft Schaapman de grieven&#13;
bestreden, heeft hij bewijs aangeboden en heeft&#13;
hij gecon cludeerd dat het hof de bestreden vonnissen&#13;
zal bekrachtigen, zo nodig met verbetering van de&#13;
gronden, zulks met veroordeling van Schaapman in&#13;
de kosten van (het hof begrijpt) de kosten van de procedure&#13;
in hoger beroep.&#13;
2.4. Ter rolzitting van 3 mei 2005 hebben beide partijen&#13;
in de vorm van een pleitnotitie (Kuiper) respectievelijk&#13;
een pleitnota (Schaapman) nader geconcludeerd.&#13;
2.5. Vervolgens hebben partijen de stukken voor het wijzen&#13;
van arrest aan het hof overgelegd.&#13;
3. De grieven&#13;
Grief I richt zich tegen de gehele rechtsoverweging 4.2 van&#13;
het vonnis van 10 oktober 2002. Grief II richt zich tegen&#13;
de rechtsoverweging van de pachtkamer in haar vonnis van&#13;
5 augustus 2004, dat de verklaring op zichzelf van slechts&#13;
één getuige in uitzonderlijke gevallen toereikend kan zijn,&#13;
maar dat dan zo’n verklaring wel zeer overtuigend zal dienen&#13;
te zijn. Grief III richt zich zowel tegen de bewijsopdracht&#13;
dat Kuiper haar schade, zoals deze was op of omstreeks&#13;
10 oktober 2001 diende te bewijzen, als tegen de&#13;
bewijswaardering door de pachtkamer. Ook grief IV betreft&#13;
de waardering van het bewijs in het tweede deel van&#13;
rechtsoverweging 2.1 van het vonnis van 5 augustus 2004.&#13;
Grief V richt zich tegen rechtsoverweging 2.2 van laatstbedoeld&#13;
vonnis. Grief VI tenslotte richt zich tegen de veroordeling&#13;
van Kuiper in de kosten van de procedure in eerste&#13;
aanleg.&#13;
4. De vaststaande feiten&#13;
4.1. Op 7 mei 1997 hebben partijen een schriftelijke&#13;
pachtovereenkomst gesloten. In deze overeenkomst is&#13;
onder meer de verklaring van Schaapman opgenomen,&#13;
dat hij sinds 1 mei 1978 een tweetal percelen&#13;
grasland, kadastraal bekend gemeente Ruinerwold,&#13;
sectie B nr 782, groot ca. 3.95.00 ha van Kuiper&#13;
pacht en oorspronkelijk van de rechtsvoorgangster&#13;
van Kuiper, A. Schiphorst-Luten. Voorts vermeldt de&#13;
overeenkomst onder meer dat de verpachte oppervlakte&#13;
per 15 november 1996 door grondverkoop is&#13;
gewijzigd in ca 2.85.00 ha.&#13;
4.2. Partijen hebben op 10 oktober 2001 een schriftelijke&#13;
pachtbeëindigingsovereenkomst gesloten, waarin is&#13;
opgenomen dat per 15 november 1996 de pacht van&#13;
het perceel kadastraal bekend gemeente Ruinerwold,&#13;
sector B nr. 782 gedeeltelijk, te weten voor 2.00.00&#13;
ha grasland is beëindigd, alsmede dat partijen de&#13;
pacht voor het resterend gedeelte van het perceel, ter&#13;
grootte van ca. 3.00.00 ha grasland, per 1 november&#13;
2001 zullen beëindigen. Overeengekomen is verder&#13;
dat de waterschapslasten worden verrekend en dat&#13;
Schaapman geen pacht verschuldigd is van 1 mei&#13;
2001 tot 1 november 2001.&#13;
4.3. Bij de Centrale Organisatie Superheffing (COS)&#13;
stond op naam van Schaapman voor de heffingsperiode&#13;
2001/2002 een referentiequotum van 166.835 kg&#13;
melk geregistreerd.&#13;
5. De motivering van de beslissing in hoger beroep&#13;
5.1. Het hoger beroep valt in twee delen uiteen. Het eerste&#13;
deel (grief I) richt zich tegen de overwegingen van de&#13;
pachtkamer met betrekking tot betekenis van beëindigingsovereenkomst&#13;
voor de aanspraken van Kuiper op&#13;
het melkquotum. Het tweede deel (de grieven II tot&#13;
en met V) stelt de afwijzing door de pachtkamer van&#13;
de vordering van Kuiper tot schadevergoeding in verband&#13;
met de gestelde niet correcte staat van oplevering&#13;
van het verpachte (insporing, vertrapping en intrapping&#13;
van de slootkanten en het niet egaal opleveren&#13;
van het grasland) aan de orde.&#13;
Het hof zal achtereenvolgens beide delen bespreken.&#13;
(het melkquotum)&#13;
5.2. In zijn memorie van antwoord heeft Schaapman aangevoerd,&#13;
dat Kuiper in haar hoger beroep tegen het&#13;
vonnis van 10 oktober 2002 niet-ontvankelijk dient&#13;
te worden verklaard, omdat dit vonnis met betrekking&#13;
tot de aanspraken van Kuiper op overschrijving van&#13;
het melkquotum definitieve overwegingen bevat en&#13;
aldus in zoverre als een gedeeltelijk eindvonnis moet&#13;
worden aangemerkt, waartegen hoger beroep niet&#13;
openstaat.&#13;
Het hof verwerpt dit standpunt. Het vonnis van&#13;
10 oktober 2002 bevat weliswaar bindende eindbeslissingen,&#13;
maar in het dictum daarvan heeft de pachtkamer&#13;
geen einde gemaakt aan enig deel van het geschil&#13;
met betrekking tot het melkquotum. Het vonnis&#13;
dient volgens vaste jurisprudentie op dit punt als een&#13;
tussenvonnis te worden aangemerkt. Eerst in het dictum&#13;
van het eindvonnis van 5 augustus 2004 is de&#13;
ontzegging van de vordering van eiseres met betrekking&#13;
tot het met het verpachte samenhangende melkquotum&#13;
opgenomen. Daartegen is door Kuiper tijdig&#13;
opgekomen.&#13;
5.3. Kuiper vordert in hoger beroep primair dat Schaapman&#13;
zal worden veroordeeld tot medewerking aan de&#13;
overdracht van het met het verpachte samenhangende&#13;
melkquotum, zulks op straffe van een dwangsom bij&#13;
niet voldoening aan de veroordeling, subsidiair dat&#13;
Schaapman aan Kuiper een (schade-)vergoeding zal&#13;
betalen.&#13;
Schaapman heeft in eerste aanleg aangevoerd en in&#13;
hoger beroep herhaald, dat partijen de in 4.2 vermelde&#13;
beëindigingsovereenkomst hebben gesloten en&#13;
dat daarin de gevolgen van de pachtbeëindiging uitputtend&#13;
zijn geregeld en dat daarin niets is bepaald&#13;
over de afwikkeling van rechten met betrekking tot&#13;
het melkquotum.&#13;
De pachtkamer heeft in rechtsoverweging 4.2 van het&#13;
tussenvonnis van 10 oktober 2002 dit verweer van&#13;
Schaapman gegrond geoordeeld. Daartegen richt zich&#13;
de eerste grief.&#13;
5.4. Overeenkomstig vaste jurisprudentie van het hof is&#13;
een pachter bij beëindiging van een pachtovereenkomst&#13;
gehouden tot medewerking aan de overschrijving&#13;
van de aan het gepachte verbonden melkquotum&#13;
aan de verpachter, voor zover het verpachte heeft bijgedragen&#13;
aan de totstandkoming van het melkquotum,&#13;
zulks tegen een vergoeding van (doorgaans)&#13;
50% van de waarde daarvan. De pachtbeëindigingsovereenkomst&#13;
bevat geen passage waaruit Schaapman&#13;
heeft kunnen afleiden dat Kuiper op de overeengekomen&#13;
data van pachtbeëindiging, 15 november 1996&#13;
voor (ongeveer) 2 ha en op 1 november 2001 voor de&#13;
resterende oppervlakte, geen aanspraak meer zou&#13;
maken op het melkquotum. Een melkquotum vertegenwoordigt&#13;
een aanzienlijke vermogenswaarde. Gelet&#13;
daarop mocht Schaapman er niet zonder meer van&#13;
uitgaan dat het enkel niet noemen van het melkquotum&#13;
tot het resultaat zou leiden dat Kuiper geacht&#13;
kon worden daarvan afstand te hebben gedaan en bijgevolg&#13;
daarop geen aanspraak meer zou maken. Het&#13;
enkele feit dat partijen in de beëindigingsovereenkomst&#13;
een verrekening van waterschapslasten zijn&#13;
overeengekomen, alsmede een (gedeeltelijke) vrijstelling&#13;
van pachtbetaling, namelijk voor de periode van&#13;
1 mei 2001 tot 1 november 2001, is onvoldoende om&#13;
de conclusie te rechtvaardigen dat Kuiper zou afzien&#13;
van aanspraken op het melkquotum.&#13;
Schaapman heeft zich er evenwel op beroepen dat&#13;
Kuiper had afgezien van haar aanspraken op het&#13;
melkquotum omdat Schaapman zijnerzijds, zowel in&#13;
1996 als in 2001, had afgezien van een beroep op zijn&#13;
voorkeursrecht ingevolge artikel 56b Pachtwet. Het&#13;
hof acht dit beroep echter onvoldoende feitelijk onderbouwd.&#13;
In de stellingen van Schaapman is niet te&#13;
lezen, dat partijen er een bewust punt van onderhandeling&#13;
van hebben gemaakt, dat Schaapman zou afzien&#13;
van het voorkeursrecht op grond van artikel 56b&#13;
Pachtwet en Kuiper in ruil daarvoor afstand zou doen&#13;
van haar aanspraken op het aan de grond verbonden&#13;
melkquotum. Aan het verweer van Schaapman dient&#13;
derhalve te worden voorbijgegaan, zodat de eerste&#13;
grief van Kuiper slaagt.&#13;
5.5. Het hof overweegt verder, mede in verband met de&#13;
devolutieve werking van het hoger beroep, als volgt.&#13;
Schaapman heeft in eerste aanleg ook de volgende&#13;
verweren gevoerd:&#13;
a) de vordering met betrekking tot het melkquotum,&#13;
waarop Kuiper aanspraak maakt in verband&#13;
met de gedeeltelijke pachtbeëindiging in 1996, is&#13;
verjaard;&#13;
b) in de periode 1983/1984 was alleen sprake was&#13;
van overeenkomsten van aan- en verkoop van&#13;
gras tussen Schiphorst en Schaapman. Deze overeenkomsten&#13;
werden van jaar tot jaar gesloten.&#13;
Het perceel B nr. 782 heeft derhalve niet bijgedragen&#13;
aan de totstandkoming van het melkquotum;&#13;
c) hij pachtte het overblijvende pas sedert 15 april&#13;
1997 van Kuiper;&#13;
d) in elk geval is met het gepachte geen melkquotum&#13;
van 48.529 kg melk gaan samenhangen. Als&#13;
Kuiper wordt gevolgd in haar stelling dat het perceel&#13;
B nr 782 ook aan het melkquotum heeft bijgedragen&#13;
dan dat kan hooguit voor 21.580 kg&#13;
het geval zijn. Als de verjaring erbij wordt betrokken&#13;
kan (als hiervoor onder a genoemd) kan&#13;
slechts sprake zijn van 16.090 kg melkquotum&#13;
op het (resterende) perceel.&#13;
(ad a)&#13;
Bij haar pleitnotities heeft Kuiper een afschrift overgelegd&#13;
van een brief van 31 oktober 2001 aan Schaapman.&#13;
Zij heeft onder overlegging van bewijsstukken&#13;
gesteld dat deze brief aangetekend is verzonden en dat&#13;
Schaapman geweigerd heeft de brief in ontvangst te&#13;
nemen. In die brief is onder meer opgenomen dat&#13;
Kuiper de verjaring van aanspraken op het melkquotum&#13;
dat met het gepachte (groot 5 ha) stuit.&#13;
Schaapman heeft zich over de overgelegde stukken&#13;
nog niet kunnen uitlaten. Het hof zal hem daartoe in&#13;
de gelegenheid stellen op de nader te noemen comparitie.&#13;
Het hof zal daarbij betrekken dat Kuiper in de toelichting&#13;
op grief I melding gemaakt van een aan getekende&#13;
brief, die zij (begin) mei 2000 aan Schaapman&#13;
heeft gezonden en waarin zij volgens haar heeft vermeld&#13;
aanspraak te maken op het aan het verpachte&#13;
verbonden melkquotum, alsmede op het melkquotum&#13;
verbonden aan haar voorheen aan Schaapman&#13;
verpachte gronden. Volgens Kuiper heeft Schaapman&#13;
van die brief kennis genomen.&#13;
5.7. (ad b en c)&#13;
De pachtovereenkomst van 15 april 1997 bevat de&#13;
verklaring van Schaapman, dat hij sinds 1 mei 1978&#13;
perceel B nr. 782 pachtte en dat per die datum een&#13;
pacht voor zes achtereenvolgende jaren is aangegaan.&#13;
Schaapman heeft gesteld dat deze verklaring niet de&#13;
werkelijkheid weergeeft en dat hij in 1983/1984&#13;
slechts het gras van het perceel kocht van Schiphorst-&#13;
Luten. De passage in de pachtovereenkomst is volgens&#13;
Schaapman uitsluitend ingegeven door zijn wens te&#13;
ontkomen aan de fosfaatheffing. Het hof begrijpt uit&#13;
dit verweer dat Schaapman betwist dat het perceel in&#13;
de jaren 1983/1984 voor de melkproductie bij hem&#13;
in gebruik was en dat het daarom niet heeft bijgedragen&#13;
aan de totstandkoming van het op zijn naam geregistreerde&#13;
melkquotum.&#13;
Het hof overweegt, dat aan de verklaring in de pachtovereenkomst&#13;
dat in 1978 een pacht voor zes achtereenvolgende&#13;
jaren is aangegaan, tussen partijen dwingende&#13;
bewijskracht toekomt, behoudens door&#13;
Schaapman te leveren tegenbewijs.&#13;
Hij zal daartoe worden toegelaten. In verband met&#13;
hetgeen hieronder onder 5.9 is opgenomen zal de be-&#13;
wijslevering nog niet in het dictum worden opgenomen.&#13;
5.8. (ad d)&#13;
De omvang van het met deze grond samenhangend&#13;
melkquotum houdt partijen verdeeld. Als uitgangspunt&#13;
geldt dat voor de berekening van het met het gepachte&#13;
samenhangende quotum alle door de pachter&#13;
daadwerkelijk voor de melkproductie gebruikte grond&#13;
ten tijde van de toekenning van het melkquotum&#13;
meetelt.&#13;
Het is aan Schaapman om gedocumenteerde inlichtingen&#13;
te verschaffen over zijn bedrijfsoppervlakte in&#13;
de jaren 1983 en 1984 (de jaren die bepalend zijn geweest&#13;
voor de toekenning van het aanvankelijke quotum),&#13;
onder meer door het overleggen van meitellingsgegevens&#13;
of andere stukken waaruit de omvang&#13;
van zijn bedrijf in die jaren blijkt. Ook zal duidelijk&#13;
moeten worden welke oppervlakte het gepachte feitelijk&#13;
omvatte, nu de daarover in de rechtsoverwegingen&#13;
4.1 en 4.2 opgenomen gegevens geen eenduidig beeld&#13;
geven.&#13;
5.9. Het hof zal een comparitie van partijen gelasten om&#13;
inlichtingen te verkrijgen over de in de rechtsoverwegingen&#13;
5.6 en 5.8 genoemde punten. Schaapman&#13;
wordt verzocht om tenminste 14 dagen voor de&#13;
datum van de comparitie de gevraagde gegevens aan&#13;
het hof en aan Kuiper te doen toekomen. De comparitie&#13;
zal ook worden benut voor uitlating door&#13;
Schaapman over de bewijsbaarheid van het onder 5.7&#13;
bedoelde punt en om de mogelijkheden van een minnelijke&#13;
regeling tussen partijen te onderzoeken.&#13;
5.10. (de schade als gevolg van de staat van oplevering)&#13;
De tweede kwestie die partijen verdeeld houdt betreft&#13;
de vraag of de staat van oplevering van het gepachte&#13;
bij het einde van de pacht op 1 november 2001 een&#13;
tekortkoming van Schaapman inhoudt en, zo ja,&#13;
welke schade Kuiper daardoor heeft geleden.&#13;
Uitgangspunt dient te zijn dat de pachter gehouden is&#13;
het gepachte aan het einde van de pachtovereenkomst&#13;
in goede staat aan de verpachter op te leveren. Dit&#13;
volgt uit artikel 25 Pachtwet en ook uit artikel 19 van&#13;
de toepasselijke Algemene Bepalingen voor Verpachtingen.&#13;
Uit de grieven en de daarop door Kuiper gegeven toelichting&#13;
begrijpt het hof dat haar bezwaar inhoudt dat&#13;
de pachtkamer ten onrechte heeft geoordeeld dat zij&#13;
geen schade heeft geleden. Daarover overweegt het&#13;
hof als volgt.&#13;
5.11. Als getuige heeft Schaapman zelf verklaard dat er als&#13;
gevolg van het gebruik van zijn trekker en wagens insporing&#13;
is ontstaan. Ook de getuige Drost heeft verklaard,&#13;
dat het voor Schaapman moeilijk was op zijn&#13;
land te komen en dat het kan zijn dat daardoor wel&#13;
wat insporing is ontstaan. De getuige Mouris heeft&#13;
verklaard dat hij in november 2001 heeft geconstateerd&#13;
dat een dam was ingezakt. Deze verklaringen, in&#13;
samenhang bezien, bewijzen dat er sprake was van&#13;
door Schaapman toegebrachte schade in de vorm van&#13;
insporing en verzakking als door Kuiper gesteld. Het&#13;
hof gaat eraan voorbij dat de aangehaalde moeilijkheid&#13;
voor Schaapman om op het land te komen mogelijk&#13;
door Kuiper is veroorzaakt, omdat hij dit niet&#13;
aan Kuiper heeft gemeld.&#13;
5.12. Dat de intrapping van een zo ernstige aard was als&#13;
Kuiper heeft gesteld acht het hof niet bewezen. De&#13;
verplichting tot oplevering in goede staat houdt niet&#13;
in dat een geëgaliseerd grasland dient te worden opgeleverd.&#13;
Schade door intrapping van slootkanten kan&#13;
worden voorkomen door het gepachte uit te rasteren&#13;
– hetgeen blijkens de getuigenverklaringen is geschied&#13;
– en door jaarlijks onderhoud aan de sloot te plegen.&#13;
Wat dat laatste betreft verwijst het hof naar de verklaringen&#13;
van de getuigen Drost en de Leeuw, welke&#13;
voor zover hier van belang inhouden dat Schaapman&#13;
ieder jaar de sloten schoonde en dat van een slecht&#13;
onderhoud niet kan worden gesproken.&#13;
De schade door intrapping zal ter comparitie ter&#13;
sprake worden gebracht.&#13;
5.13. De omvang van de schade als gevolg van de insporing&#13;
is af te leiden uit het door Kuiper in het geding gebrachte&#13;
rapport van ing. J.R. Rijpkema (productie 3&#13;
bij conclusie na enquête/tevens vermeerdering van eis&#13;
van 22 mei 2003). Indien de schade wordt berekend&#13;
naar evenredigheid van het aantal te verwerken m3&#13;
zou de schade uitkomen op een bedrag van € 540,-&#13;
voor materialen en arbeidsloon. Het hof zal ook dit&#13;
onderdeel van het geschil ter comparitie ter sprake&#13;
brengen, evenals de kosten voor de vaststelling van de&#13;
schade als gevolg van de insporing.&#13;
5.14. De beslissing strekt dus tot het houden van een comparitie.&#13;
Alle overige beslissingen zullen worden aangehouden.&#13;
6. Slotsom&#13;
De beslissing strekt tot het houden van een comparitie van&#13;
partijen. Alle overige beslissingen zullen worden aangehouden,&#13;
waaronder die met betrekking tot de kosten.&#13;
De beslissing&#13;
Het hof, rechtdoende in hoger beroep:&#13;
bepaalt dat partijen tezamen met hun raadslieden zullen&#13;
verschijnen voor het tot raadsheer-commissaris benoemde&#13;
lid van de pachtkamer van het hof mr. G.P.M. van den&#13;
Dungen en de raad ir. H. Duenk, die daartoe zitting zullen&#13;
houden in het paleis van justitie aan de Walburgstraat 2-4&#13;
te Arnhem op een door dezen te bepalen dag en tijdstip,&#13;
zulks voor het verkrijgen van inlichtingen in verband met&#13;
hetgeen in de rechtsoverweging 5.6, 5.8, 5.12 en 5.13 is&#13;
overwogen en waar zal worden onderzocht of partijen het&#13;
op een of meer punten met elkaar eens kunnen worden;&#13;
bepaalt dat de verhinderdagen van partijen en hun advoca -&#13;
ten in de maanden september en oktober 2005 zullen worden&#13;
opgegeven op de rolzitting van 2 augustus 2005,&#13;
ambtshalve peremptoir, waarna dag en uur van de comparitie&#13;
(ook indien voormelde opgave van een of meer van partijen&#13;
ontbreekt) door de raadsheer-commissa ris zullen worden&#13;
vastgesteld en alsdan in beginsel geen uitstel in verband&#13;
met verhinderingen zal worden ver leend;&#13;
bepaalt dat partijen de bescheiden welke hier boven onder&#13;
5.8 worden be doeld en/of waarop partijen voor het overige&#13;
een beroep zouden wil len doen, zullen over leg gen door deze&#13;
uiterlijk twee we ken voor de dag van de comparitie in kopie&#13;
aan de wederpartij en aan de raads heer-commissaris toe te&#13;
zenden;&#13;
houdt alle overige beslissingen aan.&#13;
Dit arrest is gewezen door mrs. Heisterkamp, Valk, Van den&#13;
Dungen en de raden mr. ing. Jansens van Gellicum en&#13;
Duenk en in tegenwoordigheid van de griffier uitge sproken&#13;
ter open bare terechtzitting van 12 juli 2005.&#13;
Tweede tussenvonnis&#13;
1. De voortzetting van het geding in hoger beroep&#13;
1.1. Voor de procesgang tot 12 juli 2005 verwijst het hof&#13;
naar het tussenarrest van die datum. Het hof blijft bij&#13;
hetgeen daarin is overwogen en beslist.&#13;
1.2. Ter voorbereiding op de bij het tussenarrest bepaalde&#13;
comparitie van partijen heeft elk van hen een brief&#13;
met nieuwe producties aan het hof doen toekomen.&#13;
De comparitie is op 5 oktober 2005 gehouden. Het&#13;
daarvan opgemaakte proces-verbaal bevindt zich bij&#13;
de stukken. De zaak is naar de rol van 8 november&#13;
2005 verwezen voor uitlating door partijen over een&#13;
minnelijke regeling dan wel over voortprocederen.&#13;
Schaapman heeft het hof doen weten dat partijen&#13;
geen regeling hebben getroffen.&#13;
1.3. Vervolgens heeft Schaapman een akte genomen,&#13;
waarop Kuiper bij antwoord-akte heeft gereageerd.&#13;
1.4. Ten slotte hebben partijen wederom de stukken voor&#13;
het wijzen van arrest aan het hof overgelegd.&#13;
2. De verdere motivering van de beslissing in hoger&#13;
beroep&#13;
(het melkquotum)&#13;
2.1. Schaapman heeft zich in verband met het in rechtsoverweging&#13;
5.5 onder a van het tussenarrest genoemde&#13;
verjaringsverweer ter comparitie uitgelaten&#13;
over een brief van (begin) mei 2000, die Kuiper stelt&#13;
aan Schaapman te hebben gezonden. Kuiper heeft als&#13;
producties bij haar pleitnotitie een afschrift overgelegd&#13;
van een op 1 mei 2000 gedateerde brief, een verzendbewijs&#13;
van aangetekende verzending en de bevestiging&#13;
van PTT Post van 17 mei 2000, dat de verwerking&#13;
en aanbieding van een aan Schaapman op diens&#13;
adres Oosteinde 4, 7961 NE Ruinerwold gerichte&#13;
brief volgens de bij PTT Post geldende procedure is&#13;
geschied. Met bedoelde stukken heeft Kuiper bewezen&#13;
dat bedoelde brief aangetekend en naar het juiste&#13;
adres is verzonden en dat de brief is aangeboden op&#13;
de wijze die daartoe ter plaatse van bestemming is&#13;
voorgeschreven. Tegenbewijs is door Schaapman niet&#13;
aangeboden. Het hof zal de stelling van Kuiper met&#13;
betrekking tot de toezending van de brief aan Kuiper&#13;
dan ook voor juist houden.&#13;
Op grond van het voorgaande oordeelt het hof dat&#13;
Kuiper binnen de op grond van artikel 3:307 Burgerlijk&#13;
Wetboek geldende verjaringstermijn van vijf jaar&#13;
jegens Schaapman schriftelijk heeft aangemaand ter&#13;
zake van diens medewerking aan de overschrijving&#13;
van het melkquotum, zodat het beroep van Schaapman&#13;
op verjaring wordt verworpen.&#13;
2.2. Bij zijn akte heeft Schaapman een kopie van een&#13;
krantenadvertentie van de samenwerkende notarissen&#13;
in Zuidwest Drente van 18 oktober 1996 overgelegd,&#13;
waarin voor de opdrachtgevers Erven A. Schiphorst&#13;
een veiling wordt aangekondigd, te houden op 30 oktober&#13;
1996, van onder meer het ‘perceel weiland gelegen&#13;
nabij de Koekangeweg te Oosteinde, kadastraal&#13;
bekend gemeente Ruinerwold, sectie B, nr. 782, groot&#13;
± 2.92.00 ha’. Schaapman leidt uit deze advertentie&#13;
onder meer af, dat Kuiper dit perceel heeft gekocht&#13;
uit de nalatenschap van de erven en zich daarom ten&#13;
onrechte jegens Schaapman heeft gepresenteerd als&#13;
‘eigenaar van de overige 3 ha’.&#13;
De nadere stelling van Schaapman dat Kuiper de&#13;
grond heeft gekocht op de veiling vindt echter geen&#13;
steun in de stukken. Het hof wijst op Schaapmans&#13;
eigen stelling bij conclusie van antwoord, dat ‘Kuiper&#13;
of haar rechtsvoorganger’ bloot eigenaar was van de&#13;
grond en Schiphorst de vruchtgebruikster. Bovendien&#13;
heeft Schaapman volgens zijn stellingen eigener beweging&#13;
de familie Kuiper al vóór 1996 benaderd in verband&#13;
met een grondgebruikersverklaring; kennelijk&#13;
beschouwde hij Kuiper als (mede-)eigenaar en hij&#13;
heeft niet gesteld, dat hij dat abusievelijk deed. Ten&#13;
slotte vermeldt de pachtovereenkomst van 15 april&#13;
1997 dat Kuiper per 1 november 1996 door rechtsopvolging&#13;
van A. Schiphorst-Luten volledig eigenaar is&#13;
geworden van het gepachte. Tegen deze achtergrond&#13;
dient de nadere stelling van Schaapman te worden&#13;
verworpen.&#13;
2.3. Zoals reeds overwogen in rechtsoverweging 5.7 van&#13;
het tussenarrest zal Schaapman worden toegelaten bewijs&#13;
te leveren van zijn stelling dat de pachtovereenkomst&#13;
van 15 april 1997 met betrekking tot de daarin&#13;
opgenomen vaststelling dat hij sinds 1 mei 1978 perceel&#13;
B nr. 782 pachtte, niet juist is en dat hij in&#13;
1983/1984 slechts gras op stam kocht van Schip -&#13;
horst-Luten.&#13;
2.4. Indien Schaapman slaagt in het bewijs, dan kan van&#13;
een verplichting van Schaapman om jegens Kuiper&#13;
mee te werken aan de overschrijving van een met dat&#13;
perceel samenhangend melkquotum geen sprake zijn.&#13;
Slaagt Schaapman niet in het bewijs, dan dient van de&#13;
juistheid van de in de pachtovereenkomst van 15 april&#13;
1997 vermelde verpachting te worden uitgegaan,&#13;
zodat op hem in beginsel de verplichting rust als geformuleerd&#13;
in rechtsoverweging 5.4 van het tussenarrest.&#13;
Bij een melkquotum van 166.835 kg (rechtsoverweging&#13;
4.3 van het tussenarrest) zou dat betekenen,&#13;
dat - indien wordt uitgegaan van de eigen opgave van&#13;
Schaapman aan het LEI dat zijn bedrijfsoppervlakte&#13;
in 1983/1984 in totaal 19 ha gepacht grasland omvatte&#13;
-, 4/19 van dat aantal kg samenhangt met perceel&#13;
B nr. 782, dat wil zeggen (afgerond) 35.123 kg.&#13;
2.5. Schaapman heeft echter gesteld, dat hij in 1983 meer&#13;
gronden dan de door hem aan het LEI opgegeven 19&#13;
ha in pacht had, waaruit het hof afleidt dat hij zich op&#13;
het standpunt stelt, dat een grotere oppervlakte dan&#13;
die 19 ha aan de totstandkoming van het melkquotum&#13;
heeft bijgedragen. Schaapman heeft uitdrukkelijk&#13;
aangeboden te bewijzen, dat hij 5.00.00 ha, gelegen&#13;
Ter Wee 2 te Hasselt, van zijn vader in pacht had; verder&#13;
heeft hij 5.60.70 ha West-Konijnenbelt als bij&#13;
hem in pacht zijnde grond genoemd.&#13;
2.6. Het hof overweegt, dat de toelichting die Schaapman&#13;
ter comparitie heeft verschaft niet bijdraagt aan de&#13;
onderbouwing van zijn stelling. Als oppervlakten van&#13;
de gronden West-Konijnenbelt heeft hij 2.30.00 ha&#13;
en 1.10.00 ha (oeverland) genoemd, hetgeen een niet&#13;
verklaard verschil oplevert met de 5.60.70 ha, die hij&#13;
al bij conclusie van antwoord noemde. De pachtovereenkomsten&#13;
met betrekking tot de 2.30.00 ha en de&#13;
1.10.00 ha staan op naam van K. Schaapman, respectievelijk&#13;
Kl. Schaapman te Hasselt (producties bij&#13;
conclusie van antwoord). Vaststaat dat de te Hasselt&#13;
woonachtige vader van Schaapman evenals Schaapman&#13;
Klaas heet. Dat Schaapman voorts melding heeft&#13;
gemaakt van bij hem in gebruik (geweest) zijnde&#13;
gronden tussen Genemuiden en Hasselt, zonder enige&#13;
nader aanduiding van oppervlakte, ligging, eigendom&#13;
en gebruikssituatie draagt niet bij aan de door hem te&#13;
verschaffen duidelijkheid.&#13;
2.7. Nu Schaapman echter uitdrukkelijk bewijs heeft aangeboden&#13;
van zijn stelling dat hij in 1983/1984 pachter&#13;
was van de gronden door hem aangeduid als Ter&#13;
Wee en West-Konijnenbelt zal hij daartoe worden&#13;
toegelaten. Het hof zal mede te bewijzen opdragen&#13;
dat bedoelde gronden niet zijn begrepen in de&#13;
19.00.00 ha die hij aan het LEI had opgegeven.&#13;
2.8. Het hof merkt nog op dat Schaapman naar aanleiding&#13;
van de in 2.2 aangehaalde krantenadvertentie in zijn&#13;
akte heeft aangevoerd dat perceel B nr. 782 zonder&#13;
vermelding van een daaraan verbonden melkquotum&#13;
te koop is aangeboden. Dat kan Schaapman niet&#13;
baten, reeds omdat aan het aanbieden van het perceel&#13;
zonder melkquotum op zichzelf niet de conclusie kan&#13;
worden verbonden dat daarmee geen melkquotum samenhing.&#13;
(de schade als gevolg van de staat van oplevering)&#13;
2.9. Dat van insporing sprake was heeft Schaapman erkend,&#13;
maar hij heeft zich er ter comparitie bij wijze&#13;
van verweer op beroepen, dat hij het gepachte aan het&#13;
einde van de pacht mocht laten liggen zoals het erbij&#13;
lag. Dit verweer heeft hij evenwel in het geheel niet&#13;
onderbouwd en daarvan ook geen bewijs aangeboden,&#13;
zodat het hof daaraan voorbijgaat. De schade als gevolg&#13;
van de insporing wordt, onder verwijzing naar&#13;
rechtsoverweging 5.13 van het tussenarrest, begroot&#13;
op € 540,- en de kosten van het vaststellen van die&#13;
schade, ex aequo et bono, op € 100,-. Bij eindarrest&#13;
zullen deze bedragen worden toegewezen.&#13;
6. Slotsom&#13;
Schaapman zal worden toegelaten tot bewijslevering. Alle&#13;
overige beslissingen zullen worden aangehouden.&#13;
De beslissing&#13;
Het hof, rechtdoende in hoger beroep:&#13;
laat Schaapman toe tot het (tegen-)bewijs van feiten en omstandigheden&#13;
dat hij in 1983/1984 van Schiphorst-Luten&#13;
het gras van het perceel B nr. 782 kocht en dat toen tussen&#13;
Schiphorst-Luten en hem geen pachtovereenkomst was gesloten;&#13;
laat Schaapman voorts toe tot het in rechtsoverweging 2.7&#13;
bedoelde bewijs;&#13;
bepaalt dat, indien Schaapman dat bewijs door middel van&#13;
getuigen wenst te leveren, het verhoor van deze getuigen zal&#13;
ge schieden ten overstaan van het tot raadsheer-commissaris&#13;
benoemde lid van het hof mr. G.P.M. van den Dungen en&#13;
de raad ir. H. Duenk, die daartoe zitting zullen houden in&#13;
het paleis van justitie aan de Walburg straat 2-4 te Arnhem&#13;
en wel op een nader door deze vast te stellen dag en tijdstip;&#13;
bepaalt dat het aantal voor te brengen getuigen alsmede de&#13;
verhinderdagen van partijen, van hun advocaten en van de&#13;
getuigen in de maanden juni, juli, augustus en september&#13;
2006 zullen worden opgegeven op de rolzitting van 9 mei&#13;
2006, ambtshalve peremptoir, waarna dag en uur van de&#13;
verhoren (ook indien voormelde opgave van een of meer&#13;
partijen ontbreekt) zullen worden vastgesteld en in beginsel&#13;
geen uitstel in verband met verhinderingen zal worden verleend;&#13;
houdt alle overige beslissingen aan.&#13;
Eindvonnis&#13;
1. De voortzetting van het geding in hoger beroep&#13;
1.1. Voor de procesgang tot 25 april 2006 verwijst het hof&#13;
naar het tussenarrest van die datum.&#13;
1.2. In vervolg op dat tussenarrest heeft op 26 juni 2006&#13;
en op 28 augustus 2006 bewijslevering door middel&#13;
van getuigen plaatsgevonden. Van de getuigenverhoren&#13;
is proces-verbaal opgemaakt dat zich bij de stukken&#13;
bevindt.&#13;
1.3. Schaapman heeft een memorie na enquête genomen.&#13;
Kuiper heeft daarop een antwoordmemorie na enquête&#13;
genomen, waarbij zij haar eis heeft vermeerderd.&#13;
1.4. Vervolgens heeft Schaapman een akte houdende uitlating&#13;
producties tevens verweer tegen de vermeerdering&#13;
van eis genomen, waarop Kuiper bij antwoordakte&#13;
heeft gereageerd.&#13;
1.5. Ten slotte hebben partijen wederom de stukken voor&#13;
het wijzen van arrest aan het hof overgelegd.&#13;
2. De verdere motivering van de beslissing in hoger&#13;
beroep&#13;
2.1. De vermeerdering van eis strekt ertoe dat Schaapman&#13;
met ingang van 15 november 1996 en 1 november&#13;
2001 en tot aan de dag der algehele voldoening de&#13;
wettelijke rente verschuldigd zal zijn over de door&#13;
Schaapman aan Kuiper te betalen leaseprijs genoemd&#13;
in punt 3 van de inleidende dagvaarding. Schaapman&#13;
heeft tegen deze vermeerdering van eis bezwaar gemaakt,&#13;
omdat hij deze tardief acht en te onbepaald.&#13;
2.2. Het hof oordeelt dat de eisvermeerdering niet in strijd&#13;
is met de eisen van de goede procesorde, nu van onredelijke&#13;
bemoeilijking van de verdediging of van een&#13;
onredelijke vertraging van het geding geen sprake is.&#13;
Daarom zal recht worden gedaan op basis van de vermeerderde&#13;
eis.&#13;
2.3. Schaapman is bij het tussenarrest van 26 april 2006&#13;
toegelaten tot het (tegen-) bewijs van feiten en omstandigheden&#13;
dat hij in 1983/1984 van Schiphorst-&#13;
Luten het gras van het perceel B nr. 782 kocht en dat&#13;
toen tussen Schiphorst-Luten en hem geen pachtovereenkomst&#13;
was gesloten, alsmede dat hij in 1983/1984&#13;
pachter was van de gronden door hem aangeduid als&#13;
Ter Wee en West-Konijnenbelt. Hem is voorts opgedragen&#13;
te bewijzen dat bedoelde gronden niet zijn begrepen&#13;
in de 19 ha die hij aan het LEI had opgegeven.&#13;
2.4. Als getuigen heeft Schaapman doen horen zichzelf als&#13;
partijgetuige, zijn echtgenote Albertje Booi, zijn broer&#13;
Heimerich Schaapman, Roelof Drost, Jan Werners&#13;
Luten en Frederik Kwant. Kuiper heeft afgezien van&#13;
het horen van getuigen in contra-enquête.&#13;
2.5. Het hof overweegt met betrekking tot de bewijslevering&#13;
als volgt. Bij de beoordeling van de vraag of tussen&#13;
Schiphorst-Luten en Schaapman in 1983/1984 al&#13;
dan niet een pachtovereenkomst tot stand was gekomen&#13;
komt het aan op de vraag of Schiphorst-Luten&#13;
zich daarbij heeft verbonden het betreffende perceel&#13;
tegen voldoening van een tegenprestatie aan Schaapman&#13;
te verstrekken ter uitoefening van de landbouw&#13;
(artikel 1 aanhef en onder d Pachtwet).&#13;
2.7. Volgens de eigen getuigenverklaring van Schaapman&#13;
heeft hij sedert 1978 grasgewas gekocht van Schip -&#13;
horst-Luten, eerst twee jaar samen met zijn buurman&#13;
Drost en daarna alleen. Als tegenprestatie heeft&#13;
Schaapman voor 4,5 ha jaarlijks f. 3.000,- betaald.&#13;
Jaarlijks ging Schaapman in november naar Schiphorst-&#13;
Luten om af te rekenen, zoals ook door de getuige&#13;
Booi is verklaard. Volgens haar kwam dan ook&#13;
ter sprake of Schaapman het jaar daarop ‘de grond&#13;
weer mochten hebben’. Zekerheid wilde Schiphorst-&#13;
Luten volgens Booi niet geven aan Schaapman. De&#13;
getuige Frederik Kwant, die van 1950 tot 1986 als&#13;
boerenknecht voor de familie Schiphorst heeft gewerkt,&#13;
heeft verklaard, dat hij erbij was toen besloten&#13;
werd ‘die drie hectare’ met stikstof te bemesten en in&#13;
de krant aan te bieden voor grasverkoop op stam met&#13;
naweiden. Schaapman heeft volgens zijn verklaring&#13;
dat jaar het land gekregen. Over de verdere gang van&#13;
zaken heeft Kwant verklaard, dat Schaapman in november&#13;
kwam betalen en dan vroeg of hij het jaar&#13;
daarop weer gras kon kopen. Volgens Kwant is hem&#13;
dat toegezegd en zo is het doorgegaan tot in 1995.&#13;
Op vragen van Schaapman of hij een pachtcontract&#13;
kon krijgen heeft Schiphorst-Luten volgens Schaapman&#13;
gezegd dat ze dat niet kon doen. Dat laatste&#13;
wordt bevestigd door de verklaring van de getuige&#13;
Kwant, dat mevrouw Schiphorst het land niet wilde&#13;
verhuren; ze vond dat niet vertrouwd omdat je het&#13;
land dan voor zoveel jaar kwijt bent. Als getuige heeft&#13;
Schaapman verder verklaard dat hij niks aan de grond&#13;
mocht veranderen en dat Schiphorst-Luten hem&#13;
steeds op het hart drukte de betaling te boeken als&#13;
aankoop gras op stam. De getuige Drost heeft bevestigd&#13;
dat hij en Schaapman aanvankelijk samen percelen&#13;
gras van Schiphorst-Luten hebben gekocht en dat&#13;
Schaapman later gras op stam van haar is blijven&#13;
kopen.&#13;
2.8. De getuigen Schaapman en Booi hebben voorts verklaard&#13;
over het gebruik dat Schaapman maakte van de&#13;
grond. Die verklaringen luiden, dat Schaapman voor&#13;
de bemesting van de percelen met kunstmest en voor&#13;
het opbrengen van organische mest en voor het rollen&#13;
en slepen zorgde, dat hij de sloten ieder jaar liet schonen&#13;
door de firma Bisschop uit Rouveen en dat het&#13;
perceel door hen werd gebruikt voor nabeweiding.&#13;
Uit hun verklaringen volgt ook dat Schaapman geen&#13;
onkruidbestrijding toepaste, al verschillen hun verklaringen&#13;
over de achtergrond daarvan: volgens Schaapman&#13;
omdat het niet was toegestaan door Schiphorst-&#13;
Luten en volgens Booi omdat Schaapman geen kosten&#13;
wilde maken bij zo weinig zekerheid. De getuige Frederik&#13;
Kwant heeft daarnaast verklaard dat Schaapman&#13;
het onderhoud van het land deed en de afrastering&#13;
bijhield.&#13;
2.9. Op grond van deze verklaringen, in onderling verband&#13;
en samenhang bezien, is het hof van oordeel dat&#13;
de zeggenschap over het perceel en het beheer daarvan&#13;
in een zo ruime mate door Schiphorst-Luten aan&#13;
Schaapman is gelaten dat sprake is van een verstrekking&#13;
van grond, die voldoet aan de omschrijving van&#13;
artikel 1 aanhef en onder d Pachtwet. Het was aan&#13;
Schaapman de intensiteit van het gebruik te bepalen -&#13;
hij bepaalde immers de bemesting- , hij verrichtte onderhoudswerkzaamheden&#13;
(rollen, slepen, afrasteringen&#13;
verzorgen, het jaarlijks schonen van de sloten) en&#13;
deed dat naar eigen inzicht. Van belang acht het hof&#13;
voorts dat een vaste prijs per jaar is afgesproken, onafhankelijk&#13;
van de hoeveelheid te oogsten grasgewas.&#13;
De reeks van overeenkomsten, zoals deze in 1978 is&#13;
begonnen en zeker nog doorliep in 1983/1984, is&#13;
daarmee te kwalificeren als een reeks pachtovereenkomsten,&#13;
waarvan Schaapman vastlegging had kunnen&#13;
vragen.&#13;
2.10. Schaapman is dus niet geslaagd in het bewijs van feiten&#13;
en omstandigheden, dat tussen Schiphorst-Luten&#13;
en hem in 1983/1984 geen pachtovereenkomst is tot&#13;
stand gekomen. Daarom dient ervan te worden uitgegaan,&#13;
dat overeenkomstig de vermelding in de pachtovereenkomst&#13;
van 7 mei 1997, aangehaald in rechtsoverweging&#13;
4.1 van het tussenarrest van 12 juli 2005,&#13;
vanaf 1978 tussen Schiphorst-Luten en Schaapman&#13;
een pachtovereenkomst gold voor de vermelde oppervlakte&#13;
van 3.95.00 ha. Het gevolg daarvan is, dat,&#13;
zoals volgt uit rechtsoverweging 5.4 van dat tussenarrest,&#13;
Schaapman gehouden is bij de beëindiging van&#13;
de pachtovereenkomst mee te werken aan de overschrijving&#13;
van het aan het verpachte verbonden melkquotum&#13;
aan Kuiper, voor zover het verpachte heeft&#13;
bijgedragen aan de totstandkoming van het melkquotum.&#13;
Om dat laatste te kunnen vaststellen, zal het hof&#13;
bezien of Schaapman geslaagd is in het bewijs dat hij&#13;
in 1983/1984 pachter was van de gronden door hem&#13;
aangeduid als Ter Wee en West-Konijnenbelt.&#13;
Schaapman heeft in zijn getuigenverklaring de gronden&#13;
‘Ter Wee’ niet genoemd in zijn opsomming van&#13;
de bij hem in gebruik zijnde en aan het LEI opgegeven&#13;
oppervlakte. Booi heeft over die gronden verklaard:&#13;
‘dat wij ons jongvee lieten lopen op gronden&#13;
van mijn schoonvader bij Ter Wee’. De getuige Heimerich&#13;
Schaapman heeft daarover verklaard: ‘Toen&#13;
mijn vader in 1986 wat minder werd heeft mijn broer&#13;
ook gronden te Ter Wee in gebruik genomen’. Uit het&#13;
samenstel van deze verklaringen volgt niet het bewijs&#13;
dat Schaapman in 1983/1984 pachter was van de&#13;
gronden ‘Ter Wee’.&#13;
Als oppervlakte van ‘West-Konijnenbelt’ heeft de getuige&#13;
Schaapman 2.30 ha genoemd en de getuige&#13;
Booi 2.39 ha. Dat Schaapman pachter was van die&#13;
gronden acht het hof echter niet bewezen. Als productie&#13;
2 bij conclusie van antwoord heeft Schaapman&#13;
een mededeling van 25 oktober 1978 inzake herziening&#13;
pachtprijs overgelegd van de Grondkamer voor&#13;
Overijssel, waarin een perceel ‘West-Konijnenbelt’&#13;
wordt genoemd van 2.37.70 ha, gericht aan K.&#13;
Schaapman, Ter Wee 2, Hasselt. De mededeling betreft&#13;
de herziening van de tegenprestatie met betrekking&#13;
tot een pachtovereenkomst die reeds in 1957 is&#13;
gesloten. Nu vaststaat dat de vader van Schaapman,&#13;
eveneens K. Schaapman genaamd, op dat adres gevestigd&#13;
was en aldaar een agrarisch bedrijf exploiteerde,&#13;
terwijl Schaapman zich al in mei 1977 in Ruinerwold&#13;
heeft gevestigd, kan op grond van de verklaringen van&#13;
de getuigen niet bewezen worden geacht, dat Schaapman&#13;
de gronden ‘West-Konijnenbelt’ in 1983/1984&#13;
pachtte. Van de door de getuigen Schaapman, Booi&#13;
en Heimerich Schaapman genoemde overige gepachte&#13;
percelen is geen bewijs in de vorm van een pachtovereenkomst&#13;
op naam van K. Schaapman te Ruinerwold&#13;
overgelegd. Voor zover er wel schriftelijke pachtovereenkomsten&#13;
zijn overgelegd staan die alle op naam&#13;
van K. Schaapman te Hasselt. Een en ander brengt&#13;
met zich mee dat Schaapman evenmin heeft bewezen&#13;
dat in de 19 ha die hij aan het LEI heeft opgegeven&#13;
het perceel B 782 niet was begrepen, omdat Schaapman&#13;
geen sluitende verklaring heeft gegeven van wat&#13;
dan wel onder de 19 ha minus de 15 ha in Ruinerwold&#13;
viel.&#13;
2.12. Het hof zal daarom ervan uitgaan dat 4/19 deel van&#13;
het melkquotum van 166.835 kg is gaan samenhangen&#13;
met perceel B 782, hetgeen, zoals al in vermeld in&#13;
rechtsoverweging 2.4 van het tussenarrest van 25 april&#13;
2006, neerkomt op 35.123 kg.&#13;
2.13. Het hof verwerpt ook het standpunt van Schaapman&#13;
dat Kuiper niet 50% maar 25% van de waarde van&#13;
het melkquotum toekomt. Schaapman baseert zich er&#13;
daarbij op dat hem het voorkeursrecht van artikel 56b&#13;
Pachtwet toekwam. Het hof volgt Schaapman daarin&#13;
niet. Voor zover er al van verkoop sprake is geweest -&#13;
slechts een gedeelte van het perceel is volgens Kuiper&#13;
verkocht op een veiling -, is deze verkoop geschied&#13;
nadat de pachtovereenkomst met betrekking tot dat&#13;
gedeelte tussen Kuiper en Schaapman was beëindigd.&#13;
Schaapman kon geen aanspraak meer maken op het&#13;
voorkeursrecht, zodat het hof geen aanleiding ziet af&#13;
te wijken van de gangbare 50%-regel.&#13;
2.14. In zijn memorie na enquête is Schaapman nog teruggekomen&#13;
op zijn in eerste aanleg gevoerde verweer dat&#13;
Schiphorst-Luten als vruchtgebruikster van het perceel&#13;
B 782 op grond van het bepaald in artikel 3:217&#13;
BW zonder toestemming van de hoofdgerechtigde&#13;
niet bevoegd was tot verpachting aan Schaapman.&#13;
Schaapman heeft zijn stelling evenwel onvoldoende&#13;
feitelijk onderbouwd. Bij het getuigenverhoor heeft&#13;
hij immers verklaard dat tot 1978, toen volgens&#13;
Schaapman hij voor de eerste keer gras op stam van&#13;
Schiphorst-Luten heeft gekocht, een zekere Van Gijsel&#13;
pachter van die gronden was. Schaapman heeft niet&#13;
gesteld dat die verpachting in strijd met de op Schip -&#13;
horst-Luten jegens de hoofdgerechtigde rustende verplichtingen&#13;
is geschied. Reeds om die reden faalt het&#13;
beroep van Schaapman op artikel 3:217 BW.&#13;
2.15. De slotsom is dat het bestreden vonnis niet in stand&#13;
kan blijven. Schaapman zal worden veroordeeld tot&#13;
medewerking aan de overdracht van de op zijn naam&#13;
geregistreerde hoeveelheid heffingvrije melk aan Kuiper&#13;
respectievelijk tot schadevergoeding, een en ander&#13;
als in het dictum vermeld. Daarbij zal de gevorderde&#13;
dwangsom worden gematigd en gemaximeerd. Het&#13;
hof ziet geen aanleiding om Schaapman naast de veroordeling&#13;
tot schadevergoeding op te maken bij staat&#13;
en te vereffenen volgens de wet afzonderlijk te veroordelen&#13;
tot betaling van een leaseprijs, ten eerste omdat&#13;
deze schadepost kan worden begrepen in de (voorwaardelijke)&#13;
veroordeling tot een bij staat op te&#13;
maken schadevergoeding en ten tweede omdat de&#13;
vordering (‘tegen een nader door de pachtkamer vast&#13;
te stellen leaseprijs voor het gebruik c.a. bezit van het&#13;
melkquotum of een deel daarvan’) te onbepaald is.&#13;
Aan Kuiper zal voorts een bedrag van € 640,- worden&#13;
toegewezen; het hof verwijst daartoe naar rechtsoverweging&#13;
2.9 van het tussenarrest van 25 april 2006.&#13;
2.16. Als de voor het merendeel in het ongelijk gestelde&#13;
partij zal Schaapman in de kosten van beide instanties&#13;
worden veroordeeld. Deze veroordeling omvat niet de&#13;
getuigentaxen van de eerste aanleg omdat Kuiper op&#13;
het onderdeel van de procedure waarop de verhoren&#13;
betrekking hadden grotendeels in het ongelijk is gesteld.&#13;
De beslissing&#13;
Het hof, rechtdoende in hoger beroep:&#13;
vernietigt de vonnissen van de pachtkamer van de Rechtbank&#13;
Assen, sector kanton, van 10 oktober 2002, 23 oktober&#13;
2003 en 5 augustus 2004 en opnieuw recht doende;&#13;
veroordeelt Schaapman om binnen veertien dagen na betekening van dit arrest zijn medewerking te verlenen aan de&#13;
overdracht aan een door Kuiper aan te wijzen derde of derden&#13;
van een melkquotum van 35.123 kg, te vermeerderen&#13;
met de na de pachtbeëindigingsnota daarop toegepaste verruiming(&#13;
en), met bepaling dat Schaapman een dadelijk&#13;
opeisbare dwangsom van € 1.000,- per dag of daggedeelte&#13;
verschuldigd is, indien hij daarmee in gebreke blijft, zulks&#13;
tot een maximumbedrag van € 100.000,-;&#13;
veroordeelt Schaapman voorts voor het geval hij het melkquotum&#13;
geheel of gedeeltelijk niet kan overdragen als gevolg&#13;
van een toerekenbare tekortkoming in een of meerdere&#13;
uit de pachtovereenkomst voortvloeiende verplichtingen&#13;
van Schaapman, tot betaling van een schadevergoeding op&#13;
te maken bij staat en te vereffenen volgens de wet;&#13;
veroordeelt Schaapman voorts om aan Kuiper tegen behoorlijk&#13;
bewijs van kwijting te betalen een bedrag van&#13;
€ 640,-, vermeerderd met de wettelijke rente daarover&#13;
vanaf 1 november 2001;&#13;
veroordeelt Schaapman in de kosten van beide instanties,&#13;
tot aan deze uitspraak aan de zijde van Kuiper voor wat betreft&#13;
de eerste aanleg begroot op € 675,- voor salaris van de&#13;
procureur, op € 53,99 voor verschotten en op € 77,- voor&#13;
griffierecht en voor wat betreft het hoger beroep begroot op&#13;
€ 3.129,- voor sala ris van de procureur en op&#13;
€ 241,- voor griffierecht;&#13;
wijst af hetgeen meer of anders is gevorderd.</content><legacyfootnotes/><footnotes><footnote/></footnotes><auteurs/><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5558</htmlpath></article>
</articles></edition>
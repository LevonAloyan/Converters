<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2008</searchword><id>6725</id><udhid>UDH:TvAR/6725</udhid><titel>Wetgeving en literatuur</titel><searchwords><searchword>TvAR 3/2008</searchword><searchword>UDH:TvAR/6725</searchword></searchwords><attachments><attachment><name>TAR 2008-3 Wetgeving en literatuur.pdf</name><extention>pdf</extention><url>https://denhollander.info/download/6453/ci</url></attachment></attachments><inleiding>Zakelijke rechten &#13;
Ruimtelijke Ordening &#13;
Beheer landelijk gebied &#13;
Structuurbeleid &#13;
Marktordening &#13;
Dieren&#13;
Producten &#13;
Milieurecht&#13;
Fiscaal recht&#13;
Bedrijfsopvolging&#13;
Buitenlands agrarisch recht </inleiding><content>Zakelijke rechten&#13;
Wet voorkeursrecht gemeenten&#13;
Het wetsvoorstel tot wijziging van de&#13;
Wvg (vereenvoudiging bekendmaking&#13;
en aanbiedingsprocedure wordt besproken&#13;
in Tijdschrift voor Bouwrecht, februari&#13;
2008, p. 149 e.v., door S.M.C.&#13;
Nuyten en J.F. de Groot. De stroomlijning&#13;
is welkom, maar niet op alle punten&#13;
overtuigend en goed doordacht. De&#13;
Tweede Kamer lijkt niet veel moeite te&#13;
hebben met het wetsvoorstel, blijkens&#13;
het verslag ( Kamerstukken II2007/08,&#13;
31285, nr. 5, 1 februari 2008), waarvoor&#13;
alleen CDA, SP en CU inbreng&#13;
geleverd hebben. Merkwaardig: het&#13;
CDA wil de werking van het voorkeursrecht&#13;
nog uitbreiden door zelfrealisatie&#13;
via ontwikkelingsovereenkomsten&#13;
er ook onder te brengen.&#13;
Ruimtelijke Ordening&#13;
Planschade&#13;
P.J.J. van Buuren heeft zijn Jaarrede als&#13;
voorzitter van de Vereniging voor&#13;
Bouwrecht gehouden over de Nieuwe&#13;
regels over planschadevergoeding in de&#13;
Wro. Het stuk is geplaatst in Tijdschrift&#13;
voor Bouwrecht, februari 2008,&#13;
p. 127 e.v. De veranderingen ten opzichte&#13;
van het geldende stelsel van art.&#13;
49 WRO worden besproken. Het gaat&#13;
dan vooral om de volgende punten:&#13;
– Er wordt niet langer gesproken over&#13;
vergoeding van, maar over tegemoetkoming&#13;
in de schade.&#13;
– Binnen het normale maatschappelijke&#13;
risico vallende schade blijft voor rekening&#13;
van de aanvrager; zo blijft 2%&#13;
inkomensschade buiten de tegemoetkoming,&#13;
evenals 2% van de vermogensschade&#13;
bij indirecte planschade.&#13;
– Aanvraag voor planschade moet&#13;
worden gemotiveerd.&#13;
Van Buuren concludeert dat er zeker&#13;
vragen zullen rijzen rond dit nieuwe&#13;
stelsel. Wel wordt de doelstelling – het&#13;
beperken van de planschade – ongetwijfeld&#13;
bereikt. Tijdelijke vrijstelling&#13;
Onder de titel ‘Niets is zo permanent&#13;
als tijdelijk’ schrijft E.J. Govaers in het&#13;
Tijdschrift voor Bouwrecht, februari&#13;
2008, p. 159 over de art. 17 WROvrijstelling&#13;
en de tijdelijke vrijstelling&#13;
volgens de nieuwe Wro, die – nog&#13;
steeds volgens verwachting – per 1 juli&#13;
2008 in werking zal treden. De rechter&#13;
toetst streng op de ‘tijdelijkheid’. Het&#13;
wordt niet snel akkoord bevonden. In&#13;
de nieuwe Wro zal dat niet anders worden.&#13;
De schriftelijke behandeling van&#13;
de Invoeringswet Wro in de Eerste&#13;
Kamer is afgerond ( Kamerstukken I&#13;
2007/08, 30938, D, eindverslag 5 februari&#13;
2008).&#13;
Beheer landelijk gebied&#13;
Natuurbalans&#13;
Er is nogal eens kritiek op het Nederlandse&#13;
natuurbeleid, maar de minister&#13;
meent dat het beleid over het algemeen&#13;
goed op het spoor staat. De EHS&#13;
groeit gestaag en er worden veel verbeteringen&#13;
aangebracht. Bijvoorbeeld:&#13;
projectontwikkelaars stellen een gedragscode&#13;
op voor het investeren in&#13;
natuur en regelgeving wordt verregaand&#13;
vereenvoudigd. De minister zal&#13;
met die van Financiën overleggen over&#13;
het opschorten van de belastingclaim&#13;
op vergoedingen voor agrarisch natuurbeheer&#13;
( Kamerstukken II&#13;
2007/08, 31074 en 31146, nr. 5 (verslag,&#13;
29 januari 2008).&#13;
Nationale landschappen&#13;
Het Milieu en Natuur Planbureau&#13;
heeft zich gebogen over landbouw in&#13;
de Nationale Landschappen. De conclusie&#13;
is dat men de grondgebonden&#13;
landbouw moet behouden en zelfs&#13;
laten ontwikkelen. Er is een ‘ruimtelijke&#13;
strategie op maat’ nodig. Ook is&#13;
aanvullende financiering, voor bijvoorbeeld&#13;
landschapsbeheer, gewenst. De&#13;
volgende instrumenten worden genoemd:&#13;
bestemmingsplannen buitengebied,&#13;
rijks- en provinciale verordeningen,&#13;
reconstructiezonering, grondbank,&#13;
kavelruil, landschapsontwikkelingsplannen,&#13;
geld, vestiging van erfdienstbaarheden.&#13;
(MNP rapportnr.&#13;
500074004/2007).&#13;
Habitat&#13;
De minister heeft een rapportage ex&#13;
art. 17 Habitatrichtlijn naar de Europese&#13;
Commissie gestuurd, en nu ook&#13;
naar de Tweede Kamer ( Kamerstukken&#13;
II2007/08, 29171, nr. 11, brief 12 februari&#13;
2008). Het betreft een nogal&#13;
technisch verhaal over soorten en habitattypen,&#13;
de staat van instandhouding,&#13;
de verspreiding, oppervlakte habitattypen,&#13;
referentiewaarden. Deze rapportage&#13;
geldt als nulmeting. In de volgende&#13;
rapportage (2007-2012) moeten&#13;
we laten zien dat vooruitgang is geboekt&#13;
(als dat zo is).&#13;
Structuurbeleid&#13;
Jonge agrariërs&#13;
Om in aanmerking te komen voor een&#13;
investeringssubsidie op basis van de&#13;
Subsidieregeling jonge agrariërs dient&#13;
men, na de voorlopige toezegging, tijdig&#13;
te investeren. Dat komt nogal&#13;
nauw, zo bleek in Rechtbank ’s-Hertogenbosch,&#13;
1 februari 2008, zaaknummer:&#13;
AWB 07/745. De jonge agrariër&#13;
kon fluiten naar de toegezegde&#13;
€ 20.000.&#13;
Marktordening&#13;
Akkerbouwsteun&#13;
Ook akkerbouwsteun moet binnen de&#13;
termijn worden aangevraagd; men mag&#13;
zich daarbij zelfs niet verlaten op de&#13;
(achteraf onjuist gebleken) voorlichting&#13;
van de Dienst Regelingen, aldus&#13;
College van Beroep voor het bedrijfsleven,&#13;
6 februari 2008, AWB 07/131.&#13;
Uitbetaling bedrijfstoeslagen&#13;
Niet alleen de Belastingdienst maakt er&#13;
een puinhoop van, ook de Dienst gelingen bakt er niet veel van. Er is&#13;
nogal vertraging opgelopen bij de uitbetaling&#13;
van de toeslagen over 2007.&#13;
Voor 1 februari 2008 heeft nog maar&#13;
54% van de aanvragers geld ontvangen.&#13;
In Europa ligt dat gemiddeld op&#13;
90%, in Frankrijk zelfs op 99%. Alleen&#13;
Italië doet het nog slechter (50%).&#13;
Oorzaak die de minister aangeeft: ICT.&#13;
De minister wil wel proberen om in de&#13;
toekomst uitbetaling van voorschotten&#13;
mogelijk te maken ( Kamerstukken II&#13;
2007/08, 28625, nr. 57, brief, 20 februari&#13;
2008).&#13;
Health Check&#13;
De herziening van het Gemeenschappelijk&#13;
Landbouw Beleid wordt begeleid&#13;
met veel rapporten. De minister heeft&#13;
de gevolgen van de voornemens laten&#13;
uitzoeken voor de kalverhouderij en&#13;
voor de zetmeelaardappelen. Ook is&#13;
nagegaan hoe het in de veenkoloniën&#13;
verder moet. Deze rapporten zijn naar&#13;
de Tweede Kamer gestuurd ( Kamerstukken&#13;
II2007/08, 28625, nr. 56,&#13;
brief 12 februari 2008). De Health&#13;
Check (merkwaardig woord, maar iedereen&#13;
weet direct waar het over gaat)&#13;
is ook een belangrijk thema in de&#13;
Tweede Kamer bij de besprekingen van&#13;
Landbouw- en Visserijraad ( Kamerstukken&#13;
II2007/08, 21501-32, nr.&#13;
263, verslag 7 februari 2008; nr. 264,&#13;
brief 11 februari 2008).&#13;
Dieren&#13;
Dierenwelzijn&#13;
De Vaste Commissie voor LNV heeft&#13;
met de minister van LNV en die van&#13;
VWS een hele dag vergaderd over de&#13;
Nota Dierenwelzijn en de Nationale&#13;
Agenda Diergezondheid. Dat levert 73&#13;
dichtbedrukte bladzijden op: Kamerstukken&#13;
II2007/08, 28286, nr. 100&#13;
(verslag, 31 januari 2008). De minister&#13;
doet niet veel toezeggingen, maar verwijst&#13;
veelvuldig naar Europa. In de algemene&#13;
pers is al veel geschreven over&#13;
dit kamerdebat. Opvallend was het&#13;
aantal moties van de Partij voor de&#13;
Dieren, waaronder de beroemd geworden&#13;
motie Kamerstukken II2007/08,&#13;
28286, nr. 196: ‘constaterende, dat het&#13;
welzijn van vissen in een vissenkom&#13;
ernstig wordt geschaad; verzoekt de regering&#13;
om binnen een half jaar te&#13;
komen tot een verbod op de verkoop van vissenkommen, en gaat over tot de&#13;
orde van de dag’.&#13;
Over de diertransporten ging het algemeen&#13;
overleg van 23 januari 2008 ( Kamerstukken&#13;
II2007/08, 28286, nr.&#13;
200, verslag 18 februari 2008).&#13;
Nog steeds voldoen veel varkensbedrijven&#13;
niet aan de eisen van het Varkensbesluit,&#13;
zo blijk uit antwoorden van de&#13;
Minister van LNV op vragen van,&#13;
jawel, het lid Thieme ( Kamerstukken&#13;
II2007/08, Aanhangsel 1151). Het&#13;
wordt steeds erger: in 2004 en 2005&#13;
werd bij 34% van de bedrijven een&#13;
overtreding geconstateerd, in 2006 was&#13;
dat 55%. Men blijkt vooral moeite te&#13;
hebben met voldoende licht in de stal,&#13;
het beschikbaar stellen van afleidingsmateriaal&#13;
en de spleetbreedte van de&#13;
roosters.&#13;
Seks met dieren&#13;
De behandeling van het initiatief-wetsvoorstel&#13;
van Waalkens vordert. In de&#13;
Nota naar aanleiding van het verslag&#13;
( Kamerstukken II2007/08, 31009, nr.&#13;
8, 29 januari 2008) is te lezen dat het&#13;
CDA bang is dat het strafbaar stellen&#13;
van ‘seksuele handelingen’ ook de&#13;
kunstmatige inseminatie in de gevangenis&#13;
brengt. Daar is misschien ook&#13;
wel wat voor te zeggen, maar Waalkens&#13;
heeft de tekst nu gewijzigd (nr. 9, nota&#13;
van wijziging) en de delictsomschrijving&#13;
aangepast: ‘hij die ontuchtige&#13;
handelingen pleegt met een dier wordt&#13;
gestraft met een gevangenisstraf van&#13;
ten hoogste een jaar en zes maanden of&#13;
geldboete van de vierde categorie’. In&#13;
de nota vindt men ook interessante gegevens&#13;
over de dierenporno-industrie.&#13;
Toezicht&#13;
De VWA heeft een rapport gemaakt&#13;
over de activiteiten ten aanzien van levende&#13;
dieren en levende producten.&#13;
Het gaat dan om zaken als verzamelcentra,&#13;
erkende instellingen, exporterende&#13;
pluimveebedrijven, controleposten,&#13;
vogelquarantaines, spermawincentra,&#13;
embryoproductieteams, wasplaatsen,&#13;
vervoerders, slachthuizen, bestemmingscontroles.&#13;
Het rapport stelt dat&#13;
het VWA-toezicht onvoldoende is, dat&#13;
de kwaliteit van het toezicht drastisch&#13;
omhoog moet, dat toezichthouders bijgeschoold&#13;
moeten worden. Ook worden&#13;
voorstellen gedaan ter vereenvoudiging&#13;
van de nationale regelgeving.&#13;
De minister is geschrokken van het rapport ( Kamerstukken II2007/08,&#13;
26991, nr. 163, brief 30 januari 2008).&#13;
Ziekten&#13;
De Regeling tijdelijk maatregelen dierziekten&#13;
is aangepast, zodat de verplichting&#13;
tot het afschermen van bedrijfsmatig&#13;
gehouden gevogelte nu is vervallen.&#13;
Niets meer aan de hand. ( Stcrt. 31&#13;
januari 2008, nr. 22).&#13;
Faunafonds&#13;
Om voor schadevergoeding van het&#13;
Faunafonds in aanmerking te komen,&#13;
moet een boer wel secuur handelen.&#13;
Zo zal hij maatregelen moeten nemen&#13;
om de schade te beperken, bijvoorbeeld&#13;
door een ontheffing op grond&#13;
van art. 68 Flora- en faunawet aan te&#13;
vragen. Zie voor een casus waarin het&#13;
toch goed afliep bij schade door roeken&#13;
aan een maïsperceel: Afdeling bestuursrechtspraak&#13;
Raad van State, 27&#13;
februari 2008, LJNBC5262.&#13;
Producten&#13;
Fout vlees&#13;
In december 2007 konden we getuige&#13;
zijn van de laatste loodjes van het burgerinitiatief&#13;
‘Stop fout vlees’. Van dat&#13;
kamerdebat is nu een verslag verschenen&#13;
(Handelingen II13 december&#13;
2007, p. 36-2787 e.v.). De voorzitter&#13;
concludeert: ‘Het burgerinitiatief is de&#13;
moeite waard geweest, want er is een&#13;
mooi debat gevoerd’.&#13;
Voedselveiligheid&#13;
De vaste commissie voor LNV heeft&#13;
met de minister overlegd over de voedselveiligheid&#13;
( Kamerstukken II&#13;
2007/08, 26991, nr. 175, verslag 22&#13;
februari 2008). Veel verontwaardiging&#13;
over de VWA en de effectiviteit van de&#13;
controle op veetransporten (zie boven).&#13;
Milieurecht&#13;
Mest&#13;
De na de evaluatie van de Meststoffenwet&#13;
al aangekondigde wijziging van de&#13;
Uitvoeringsregeling Meststoffenwet is&#13;
geplaatst in Stcrt. 30 januari 2008. Het&#13;
gaat met name om aanpassing van de&#13;
stikstofgebruiksnormen voor akker- en&#13;
tuinbouwgewassen op zand- en lossgronden&#13;
voor 2008 en 2009. Bij Kluwer is verschenen het Memo&#13;
Mestregels 2008, geschreven door&#13;
C.C. van Harten en G.H.M. ten&#13;
Have. Het boekje (159 blz. zakformaat)&#13;
beoogt een toegankelijk overzicht&#13;
van de wetgeving te leveren. De&#13;
wetgeving zelf is niet integraal opgenomen,&#13;
wel bevatten de bijlagen een aantal&#13;
tabellen, zoals de gebruiksnormen.&#13;
Een jurist zal verwijzingen naar wetsartikelen&#13;
missen, maar voor de praktijk&#13;
is het boek waarschijnlijk prima leesbaar&#13;
en bruikbaar.&#13;
Naar aanleiding van de aangenomen&#13;
motie-Snijder deelt de minister mee,&#13;
dat de overgangstermijn voor het niet&#13;
meetellen in de fosfaatgebruiksnorm&#13;
van Betacal (een restproduct van de&#13;
suikerindustrie), slechts eenmalig te&#13;
willen verlengen. Het past namelijk helemaal&#13;
niet in het Europese en Nederlandse&#13;
beleid om in 2015 evenwichtsbemesting&#13;
te realiseren. ( Kamerstukken&#13;
II2007/08, 28 385, nr. 105, brief&#13;
1 februari 2008).&#13;
Luchtkwaliteit&#13;
Eind vorig jaar is de Wet luchtkwaliteitseisen&#13;
in werking getreden. Het&#13;
gaat hier om een nieuwe titel 5.2 in de&#13;
Wet milieubeheer, die het Besluit&#13;
luchtkwaliteit 2005 vervangt. In&#13;
bouwrecht(Kluwer, februari 2008, p.&#13;
96 e.v.) schrijft D.S.P. Fransen over de&#13;
systematiek van deze nieuwe regeling.&#13;
Zijn conclusie is dat veel meer mogelijk&#13;
is gemaakt. Twee kanttekeningen&#13;
daarbij: het gaat nu om een interimperiode&#13;
(totdat het Nationale Samenwerkingsprogramma&#13;
Luchtkwaliteit is&#13;
vastgesteld (2009); de vraag is nog of&#13;
de extra mogelijkheden om de luchtkwaliteit&#13;
nog te verslechteren de toetsing&#13;
van de rechter zullen doorstaan.&#13;
300.000 kippen&#13;
De Raad van State heeft de milieuvergunning&#13;
van een bedrijf in de gemeente&#13;
Groesbeek vernietigd, omdat&#13;
de gemeente de stankregels niet goed&#13;
en consequent heeft toegepast. Al eerder&#13;
werden verschillende vergunningen&#13;
vernietigd. Volgens de pers gaat het om&#13;
het grootste pluimveebedrijf van Nederland,&#13;
dat kennelijk al jaren zonder&#13;
vergunning opereert. (Afdeling bestuursrechtspraak&#13;
Raad van State, 27&#13;
februari 2008 LJNBC5225).&#13;
Fiscaal recht&#13;
Landbouwvrijstelling&#13;
Land dat wordt verpacht wordt niet&#13;
gebruikt in het kader van een landbouwbedrijf.&#13;
Bij verkoop van dat land&#13;
moet over de vervreemdingswinst inkomstenbelasting&#13;
worden betaald. De&#13;
landbouwvrijstelling is niet van toepassing,&#13;
zie Hoge Raad 1 februari 2008,&#13;
LJNBC3175. Bedrijfsopvolging&#13;
Boedelafwikkeling&#13;
Over Internationale boedelafwikkeling&#13;
gaat het in het Groningse proefschrift&#13;
van J.G. Knot. In het boek wordt vanuit&#13;
Nederlands en Europees perspectief&#13;
gezocht naar een antwoord op de&#13;
vraag: wat is de meest geschikte regel&#13;
voor het bepalen van het toepasselijke&#13;
recht op de afwikkeling van nalatenschappen?&#13;
Hoofdregel: het recht van&#13;
erflaters laatste gewone verblijfplaats.&#13;
Maar daar zitten nog wel ruim 250&#13;
bladzijden onderbouwing en nuancering&#13;
voor.&#13;
Buitenlands agrarisch recht&#13;
Duitsland&#13;
In Agrar- und Umweltrechtvan februari&#13;
2008 vinden we twee artikelen.&#13;
Het eerste, van M. Lang gaat over&#13;
stankemissie. Het is een zeer technisch&#13;
verhaal aan de hand van een voorbeeld,&#13;
met kaarten, cumulatie, stalsystemen,&#13;
gebiedsbestemmingen. Conclusie: ‘fatale&#13;
Konsequenzen’. Het tweede artikel&#13;
gaat over de ruilverkaveling en dan&#13;
vooral het gebruik van erfdienstbaarheden&#13;
daarbij en is van de hand van Martin&#13;
Reuter. </content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2008-03-01 00:00:00</published><modified>2017-06-16 16:17:51</modified><editiondate>2008-03-01</editiondate><htmlpath>https://denhollander.info/artikel/6725</htmlpath></article>
</articles></edition>
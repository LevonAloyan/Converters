<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2013</searchword><id>10811</id><udhid>UDH:TvAR/10811</udhid><titel>Rechtspraak 5740. LOG Twenterand (TvAR 2013/5740)</titel><searchwords><searchword>TvAR 11/2013</searchword><searchword>TvAR 2013/5740</searchword><searchword>UDH:TvAR/10811</searchword></searchwords><attachments><attachment><name>TvAR2013_11_07_5740.pdf</name><extention>pdf</extention><url>https://denhollander.info/download/9249/ci</url></attachment></attachments><inleiding>Bestemmingsplan dat geen nieuwvestiging toelaat in een landbouwontwikkelingsgebied wordt vernietigd. &#13;
</inleiding><content>Procesverloop &#13;
Bij besluit van 7 februari 2012, nr. 012.035.0007, heeft de raad het bestemmingsplan “LOG gebieden Buitengebied, partiële herziening LOG gebieden” vastgesteld. &#13;
Tegen dit besluit hebben het college van gedeputeerde sta­ten, [appellant sub 2], [appellant sub 3] en [appellant sub 4] beroep ingesteld. &#13;
De raad heeft een verweerschrift ingediend. &#13;
De Afdeling heeft de zaak ter zitting behandeld op 21 no­vember 2012, waar het college van gedeputeerde staten, ver­tegenwoordigd door mr. A. van Maurik, werkzaam bij de provincie, [appellant sub 2], vertegenwoordigd door mr. P.P.A. Bodden, advocaat te Nijmegen, [appellant sub 3], ver­tegenwoordigd door mr. Bodden voornoemd, [appellant sub 4], bijgestaan door mr. J. van Groningen, advocaat te Mid­delharnis, en de raad, vertegenwoordigd door drs. E. Nij­huis, J. van Beesten en drs. G. Rozendaal, allen werkzaam bij de gemeente, zijn verschenen. &#13;
Overwegingen &#13;
1. De raad heeft het bestemmingsplan vastgesteld van­wege een gebrek aan maatschappelijk draagvlak voor het voorheen geldende bestemmingsplan wat betreft de moge­lijkheden voor nieuwvestiging van intensieve veehouderij­bedrijven. Met het bestemmingsplan worden onder meer de mogelijkheden voor nieuwvestiging van intensieve veehou­derijbedrijven in het landbouwontwikkelingsgebied (hier­na: LOG) Fortwijk, het LOG Weitemanslanden en het LOG Daalerveen beperkt, aldus de raad. &#13;
2. Het college van gedeputeerde staten richt zich tegen het plan voor zover dit geen nieuwvestiging of hervestiging van intensieve veehouderijbedrijven toestaat of mogelijkheden biedt voor nieuwe agrarische bouwblokken voor intensieve veehouderijbedrijven. &#13;
[appellant sub 2] richten zich tegen het plan voor zover dat geen intensieve veehouderij mogelijk maakt op het perceel [locatie 2] te [plaats] (hierna: het perceel van [appellant sub 2]). Hieraan is de bestemming “Agrarisch” met een bouw­vlak toegekend. Het perceel van [appellant sub 2] ligt in het LOG Weitemanslanden. &#13;
[appellant sub 3] richten zich tegen het plan voor zover aan het perceel [locatie 3] te [plaats] (hierna: het perceel van [appellant sub 3]) geen bouwmogelijkheid is toegekend of kan worden toegekend. Aan het perceel van [appellant sub 3] is de bestemming “Agrarisch” toegekend. Het perceel van [appellant sub 3] ligt in het LOG Fortwijk. &#13;
Het beroep van [appellant sub 4] richt zich tegen het perceel [locatie 4] (hierna: het perceel van [appellant sub 4]), voor zover daaraan geen bouwvlak is toegekend en daarop geen intensieve veehouderij is toegestaan. Het perceel van [appel­lant sub 4] ligt in het LOG Fortwijk. &#13;
2.1. Het college van gedeputeerde staten, [appellant sub 2], [appellant sub 3] en [appellant sub 4] betogen dat het be­stemmingsplan, voor zover door hen bestreden, in strijd is met het reconstructieplan “Salland-Twente”, dat op 15 sep­tember 2004 door provinciale staten van Overijssel is vast­gesteld en op 13 december 2006, 14 november 2007 en 1 september 2009 is gewijzigd (hierna: het reconstructieplan), en met de Reconstructiewet concentratiegebieden (hierna: Rwc), voor zover het bestemmingsplan geen nieuwvestiging of hervestiging van intensieve veehouderijbedrijven toe­staat. Zij betogen tevens dat het bestemmingsplan in strijd is met de Omgevingsverordening Overijssel 2009 (hier­na: de Omgevingsverordening), nu deze bepaalt dat bestem­mingsplannen wat betreft de mogelijkheden van bebouwing en het gebruik van gronden in overeenstemming met het re­constructieplan dienen te zijn. Volgens het college van gede­puteerde staten is het bestemmingsplan ook in strijd met het provinciale beleid, omdat het bestemmingsplan niet over­eenkomstig het reconstructiebeleid is vastgesteld terwijl dit volgens het provinciale beleid zou moeten. &#13;
2.2. De raad stelt zich op het standpunt dat hij niet is gebon­den aan provinciaal beleid dat is neergelegd in structuurvi­sies of andere beleidsdocumenten en dat hij de mogelijkheid heeft, hoewel wordt afgeweken van het reconstructieplan, om een andere afweging te maken dan het college van gede­puteerde staten. Voorts stelt de raad dat hij de belangen van individuele bedrijven ondergeschikt acht aan de ruimtelij­ke belangen zoals die uit het bestemmingsplan volgen. Hij stelt verder dat geen behoefte bestaat aan nieuwvestigings­mogelijkheden voor intensieve veehouderijbedrijven binnen de gemeente. &#13;
2.3. Ingevolge artikel 1 van de Rwc wordt onder LOG ver­staan een ruimtelijk begrensd gedeelte van een reconstruc­tiegebied met het primaat landbouw dat geheel of gedeel­telijk voorziet, of in het kader van de reconstructie zal voorzien, in de mogelijkheid tot uitbreiding, hervestiging of nieuwvestiging van intensieve veehouderij. &#13;
2.4. Ingevolge artikel 2.9.2, eerste lid, van de Omgevings­verordening dienen bestemmingsplannen voor gebieden die zijn opgenomen in het reconstructieplan, wat betreft de mo­gelijkheden van bebouwing en het gebruik van gronden en opstallen, in overeenstemming te zijn met het reconstructie­plan. &#13;
In het reconstructieplan is vermeld dat de rechtsgeldige zo­nering is weergegeven op kaart 1 behorend bij dat plan. Op deze kaart is het plangebied aangewezen als LOG. Voorts staat in het reconstructieplan dat provinciale staten de land­bouwontwikkelingsgebieden hebben aangewezen als gebie­den waar de intensieve veehouderij zich kan ontwikkelen of verder kan ontwikkelen. In deze zone zijn mogelijkhe­den voor de vestiging van intensieve veehouderijbedrijven op bestaande agrarische bouwpercelen, op niet-agrarische bouwpercelen en op nieuw te vestigen agrarische bouwper­celen. Tevens staat er dat voor de vestiging van een inten­sief veehouderijbedrijf de landbouwontwikkelingsgebieden zoekgebieden zijn en dat voor ieder initiatief voor vestiging een beleidsafweging noodzakelijk is en de vereiste wettelij­ke procedures moeten worden gevolgd. &#13;
2.5. Ingevolge artikel 3, lid 3.1, aanhef en onder a, sub 2, van de planregels is intensieve veehouderij alleen toegestaan ter plaatse van de aanduiding “intensieve veehouderij”. &#13;
2.6. De Afdeling stelt vast dat het plangebied in het recon­structieplan is aangewezen als LOG. Voorts stelt de Afdeling vast dat het plan niet in de mogelijkheid voorziet de aandui­ding “intensieve veehouderij” toe te kennen aan plandelen met de bestemming “Agrarisch”. Het plan voorziet evenmin in de mogelijkheid een nieuw bouwblok toe te kennen aan plandelen met de bestemming “Agrarisch” dan wel de be­stemming “Agrarisch” aan gronden toe te kennen. Derhalve voorziet het plan thans niet in mogelijkheden voor nieuw­vestiging of hervestiging voor intensieve veehouderijbedrij­ven. &#13;
2.7. Ingevolge artikel 2.9.2, eerste lid, van de Omgevings­verordening gelezen in samenhang met het reconstructie­plan dienen de bepalingen voor bebouwing en gebruik van gronden die als LOG zijn aangewezen gericht te zijn op mo­gelijkheden voor nieuwvestiging/hervestiging van intensie­ve veehouderijbedrijven en verdere ontwikkeling van be­staande veehouderijbedrijven. Voorts dient, nu de gronden die als LOG zijn aangewezen zoekgebied zijn voor de ves­tiging van intensieve veehouderijbedrijven, de raad na te gaan waar nieuwvestiging of hervestiging van dergelijke be­drijven in beginsel mogelijk is. Voor zover de raad zich op het standpunt stelt dat hij op grond van de uitspraak van de Afdeling van 30 mei 2007, in zaak nr. 200506285/1, ruim­te heeft om te bepalen hoe de mogelijkheden in een LOG op grond van het reconstructieplan worden verwerkt in het be­stemmingsplan, overweegt de Afdeling dat de raad de ruim­te heeft de exacte omvang van de mogelijke ontwikkelin­gen in een LOG binnen de in het reconstructieplan gegeven grenzen te bepalen. &#13;
Voorts overweegt de Afdeling dat niet is gebleken dat de raad bij de vaststelling van het plan initiatieven voor vesti­ging in het plangebied, waaronder de initiatieven van [ap­pellant sub 3], [appellant sub 2] en [appellant sub 4], in zijn afweging heeft betrokken. De raad stelt slechts dat hij het belang van de initiatieven voor vestiging minder zwaarwe­gend acht dan de andere bij het plan betrokken ruimtelij­ke belangen, zonder duidelijk te maken om welke ruimtelij­ke belangen het in concreto gaat en zonder inzicht te geven in de vraag welke factoren een rol hebben gespeeld bij een eventuele afwegingen van deze belangen. &#13;
2.8. In hetgeen het college van gedeputeerde staten, [ap­pellant sub 3], [appellant sub 2] en [appellant sub 4] heb­ben aangevoerd ziet de Afdeling aanleiding voor het oordeel dat het bestreden besluit is genomen in strijd met de bij het voorbereiden van een besluit te betrachten zorgvuldigheid en dat het niet berust op een deugdelijke motivering. De be­roepen zijn gegrond. Het bestreden besluit dient wegens strijd met artikel 3:2 van de Awb en artikel 3:46 van de Awb te worden vernietigd. &#13;
2.9. Gelet op het voorgaande behoeven de overige beroeps­gronden van het college van gedeputeerde staten, [appel­lant sub 2], [appellant sub 3] en [appellant sub 4] geen be­spreking. &#13;
3. De raad dient ten aanzien van [appellant sub 3], [appellant sub 2] en [appellant sub 4] op na te melden wijze tot vergoe­ding van de proceskosten te worden veroordeeld. Wat betreft het college van gedeputeerde staten is van voor vergoeding in aanmerking komende kosten niet gebleken. &#13;
Beslissing &#13;
De Afdeling bestuursrechtspraak van de Raad van State &#13;
I. verklaart de beroepen gegrond; &#13;
II. vernietigt het besluit van de raad van de gemeente Twen­terand van 7 februari 2012, nr. 012.035.0007; &#13;
III. veroordeelt de raad van de gemeente Twenterand tot ver­goeding van: - bij de [appellanten sub 3] in verband met de behandeling van het beroep opgekomen proceskosten tot een bedrag van € 944,00 (zegge: negenhonderdvierenveer­tig euro), geheel toe te rekenen aan door een derde beroeps­matig verleende rechtsbijstand, met dien verstande dat be­taling aan een van hen bevrijdend werkt ten opzichte van de anderen; &#13;
- bij de [appellanten sub 2]in verband met de behandeling van het beroep opgekomen proceskosten tot een bedrag van € 944,00 (zegge: negenhonderdvierenveertig euro), geheel toe te rekenen aan door een derde beroepsmatig verleende rechtsbijstand, met dien verstande dat betaling aan een van hen bevrijdend werkt ten opzichte van de anderen; &#13;
- bij [appellant sub 4] in verband met de behandeling van het beroep opgekomen proceskosten tot een bedrag van € 992,32 (zegge: negenhonderdtweeënnegentig euro en twee­ëndertig cent), waarvan een bedrag groot € 944,00 toe te re­kenen aan door een derde beroepsmatig verleende rechtsbij­stand; &#13;
IV. gelast dat de raad van de gemeente Twenterand aan ap­pellanten het door hen voor de behandeling van de beroepen betaalde griffierecht vergoedt ten bedrage van: - € 310,00 (zegge: driehonderdtien euro) voor het college van gedeputeerde staten van Overijssel; &#13;
- € 310,00 (zegge: driehonderdtien euro) voor de [appellan­ten sub 3], met dien verstande dat betaling aan een van hen bevrijdend werkt ten opzichte van de anderen; &#13;
- € 310,00 (zegge: driehonderdtien euro) voor de [appellan­ten sub 2] met dien verstande dat betaling aan een van hen bevrijdend werkt ten opzichte van de anderen; &#13;
- € 156,00 (zegge: honderdzesenvijftig euro) voor [appel­lant sub 4]. &#13;
Noot &#13;
De gemeente Twenterand worstelt al een hele tijd met de landbouwontwikkelingsgebieden. Nadat aanvankelijk een bestemmingsplan was vastgesteld dat nieuwvestiging van intensieve veehouderijen mogelijk maakte via een wijzi­gingsbevoegdheid van B&amp;W – een loyale uitvoering van het Reconstructieplan Salland/Twente – kwam men daar­op terug toen concrete aanvragen binnenkwamen en maat­schappelijk verzet tegen de zg. megastallen de kop op stak. Al eerder kwam de gemeente bij de Raad van State te­recht: ABRS 2 maart 2011, ECLI:NL:RVS:2011:BP6363: de afwijzing van een verzoek tot toepassing van de wij­zigingsbevoegdheid wordt vernietigd; ABRS 2 maart 2011, ECLI:NL:RVS:2011:BP6382: ook de weige­ring vrijstelling en bouwvergunning van dezelfde aanvra­ger wordt vernietigd. Zie voorts: ABRS 1 augustus 2012, ECLI:NL:RVS:2012:BX3278. In bovenstaande uitspraak gaat het geschil over een inmiddels door de gemeenteraad vastgesteld bestemmingsplan, op basis waarvan nieuwvesti­ging niet langer mogelijk is. Waar de provincie Brabant in­tussen afscheid heeft genomen van nieuwvestiging in land­bouwontwikkelingsgebieden, en de Reconstructiewet zelf op elk moment kan worden ingetrokken (Kamerstukken I 2012/13, 33 441 A, wijziging van de Wet inrichting lande­lijk gebied) wil Overijssel dit beleid kennelijk nog wel door­zetten; de provincie is, samen met enkele belanghebben­de veehouders, in beroep gekomen tegen het besluit van de gemeente. Zowel in Brabant als in Overijssel heeft men de verordeningsbevoegdheid op grond van de Wet ruimtelij­ke ordening gebruikt om iets te regelen met betrekking tot de reconstructie: Brabant heeft de reconstructieplannen als het ware buiten werking gesteld door nieuwvestiging en uit­breiding niet langer mogelijk te maken; Overijssel heeft het reconstructieplan juridisch versterkt door in de ruimtelijke verordening te bepalen dat bestemmingsplannen voor wat betreft de bouwmogelijkheden in overeenstemming met het reconstructieplan moeten zijn. Met P. Bodden (‘De provin­ciale ruimtelijke verordening en de ‘megastal’, Agr.r. 2012, blz. 95 e.v.) meen ik dat de Brabantse handelwijze niet juist is. De Raad van State heeft intussen – ten onrechte - geoor­deeld dat het Brabantse reconstructieplan niet bindend is en dat de Verordening ruimte daarom beperkingen mag stel­len (o.a. ABRvS 13 maart 2013, zaak nr. 201204206/1/R3). De Overijsselse aanpak acht ik evenmin in overeenstem­ming met het recht. Via een omweg wordt beoogd bindende kracht te geven aan een plan dat die binding voorheen ont­beerde, terwijl daarvoor een specifiek instrument voorhan­den was, namelijk artikel 27 van de Reconstructiewet. Deze principiële kwestie wordt door de Raad van State in bo­venstaande uitspraak niet behandeld. Het besluit van de ge­meente wordt wel vernietigd, maar niet wegens strijd met de provinciale verordening. De gemeente wordt verweten geen concrete belangenafweging te hebben gemaakt en het besluit ontbeert daarom een goede motivering en is niet zorgvuldig tot stand gekomen. Dat mag Twenteraad enige hoop geven: een bestemmingsplan dat nieuwvestiging niet toelaat lijkt nog steeds mogelijk, mits voorzien van een goede ruimtelij­ke onderbouwing en een concrete belangenafweging. &#13;
D.W. Bruil &#13;
&#13;
&#13;
</content><legacyfootnotes/><footnotes><footnote/></footnotes><auteurs>mr. Th.G. Drupsteen, mr. J. Kramer en mr. R. Uylen­burg</auteurs><published>2013-11-01 00:00:00</published><modified>2013-11-01 00:00:00</modified><editiondate>2013-11-01</editiondate><htmlpath>https://denhollander.info/artikel/10811</htmlpath></article>
</articles></edition>
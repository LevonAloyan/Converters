<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8905</id><udhid>UDH:TvAR/8905</udhid><titel>Rechtspraak 5612. Homan/mr. Lonis (TvAR 2010/5612)</titel><searchwords><searchword>TvAR 12/2010</searchword><searchword>TvAR 2010/5612</searchword><searchword>UDH:TvAR/8905</searchword></searchwords><attachments><attachment><name>TvAR2010_12_06_5612.pdf</name><extention>pdf</extention><url>https://denhollander.info/download/7874/ci</url></attachment></attachments><inleiding>worden aangemerkt, dient zorg te dragen voor een&#13;
tijdige oproeping op de voet van artikel 118 Wetboek van&#13;
Burgerlijke Rechtsvordering van de door hem voorgestelde&#13;
medepachter(s). Die oproeping kan achterwege blijven indien&#13;
de voorgestelde medepachter zich reeds aan diens zijde&#13;
heeft gevoegd.&#13;
Met noot E.H.M. Harbers&#13;
</inleiding><content>1 Het geding in eerste aanleg&#13;
Voor het verloop van het geding in eerste aanleg verwijst het&#13;
hof naar de inhoud van het vonnis van 1 september 2010 die&#13;
AR2010_12.indb 533 12-12-2010 18:08:22&#13;
Rechtspraak 5612&#13;
534 Tijdschrift voor Agrarisch Recht Nr. 12 december 2010&#13;
de pachtkamer (Rechtbank Zwolle-Lelystad, sector kanton,&#13;
locatie Lelystad) heeft gewezen tussen appellant (hierna te&#13;
noemen: de pachter) als eiser in conventie, verweerder in reconventie&#13;
en geïntimeerde (hierna te noemen: de verpachter)&#13;
als gedaagde in conventie, eiser in reconventie. Van dat vonnis&#13;
is een fotokopie aan dit arrest gehecht.&#13;
2 Het geding in hoger beroep&#13;
2.1 De pachter heeft bij exploot van 28 september 2010 de&#13;
verpachter aangezegd van bovengenoemd vonnis in hoger&#13;
beroep te komen, met dagvaarding van de verpachter voor&#13;
dit hof.&#13;
2.2 Op de roldatum 26 oktober 2010 is de zaak aangebracht&#13;
en is de verpachter bij advocaat verschenen.&#13;
3 De beoordeling van het geschil in hoger&#13;
beroep&#13;
3.1 Inzet van het geding in conventie is de door de pachter&#13;
ingestelde vordering tot het aanmerken van Jacob Jan Homan&#13;
en Reinder Otto Homan (hierna: J.J. Homan en R.O.&#13;
Homan) als medepachters als bedoeld in artikel 7:364 Burgerlijk&#13;
Wetboek.&#13;
3.2 Volgens het eerste lid van artikel 7:364 Burgerlijk Wetboek&#13;
is het de (zittende) pachter die kan vorderen zijn echtgenoot&#13;
of geregistreerde partner, een of meer van zijn bloeden&#13;
aanverwanten in de rechte lijn of een of meer van zijn&#13;
pleegkinderen als medepachter aan te merken (hierna in&#13;
enkelvoud: de voorgestelde medepachter). De wet voorziet&#13;
niet in de mogelijkheid dat een persoon uit de bedoelde&#13;
kring zelf het initiatief neemt om als&#13;
medepachter te worden aangemerkt. Doet zo’n persoon dat&#13;
toch, dan kan hij in zijn vordering dus niet worden ontvangen.&#13;
Dat geldt ook indien de pachter naast bedoelde persoon&#13;
als eiser optreedt en hun beider vorderingen strekken tot het&#13;
aanmerken als medepachter van dezelfde persoon. Wel kan&#13;
de voorgestelde medepachter, vanwege zijn belang bij toewijzing&#13;
van de vordering van de pachter, zich aan diens zijde&#13;
voegen. Hij kan zijn incidentele vordering tot voeging&#13;
reeds bij gelegenheid van de inleidende dagvaarding instellen&#13;
door naast de pachter als rekwirant op te treden en duidelijk&#13;
te maken dat hij, vanwege zijn belang bij toewijzing&#13;
van de vordering, zich aan de zijde van de pachter als partij&#13;
wenst te voegen. Het hof verwijst naar zijn arrest van 23&#13;
maart 2010, LJN BM2122. Dat arrest had weliswaar betrekking&#13;
op een vordering ex artikel 7:363 Burgerlijk Wetboek&#13;
en niet een ex artikel 7:364, maar er is geen reden om met&#13;
betrekking tot laatstbedoelde vordering anders te oordelen.&#13;
3.3 In de onderhavige zaak hebben de voorgestelde medepachters&#13;
zich niet aan de zijde van de pachter gevoegd; de&#13;
voorgestelde medepachters zijn tot op heden ook niet op andere&#13;
wijze in het geding verschenen.&#13;
3.4 De rechtspraak heeft met de positie van een voorgestelde&#13;
medepachter tot op heden in die zin rekening gehouden&#13;
dat volgens diverse arresten en beschikking van dit hof de&#13;
pachtrechter moet verifiëren of de voorgestelde medepachter&#13;
wel medepachter wil worden en met de belangen en het&#13;
standpunt van de voorgestelde medepachter rekening dient&#13;
te houden.&#13;
3.5 Het hof heeft zich de vraag gesteld of dat voldoende is&#13;
en beantwoordt die vraag thans ontkennend. De uitkomst&#13;
van een pachtgeding waarin een vordering als bedoeld aan&#13;
de orde is, is niet alleen bepalend voor de burgerlijke rechten&#13;
en verplichtingen van pachter en verpachter, maar ook&#13;
van de persoon over wiens medepacht wordt beslist. Hij&#13;
dient daarom zonder meer de gelegenheid te krijgen zijn&#13;
standpunt terzake aan de rechter voor te leggen en bij het&#13;
geding ook zelf partij te zijn.&#13;
3.6 In verband met het voorgaande dient te worden aangenomen&#13;
dat de pachter die vordert dat een of meer personen als&#13;
medepachter worden aangemerkt, dient zorg te dragen voor&#13;
een tijdige oproeping op de voet van artikel 118 Wetboek&#13;
van Burgerlijke Rechtsvordering van de door hem voorgestelde&#13;
medepachter(s). Uiteraard kan die oproeping achterwege&#13;
blijven in het onder 3.2 bedoelde geval dat de voorgestelde&#13;
medepachter zich reeds aan zijde heeft gevoegd.&#13;
3.7 Het hof ziet aanleiding om aan de pachter op te dragen&#13;
om alsnog zorg te dragen voor de oproeping van J.J. Homan&#13;
en R.O. Homan in het geding.&#13;
3.8 De pachter dient bij akte een afschrift in het geding te&#13;
brengen van het exploot waarbij hij J.J. Homan en R.O. Homan&#13;
heeft opgeroepen om, deugdelijk vertegenwoordigd&#13;
door een advocaat, in dit geding te verschijnen op de roldatum&#13;
als hierna vermeld. Het hof beschouwt het in dit verband&#13;
als de eigen verantwoordelijkheid van de advocaat van&#13;
de pachter om te beoordelen of hij mede als de advocaat van&#13;
J.J. Homan en/of R.O. Homan kan optreden.&#13;
3.9 De procedure zal vervolgens zoveel mogelijk worden&#13;
voortgezet in de stand waarin zij zich voorafgaand aan dit&#13;
arrest bevond.&#13;
3.10 Het hof ziet voorts aanleiding om een comparitie van&#13;
partijen te gelasten. Het doel is het beproeven van een minnelijke&#13;
regeling, maar de zitting kan daarnaast benut worden&#13;
om inlichtingen in te winnen en om bewijsvoering of&#13;
rapportage door deskundigen te bespreken. De advocaat van&#13;
pachter dient bij het opgeven van verhinderdagen zo veel&#13;
mogelijk ook rekening te houden met de verhinderingen van&#13;
J.J. Homan en R.O. Homan.&#13;
3.11 Indien partijen uiterlijk op de roldatum 30 november&#13;
2010 de raadsheer-commissaris eenparig verzoeken om van&#13;
de comparitie af te zien, zal deze geen doorgang vinden en&#13;
zal een nieuwe roldatum worden bepaald voor memorie van&#13;
grieven.&#13;
3.12 Iedere verdere beslissing zal worden aangehouden.&#13;
4 De beslissing&#13;
Het hof, recht doende in hoger beroep:&#13;
verwijst de zaak naar de roldatum 30 november 2010 voor&#13;
akte aan de zijde van pachter als onder 3.8 bedoeld;&#13;
bepaalt dat partijen in persoon, tezamen met hun raadslieden&#13;
zullen verschijnen voor het hierbij tot raadsheer-commissaris&#13;
benoemde lid van het hof mr. Th.C.M. Willemse en het&#13;
deskundige lid ir. H.B.M. Duenk, die daartoe zitting zullen&#13;
houden in het paleis van justitie aan de Walburgstraat 2-4 te&#13;
Arnhem op een nader door de raadsheer-commissaris te bepalen&#13;
dag en tijdstip, opdat kan worden onderzocht of partijen&#13;
het op een of meer punten met elkaar eens kunnen worden;&#13;
bepaalt dat de verhinderdagen van partijen en hun advocaten&#13;
in de maanden december 2010 tot en met februari 2011 zullen&#13;
worden opgegeven op de roldatum 30 november 2010,&#13;
waarna dag en uur van de comparitie (ook indien voormelde&#13;
opgave van een of meer van de partijen ontbreekt) door&#13;
de raadsheer-commissaris zullen worden vastgesteld en alsdan&#13;
in beginsel geen uitstel in verband met verhinderingen&#13;
zal worden verleend;&#13;
bepaalt dat de pachter twee kopieën van het volledige procesdossier&#13;
van de eerste aanleg, inclusief producties, zal&#13;
overleggen op de roldatum 30 november 2010;&#13;
van partijen nog een proceshandeling wenst te verrichten&#13;
of producties in het geding wenst te brengen, deze partij ervoor&#13;
dient te zorgen dat de raadsheer-commissaris en de wederpartij&#13;
uiterlijk vier werkdagen voor de dag van de zitting&#13;
een afschrift van de te verrichten proceshandeling of de in&#13;
het geding te brengen producties hebben ontvangen;&#13;
houdt verder iedere beslissing aan.&#13;
Noot&#13;
Op grond van artikel 7:363 resp. 7:364 BW kan alleen de&#13;
zittende pachter een procedure tot indeplaatsstelling/medepachterschap&#13;
aanhangig maken. Het was vaste jurisprudentie&#13;
dat de voorgestelde pachter als hij als (mede)eiser optrad,&#13;
niet-ontvankelijk werd verklaard (Pachtkamer Hof Arnhem&#13;
23 maart 1987, Agr. 1987/4063). Ook kon een voorgestelde&#13;
pachter geen voeging vorderen (Houwing/Heisterkamp,&#13;
art. 49, nr. 526, Pachtkamer Hof Arnhem 1 oktober&#13;
1990, rolnr. P90/44). De enige wijze waarop een voorgestelde&#13;
(mede)pachter in het geding werd betrokken, was via een&#13;
verklaring van de voorgestelde pachter dat hij bereid was de&#13;
rechten en verplichtingen uit de pachtovereenkomst over te&#13;
nemen. Als de vordering tot indeplaatsstelling werd toegewezen,&#13;
was de voorgestelde pachter via deze verklaring gebonden.&#13;
Deze regeling wijkt af van de procedure tot indeplaatsstelling&#13;
bij een huurovereenkomst inzake artikel 290-bedrijfsruimte.&#13;
Op grond van artikel 7:307 BW kan de huurder vorderen&#13;
dat hij door de rechter gemachtigd wordt om een&#13;
derde als huurder in zijn plaats te stellen. Het is een vorm&#13;
van contractsoverneming. Op grond van artikel 6:159 BW&#13;
kan dit alleen met toestemming van de derde. De huurder en&#13;
de derde sluiten een overeenkomst waarbij de derde de rechten&#13;
en verplichtingen uit de huurovereenkomst overneemt,&#13;
de rechterlijke machtiging vervangt de toestemming van de&#13;
verhuurder.&#13;
In het pachtrecht is het anders vormgegeven. De pachter&#13;
vordert indeplaatsstelling, het toewijzende vonnis vervangt&#13;
de toestemming van de verpachter tot indeplaatsstelling.&#13;
Daarvoor is geen nadere overeenkomst tussen de pachter en&#13;
de voorgestelde pachter nodig. Een vordering tot indeplaatsstelling&#13;
zou op grond van het wettelijk systeem kunnen worden&#13;
toegewezen, zonder dat duidelijk is of de voorgestelde&#13;
pachter dit wel wenst. De vraag kan gesteld worden of dit&#13;
vonnis wel gezag van gewijsde jegens de voorgestelde pachter&#13;
heeft. Immers uitgangspunt is dat een vonnis alleen partijen&#13;
bindt (art. 236 Rv).&#13;
In een procedure tot indeplaatsstelling/medepachterschap is&#13;
echter vooral de positie van de voorgestelde pachter in het&#13;
geding. De rechter is immers gehouden de vordering af te&#13;
wijzen indien de voorgestelde pachter niet voldoende waarborgen&#13;
voor een behoorlijke bedrijfsvoering biedt. De rechter&#13;
beslist voorts naar billijkheid. Bij die billijkheidsafweging&#13;
zijn met name de belangen van de voorgestelde pachter&#13;
aan de orde. De praktijk heeft zich de afgelopen jaren wel&#13;
gered met het in het geding brengen van de schriftelijke&#13;
verklaring van de voorgestelde pachter. Voorts is het gebruikelijk&#13;
dat in dergelijke procedures door de pachtkamer&#13;
een comparitie van partijen wordt gelast, waarbij de rechter&#13;
de pachter verzoekt ervoor zorg te dragen dat de voorgestelde&#13;
pachter bij de comparitie van partijen aanwezig is.&#13;
De zitting wordt dan als gelegenheid gebruikt om zo nodig&#13;
de voorgestelde pachter vragen te stellen (Pachtkamer Hof&#13;
Arnhem 6 juni 2000, Agr.r. 2002/5112). Als de voorgestelde&#13;
pachter niet verschijnt, kan dat leiden tot afwijzen van de&#13;
vordering (Pachtkamer Hof Arnhem 1 februari 2005, Agr.r.&#13;
2005/ 5346).&#13;
Oud-voorzitter van de pachtkamer van het Hof mr. A.G. Maris&#13;
stelde reeds in 1991 dat procedureregels omtrent de processuele&#13;
positie van de voorgestelde (mede)pachter in de&#13;
Pachtwet niet zouden misstaan (A.G. Maris, ‘Complicaties&#13;
in het pachtgeding’, in: W.M.J. Bekkers c.s. (red.), Met&#13;
grond verbonden (Wijn &amp; Stael bundel), Deventer: Kluwer&#13;
1991, p. 15). De wetgever heeft bij de invoering van titel&#13;
7.5 BW evenwel geen aanleiding gevonden om deze positie&#13;
te regelen, zoals in het BW op een aantal plaatsen wel geregeld&#13;
is dat een derde tijdig in het geding moet worden opgeroepen,&#13;
zie bijvoorbeeld bij erfpacht artikel 5:95 BW en bij&#13;
grensgeschillen artikel 5:32 BW.&#13;
In het arrest van 23 maart 2010, Agr.r. 2009/5579 (Diaconie&#13;
Stet) oordeelde het Hof reeds dat een voorgestelde pachter&#13;
de mogelijkheid heeft voeging te vragen om zich als partij in&#13;
het geding aan de zijde van de pachter te voegen en op deze&#13;
wijze procespartij te worden.&#13;
Het Hof gaat nu een stap verder. Het Hof is thans van oordeel&#13;
dat de verklaring van de (mede)pachter niet meer voldoende&#13;
is. De voorgestelde (mede)pachter moet als partij&#13;
in het geding worden betrokken. Dat kan door de aspirantpachter&#13;
in de inleidende dagvaarding mede als partij op te&#13;
laten treden. Dit wordt beschouwd als een vordering tot voeging&#13;
als bedoeld in artikel 217 en 218 Rv. Deze constructie&#13;
aanvaardde het Hof in het hiervoor genoemde arrest van 23&#13;
maart 2010. Is de aspirant-pachter niet als partij in de dagvaarding&#13;
opgetreden, dan krijgt de pachter blijkens dit arrest&#13;
alsnog de gelegenheid om hem met toepassing van artikel&#13;
118 Rv op te roepen als partij. De voorgestelde pachter&#13;
wordt daarmee zelfstandig partij in het geding. Verschijnt&#13;
hij niet, dan heeft het vonnis wel werking jegens hem. Hij&#13;
kan daarna ook zelf eventueel hoger beroep instellen en is&#13;
op deze wijze volledig procespartij. Een duidelijke nieuwe&#13;
lijn, die recht doet aan de positie van alle partijen in de procedure.&#13;
Tot slot stelt het Hof dat het de eigen verantwoordelijkheid&#13;
van de advocaat van de pachter is of hij mede als advocaat&#13;
van de voorgestelde medepachters kan optreden. Dat lijkt&#13;
mij voor zich spreken. Een advocaat zal altijd moeten beoordelen&#13;
of hij voor meerdere partijen kan optreden. Het is&#13;
een advocaat toegestaan de belangen van meerdere partijen&#13;
te behartigen, echter niet indien de belangen van partijen tegenstrijdig&#13;
zijn of een daarop uitlopende ontwikkeling aannemelijk&#13;
is, zo bepaalt regel 7 lid 1 van de Gedragsregels.&#13;
Er zal niet snel sprake zijn van een tegenstrijdig belang, immers&#13;
beide partijen wensen hetzelfde. In theorie zou er wel&#13;
een tegenstrijdig belang kunnen zijn als de opvolger het bedrijf&#13;
liever niet zou willen overnemen, maar dat richting de&#13;
pachter om hem moverende redenen niet zegt. Voorheen was&#13;
het natuurlijk vaak zo dat een advocaat voor zowel de pachter&#13;
als de voorgestelde medepachter optrad, maar dat vanwege&#13;
de oude jurisprudentie alleen de pachter eisende partij&#13;
in de procedure was. Daarbij was al gecheckt of er sprake&#13;
is/zou kunnen zijn van een tegenstrijdig belang. Is dat echter&#13;
nog niet gebeurd, dan zal een advocaat zich met de voorgestelde&#13;
pachter moeten verstaan om te beoordelen of hij ook&#13;
voor deze persoon kan optreden.&#13;
E.H.M. Harbers&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willemse,&#13;
en de deskundige leden ing. L.L.M. de Lorijn en ir.&#13;
H.B.M. Duenk</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8905</htmlpath></article>
</articles></edition>
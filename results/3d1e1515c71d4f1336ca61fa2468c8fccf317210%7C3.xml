<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2010</searchword><id>8910</id><udhid>UDH:TvAR/8910</udhid><titel>Rechtspraak 5617. Gerechtshof Leeuwarden 26 oktober 2010, zaaknummer 200.010.434/01 (TvAR 2010/5617)</titel><searchwords><searchword>TvAR 12/2010</searchword><searchword>TvAR 2010/5617</searchword><searchword>UDH:TvAR/8910</searchword></searchwords><attachments><attachment><name>TvAR2010_12_11_5617.pdf</name><extention>pdf</extention><url>https://denhollander.info/download/7879/ci</url></attachment></attachments><inleiding>Koop van een boerderij met stallen met gebruikmaking van&#13;
een koopakte Agrarisch Onroerend Goed naar NVM-model.&#13;
Na verkoop blijkt ondermeer de fundering van de ligboxenstal&#13;
gebrekkig te zijn. Vraag of sprake is van een nonconforme&#13;
ligboxenstal in de zin van art. 7:17 BW. Hof: als&#13;
komt vast te staan dat de houten palen van de fundering van&#13;
de ligboxstal ten tijde van de levering niet volledig onder&#13;
water stonden, is in de onderhavige zaak sprake van nonconformiteit.&#13;
Aan koper wordt ter zake een bewijsopdracht&#13;
verstrekt. Geen sprake van schending onderzoeksplicht koper:&#13;
het niet voldoende onder water staan van de houten&#13;
funderingspalen was ten tijde van de koop niet zonder&#13;
graafwerk en/of destructief onderzoek te constateren.&#13;
</inleiding><content>Het geding in eerste instantie&#13;
In eerste aanleg is geprocedeerd en beslist zoals weergegeven&#13;
in het vonnis uitgesproken op 16 april 2008 door de&#13;
rechtbank Leeuwarden.&#13;
Het geding in hoger beroep&#13;
Bij exploot van 14 juli 2008 is door [appellant] hoger beroep&#13;
ingesteld van genoemd vonnis met dagvaarding van [geïntimeerden]&#13;
tegen de zitting van 9 december 2008.&#13;
De conclusie van de memorie van grieven, tevens houdende&#13;
wijziging van eis, luidt:&#13;
“bij arrest, uitvoerbaar bij voorraad, deels te vernietigen, onder&#13;
verbetering en of aanvulling van de gronden, het vonnis&#13;
van 16 april 2008 gewezen door de rechtbank Leeuwarden,&#13;
Sector civielrecht, bekend onder nummer 80780/ HA ZA 07-&#13;
85 en opnieuw rechtdoende;&#13;
1. primair: geïntimeerden hoofdelijk te veroordelen om binnen&#13;
14 dagen na betekening van het door uw Hof te wijzen&#13;
arrest tot vergoeding van de schade over te gaan ten behoeve&#13;
van het herstel/nieuwbouw van de ligboxstal en de mestkelders&#13;
ten bedrage van € 395.000,- te vermeerderen met 19%&#13;
BTW en de wettelijke rente ingaand vanaf het moment dat&#13;
geïntimeerden niet binnen de termijn van 14 dagen het verschuldigde&#13;
bedrag hebben voldaan;&#13;
subsidiair;geïntimeerden hoofdelijk te veroordelen om binnen&#13;
10 dagen na betekening van het in deze te wijzen arrest,&#13;
over te gaan tot het voor hun rekening deugdelijk doen&#13;
vervangen van de ligboxenstal en de mestkelders, zulks op&#13;
straffe van verbeurte van een dwangsom van € 10.000,- voor&#13;
iedere dag dat geïntimeerden daartoe nalatig zijn.&#13;
meer subsidiair: geïntimeerden hoofdelijk te veroordelen om&#13;
binnen 10 dagen na het betekenen van het in dezen te wijzen&#13;
arrest, over te gaan tot het voor hun rekening deugdelijk&#13;
(doen) herstellen van de ligboxenstal en mestkelders, zulks&#13;
op kosten van geïntimeerden, zulks op straffe van verbeurte&#13;
van een dwangsom van € 10.000,- voor iedere dag dat geïntimeerden&#13;
daartoe nalatig zijn.&#13;
2. Geïntimeerden hoofdelijk te veroordelen om binnen 10&#13;
dagen na betekening van het in deze te wijzen arrest over&#13;
te gaan tot het voor hun rekening (doen) treffen van de in&#13;
het rapport van Jansen Wesselink B.V. genoemde maatregelen&#13;
aangaande de stallen (de bijgebouwen) danwel door een&#13;
door uw Hof aangewezen deskundige, zulks op straffe van&#13;
verbeurte van een dwangsom van € 1000,- voor iedere dag&#13;
dat geïntimeerden daartoe nalatig zijn;&#13;
3. Geïntimeerden hoofdelijk te veroordelen om binnen tien&#13;
dagen na het betekenen van het in dezen te wijzen arrest tot&#13;
het voor hun rekening (doen) treffen van deugdelijke maatregelen&#13;
aangaande de fundering van het woonhuis en de&#13;
boerderij, zulks op straffe van verbeurte van een dwangsom&#13;
van € 1000,- voor iedere dag dat geïntimeerden daartoe nalatig&#13;
zijn;&#13;
4. Geïntimeerden hoofdelijk te veroordelen om binnen tien&#13;
dagen na betekening van het in dezen te wijzen arrest over&#13;
te gaan tot het voor hun rekening (doen) treffen van deugdelijke&#13;
maatregelen aangaande de erfverharding, waaronder in&#13;
ieder geval dient te worden verstaan het aanbrengen van bewapend&#13;
beton en het ophogen van de erfverharding en de&#13;
bijkomende werkzaamheden, zoals het aan- en afvoeren van&#13;
grond, zulks op straffe van verbeurte van een dwangsom&#13;
van € 1000,- voor iedere dag dat geïntimeerden daartoe nalatig&#13;
zijn;&#13;
5. Te verklaren voor recht dat geïntimeerden jegens appellant&#13;
toerekenbaar tekort zijn geschoten danwel jegens hem&#13;
onrechtmatig hebben gehandeld, doordat zij aan appellant&#13;
een non-conforme onroerende zaak danwel non-conforme&#13;
onroerende zaken hebben geleverd en uit dien hoofde&#13;
hoofdelijk gehouden zijn om aan appellant schadevergoeding&#13;
te betalen, zulks met bepaling dat van de hoogte van&#13;
de schade(vergoeding) een staat zal worden opgemaakt en&#13;
zal worden vereffend overeenkomstig de bepalingen van het&#13;
wetboek van Burgerlijke Rechtsvordering;&#13;
6.Geïntimeerden hoofdelijk te veroordelen om binnen 10 dagen&#13;
na betekening van het in dezen te wijzen arrest op hun&#13;
kosten de vervuilde ondergrond te doen saneren danwel de&#13;
vervuiling te doen verwijderen, zulks op straffe van verbeurte&#13;
van een dwangsom van € 1000,- voor iedere dag dat geïntimeerden&#13;
daartoe nalatig zijn;&#13;
7. Geïntimeerden te veroordelen in de kosten van beide instanties&#13;
en alsmede in de kosten van het gelegde conservatoir&#13;
beslag.”&#13;
Bij memorie van antwoord is door [geïntimeerden] verweer&#13;
gevoerd en incidenteel geappelleerd met als conclusie:&#13;
“bij arrest, uitvoerbaar bij voorraad,&#13;
in principaal appel&#13;
- de vorderingen van [appellant] in hoger beroep niet-ontvankelijk&#13;
te verklaren, dat wel als ongegrond en/of onbewezen&#13;
af te wijzen;&#13;
in incidenteel appel&#13;
- deels te vernietigen het vonnis van 16 april 2008 gewezen&#13;
door de rechtbank Leeuwarden, sector Civiel Recht, bekend&#13;
onder nummer 80780 / HA ZA 07-85 en opnieuw rechtdoende&#13;
de primaire vorderingen van [appellant] onder I alsnog&#13;
niet-ontvankelijk te verklaren, dan wel als ongegrond en/of&#13;
onbewezen af te wijzen;&#13;
in principaal appel en in incidenteel appel&#13;
- [appellant] te veroordelen in de kosten van beide instanties.”&#13;
Door [appellant] is in het incidenteel appel geantwoord met&#13;
als conclusie:&#13;
“bij arrest in incidenteel appèl, voor zover mogelijk uitvoerbaar&#13;
bij voorraad, het vonnis van de rechtbank te Leeuwarden&#13;
van 16 april 2008 te bekrachtigen c.q. in stand te houden&#13;
ten aanzien van (dat deel van) de overwegingen en het&#13;
oordeel waartegen [appellant] bij memorie van grieven in&#13;
principaal appèl niet heeft gegriefd met veroordeling van&#13;
[geïntimeerde] in de kosten in beide instanties, zowel in&#13;
principaal als in incidenteel appel.”&#13;
Voorts heeft [appellant] een akte genomen, waarna [geïntimeerden]&#13;
een antwoordakte hebben genomen&#13;
Ten slotte hebben partijen de stukken overgelegd voor het&#13;
wijzen van arrest.&#13;
De grieven&#13;
[appellant] heeft in het principaal appel zeven grieven opgeworpen.&#13;
[geïntimeerden] hebben in het incidenteel appel drie grieven&#13;
opgeworpen.&#13;
De beoordeling&#13;
In het principaal en incidenteel appel&#13;
De feiten&#13;
1. De rechtbank heeft in het bestreden vonnis d.d. 16 april&#13;
2008 een aantal feiten vastgesteld. Hierover bestaat tussen&#13;
partijen geen geschil, zodat ook in hoger beroep van die feiten&#13;
zal worden uitgegaan.&#13;
2. In deze zaak staat het volgende vast.&#13;
2.1. Op 20 juli 2000 hebben partijen een koopovereenkomst&#13;
gesloten met betrekking tot de boerderij gelegen aan&#13;
de [adres] (hierna: de boerderij), tegen een koopsom van f&#13;
4.675.000,– kosten koper. De door beide partijen op 25 juli&#13;
2000 ondertekende Koopakte Agrarisch Onroerend Goed&#13;
naar NVM-model bevat onder meer de volgende bepalingen:&#13;
“5.1. De onroerende zaak zal aan koper in eigendom worden&#13;
overgedragen in de staat waarin deze zich bij het tot&#13;
stand komen van deze overeenkomst bevindt met alle daarbij&#13;
behorende rechten en aanspraken, zichtbare en onzichtbare&#13;
gebreken, heersende erfdienstbaarheden en kwalitatieve&#13;
rechten, en vrij van hypotheken, beslagen en inschrijvingen&#13;
daarvan, woning leeg en ontruimd. […]&#13;
5.3. De onroerende zaak zal bij de eigendomsoverdracht de&#13;
feitelijke eigenschappen bezitten die voor een normaal gebruik&#13;
nodig zijn. […] Voor andere eigenschappen dan die&#13;
voor normaal gebruik nodig zijn, noch voor gebreken die dat&#13;
normale gebruik belemmeren en die aan koper kenbaar zijn&#13;
op het moment van tekenen van deze overeenkomst, staat&#13;
verkoper niet in.”&#13;
2.2. Op 7 augustus 2000 is de notariële akte van levering&#13;
van de boerderij gepasseerd. In deze akte is onder meer het&#13;
volgende opgenomen:&#13;
“Artikel 6&#13;
1. Het is verkoper niet bekend dat de verkochte grond verontreinigd&#13;
is. […]&#13;
3. Het risico dat buiten de wetenschap of het redelijkerwijs&#13;
moeten hebben kunnen vermoeden van de verkoper dat de&#13;
overgedragen grond is verontreinigd komt voor rekening&#13;
van de koper.”&#13;
2.3. Op 8 mei 2006 heeft de door de rechtbank benoemde&#13;
ing. J.W. Jansen van bureau Jansen Wesselink (hierna: de&#13;
deskundige) een deskundigenrapport uitgebracht met betrekking&#13;
tot de door [appellant] gestelde gebreken aan de boerderij,&#13;
nadat [appellant] de rechtbank om een voorlopig deskundigenonderzoek&#13;
had verzocht. Het rapport bevat onder&#13;
meer de volgende passages:&#13;
“Deskundige merkt de thans aanwezige erfverharding aan&#13;
als gebrekkig.&#13;
[…]&#13;
De fundering van het woonhuis wordt niet als gebrekkig&#13;
aangemerkt.&#13;
[…]&#13;
Geconcludeerd kan worden dat de fundering van de ligboxenstal&#13;
gebrekkig is en wel specifiek onder de zuidgevelbalk&#13;
en de aansluitende mestkelder.&#13;
De oorzaak is duidelijk gelegen in het feit dat:&#13;
a. de palen niet zijn uitgevoerd als betonnen paal […] of als&#13;
houten paal met voldoende lange betonopzetter.&#13;
b. er een grondwaterstandverlaging heeft plaatsgevonden.&#13;
[…]&#13;
[…]&#13;
De grondwaterverlaging heeft zonder meer een extra bijdrage&#13;
geleverd aan het zettingsproces van deze stallen. De primitief&#13;
gefundeerde stallen hebben geen capaciteit om zettingen&#13;
op te nemen. De enige verantwoorde oplossing voor&#13;
herstel is om de stallen geheel opnieuw te funderen, waarbij&#13;
dan waarschijnlijk ook de bovenbouw vernieuwd kan worden.”&#13;
Het geschil in eerste aanleg&#13;
3. [appellant] heeft in eerste aanleg gevorderd dat de rechtbank&#13;
[geïntimeerden] hoofdelijk veroordeelt om binnen tien&#13;
dagen na betekening van het vonnis over te gaan tot het primair&#13;
voor hun rekening deugdelijk (doen) vervangen, subsidiair&#13;
deugdelijk (doen) herstellen, van de ligboxenstal en&#13;
de mestkelders, op straffe van verbeurte van een dwangsom&#13;
van € 10.000,– voor elke dag dat [geïntimeerden] daartoe&#13;
nalatig zijn. [appellant] heeft daarnaast gevorderd dat de&#13;
rechtbank [geïntimeerden] hoofdelijk veroordeelt om binnen&#13;
tien dagen na betekening van dit vonnis:&#13;
a. over te gaan tot het voor hun rekening (doen) treffen van&#13;
de in het rapport van Jansen Wesselink BV genoemde maatregelen&#13;
aangaande de stallen (de bijgebouwen),&#13;
b. over te gaan tot het voor hun rekening (doen) treffen van&#13;
deugdelijke maatregelen aangaande de fundering van het&#13;
woonhuis en de boerderij,&#13;
c. over te gaan tot het voor hun rekening (doen) treffen van&#13;
deugdelijke maatregelen aangaande de erfverharding, waaronder&#13;
in ieder geval dient te worden verstaan het aanbrengen&#13;
van bewapend beton en het ophogen van de erfverharding&#13;
en de bijkomende werkzaamheden, zoals het aan- en&#13;
afvoeren van grond,&#13;
d. over te gaan tot het op hun kosten doen saneren van de&#13;
vervuilde ondergrond dan wel de vervuiling te doen verwijderen,&#13;
een en ander op straffe van verbeurte van een dwangsom&#13;
van € 1.000,– per dag dat [geïntimeerden] hiertoe nalatig&#13;
zijn.&#13;
[appellant] heeft voorts gevorderd dat de rechtbank voor&#13;
recht verklaart dat [geïntimeerden] jegens [appellant] toerekenbaar&#13;
zijn tekortgeschoten dan wel jegens [appellant] onrechtmatig&#13;
hebben gehandeld, doordat zij aan [appellant]&#13;
een non-conforme onroerende zaak hebben geleverd en uit&#13;
dien hoofde hoofdelijk gehouden zijn om aan [appellant]&#13;
schadevergoeding te betalen, nader op te maken bij staat en&#13;
te vereffenen volgens de wet. Daarbij heeft [appellant] gevorderd&#13;
dat de rechtbank [geïntimeerden] veroordeelt om&#13;
aan [appellant] een voorschot op de schadevergoeding te betalen&#13;
ad € 75.000,–.&#13;
[appellant] heeft tevens gevorderd dat de rechtbank [geïntimeerden]&#13;
hoofdelijk veroordeelt om binnen 14 dagen na betekening&#13;
van het vonnis een deugdelijke bankgarantie te verstrekken&#13;
voor een bedrag ad € 300.000,–, althans voor een&#13;
bedrag dat de rechtbank in goede justitie bepaalt. Een en ander&#13;
uit te spreken bij vonnis, voor zover mogelijk uitvoerbaar&#13;
bij voorraad, en met veroordeling van [geïntimeerden]&#13;
in de kosten van de procedure en in de kosten van het gelegde&#13;
conservatoir beslag.&#13;
4. De rechtbank heeft als volgt beslist:&#13;
“5.1. gebiedt [geïntimeerden] om binnen drie maanden na&#13;
betekening van dit vonnis aan te vangen met herstel van de&#13;
fundering van de ligboxenstal en de mestkelders, dan wel -&#13;
indien dit gezien de orderportefeuille van de beoogde aannemer&#13;
niet binnen drie maanden mogelijk is - de aanvangsdatum&#13;
van de werkzaamheden te hebben bepaald, waarbij&#13;
de rechtbank bepaalt dat de wijze van herstel en de bijbehorende&#13;
kostenindicatie van maximaal EUR 71.400,– die deskundige&#13;
Jansen in zijn rapport heeft genoemd uitgangspunt&#13;
zullen dienen te zijn bij het herstellen van de fundering van&#13;
ligboxenstal en mestkelders,&#13;
5.2. bepaalt dat [geïntimeerden] voor iedere dag dat hij in&#13;
strijd handelt met het onder 5.1 bepaalde, aan [appellant]&#13;
een dwangsom verbeurt van EUR 2.500,–, tot een maximum&#13;
van EUR 80.000,–,&#13;
5.3. verklaart voor recht dat [geïntimeerden] jegens [appellant]&#13;
toerekenbaar zijn tekortgeschoten doordat zij aan [appellant]&#13;
een non-conforme onroerende zaak hebben geleverd&#13;
en uit dien hoofde hoofdelijk gehouden zijn om aan [appellant]&#13;
schadevergoeding te betalen, nader op te maken bij&#13;
staat en te vereffenen volgens de wet,&#13;
5.4. veroordeelt [geïntimeerden] in de beslagkosten, tot op&#13;
heden begroot op EUR 894,00,&#13;
5.5. compenseert de kosten van deze procedure tussen partijen,&#13;
in die zin dat iedere partij de eigen kosten draagt,&#13;
5.6. wijst het meer of anders gevorderde af.”&#13;
De eiswijziging&#13;
5. [appellant] heeft zijn vordering tot vervanging dan wel&#13;
herstel van de ligboxenstal en de mestkelders in hoger beroep&#13;
gewijzigd. Hij vordert thans primair veroordeling van&#13;
[geïntimeerden] tot schadevergoeding ten behoeve van herstel/&#13;
nieuwbouw van de ligboxenstal en de mestkelders ten&#13;
bedrage van € 395.000, - te vermeerderen met 19% BTW&#13;
en de wettelijke rente ingaand vanaf het moment dat [geïntimeerden]&#13;
niet binnen de termijn van 14 dagen het verschuldigde&#13;
bedrag hebben voldaan.&#13;
6. Nu [geïntimeerden] geen bezwaar hebben gemaakt tegen&#13;
deze eiswijziging en het hof ook ambtshalve geen strijd met&#13;
de eisen van een goede procesorde aanwezig acht, zal het&#13;
hof recht doen op de aldus gewijzigde eis.&#13;
7. Voorts heeft [appellant] aangegeven dat hij geen hoger&#13;
beroep instelt tegen de afwijzing door de rechtbank van de&#13;
vorderingen met betrekking tot het voorschot op de schadevergoeding&#13;
en de bankgarantie.&#13;
In het incidenteel appel (De ligboxenstal)&#13;
8. Grief 1 keert zich tegen rechtsoverweging 4.6, waarin de&#13;
rechtbank oordeelt:&#13;
“(…) dat [appellant] er op grond van artikel 7:17 lid 1 BW,&#13;
gelezen in combinatie met artikel 5.3 van de koopovereenkomst,&#13;
van mocht uitgaan dat de boerderij de eigenschappen&#13;
bezat die nodig zijn voor normaal gebruik. Daaronder&#13;
dient te worden verstaan dat geen sprake is van gebreken&#13;
die het gebruik wezenlijk aantasten. Daarbij gaat het niet enkel&#13;
om gebreken die het gebruik direct en onmiddellijk in de&#13;
weg staan, maar ook om gebreken die op afzienbare termijn&#13;
moeten worden verholpen om ook in de toekomst gebruik te&#13;
kunnen blijven maken van (in dit geval) de ligboxenstal en&#13;
de mestkelders.”&#13;
In de toelichting op deze grief betogen [geïntimeerden] het&#13;
volgende. Voorafgaand aan de koop is door of namens [geïntimeerden]&#13;
aan [appellant] meegedeeld dat de stal (naar&#13;
het hof begrijpt: de ligboxenstal) onderheid was met ongeveer&#13;
200 houten palen van ongeveer 5 meter en onder de&#13;
buitengevel betonnen opzetters van 1.80 meter. Deze betonnen&#13;
opzetters waren tijdens de rondleidingen op het bedrijf&#13;
goed zichtbaar. Tevens hebben [geïntimeerden] onder&#13;
meer aangegeven dat het waterschap in 1988/1989 een waterpeilverlaging&#13;
heeft doorgevoerd. Verder was voor [appellant]&#13;
duidelijk zichtbaar dat het erf rondom de boerderij was&#13;
verzakt. Door de mededelingen van [geïntimeerden] omtrent&#13;
de fundering van de ligboxenstal en de waterpeilverlagingen,&#13;
alsmede het feit dat [appellant] zelf heeft kunnen waarnemen&#13;
dat de grond was ingeklonken, lag het op de weg van&#13;
[appellant], juist nu hij als aannemer als deskundig kan worden&#13;
beschouwd, nader onderzoek te doen naar de toestand&#13;
van de fundering en de eventuele gevolgen van de inklinking.&#13;
Dat geldt temeer, nu [appellant] wist dat het ging om&#13;
een ligboxenstal van meer dan 23 jaar oud en hij wist, althans&#13;
behoorde te weten, als aannemer, dat deze ligboxenstal&#13;
zowel economisch als technisch was afgeschreven. Nu&#13;
[appellant] in zijn onderzoeksplicht is tekortgeschoten, komt&#13;
hem geen beroep toe op artikel 7:17 BW in relatie met artikel&#13;
5.3 van de koopovereenkomst.&#13;
Grief 2 keert zich tegen rechtsoverweging 4.8 van het bestreden&#13;
vonnis, waarin de rechtbank overweegt:&#13;
“(…) dat deskundige Jansen de fundering van de ligboxenstal&#13;
ongeclausuleerd als gebrekkig heeft aangemerkt. Hij&#13;
spreekt in dit verband van ‘duidelijk een groot gebrek.’ Dit&#13;
gebrek dient, naar het oordeel van de rechtbank, te worden&#13;
aangemerkt als een wezenlijke aantasting van de mogelijkheid&#13;
voor normaal gebruik op afzienbare termijn van dit gebouw.&#13;
De rechtbank komt dan ook tot de conclusie dat op dit&#13;
punt sprake is van een gebrek dat non-conformiteit in de zin&#13;
van artikel 7:17 BW oplevert.”&#13;
In de toelichting op deze grief betogen [geïntimeerden] het&#13;
volgende. Ten tijde van de verkoop van de boerderij was het&#13;
grondwaterpeil niet zodanig, althans is niet aangetoond dat&#13;
de houten palen niet permanent onder water stonden. Uitgaande&#13;
van de door [geïntimeerden] bestreden visie van de&#13;
deskundige dat het gebrek bestaat uit de combinatie van een&#13;
fundering van houten palen en te lage grondwaterstand, betekent&#13;
dit dat ten tijde van de verkoop en levering geen sprake&#13;
was van enig gebrek. Dat na de verkoop de grondwaterstand&#13;
wel onder de bovenzijde van de houten palen is&#13;
gekomen, kan niet worden aangemerkt als een gebrek dat&#13;
aan [geïntimeerden] kan worden toegerekend. De deskundige&#13;
heeft de fundering bestaande uit houten palen, al dan niet&#13;
met betonnen opzetters, op zich niet als gebrekkig aangemerkt.&#13;
In de periode waarin de ligboxenstal werd gebouwd&#13;
(1977), was het gebruik van houten palen een gebruikelijke&#13;
wijze van fundering, die als voldoende deugdelijk werd beschouwd.&#13;
Er is een gebrekkige situatie ontstaan doordat een&#13;
forse grondwaterverlaging heeft plaatsgevonden. Dit is een&#13;
externe factor die losstaat van het door [geïntimeerden] verkochte.&#13;
9. [appellant] heeft de grieven gemotiveerd bestreden.&#13;
10. Het hof overweegt dienaangaande als volgt.&#13;
[appellant] legt aan zijn beroep op non-conformiteit het volgende&#13;
ten grondslag:&#13;
I De fundering als zodanig is gebrekkig nu de palen onder&#13;
de zuidgevelbalk en de aansluitende mestkelder in afwijking&#13;
van de bouwtekening niet als betonnen palen zijn uitgevoerd.&#13;
II Daarnaast is de fundering gebrekkig omdat door de te lage&#13;
grondwaterstand de betreffende palen niet volledig onder&#13;
water stonden. Volgens [appellant] was dit al het geval ten&#13;
tijde van de levering.&#13;
III In de inleidende dagvaarding (sub 10) heeft [appellant],&#13;
naar het hof diens stellingen begrijpt, tevens het standpunt&#13;
ingenomen dat, voor zover de houten palen nog niet bloot&#13;
lagen tijdens de levering, dit het ten tijde van de levering&#13;
voorzienbare gevolg was van de fluctuaties van de grondwaterstand&#13;
en/of het te lage grondwaterpeil (zie de inleidende&#13;
dagvaarding sub 10).&#13;
Ad III&#13;
11. Met betrekking tot de derde grondslag overweegt het hof&#13;
als volgt.&#13;
Deze grondslag heeft [appellant] slechts zijdelings aangestipt&#13;
in de inleidende dagvaarding en voor het overige niet&#13;
verder uitgewerkt. Nu deze stelling zonder nadere onderbouwing&#13;
niet voor zich spreekt, gaat het hof daaraan voorbij.&#13;
Ad I&#13;
12. Met betrekking tot de eerste grondslag overweegt het&#13;
hof als volgt.&#13;
12.1. De beantwoording van de vraag of de omstandigheid&#13;
dat een aantal van de palen in afwijking van de bouwtekening&#13;
niet van beton maar (deels) van hout blijken te zijn,&#13;
non-conformiteit oplevert, hangt af van hetgeen [appellant]&#13;
dienaangaande mocht verwachten en partijen zijn overeengekomen.&#13;
Bij de in dat verband te maken beoordeling staat&#13;
voorop dat gesteld noch gebleken is dat reeds het enkele gebruik&#13;
van houten palen voor de fundering van de ligboxenstal&#13;
een gebrek oplevert, in die zin dat een fundering met&#13;
houten palen per definitie (dus ook als ze onder grondwaterniveau&#13;
staan) in de weg staat aan normaal gebruik van de&#13;
daarop gebouwde ligboxenstal.&#13;
12.2. [appellant] stelt evenwel dat hij de bouwtekening&#13;
voorafgaand aan de koop heeft gezien en dat hij zijn verwachtingen&#13;
daarop mede heeft gebaseerd. Het hof overweegt&#13;
dat ingevolge art. 7:17 BW non-conformiteit weliswaar&#13;
niet is beperkt tot eigenschappen die aan een normaal&#13;
gebruik in de weg staan, maar dat [geïntimeerden] zich aan&#13;
het slot van art. 5.3 van de koopovereenkomst hebben geëxonereerd&#13;
voor afwijkende eigenschappen indien die niet&#13;
in de weg staan aan normaal gebruik. Een afwijking van&#13;
de bouwtekening door gebruik van (deels) houten palen in&#13;
plaats van betonnen palen levert om die reden in dit geval&#13;
op zichzelf nog geen non-conformiteit op, ook niet indien&#13;
[appellant] van de juistheid van die bouwtekening is uitgegaan&#13;
(wat overigens wordt bestreden).&#13;
Ad II&#13;
13. Het hof is van oordeel dat in beginsel sprake is van nonconformiteit&#13;
als de houten palen ten tijde van de levering&#13;
niet volledig onder water stonden. Dit uitgangspunt wordt&#13;
niet door [geïntimeerden] betwist. Wél betwisten [geïntimeerden]&#13;
gemotiveerd dat de houten palen ten tijde van de&#13;
levering al niet meer volledig onder water stonden.&#13;
14. [appellant] stelt ter onderbouwing van deze grondslag&#13;
onder meer het volgende.&#13;
Zelfs indien het zomerpeil (ZP) in 1977 -2.75 m was en het&#13;
winterpeil (WP) -2.85 m, hetgeen [geïntimeerden] met een&#13;
beroep op een kaartje van het waterschap Boarnferd van 5&#13;
juli 1988 stellen en hetgeen [appellant] betwist, stonden de&#13;
houten palen al bij de bouw niet geheel onder water. Daartoe&#13;
beroept [appellant] zich op de bevindingen van de deskundige.&#13;
Uit diens rapport (p. 8) blijkt dat de onderkanten van de&#13;
betonopzetters van de houten palen aan de buitenkant (zuidzijde)&#13;
zich (al sinds de bouw) op -2.70 m NAP bevinden. In&#13;
1977 zouden de houten funderingspalen, die zich daaronder&#13;
bevinden, derhalve in de zomer 5 cm boven water en in de&#13;
winter 15 cm boven water staan. Met betrekking tot de fundering&#13;
van de kelders en het voerpad, waar geen betonopzetters&#13;
zijn toegepast, heeft de deskundige aangegeven dat de&#13;
houten palen op -1.63 m NAP beginnen. Deze houten palen&#13;
stonden dus al tijdens de bouw ten minste 112 cm boven water.&#13;
Een en ander wordt volgens [appellant] bevestigd door&#13;
het rapport van Romkes d.d. 14 mei 2009. Nu de peilverlaging&#13;
in 1998 ertoe heeft geleid dat de houten palen nog verder&#13;
boven water kwamen te staan, was het gebrek reeds ten&#13;
tijde van de levering aanwezig, aldus [appellant].&#13;
15. Ingevolge de hoofdregel van art. 150 Rv rust op [appellant]&#13;
de bewijslast ter zake van zijn stelling dat de houten&#13;
palen ten tijde van de levering al niet meer volledig onder&#13;
water stonden, nu deze zijn vordering op non-conformiteit&#13;
baseert. Op grond van hetgeen thans aan bewijsmateriaal&#13;
voorligt, kan de stelling van [appellant] niet voorshands bewezen&#13;
worden geacht. Hierbij tekent het hof aan dat [appellant]&#13;
zich vooral baseert op het peil van het oppervlaktewater,&#13;
terwijl het gaat om het peil van het grondwater.&#13;
16. Het hof zal [appellant] in de gelegenheid stellen bij akte&#13;
aan te geven of hij bewijs wil leveren van zijn stelling dat&#13;
ten tijde van de levering de houten palen al niet meer volledig&#13;
onder water stonden, en zo ja, hoe hij denkt dit bewijs te&#13;
kunnen leveren.&#13;
17. Met betrekking tot het verweer van [geïntimeerden] dat&#13;
[appellant] in zijn onderzoeksplicht is tekortgeschoten, overweegt&#13;
het hof thans reeds als volgt.&#13;
De deskundige heeft vraag C (“Waren de verzakkingen van&#13;
het erf, het blootliggen van de funderingsbalken van de ligboxenstal&#13;
en woning door [appellant] en [geïntimeerde]&#13;
voor, danwel tijdens het sluiten van de overeenkomst te constateren?”)&#13;
als volgt beantwoord:&#13;
“Als met de vraag bedoeld wordt ‘zonder graafwerk en/of&#13;
destructief onderzoek’ dan luidt het antwoord neen.&#13;
Aangenomen mag worden dat - indien een erf significant&#13;
verzakt is aan één zijde van de ligboxenstal - dit partijen zal&#13;
zijn opgevallen. Tevens mag koper ervan uitgaan dat een relatief&#13;
nieuw bouwwerk - daterend uit 1974 - deugdelijk is&#13;
gefundeerd.”&#13;
Naar het oordeel van het hof dient dit antwoord redelijkerwijs&#13;
aldus te worden begrepen dat een mogelijk niet (voldoende)&#13;
onder water staan van de houten funderingspalen&#13;
ten tijde van de koop niet zonder graafwerk en/of destructief&#13;
onderzoek te constateren was. Het hof zal hiervan bij zijn&#13;
oordeel uitgaan.&#13;
18. Het hof is van oordeel dat indien al zou komen vast te&#13;
staan dat [geïntimeerden] [appellant] hebben ingelicht over&#13;
de wijze van de fundering van de ligboxenstal en de waterpeilverlagingen,&#13;
en indien al ten tijde van de koop enige&#13;
scheurvorming en vervormingen in de ligboxenstal waarneembaar&#13;
waren, hetgeen door [appellant] wordt betwist,&#13;
[geïntimeerden] in redelijkheid niet aan [appellant] kunnen&#13;
tegenwerpen dat hij zijn onderzoeksplicht heeft geschonden&#13;
door tot aankoop van de onroerende zaak over te gaan&#13;
zonder daaraan voorafgaand een onderzoek naar de fundering&#13;
van de ligboxenstal te (doen) verrichten. [geïntimeerden],&#13;
die blijkens hun eigen stellingen op de hoogte waren&#13;
van de wijze van de fundering, de waterpeilverlagingen, de&#13;
scheurvorming en de inklinking, hebben zich immers op het&#13;
standpunt gesteld dat er vanaf de bouw tot de verkoop aan&#13;
[appellant] geen enkel moment een incident heeft plaatsgevonden&#13;
waaruit [geïntimeerden] zouden moeten opmaken&#13;
dat er sprake was van een gebrekkige fundering en dat zij&#13;
nooit hebben geweten, maar ook niet hebben kunnen weten,&#13;
dat de grondwaterstand onvoldoende zou zijn voor de fundering.&#13;
In dit licht bezien hebben zij onvoldoende onderbouwd&#13;
op grond waarvan [appellant] tot onderzoek had moeten&#13;
overgaan, daar waar zij zelf geen aanleiding zagen te twijfelen&#13;
aan de deugdelijkheid van de fundering.&#13;
Het voorgaande zou anders zijn indien [appellant] ten tijde&#13;
van de koop over een bijzondere deskundigheid ten aanzien&#13;
van funderingen en opstallen beschikte. Naar het oordeel&#13;
van het hof hebben [geïntimeerden] dit echter onvoldoende&#13;
onderbouwd gesteld. Hun stelling dat [appellant] vanaf 1 januari&#13;
2001 - derhalve ongeveer een half jaar ná de koop - als&#13;
aannemingsbedrijf in het Handelsregister stond ingeschreven,&#13;
is daartoe ontoereikend.&#13;
19. Grief 1 faalt derhalve. Het hof passeert het door [geïntimeerden]&#13;
in dit verband gedane bewijsaanbod als niet ter&#13;
zake dienend. De verdere beoordeling van grief 2 wordt aangehouden.&#13;
20. Het hof zal thans ook reeds grief 3 bespreken, nu een&#13;
eventueel slagen van deze grief zou meebrengen dat [geïntimeerden]&#13;
hoe dan ook niet schadeplichtig zouden zijn indien&#13;
zou komen vast te staan dat de fundering ten tijde van&#13;
de levering ondeugdelijk was. Genoemde grief keert zich tegen&#13;
het tweede gedeelte van rechtsoverweging 4.8 en rechtsoverweging&#13;
4.24.&#13;
In het tweede gedeelte van rechtsoverweging 4.8 oordeelt de&#13;
rechtbank:&#13;
“(…) dat deze tekortkoming in de nakoming van de overeenkomst&#13;
krachtens in het verkeer geldende opvattingen&#13;
voor rekening van [geïntimeerden] dient te komen. Door&#13;
[geïntimeerden] zijn ook geen feiten of omstandigheden&#13;
aangevoerd op grond waarvan hun een beroep op overmacht&#13;
zou toekomen. Uit hetgeen hierboven onder 4.6 en 4.7 is&#13;
overwogen, vloeit voort dat de enkele stelling van [geïntimeerden]&#13;
dat zij niet bekend waren met het gebrek, ter zake&#13;
onvoldoende is. De rechtbank overweegt dat in het midden&#13;
kan blijven of [geïntimeerden] wisten van de grondwaterstandverlaging.&#13;
Nu het waterpeil feitelijk lager is komen te&#13;
liggen dan de bovenkant van de houten palen, wordt [appellant]&#13;
immers geconfronteerd met de gevolgen van de - blijkens&#13;
het deskundigenrapport - voor deze fundering ongeschikte&#13;
geheel houten palen, waar palen met betonopzet of&#13;
geheel betonnen palen geïndiceerd waren.”&#13;
In rechtsoverweging 4.24 overweegt de rechtbank:&#13;
“(…) dat [geïntimeerden] in beginsel aansprakelijk zijn&#13;
voor schade die [appellant] lijdt ten gevolge van de levering&#13;
door [geïntimeerden] van een deels non-conforme onroerende&#13;
zaak, nu hierboven is geoordeeld dat de geconstateerde&#13;
gebreken aan de fundering aan [geïntimeerden] toe te rekenen&#13;
zijn. De rechtbank zal de gevorderde verklaring voor&#13;
recht met betrekking tot de schadestaatprocedure toewijzen,&#13;
omdat [appellant] aannemelijk heeft gemaakt dat hij schade&#13;
lijdt ten gevolge van deze non-conformiteit van de onroerende&#13;
zaak, in elk geval bestaande uit maatregelen die tijdens&#13;
de werkzaamheden aan ligboxenstal en mestkelder ten behoeve&#13;
van het vee zullen moeten worden getroffen.”&#13;
In de toelichting op de grief betogen [geïntimeerden] dat&#13;
hen niets kan worden verweten, aangezien zij er niet mee&#13;
bekend waren dat sprake was van een te lage grondwaterstand&#13;
voor de fundering. De tekortkoming behoort hen dan&#13;
ook niet te worden toegerekend krachtens de in het verkeer&#13;
geldende opvattingen.&#13;
21. [appellant] stelt in reactie hierop het volgende. Hij bestrijdt&#13;
dat de rechtbank ten onrechte zou hebben geoordeeld&#13;
dat de tekortkoming in de nakoming van de overeenkomst&#13;
krachtens de in het verkeer geldende opvattingen voor rekening&#13;
van [geïntimeerden] dient te komen. Bovendien wisten&#13;
[geïntimeerden] wel degelijk dat het peil in 1988 was&#13;
verlaagd van - 3.00 m naar -3.50 m en dat de houten funderingspalen&#13;
dus niet onder water stonden. [geïntimeerden]&#13;
wisten ook dat het erf verzakt was door de inkrimping van&#13;
de veenlagen, doch hebben deze wetenschap niet aan [appellant]&#13;
meegedeeld.&#13;
22. Het hof sluit zich aan bij het oordeel van de rechtbank&#13;
dat de enkele stelling van [geïntimeerden] dat zij er niet&#13;
mee bekend waren dat sprake is van een te lage grondwaterstand&#13;
voor de fundering, onvoldoende is om overmacht aan&#13;
te kunnen nemen. Het hof is dan ook met de rechtbank van&#13;
oordeel dat in het midden kan blijven of [geïntimeerden]&#13;
wisten van de grondwaterstandverlaging. Nu [geïntimeerden]&#13;
ook overigens geen feiten of omstandigheden hebben&#13;
aangevoerd op grond waarvan hun een beroep op overmacht&#13;
zou toekomen, zijn zij aansprakelijk voor de schade die [appellant]&#13;
lijdt indien komt vast te staan dat ten tijde van de levering&#13;
sprake was van een ondeugdelijke fundering van de&#13;
ligboxenstal.&#13;
23. Grief 3 faalt derhalve.&#13;
In het principaal appel&#13;
24. Het hof zal een beslissing met betrekking tot grief 1 aanhouden,&#13;
nu deze grief pas aan de orde komt als vaststaat dat&#13;
wat betreft de ligboxenstal sprake is van non-conformiteit.&#13;
Het woonhuis&#13;
25. Grief 2 keert zich tegen het oordeel van de rechtbank&#13;
dat, conform de conclusie van de deskundige, de fundering&#13;
van het woonhuis niet als gebrekkig kan worden aangemerkt.&#13;
In de toelichting op deze grief betoogt [appellant] dat&#13;
de conclusie van de deskundige zich niet verhoudt met de&#13;
volgende passage in het deskundigenrapport (p. 5):&#13;
“De scheur in het metselwerk in de westgevel van de woning&#13;
(zie foto’s 7 en 8) is te verklaren ten gevolge van de&#13;
aansluiting van de uitbreiding van de woning op staal op de&#13;
onderheide woning. De uitbreiding van de woning zal ten&#13;
gevolge van de belasting na de nieuwbouw nog zetten ten&#13;
opzichte van de starre onderheide woning. Een dilatatievoeg&#13;
was ook een mogelijkheid geweest. Dit kan niet als een ernstig&#13;
gebrek worden aangemerkt.”&#13;
[appellant] stelt zich op het standpunt dat hij mocht verwachten&#13;
dat de fundering onder de woning/boerderij zodanig&#13;
was aangelegd dat er geen zetting zou plaatsvinden&#13;
en scheurvorming in de woning zou ontstaan. In dit verband&#13;
beroept hij zich op de volgende passage in de brief van&#13;
Romkes d.d. 14 mei 2009:&#13;
“De woning is deels op staal gefundeerd en deels op palen;&#13;
een situatie die gezien de zettingsverschillen die optreden&#13;
(nu ook zichtbaar) niet toegestaan is; en nooit zo uitgevoerd&#13;
had mogen worden.”&#13;
26. [geïntimeerden] voeren in reactie op deze grief onder&#13;
meer het volgende aan. Volgens de deskundige Jansen liet&#13;
de grondgesteldheid een fundering op staal voor de uitbreiding&#13;
naast de bestaande fundering op boorpalen toe. Voor&#13;
de constructieve veiligheid heeft dit geen consequenties, alleen&#13;
esthetisch is het niet fraai. Dit kan echter niet als gebrek&#13;
worden aangemerkt. Van enige belemmering van een normaal&#13;
gebruik van de woning is geen sprake.&#13;
27. Het hof overweegt dienaangaande als volgt.&#13;
Nu [appellant] niet dan wel onvoldoende onderbouwd heeft&#13;
gesteld dat de zetting/scheurvorming aan een normaal gebruik&#13;
van de woning in de weg staat, is ingevolge art. 5.3&#13;
in samenhang met art. 5.1 van de koopovereenkomst geen&#13;
sprake van non-conformiteit. Het hof passeert het in dit verband&#13;
door [appellant] gedane bewijsaanbod als niet ter zake&#13;
dienend.&#13;
28. Grief 2 faalt derhalve.&#13;
De stallen/bijgebouwen&#13;
29. Grief 3 houdt in dat de rechtbank ten onrechte heeft geoordeeld&#13;
dat de door [appellant] ingestelde vordering betreffende&#13;
de stallen/bijgebouwen onvoldoende is gespecificeerd&#13;
en op grond hiervan dient te worden afgewezen. In de&#13;
toelichting op deze grief betoogt [appellant] onder meer het&#13;
volgende. De deskundige Jansen heeft in zijn rapport (p. 13)&#13;
geconcludeerd dat de enige verantwoorde oplossing voor&#13;
herstel is om de stallen geheel opnieuw te funderen, waarbij&#13;
dan waarschijnlijk ook de bovenbouw vernieuwd kan worden.&#13;
30. In hun antwoord op deze grief stellen [geïntimeerden]&#13;
onder meer het volgende. Gezien de eenvoudige en slechte&#13;
staat waarin de gebouwen verkeerden ten tijde van de aankoop,&#13;
mocht [appellant] er in redelijkheid niet van uitgaan&#13;
dat er sprake was van een solide fundering en volledige bewapening.&#13;
[geïntimeerden] verwijzen in dit verband naar de&#13;
brief van Willemsen d.d. 11 september 2009, die opmerkt&#13;
dat de staat van deze gebouwen zeer slecht is en naar alle&#13;
waarschijnlijkheid tijdens de aankoop (2000) ook heeft meegespeeld&#13;
bij de hoogte van het aankoopbedrag. [geïntimeerden]&#13;
stellen - onder verwijzing naar het WOZ-rapport dat is&#13;
bijgevoegd bij de brief van Hofmeijer d.d. 7 september 2007&#13;
- dat de bijgebouwen een zeer geringe waarde hadden ten&#13;
tijde van de verkoop.&#13;
31. Het hof is van oordeel dat [appellant] in het licht van&#13;
de uiterlijke staat/eenvoudige bouw van de stallen en bijgebouwen&#13;
onvoldoende heeft onderbouwd dat deze bouwsels&#13;
niet voldoen aan hetgeen hij ervan mocht verwachten. Reeds&#13;
hierop strandt zijn beroep op non-conformiteit. Het hof passeert&#13;
het door [appellant] in dit verband gedane bewijsaanbod&#13;
dan ook als niet ter zake dienend.&#13;
32. Grief 3 faalt derhalve.&#13;
De erfverharding&#13;
33. Grief 4 houdt in dat de rechtbank ten onrechte heeft geoordeeld&#13;
dat de vordering betreffende de erfverharding dient&#13;
te worden afgewezen, nu dit voor rekening en risico dient te&#13;
komen van [appellant]. In de toelichting op deze grief stelt&#13;
[appellant] onder meer het volgende. Hij betwist dat de door&#13;
[geïntimeerden] overgelegde foto’s, waarop de rechtbank&#13;
haar oordeel heeft gebaseerd, dateren van voor de verkoop.&#13;
Uit de foto’s blijkt dat de erfverharding er redelijk goed bijligt.&#13;
Het enkele feit dat er oneffenheden in het erf zijn en&#13;
voor de ingang van de ligboxenstal een betonnen plaat ligt&#13;
die hoger ligt dan de erfverharding betekent niet dat de erfverharding&#13;
wellicht gebrekkig is. De betonplaat betreft een&#13;
mestsilo. Het is volstrekt normaal dat de betonplaat hoger&#13;
ligt. De oneffenheden die de rechtbank constateert zijn&#13;
vrijwel nihil. Ook de constatering dat de klinkerbestrating&#13;
schuin oploopt tegen het gebouw aan de rechterzijde kan&#13;
niet leiden tot de conclusie dat [appellant] beter op zijn hoede&#13;
had moeten zijn. Bovendien was dit tijdens de bezichtiging&#13;
niet zichtbaar.&#13;
Ten tijde van de verkoop zag de aangetroffen erfverharding&#13;
er deugdelijk uit. Deze stelling wordt ondersteund door de&#13;
bevindingen van Romkes, die in zijn rapportage d.d. 12 mei&#13;
2009 opmerkt dat ten tijde van de overdracht de erfverharding&#13;
relatief nieuw was, maar dat kort na ingebruikname al&#13;
bleek dat de erfverharding van slechte kwaliteit was. De erfverharding&#13;
was onvoldoende dik en in het betonnen gedeelte&#13;
van de erfverharding was geen bewapening aanwezig. Bovendien&#13;
wordt deze stelling ondersteund door de volgende&#13;
passage in het rapport van Espébé d.d. 2004:&#13;
“Het terrein nabij de westzijde ligboxstal moet door de heer&#13;
[geïntimeerde] zijn opgehoogd net voordat de koop werd gesloten.”&#13;
Daarnaast hebben Jansen Wesselink en Espébé geconcludeerd&#13;
dat de droge zomer in 2003 heeft gezorgd voor een&#13;
grondwaterverlaging die beslist grote invloeden heeft gehad&#13;
op de hoogteligging c.q. zetting van de erfverharding. Eind&#13;
2003 werd [appellant] voor het eerst geconfronteerd met de&#13;
gebreken.&#13;
De door [geïntimeerden] overgelegde foto’s kunnen wel gemaakt&#13;
zijn alvorens [geïntimeerden] tot ophoging is overgegaan.&#13;
[geïntimeerden] hadden [appellant] erop moeten wijzen dat&#13;
een deel van de erfverharding niet conform de gebruikelijke&#13;
wijze was aangelegd.&#13;
Jansen Wesselink heeft geconcludeerd dat het verzakken van&#13;
het erf niet zonder graafwerkzaamheden waarneembaar was.&#13;
De rechtbank heeft ten onrechte geoordeeld dat hier sprake&#13;
is van een verschrijving. De deskundige heeft juist aangegeven&#13;
dat als er ten tijde van de verkoop al sprake was van een&#13;
verzakking, [appellant] dit zeker zou hebben opgemerkt.&#13;
34. In hun reactie op deze grief stellen [geïntimeerden] onder&#13;
meer het volgende. Ten tijde van de verkoop was al&#13;
zichtbaar dat het erf verzakkingen vertoonde. De foto’s die&#13;
als productie 2 bij de conclusie van antwoord zijn ingebracht,&#13;
tonen dit aan. Deze foto’s dateren van vóór de verkoop,&#13;
hetgeen blijkt uit het feit dat [geïntimeerde] ook op de&#13;
foto staat. Ook in het rapport Espébé wordt geconcludeerd&#13;
dat de inklinking ten tijde van de aankoop al behoorlijke&#13;
proporties had aangenomen. [appellant] heeft erkend dat tijdens&#13;
de bezichtiging de betonnen opzetters zichtbaar waren.&#13;
Deze waren slechts zichtbaar door de verzakking van het&#13;
erf. [appellant] heeft geen nader onderzoek gedaan, hetgeen&#13;
voor zijn rekening en risico komt.&#13;
De erfverharding was ten tijde van de verkoop constructief&#13;
deugdelijk. De door de deskundige vastgestelde verzakking&#13;
en scheurvorming is vooral te wijten aan het gebruik van&#13;
een 10 ton zware shovel door [appellant].&#13;
De ophoging aan de westzijde van de ligboxenstal is reeds&#13;
aangebracht in 1992.&#13;
In de verkoopbrochure was de erfverharding als redelijk&#13;
aangemerkt.&#13;
De deskundige heeft opgemerkt dat aangenomen mag worden&#13;
dat - indien een erf significant verzakt is aan één zijde&#13;
van de ligboxenstal - dit partijen zal zijn opgevallen. Hiermee&#13;
heeft de deskundige impliciet aangegeven dat hij heeft&#13;
geconstateerd dat het erf significant is aan één zijde van de&#13;
ligboxenstal en dat dit partijen moet zijn opgevallen bij de&#13;
(ver)koop.&#13;
35. Het hof overweegt dienaangaande als volgt.&#13;
In het licht van de stellingen van [geïntimeerden] heeft [appellant]&#13;
naar het oordeel van het hof onvoldoende onderbouwd&#13;
betwist dat ten tijde van de verkoop de verzakking&#13;
van het erf reeds waarneembaar was. Met name heeft [appellant]&#13;
niet dan wel onvoldoende weersproken de bevinding&#13;
in het rapport Espébé (p. 5) dat de inklinking van de&#13;
bodem langs de zuidzijde van de ligboxenstal ten tijde van&#13;
de aankoop door [appellant] al behoorlijke proporties had&#13;
aangenomen, terwijl hij heeft erkend dat tijdens de bezichtiging&#13;
de betonnen opzetters zichtbaar waren. Hierop stuit het&#13;
beroep op non-conformiteit af. Nu [appellant] op dit punt&#13;
niet aan zijn stelplicht heeft voldaan, wordt aan bewijslevering&#13;
niet toegekomen. Het hof passeert dan ook het door&#13;
[appellant] in dit verband gedane bewijsaanbod als niet ter&#13;
zake dienend.&#13;
36. Grief 4 faalt derhalve.&#13;
De verontreinigingen&#13;
37. Grief 5 houdt in dat de rechtbank ten onrechte de vordering&#13;
betreffende het verwijderen van de aangetroffen verontreinigingen&#13;
(huisvuil en autowrakken) heeft afgewezen. In&#13;
de toelichting op de grief betoogt [appellant] het volgende.&#13;
[geïntimeerden] wisten, althans behoorden te weten dat deze&#13;
verontreinigingen ten tijde van het sluiten van de koopovereenkomst&#13;
aanwezig waren. De rechtbank heeft ten onrechte&#13;
zijn bewijsaanbod gepasseerd. [appellant] heeft in eerste&#13;
aanleg gesteld dat hij van derden had vernomen dat de auto&#13;
destijds (toen [geïntimeerden] nog eigenaar van de onroerende&#13;
zaken waren) dikwijls door derden werd opgegraven&#13;
als zij nog onderdelen van de auto nodig hadden. In de gegeven&#13;
omstandigheden is een beroep op art. 6.3 van de akte&#13;
van levering naar maatstaven van redelijkheid en billijkheid&#13;
onaanvaardbaar.&#13;
38. In hun antwoord op deze grief stellen [geïntimeerden]&#13;
onder meer het volgende. De rechtbank heeft op juiste gronden&#13;
geoordeeld dat op grond van art. 6.1 van de akte van levering&#13;
ervan moet worden uitgegaan dat [geïntimeerden]&#13;
niet op de hoogte waren van de aanwezigheid van verontreinigingen&#13;
in de grond. Tegenover het dwingend bewijs dat&#13;
de notariële akte oplevert, heeft [appellant] onvoldoende gesteld.&#13;
Een beroep op art. 6.3 van de akte van levering is dan&#13;
ook niet naar maatstaven van redelijkheid en billijkheid onaanvaardbaar.&#13;
39. Het hof overweegt dienaangaande als volgt.&#13;
Indien deze grief al mocht slagen, dan brengt de devolutieve&#13;
werking van het appel mee dat het hof de in eerste aanleg&#13;
door [geïntimeerden] gevoerde verweren dient te behandelen.&#13;
In eerste aanleg hebben [geïntimeerden] aangevoerd&#13;
dat [appellant] niet heeft gesteld dat de vervuiling aan een&#13;
normaal gebruik van de onroerende zaak in de weg staat.&#13;
Het hof stelt vast dat [appellant] dit inderdaad noch in eerste&#13;
aanleg noch in hoger beroep aan dit onderdeel van zijn vordering&#13;
ten grondslag heeft gelegd. Daarmee heeft hij onvoldoende&#13;
gesteld voor toewijzing van dit onderdeel van zijn&#13;
vordering. Het hof passeert het door hem in dit verband gedane&#13;
bewijsaanbod dan ook als niet ter zake dienend.&#13;
40. Grief 5 treft derhalve geen doel.&#13;
41. Grief 6 houdt in dat de rechtbank de verklaring voor&#13;
recht met betrekking tot de schadestaatprocedure te beperkt&#13;
heeft toegewezen. In de toelichting betoogt [appellant] dat&#13;
in de schadestaatprocedure ook betrokken dient te worden&#13;
de schade betreffende de woning/boerderij, die op een ondeugdelijke&#13;
fundering is geplaatst waardoor scheurvorming&#13;
is ontstaan, de stallen/bijgebouwen, de ondeugdelijke erfverharding&#13;
en de geconstateerde milieuverontreiniging.&#13;
42. Nu deze grief voortvloeit uit de grieven 2 tot en met 5,&#13;
faalt deze op dezelfde gronden.&#13;
In het incidenteel appel&#13;
43. Het hof zal [appellant] in de gelegenheid stellen om een&#13;
akte te nemen als bedoeld in rechtsoverweging 16 van dit arrest,&#13;
waarop [geïntimeerden] bij antwoordakte zullen mogen&#13;
reageren.&#13;
In het principaal en incidenteel appel&#13;
44. Het hof zal iedere verdere beslissing aanhouden.&#13;
De beslissing&#13;
Het gerechtshof:&#13;
alvorens nader te beslissen:&#13;
In het incidenteel appel&#13;
stelt [appellant] in de gelegenheid een akte te nemen als bedoeld&#13;
in de rechtsoverwegingen 16 en 43 van dit arrest;&#13;
verwijst daartoe de zaak naar de rolzitting van dinsdag 23&#13;
november 2010 voor akte aan de zijde van [appellant].&#13;
</content><legacyfootnotes/><footnotes><footnote/></footnotes><auteurs>mrs. L. Janse, L. Groefsema en M.W. Zandbergen</auteurs><published>2010-12-01 00:00:00</published><modified>2010-12-01 00:00:00</modified><editiondate>2010-12-01</editiondate><htmlpath>https://denhollander.info/artikel/8910</htmlpath></article>
</articles></edition>
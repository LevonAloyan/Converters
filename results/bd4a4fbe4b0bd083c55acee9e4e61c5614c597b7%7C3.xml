<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4382</id><udhid>UDH:TvAR/4382</udhid><titel>Landbouwrestituties; toekenning en terugvordering</titel><searchwords><searchword>TvAR 7/8/2005</searchword><searchword>UDH:TvAR/4382</searchword></searchwords><attachments><attachment><name>2005_nr 78_Artikel_Boersma.pdf</name><extention>pdf</extention><url>https://denhollander.info/download/4340/ci</url></attachment></attachments><inleiding>1 Inleiding&#13;
Eén van de doelstellingen van de Europese Gemeenschap (hierna: EG) is, aldus&#13;
artikel 3 EG-verdrag, het creëren van een gemeenschappelijk beleid op het gebied van&#13;
de landbouw. Hoewel de internationale handel in beginsel wordt beheerst door het&#13;
principe van vrije handel is dat binnen de landbouwsector niet altijd het geval. Mede&#13;
gezien de problemen met de voedselvoorziening tijdens de Tweede Wereldoorlog,&#13;
waren de lidstaten in 1957 van mening dat het de voorkeur heeft om een gemeenschappelijk&#13;
markt- en prijsbeleid te voeren voor landbouwproducten. In de artikelen&#13;
32 tot en met 38 EG-verdrag is hier nader uitvoering aan gegeven.&#13;
Een belangrijk instrument voor dit beleid is het verlenen van restituties bij de uitvoer&#13;
van landbouwproducten. Restituties zijn uitvoersubsidies om de in de EG geproduceerde&#13;
landbouwproducten tegen concurrerende prijzen op de wereldmarkt te kunnen&#13;
verkopen. Deze restituties worden toegekend omdat de productiekosten van landbouwgoederen&#13;
binnen de Gemeenschap meestal aanzienlijk hoger zijn dan van&#13;
vergelijkbare producten op de wereldmarkt, zodat de in de EG gevestigde boer een&#13;
ongunstige concurrentiepositie heeft.&#13;
Restituties kunnen zowel worden verleend voor de basisproducten (landbouwproducten&#13;
in hun primaire vorm of eerste stadium van verwerking) als voor producten&#13;
die industrieel zijn vervaardigd en waarin landbouwproducten zijn verwerkt. De&#13;
restitutiebedragen worden periodiek door de Europese Commissie vastgesteld en zijn&#13;
afhankelijk van het prijsverschil en een mogelijk overschot of tekort binnen de EG.&#13;
In dit artikel wordt aandacht besteed aan de voorwaarden waaronder restitutie wordt&#13;
toegekend en onder welke omstandigheden restitutie kan worden teruggevorderd. In&#13;
hoofdstuk 2 komen de algemene voorwaarden aan bod. In hoofdstuk 3 wordt de&#13;
procedure van de restitutieaanvraag beschreven tot en met de uitbetaling door het&#13;
productschap. In veel gevallen wordt achteraf, op administratieve wijze, gecontroleerd&#13;
of aan alle voorwaarden is voldaan. Deze controles zijn gebaseerd op specifieke&#13;
wetgeving, die in hoofdstuk 4 aan bod komt. Hoofdstuk 5 bevat de omstandigheden&#13;
waaronder het productschap kan overgaan tot terugvordering van de restitutie en het&#13;
opleggen van sancties. Terugvordering is echter niet mogelijk indien er sprake is van&#13;
verjaring, hetgeen in hoofdstuk 6 wordt behandeld. Diverse onderwerpen zoals&#13;
terugvordering, sancties en verjaring zijn ook onderwerp van de vierde tranche van&#13;
de Algemene wet bestuursrecht. Daarom wordt in hoofdstuk 7 een vergelijking&#13;
gemaakt tussen het gemeenschapsrecht en de vierde tranche.</inleiding><content>2 Algemene voorwaarden voor restitutie&#13;
Per landbouwproduct is in een zogenoemde verticale verordening of marktordening&#13;
vastgesteld of er restituties kunnen worden verleend. Een voorbeeld is Verordening&#13;
(EG) nr. 1255/1999.1 In artikel 31 van deze Verordening is vastgelegd dát een restitutie&#13;
kan worden verleend. De voorwaarden waaronder deze restitutie wordt verleend zijn&#13;
in beginsel voor elk product gelijk.2 Daarom zijn de algemene bepalingen en voorwaarden&#13;
vastgelegd in een verordening die voor alle marktordeningen geldt (horizontale&#13;
verordening) namelijk Verordening (EG) nr. 800/19993 (hierna: Restitutieverordening).&#13;
In de Restitutieverordening is vastgelegd aan welke voorwaarden voor het&#13;
verlenen van restitutie moet zijn voldaan:&#13;
– de goederen moeten zich vanaf het moment dat zij onder de regeling uitvoer zijn&#13;
geplaatst onder douanetoezicht bevinden;&#13;
– de goederen moeten de EG uiterlijk 60 dagen na aanvaarding van de aangifte ten&#13;
uitvoer in ongewijzigde staat hebben verlaten;4&#13;
– op de dag van uitvoer moeten de goederen van gezonde handelskwaliteit5 zijn;&#13;
– de goederen moeten EG-oorsprong hebben, of anderszins voldoen aan de oorsprongseisen.&#13;
3 Procedure restitutieaanvraag&#13;
3.1 Aanvraag uitvoercertificaat&#13;
In het algemeen6 begint het proces van de toekenning van restitutie met het aanvragen&#13;
van een uitvoercertificaat bij het bevoegde productschap. In Nederland wordt de&#13;
restitutie namelijk, in afwijking van diverse lidstaten, uitbetaald door de productschappen.&#13;
Met dit uitvoercertificaat wordt de restitutie voor de gehele geldigheidsduur&#13;
van het certificaat gefixeerd op het restitutiebedrag dat van toepassing is op de&#13;
datum van de aanvraag. Ten tijde van de uitvoer moet een gewone uitvoeraangifte&#13;
worden gedaan waarbij een formulier L(F) wordt overgelegd.&#13;
In alle hiervoor genoemde bescheiden wordt de soort van de goederen en de goederencode&#13;
vermeld. Aan de hand van deze goederencode wordt vastgesteld of de goederen&#13;
die fysiek worden uitgevoerd overeenkomen met de goederen zoals vermeld op de&#13;
aangifte en overige bescheiden. Deze goederencode is gebaseerd op het Gemeenschappelijk&#13;
Douanetarief, vastgelegd in de Gecombineerde Nomenclatuur7 en de nadere&#13;
detaillering zoals vastgelegd in de restitutienomenclatuur.8&#13;
3.2 Vaststelling van de juistheid van de goederencode door de Douane&#13;
Nadat de exporteur de aangifte ten uitvoer heeft gedaan, gaat de Douane over tot&#13;
controle van de aangifte. Op grond van artikel 2 Regeling in- en uitvoer Landbouwgoederen&#13;
(hierna: Regeling) zijn de bepalingen van de Douanewet van toepassing&#13;
voor de fysieke controle, de verificatie van aangiften en documenten en andere douaneaangelegenheden.&#13;
Concreet betekent dit dat de Douane de organisatie is die vaststelt&#13;
of de aangegeven goederencode wel juist is. Dat is ook niet vreemd. De Douane is&#13;
– exclusief – de organisatie die gespecialiseerd is in deze materie.9&#13;
In Verordening (EEG) nr. 386/9010 is voorgeschreven dat de Douane een bepaald&#13;
minimumpercentage van de aangiften daadwerkelijk fysiek controleert. Dit percentage&#13;
bedraagt in beginsel 5%, behalve voor productsoorten waarvoor een risicoanalyse is&#13;
gemaakt. Het behalen van deze normen is van groot belang. Indien de norm niet is&#13;
behaald kan dit tot gevolg hebben dat de lidstaat het uitgekeerde restitutiebedrag&#13;
moet terugbetalen aan de EOGFL.11,12&#13;
3.3 Controle en uitbetaling door het productschap&#13;
Met het eerder genoemde formulier L(F) wordt de restitutie aangevraagd. Om te controleren&#13;
of de goederen de EG hebben verlaten wordt de zending vergezeld van een&#13;
controle-exemplaar T5, die aan de buitengrens wordt afgetekend en verstuurd naar&#13;
het productschap. De Douane informeert het productschap of de aangifte conform is&#13;
bevonden. Vervolgens moet dan, drie maanden na de dag waarop het productschap&#13;
over alle benodigde gegevens en documenten beschikt, de restitutie worden uitbetaald.&#13;
4 Controle achteraf&#13;
Hiervoor is reeds behandeld dat bij het doen van de uitvoeraangifte controles worden&#13;
uitgevoerd, waarbij wordt vastgesteld of de aanvraag voor restitutie rechtmatig is. De&#13;
Europese wetgever heeft in Verordening (EG) 4045/8913 (hierna: Verordening 4045)&#13;
vastgelegd dat ook controles achteraf moeten worden verricht. Deze controles worden&#13;
meestal verricht door een team van medewerkers van de Algemene Inspectie&#13;
Dienst (AID) en de Douane. De bemoeienis van de AID zal wellicht bevreemden. De&#13;
AID is echter de organisatie die in Nederland is aangewezen als de dienst, bedoeld in&#13;
artikel 11 Verordening 4045. Tijdens deze controle wordt vastgesteld of de goederen&#13;
hun bestemming hebben bereikt, maar worden soms ook uitspraken gedaan omtrent&#13;
de goederencode van het product. De vraag is of dat wel de bedoeling van de ‘4045-&#13;
controle’ is.&#13;
Artikel 1 lid 1 Verordening 4045 stelt het toepassingsbereik van de verordening vast:&#13;
“de controle die op basis van de handelsdocumenten van degenen die bedragen ontvangen&#13;
of verschuldigd zijn (…) om vast te stellen of de verrichtingen daadwerkelijk&#13;
hebben plaatsgevonden en aan de voorschriften voldoen.”. In de Verordening is&#13;
voorts gedetailleerd vastgelegd welke selectiecriteria moeten worden gehanteerd om&#13;
te bepalen welke ondernemingen en transacties moeten worden gecontroleerd.&#13;
Uit artikel 3 Verordening 4045 blijkt dat onder meer wordt ‘geverifieerd’ aan de hand&#13;
van tegencontroles met de handelsdocumenten van leveranciers, klanten, vervoerders&#13;
en andere derden. Eventueel kunnen ook nog fysieke controles worden gehouden op&#13;
de hoeveelheid en de aard van de voorraden. Ook uit de rest van de verordening&#13;
blijkt naar onze mening duidelijk dat het hier gaat om een administratieve controle,&#13;
waarbij de controleopdracht luidt om na te gaan of de goederen daadwerkelijk zijn&#13;
uitgevoerd en niet zijn wederingevoerd. Het is daarbij niet de bedoeling om nogmaals&#13;
kwesties te controleren die eerder ook al onderwerp van controle zijn geweest, zoals&#13;
de vaststelling van de soort van de goederen en de goederencode. Deze beperkte&#13;
lezing blijkt ook uit het Handboek Douane.14&#13;
De AID heeft nog een andere belangrijke taak. Wanneer restitutie wordt gevraagd&#13;
voor industriële producten wordt deze restitutie in beginsel gebaseerd op de receptuur&#13;
van de uitgevoerde goederen. Deze receptuur moet dan bij het Hoofdproductschap&#13;
Akkerbouw worden gedeponeerd. In deze gevallen controleert de AID achteraf&#13;
de juistheid van de receptuur en de geclaimde restitutie voor de grondstoffen.&#13;
In de praktijk komt het regelmatig voor dat als gevolg van een 4045-controle de AID&#13;
(en niet de Douane) concludeert dat goederen onder een andere goederencode&#13;
moeten worden ingedeeld. Dat lijkt ons niet juist. Ten eerste ontbeert de AID een&#13;
bevoegdheid om onderzoek te doen naar de juistheid van de goederencode van de&#13;
uitgevoerde goederen. Dit is een exclusieve bevoegdheid van de Douane. Zie in dit&#13;
kader paragraaf 1.1. Dit wordt – zelfs voor de uitvoer van industriële landbouwproducten&#13;
waarbij de AID een receptuurcontrole verricht – ook bevestigd door het&#13;
Handboek Douane.15 Hierin staat: “Let op. Hoewel de Algemene Inspectie Dienst&#13;
controle uitoefent op de juistheid van de aan het productschap opgegeven samenstelling,&#13;
blijft de Douane verantwoordelijk voor de juiste indeling van de goederen in de&#13;
Gecombineerde Nomenclatuur.”&#13;
Deze vaststelling volgt ook uit de Regeling. In artikel 4 Regeling staat dat de AID&#13;
bevoegd is tot het verrichten van een nader onderzoek zoals bedoeld in artikel 82 en&#13;
90 Regeling. Dit nader onderzoek moet dan, volgens artikel 4 lid 2 Regeling, worden&#13;
ingesteld op verzoek van de Belastingdienst. Het nader onderzoek ex artikel 90 is niet&#13;
relevant. In artikel 82 Regeling staat naast het nader onderzoek (dat dus ook de AID&#13;
mag verrichten) ook de verificatie van de aangifte genoemd. Nu vaststaat dat de AID&#13;
slechts bevoegd is om een – gespecificeerd – nader onderzoek te verrichten, moet&#13;
worden geconcludeerd dat dit nader onderzoek geen betrekking kan hebben op de&#13;
verificatie van de aangifte, in het bijzonder de juistheid van de goederencode.&#13;
Voorts ziet de 4045-controle ook niet op de vraag of de goederen onder een juiste&#13;
goederencode zijn aangegeven, doch op de vraag of de goederen hun bestemming&#13;
hebben bereikt en niet zijn teruggezonden.&#13;
Tenslotte wordt opgemerkt dat het vaste jurisprudentie16 is dat uitsluitend de Douane&#13;
belast is met de verificatie van de uitvoeraangiften. De Douane is ook wettelijk uitgerust&#13;
om controles achteraf te verrichten. Zij heeft namelijk op grond van artikel 78&#13;
Verordening (EEG) nr. 2913/9217 (hierna CDW) de bevoegdheid om achteraf de juistheid&#13;
van de aangifte te controleren.&#13;
5 Terugvordering&#13;
5.1 Terugvordering is geen discretionaire bevoegdheid&#13;
Wanneer later blijkt dat niet aan alle voorwaarden is voldaan moet de restitutie door&#13;
het productschap worden teruggevorderd. Uit artikel 51 en 52 Restitutieverordening&#13;
blijkt dat dit geen discretionaire bevoegdheid van het Productschap is, doch dat móet&#13;
worden teruggevorderd. Dat is niet vreemd. De restitutie wordt namelijk aan de&#13;
Productschappen betaald door het EOGFL en gefinancierd uit de Europese schatkist.&#13;
In artikel 52 lid 2 Restitutieverordening wordt zelfs vermeld dat het Productschap&#13;
ook bedragen aan het EOGFL moet terugbetalen die door het Productschap niet zijn&#13;
geïnd, doch wel aan het Productschap verschuldigd waren. Dit blijkt ook expliciet uit&#13;
artikel 8 lid 2 Verordening (EG) nr. 1258/199918 (hierna: Verordening 1258) betreffende&#13;
de financiering van het gemeenschappelijk landbouwbeleid. Wanneer niet volledig is&#13;
teruggevorderd omdat de overheidsdiensten of organen in de lidstaat onregelmatig&#13;
hebben gehandeld of nalatig zijn geweest, draagt de Europese Gemeenschap deze&#13;
financiële gevolgen niet.&#13;
5.2 Sancties&#13;
Bij terugvordering van restituties wordt het terug te vorderen bedrag verhoogd overeenkomstig&#13;
artikel 51 lid 1 Restitutieverordening en wordt zodoende een sanctie&#13;
opgelegd. Wanneer de exporteur de onjuiste gegevens niet opzettelijk heeft verstrekt&#13;
dan is de sanctie de helft van het verschil van de gevraagde restitutie en de geldende&#13;
restitutie. Bij opzet bedraagt de sanctie het dubbele van het verschil tussen de&#13;
gevraagde restitutie en de geldende restitutie. Zelfs bij het ontbreken van schuld kan&#13;
de situatie ontstaan dat belanghebbende meer moet terugbetalen dan hij heeft ontvangen.&#13;
19 Dit lijkt in strijd met het fundamentele strafrechtbeginsel Nulla poena sine&#13;
culpa (zonder schuld geen straf). Hoewel ook de Restitutieverordening in dit kader&#13;
spreekt van een sanctie, is deze verhoging, aldus het Hof van Justitie,20 niet strafrechtelijk&#13;
van aard.&#13;
Het Hof van Justitie stelt dat de verhoging namelijk dient ter bestrijding van de talrijke&#13;
onregelmatigheden die in het kader van de landbouwsubsidies worden begaan&#13;
en die, doordat zij zwaar drukken op de begroting van de Gemeenschap, de maatregelen&#13;
kunnen ondermijnen die de gemeenschapsinstellingen op dit gebied hebben&#13;
getroffen. De verhoging is voorts een specifiek administratief instrument, dat een&#13;
bestanddeel van de steunregeling vormt en een goed financieel beheer van de openbare&#13;
middelen van de Gemeenschap moet verzekeren. Omdat de sanctie de betaling&#13;
betreft van een bedrag dat wordt bepaald naar rato van het bedrag dat de marktdeelnemer&#13;
ten onrechte heeft ontvangen, vormt, zo stelt het Hof van Justitie, de sanctie&#13;
een integrerend bestanddeel van het betrokken stelsel van uitvoerrestituties en is zij&#13;
niet strafrechtelijk van aard. Daaruit volgt dan eveneens dat het beginsel Nulla poena&#13;
sine culpa op de verhoging niet van toepassing is.&#13;
Er wordt geen sanctie toegepast (art. 51 lid 3 Restitutieverordening) wanneer er sprake&#13;
is van overmacht,21 bij inkeer22 of bij een duidelijke vergissing die door het Productschap&#13;
is erkend.&#13;
5.3 Geen terugvordering bij fout van de autoriteiten&#13;
Terugvordering van de onterecht ontvangen restitutie vindt, overeenkomstig artikel 52&#13;
lid 4 letter a Restitutieverordening, niet plaats indien de betaling is verricht als gevolg&#13;
van een fout van de bevoegde autoriteiten zelf van de lidstaten of van een andere&#13;
betrokken autoriteit, waarbij de begunstigde de fout redelijkerwijs niet kon ontdekken&#13;
en de begunstigde te goeder trouw heeft gehandeld. Deze bepaling heeft – uiteraard –&#13;
ook betrekking op de verhoging die is opgelegd.&#13;
Naar onze mening kan de restitutie dan ook niet worden teruggevorderd wanneer bij&#13;
een controle achteraf wordt vastgesteld – voor zover dat al mogelijk zou zijn – dat&#13;
een onjuiste goederencode is gehanteerd en de Douane de uitvoeraangifte heeft gecontroleerd,&#13;
althans de goederen fysiek heeft gecontroleerd. Er zou dan immers sprake&#13;
zijn van een foutieve verificatie van de Douane. Uiteraard moet dan wel aan de overige&#13;
voorwaarden van goede trouw en onmogelijkheid tot ontdekking zijn voldaan.&#13;
6 Verjaring&#13;
6.1 Verjaring o.g.v. Restitutieverordening&#13;
Hoewel de Europese Gemeenschap met betrekking tot de uitvoerrestituties zware&#13;
maatregelen heeft genomen om onregelmatigheden en fraude te voorkomen, heeft zij&#13;
ook uitwerking gegeven aan het rechtszekerheidsbeginsel, meer in het bijzonder verjaring.&#13;
Naast het vertrouwensbeginsel, hiervoor in 3.3 behandeld, is in artikel 52 lid 4&#13;
Restitutieverordening ook vastgelegd dat de verplichting tot terugbetaling niet van&#13;
toepassing is indien tussen de dag waarop het definitieve besluit tot toekenning van&#13;
de restitutie ter kennis van de begunstigde is gebracht, en de dag waarop een nationale&#13;
of communautaire autoriteit de begunstigde voor het eerst heeft ingelicht over het feit&#13;
dat de betrokken betaling niet verschuldigd was, meer dan vier jaar is verstreken.&#13;
Hierbij geldt wel weer het vereiste dat de begunstigde te goeder trouw was.&#13;
6.2 Verjaring o.g.v. Verordening 2988/95&#13;
Naast de specifieke verjaringsbepaling van artikel 52 lid 4 Restitutieverordening bevat&#13;
ook Verordening (EG) 2988/95 (hierna: Verordening 2988) specifieke bepalingen over&#13;
‘onregelmatigheden’ met ‘EG-gelden’ en verjaringsbepalingen in het bijzonder.23&#13;
Op grond van artikel 1 lid 2 Verordening 2988 is een onregelmatigheid elke inbreuk&#13;
op het EG recht die bestaat in een handeling of een nalaten van een marktdeelnemer,&#13;
waardoor de algemene begroting van de EG wordt of zou kunnen worden benadeeld,&#13;
door – in dit geval – een onverschuldigde (onterechte) uitgave. Het Productschap&#13;
voor Vee en Vlees (PVV) heeft bij het CBB meerdere malen betoogd dat het terugvorderen&#13;
van restituties niet moet worden aangemerkt als een ‘onregelmatigheid’ in&#13;
de zin van de Verordening.&#13;
Het CBB heeft in diverse uitspraken24 echter geoordeeld dat het terugvorderen van&#13;
restituties terdege onder het toepassingsbereik van de Verordening valt. Het vorenstaande&#13;
blijkt ook uit het arrest van het Hof van Justitie van 24 juni 200425 (Handlbauer-&#13;
arrest). Het Hof oordeelde dat artikel 3 lid 1 Verordening 2988 van toepassing&#13;
is op zowel de in artikel 5 (administratieve boeten) als op de in artikel 4 (ontnemen&#13;
van wederrechtelijk verkregen voordeel) Verordening 2988 bedoelde onregelmatigheden&#13;
die de financiële belangen van de Gemeenschappen schaden. Het terugvorderen&#13;
van restituties valt derhalve onder het toepassingsbereik van Verordening 2988.&#13;
Op grond van artikel 3 Verordening 2988 bestaan er verschillende mogelijkheden&#13;
waarom de vordering (terugvorderen van restitutiebedragen) verjaard is of niet meer&#13;
ten uitvoer kan worden gelegd:&#13;
1. op grond van artikel 3 lid 1 Verordening bedraagt de verjaringstermijn van de vervolging&#13;
vier jaar vanaf de datum waarop de onregelmatigheid is begaan. De verjaring&#13;
van de vervolging wordt echter gestuit door elke onderzoekshandeling of&#13;
daad van vervolging van de onregelmatigheid door de bevoegde autoriteit, mits&#13;
deze de betrokkene ter kennis is gebracht. Na de stuiting vangt een nieuwe verjaringstermijn&#13;
aan;&#13;
2. in ieder geval is de vordering verjaard na het verloop van acht jaar indien de&#13;
bevoegde autoriteit binnen deze termijn geen sanctie heeft opgelegd;&#13;
3. het recht tot uitvoering van het besluit waarbij een administratieve sanctie wordt&#13;
opgelegd, vervalt na drie jaar. Deze termijn vangt aan op de dag waarop het besluit&#13;
definitief wordt.&#13;
In het kader van de vierjaarstermijn is nog relevant om vast te stellen wat een ‘onderzoekshandeling’&#13;
of een ‘daad van vervolging’ is. Deze vraag is in het recente verleden&#13;
beantwoord door het Hof van Justitie in het hiervoor reeds genoemde Handlbauerarrest.&#13;
In die zaak ging het om de vraag of een aankondiging van een 4045-controle en&#13;
die controle zelf handelingen zijn waarmee de verjaringstermijn wordt gestuit. De&#13;
Advocaat-Generaal stelde dat er sprake moet zijn van een handeling die:&#13;
– er duidelijk op is gericht om specifiek aangeduide onregelmatigheden vast te stellen;&#13;
of&#13;
– ziet op voor een specifiek aangeduide onregelmatigheid te nemen maatregel.&#13;
Het Hof van Justitie concludeert dat de verjaringstermijn niet kan worden gestuit&#13;
door “elke algemene controlehandeling” die niet verband houdt met “verdenkingen&#13;
van onregelmatigheden die betrekking hebben op voldoende nauwkeurig omschreven&#13;
handelingen”. Van een onderzoekshandeling of daad van vervolging is dus alleen&#13;
sprake indien hieromtrent een mededeling aan de betrokken vennootschap is gedaan,&#13;
waarbij de handeling en de mededeling ziet op specifiek aangeduide transacties / partijen&#13;
/ uitvoercertificaten of -aangiften en deze mededeling bedoeld is om over/voor&#13;
die specifieke transacties informatie te verkrijgen/maatregelen aan te kondigen, vanwege&#13;
de verdenking dat die transacties (mogelijk) onregelmatig zijn.&#13;
Het Handlbauer-arrest geeft expliciet aan dat het aankondigen en verrichten van de&#13;
4045-controle onvoldoende specifiek is, zodat de 4045-controle de verjaring niet kan&#13;
stuiten.&#13;
7 Terugvordering van restituties onder (de vierde tranche van) de Awb&#13;
7.1 Inleiding&#13;
Hoewel de toekenning en terugvordering van landbouwrestitutie grotendeels is geregeld&#13;
in het gemeenschapsrecht, is het ook zinvol om na te gaan in hoeverre de Algemene&#13;
wet bestuursrecht (hierna: Awb) invloed heeft op de toekenning en terugvordering.&#13;
Het gemeenschapsrecht laat immers ruimte voor toepassing van de Awb, voorzover&#13;
het niet zelf in een regeling voorziet en geen afbreuk wordt gedaan aan rechten die&#13;
burgers aan het gemeenschapsrecht ontlenen.26 Op dit moment kent de Awb nog geen&#13;
vergelijkbare regeling als de Restitutieverordening. Daarin zal verandering komen&#13;
wanneer de Awb wordt aangevuld met de vierde tranche, titel 4.4 “Bestuursrechtelijke&#13;
geldschulden”.27 De in titel 4.4 Awb gegeven bepalingen kunnen dus in beginsel&#13;
mede strekken tot uitvoering van het gemeenschapsrecht zolang en voorzover het&#13;
gemeenschapsrecht op dat punt geen eigen voorzieningen kent.28 Voorzover het&#13;
gemeenschapsrecht en titel 4.4 Awb hetzelfde onderwerp op een verschillende manier&#13;
regelen, dan gaat het gemeenschapsrecht in beginsel voor en blijft titel 4.4 Awb buiten&#13;
toepassing op grond van het voorrangsbeginsel van het gemeenschapsrecht.29&#13;
Hierna volgt een globale vergelijking tussen de Restitutieverordening en titel 4.4&#13;
Awb, voorzover de terugvordering van ten onrechte betaalde restituties door het&#13;
Productschap een bestuursrechtelijke geldschuld creëert, zonder de pretentie een&#13;
complete vergelijking te maken.&#13;
7.2 Terugvordering restitutie creëert een bestuursrechtelijke geldschuld&#13;
Een bestuursrechtelijke geldschuld is in de kern een verplichting om te betalen aan of&#13;
door een bestuursorgaan, op basis van een wettelijk voorschrift of op basis van een&#13;
besluit dat vatbaar is voor bezwaar of beroep.&#13;
De verplichting van de exporteur tot terugbetaling van ten onrechte betaalde restituties&#13;
aan het Productschap vloeit rechtstreeks voort uit de Restitutieverordening. Deze&#13;
verordening kan worden aangemerkt als een “wettelijk voorschrift”. De Restitutieverordening&#13;
is immers een algemeen verbindend Europees voorschrift, dat rechtstreeks&#13;
van toepassing is in de Lidstaten. De terugvordering van ten onrechte betaalde&#13;
restituties wordt door het Productschap neergelegd in een besluit dat vatbaar is voor&#13;
bezwaar of beroep. De verplichting van de exporteur om ten onrechte betaalde (en&#13;
teruggevorderde) restituties te betalen aan het Productschap kwalificeert derhalve als&#13;
een bestuursrechtelijke geldschuld als bedoeld in titel 4.4 Awb.&#13;
7.3 De Restitutieverordening en titel 4.4 Awb: de belangrijkste verschillen&#13;
Betalingstermijn&#13;
Op grond van artikel 4.4.1.3 lid 1 Awb geldt als hoofdregel een betalingstermijn van&#13;
zes weken. De Restitutieverordening kent een afwijkende betalingstermijn in artikel 52&#13;
lid 1 van dertig dagen.&#13;
Verrekening&#13;
In artikel 4.4.1.9 Awb is de mogelijkheid opgenomen om een geldschuld met een&#13;
bestaande vordering te verrekenen. De Restitutieverordening biedt in artikel 52 lid 2&#13;
ook de mogelijkheid om ten onrechte betaalde restituties (inclusief de ten onrechte&#13;
vrijgegeven zekerheden en de rente die is verschuldigd tot de dag van de verrekening)&#13;
op latere betalingen aan de betrokken exporteur in mindering te brengen. Deze&#13;
mogelijkheid bestaat slechts nadat de betalingstermijn is verstreken. Die beperking&#13;
stelt titel 4.4 Awb niet. Daarin wordt slechts de beperking gesteld, dat de verrekeningsbevoegdheid&#13;
bij wettelijk voorschrift is toegekend. De Restitutieverordening&#13;
kent evenmin een met titel 4.4 Awb vergelijkbare regeling, dat de beslagvrije voet niet&#13;
vatbaar is voor verrekening.&#13;
Uitstel van betaling&#13;
In artikel 4.4.1.10 Awb is de mogelijkheid opgenomen om uitstel van betaling te&#13;
verlenen, eventueel onder voorwaarden. Uitstel van betaling is niet geregeld in de&#13;
Restitutieverordening. Uitstel van betaling wordt in de praktijk wel verleend door het&#13;
Productschap, hangende bezwaar (of beroep) in de regel onder de voorwaarde dat de&#13;
exporteur zekerheid tot betaling stelt. Inning van het teruggevorderde bedrag vindt&#13;
dan plaats via de gestelde zekerheid. Er is geen reden om uitstel van betaling onder de&#13;
Restitutieverordening uitgesloten te achten. Uitstel van betaling mag alleen niet leiden&#13;
tot het geheel of gedeeltelijk achterwege blijven van terugvordering.&#13;
(Wettelijke) rente&#13;
Volgens artikel 4.4.2.1 Awb is wettelijke rente verschuldigd wanneer de bestuursrechtelijke&#13;
geldschuld niet binnen de betalingstermijn is voldaan. In artikel 52 lid 1 van de&#13;
Restitutieverordening is bepaald dat (wettelijke) rente is verschuldigd over de periode&#13;
tussen betaling van de restituties en terugbetaling daarvan. Daarbij mogen de Lidstaten&#13;
voor de berekening van de rente het tijdstip van betaling op de twintigste dag&#13;
na de datum van de aanvraag om toekenning van de restituties stellen. Dit is een discretionaire&#13;
bevoegdheid, gelet op de “mag”-bepaling.&#13;
Een met titel 4.4 Awb vergelijkbare verzuimregeling kent de Restitutieverordening&#13;
niet. De rente is eenvoudigweg verschuldigd over het tussen betaling van de restitutie&#13;
en de terugbetaling verstreken tijdvak. Artikel 52 lid 1 Restitutieverordening stelt de&#13;
betaling van rente over het bedoelde tijdvak verplicht. In titel 4.4 Awb geldt derhalve&#13;
een soepeler regime, op grond waarvan wettelijke rente pas verschuldigd is na verzuim.&#13;
Daarvan is pas sprake nadat bij beschikking een betalingsverplichting is ontstaan&#13;
en niet binnen de gestelde betalingstermijn is betaald. Het tijdvak waarover&#13;
wettelijke rente is verschuldigd is derhalve kleiner.&#13;
Verjaring&#13;
In artikel 4.4.3.1 Awb is een verjaringstermijn opgenomen van 5 jaren. De Restitutieverordening&#13;
kent ingevolge artikel 52 lid 4 onder b een kortere verjaringstermijn van&#13;
4 jaren. De verplichting tot terugbetaling vervalt wanneer meer dan vier jaar is verstreken&#13;
tussen de dag waarop het definitieve besluit tot toekenning van de restitutie&#13;
bekend is gemaakt en de dag waarop de bevoegde autoriteit de begunstigde voor het&#13;
eerst heeft ingelicht over het feit dat de betaalde restitutie niet verschuldigd was. De&#13;
verjaringstermijn is bovendien alleen van toepassing indien de begunstigde te goeder&#13;
trouw heeft gehandeld. Daaruit moet worden afgeleid dat in andere gevallen geen&#13;
verjaringstermijn geldt.&#13;
Tot slot nog een enkele opmerking over de bestuurlijke boete in de vierde tranche&#13;
Awb in vergelijking met de sancties als bedoeld in artikel 52 Restitutieverordening.&#13;
7.4 Sancties en de bestuurlijke boete in de vierde tranche Awb&#13;
In paragraaf 5.2 is opgemerkt dat artikel 51 Restitutieverordening de mogelijkheid&#13;
biedt om het terug te vorderen bedrag aan ten onrechte betaalde restituties te verhogen&#13;
bij wijze van sanctie. In de vierde tranche, titel 5.1 Awb, worden twee soorten sancties&#13;
onderscheiden: de herstelsanctie en de bestraffende sanctie. Een herstelsanctie is&#13;
een bestuurlijke sanctie die strekt tot het herstel in oude toestand, althans het geheel&#13;
of gedeeltelijk ongedaan maken of beëindigen van een overtreding. Een bestraffende&#13;
sanctie beoogt “leed” toe te voegen. Een bestuurlijke boete is een bestraffende sanctie&#13;
inhoudende een onvoorwaardelijke verplichting tot betaling van een geldsom. De in&#13;
artikel 51 Restitutieverordening bedoelde “verhoging” kwalificeert dus als een&#13;
bestuurlijke boete. Dit betekent dat in beginsel de bepalingen van titel 5.4 Awb van&#13;
toepassing zijn.&#13;
Ingevolge artikel 51 lid 3 Restitutieverordening wordt geen sanctie toegepast ingeval&#13;
van overmacht, bij inkeer of bij een duidelijke vergissing. Deze lijst van mogelijkheden&#13;
is uitputtend. In artikel 5.4.1.2 Awb is bepaald, dat geen bestuurlijke boete&#13;
wordt opgelegd, voorzover de overtreding niet aan de overtreder kan worden verweten.&#13;
Ingeval van overmacht en bij een duidelijke vergissing is hiervan evident sprake.&#13;
Inkeer is een twijfelgeval. Gelet op het voorrangsbeginsel zal ook ingeval van inkeer&#13;
geen sanctie kunnen worden opgelegd.&#13;
De bevoegdheid tot het opleggen van een bestuurlijke boete verjaart na verloop van&#13;
5 jaren. Ook hier geldt, dat de verjaringsbepaling uit de Restitutieverordening artikel 52&#13;
lid 4 letter b voorrang heeft.&#13;
Kortom: de vierde tranche zal op een aantal punten toepassing missen. Vooral waar&#13;
de Restitutieverordening kortere termijnen stelt is waakzaamheid geboden en kan de&#13;
Awb niet zonder meer worden gevolgd.</content><legacyfootnotes>* Mr. ing. B.J.B. Boersma heeft zijn eigen adviesbureau voor douanerecht ‘Customs Knowledge’ en is als&#13;
docent (douane)recht verbonden aan de Hogeschool Rotterdam, het Scheepvaart- en transportcollege&#13;
en de EVO. Mevr. mr. M. Maas-Cooymans is werkzaam als advocaat bij Simmons &amp; Simmons advocaten.&#13;
1. PbEG 1999, L 160.&#13;
2. Voor bepaalde producten gelden afwijkende voorwaarden en bepalingen. Indien van toepassing zijn&#13;
afwijkende bepalingen in de marktordening vastgelegd. Een voorbeeld hiervan is artikel 17, lid 10 van&#13;
Verordening (EG) nr. 1255/1999 waarin afwijkende eisen zijn vastgelegd omtrent de oorsprong van het&#13;
uit te voeren product.&#13;
3. PbEG 1999, L 102.&#13;
4. Voor enkele marktordeningen geldt een gedifferentieerde restitutie. De hoogte van het restitutiebedrag&#13;
is dan afhankelijk van de bestemming. In zo’n geval moeten de goederen niet alleen de EG hebben verlaten&#13;
maar moeten de goederen ook in het betreffende land zijn ingevoerd.&#13;
5. Aan deze eis wordt voldaan wanneer de goederen in normale omstandigheden in de Gemeenschap in de&#13;
handel kunnen worden gebracht. Wanneer de uitgevoerde producten in het land van bestemming aan&#13;
bijzondere voorwaarden moeten voldoen die niet overeenstemmen met de in de Gemeenschap geldende&#13;
normen of gebruiken kan evenwel ook restitutie worden toegekend.&#13;
6. Vooral bij de aanvraag van restitutie voor industriële landbouwproducten gelden afwijkende bepalingen.&#13;
Deze worden in dit artikel niet behandeld.&#13;
7. Verordening (EEG) nr. 2658/87 (PbEG 1987, L 256).&#13;
8. Deze restitutienomenclatuur is vastgelegd in Verordening (EEG) nr. 3846/87 (PbEG 1987, L 366),&#13;
welke frequent wordt gewijzigd.&#13;
9. Bijna alle douaneformaliteiten bij in- en uitvoer zijn gerelateerd aan goederencodes.&#13;
10. PbEG 1990, L 042.&#13;
11. Europees Oriëntatie- en Garantiefonds voor de Landbouw, onderdeel van de Europese Gemeenschap.&#13;
12. Uit het Beheersverslag Belastingdienst 2004, paragraaf 4.4.1. blijkt dat in 2004 6228 uitvoeraangiften zijn&#13;
gedaan met een aanvraag voor restitutie. Hiervan werden 373, tenminste zo blijkt uit de percentages,&#13;
aangiften fysiek gecontroleerd. Het is trouwens vreemd dat bij de uitvoer van industriële landbouwgoederen&#13;
met risicoanalyse het aantal van 0,5 controles zou hebben plaatsgevonden.&#13;
13. PbEG 1989, L 388.&#13;
14. Handboek Douane, dec. nr. 20.01.00, paragraaf 3.9.1 (hierin wordt geconcludeerd dat de 4045-controle&#13;
ziet op de controle van formaliteiten indien goederen van buiten de EG zijn (weder)ingevoerd) en paragraaf&#13;
3.12.2 (waarin wordt gesteld dat het verband tussen uitvoer en wederinvoer achteraf moet worden&#13;
vastgesteld, bijvoorbeeld tijdens een 4045-controle).&#13;
15. Handboek Douane, dec. nr. 20.01.00, paragraaf 3.4.2.&#13;
16. Uitspraken van het College van beroep voor het bedrijfsleven te ’s-Gravenhage van 11 oktober 1995,&#13;
nr. 93/0407/060/013 (UTC 1999/6*) en van 31 december 1998, nr. 92/0927/011/013 (UTC 1999/7*).&#13;
17. PbEG 1992 L 302.&#13;
18. PbEG 1999 L 160.&#13;
19. Stel dat een restitutie van € 1.000 is geclaimd. Achteraf wordt vastgesteld dat een ander product is uitgevoerd&#13;
waarvoor geheel geen restitutie van toepassing is. Dan moet niet alleen € 1.000 worden terugbetaald,&#13;
maar ook een verhoging van de helft, ofwel € 500. Bij opzet moet zelfs, naast de € 1.000, een&#13;
verhoging van € 2.000 worden terugbetaald.&#13;
20. Uitspraak Hof van Justitie 11 juli 2002, C-210/00 (Käserei). In dit kader zijn ook relevant de uitspraken&#13;
van het Hof van Justitie 18 november 1987, 137/85 (Maizena) en 27 oktober 1992, C-240/90 (Duitsland /&#13;
Commissie).&#13;
21. Het begrip overmacht wordt echter zeer restrictief uitgelegd, zie de Uitspraken van het Hof van Justitie&#13;
van 11 juli 1968, 4/68 (Firma Schwarzwaldmilch GmbH tegen Einfuhr- und Vorratsstellen für Fette),&#13;
30 januari 1974, 158/73 (E. Kampffmeyer tegen Einfuhr- und Vorratstelle für Getreide und Futtermittel),&#13;
9 februari 1984, 284/82 (Acciacierie e Ferriere Busseni Spa tegen Commissie van de Europese Gemeenschappen)&#13;
en 22 januari 1986, 266/84 (Denkavit France SARL tegen Fonds d’orientation et de regularisation&#13;
des marches agricoles).&#13;
22. Situatie waarin de begunstigde zelf constateert dat hij te veel restitutie heeft aangevraagd en hij dit zelf&#13;
meldt bij het betaalorgaan voordat deze laatste dit al heeft geconstateerd.&#13;
23. Zie in dit kader ook F.C.M.A. Michiels, ‘Nieuwe instrumenten ter bescherming van de financiële belangen&#13;
van de Europese Gemeenschappen’, SEW 1996, p. 362-371.&#13;
24. Uitspraken van het College van beroep voor het bedrijfsleven te ’s-Gravenhage van 3 september 2004,&#13;
nr. AWB 03/227, www.rechtspraak.nl LJN AR2341 en van 29 september 2004, nrs. AWB 03/475, AWB&#13;
03/476 en AWB 03/477, www.rechtspraak.nl LJN AR3524.&#13;
25. Uitspraak van het Hof van Justitie van 24 juni 2004, C-278/02 (Herbert Handlbauer Gmbh).&#13;
26. TK 1993-1194, 23 700, nr. 3, p. 29 e.v.&#13;
27. Inwerkingtreding is beoogd in 2007, zie voor de voortgang www.justitie.nl.&#13;
28. TK 2003-2004, 29 702, nr. 3, p. 17 e.v.&#13;
29. J.H. Jans c.s., Inleiding tot het Europees Bestuursrecht, tweede druk, Nijmegen 2002, p. 91 (voetnoot 2).&#13;
</legacyfootnotes><footnotes><footnote/></footnotes><auteurs>mr. ing. B.J.B. Boersma en mevr. mr. M. Maas-Cooymans</auteurs><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4382</htmlpath></article>
</articles></edition>
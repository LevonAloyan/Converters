<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2005</searchword><id>4397</id><udhid>UDH:TvAR/4397</udhid><titel>Wetgeving en literatuur</titel><searchwords><searchword>TvAR 7/8/2005</searchword><searchword>UDH:TvAR/4397</searchword></searchwords><attachments><attachment><name>2005_nr 78_Wetgeving _Bezemer.pdf</name><extention>pdf</extention><url>https://denhollander.info/download/4355/ci</url></attachment></attachments><inleiding>Landbouwkwaliteitsbeleid&#13;
&#13;
Verantwoordelijkheidsverdeling voedselveiligheid&#13;
In een brief van 20 mei 2005 gaan de ministers&#13;
van VWS en LNV in op de verantwoordelijkheidsverdeling&#13;
tussen beide ministeries voor&#13;
voedselveiligheid (TK 2004-2005, 26 991, nr.&#13;
119). Beschreven worden zowel de oude als&#13;
de nieuwe verantwoordelijkheidsverdeling&#13;
tussen de ministeries, de verantwoordelijkheidsverdeling&#13;
consument-producent-overheid,&#13;
en de rol van de VWA. De nieuwe verantwoordelijkheidsverdeling&#13;
wordt mede ingegeven&#13;
door het onlangs op Europees niveau&#13;
aangenomen ‘hygiënepakket’, een drietal verordeningen&#13;
en één richtlijn met enerzijds materiële&#13;
normen inzake voedselveiligheid vanaf de&#13;
primaire fase tot en met de verhandeling aan de&#13;
consument, en anderzijds voorschriften voor&#13;
de organisatie van de officiële controles van&#13;
voor menselijke consumptie bestemde producten&#13;
van dierlijke oorsprong. Nederland moet&#13;
zijn huidige regelgeving en controlesystematiek&#13;
in lijn brengen met de EU-regelgeving&#13;
(behalve het hygiënepakket ook de General&#13;
Food Law). Het gehele hygiënepakket zal&#13;
onder verantwoordelijkheid van de minister&#13;
van VWS binnen de reikwijdte van de Warenwet&#13;
worden gebracht, met uitzondering van de&#13;
normen voor de vleeskeuring en het toezicht&#13;
daarop. Alle zaken rondom diervoeders, dierenwelzijn&#13;
en diergezondheid blijven vallen&#13;
onder de verantwoordelijkheid van de minister&#13;
van LNV. De primaire verantwoordelijkheid&#13;
voor de vleeskeuring, nu nog gedeeld door&#13;
LNV en VWS, zal bij LNV komen te berusten.&#13;
LNV wordt hierdoor verantwoordelijk voor&#13;
de slacht en alle vleeskeuringen. In verband&#13;
daarmee heeft VWS het voornemen de Vleeskeuringswet&#13;
in te trekken.&#13;
&#13;
Fytosanitair beleid&#13;
In een brief van 27 mei 2005 gaat de minister&#13;
in op relevante ontwikkelingen binnen het&#13;
fytosanitaire beleidsveld (TK 2004-2005, 29 800&#13;
XIV, nr. 89). Aan de orde komt met name de&#13;
ontwikkeling van een nieuw kostprijsmodel&#13;
en een nieuw tariefstelsel. Daarmee geeft de&#13;
bewindsman tegelijkertijd een reactie op het&#13;
verzoek van de vaste Kamercommissie voor&#13;
LNV om op de hoogte te worden gehouden&#13;
van de toekomstplannen ten aanzien van de&#13;
Plantenziektenkundige Dienst.&#13;
&#13;
Parlementaria&#13;
– Begroting LNV 2005, TK 2004-2005, 28&#13;
286, nr. 24 (brief minister over maatregelen in&#13;
de vleesveehouderij i.v.m. mogelijk illegaal&#13;
gebruik van diergeneesmiddel dexamethason,&#13;
11 mei 2005)&#13;
– Wijziging van de Gezondheids- en welzijnswet&#13;
voor dieren i.v.m. de intrekking van&#13;
het kortingensysteem van artikel 86, tweede&#13;
lid, TK 2004-2005, 29 354, nr. 6 (nota n.a.v.&#13;
het verslag, 10 mei 2005)&#13;
– Vogelpestcrisis (Aviaire influenza), TK&#13;
2004-2005, 28 807, nr. 82 (brief minister over&#13;
de situatie in Azië ten aanzien van Aviaire&#13;
Influenza en de inzet van zijn departement&#13;
daarbij, 3 mei 2005)&#13;
– Wijziging van de Rijksoctrooiwet, de Rijksoctrooiwet&#13;
1995 en de Zaaizaad- en Plantgoedwet&#13;
t.b.v. de rechtsbescherming van biotechnologische&#13;
uitvindingen, EK 2004-2005,&#13;
26 568, nr. F (brief staatssecretaris over beëindiging&#13;
infractieprocedure tegen Nederland&#13;
wegens niet tijdige implementatie richtlijn&#13;
betreffende rechtsbescherming biotechnologische&#13;
uitvindingen, 11 april 2005)&#13;
– Goedkeuring Internationaal Verdrag inzake&#13;
plantgenetische bronnen voor voedsel en&#13;
landbouw, EK 2004-2005, 29 656, nr. B&#13;
(memorie van antwoord, 3 mei 2005); nr. C&#13;
(eindverslag, nr. 619)&#13;
– Wijziging van het Varkensbesluit en het&#13;
Ingrepenbesluit (implementatie richtlijnen nr.&#13;
2001/88/EG en nr. 2001/93/EG), TK 2004-&#13;
2005, 30 078, nr. 2 (verslag schriftelijk overleg&#13;
over brief minister van LNV 11 april 2005,&#13;
25 mei 2005)&#13;
– Aanhangsel Hand. TK 2004-2005, nr. 1817,&#13;
Vragen van het lid Atsma (CDA) aan de&#13;
minister van LNV over de mogelijke illegale&#13;
import van diermeel en over het destructiebeleid&#13;
(ingezonden: 12 mei 2005; antwoord:&#13;
8 juni 2005)&#13;
&#13;
Wet- en regelgeving&#13;
– Wijziging Regeling bruin- en ringrot 2000,&#13;
Stcrt. 12 mei 2005, nr. 90&#13;
– Subsidieregeling terugdringing salmonella&#13;
in de pluimveesector 2005, Stcrt. 13 mei 2005,&#13;
nr. 91&#13;
– Wijziging Besluit tarieven in- en doorvoer&#13;
vee en veeproducten 1993, Stcrt. 17 mei 2005,&#13;
nr. 92 (aanpassing tarieven aan loon- en prijsontwikkelingen)&#13;
– Wijziging Regeling residuen van bestrijdingsmiddelen,&#13;
Stcrt. 17 mei 2005, nr. 92&#13;
(implementatie richtlijn nr. 2004/115/EG)&#13;
– Bekendmaking EG-richtlijnen ingevolge&#13;
de Regeling invoer, uitvoer en verkeer van&#13;
planten, Stcrt. 19 mei 2005, nr. 94 (bekendmaking&#13;
richtlijnen nrs. 2005/16/EG, 2005/17/EG&#13;
en 2005/15/EG)&#13;
– Mededeling implementatie EG-Richtlijnen&#13;
2005/6/EG en 2005/7/EG en 2005/8 EG inzake&#13;
diervoeders, Stcrt. 26 mei 2005, nr. 99&#13;
&#13;
Literatuur&#13;
– A.A. Freriks, ‘Bescherming van dierenwelzijn&#13;
in opmars?’, Ars Aequi juni 2005/nr. 6,&#13;
p. 446-450 (bijdrage in de rubriek Recht in&#13;
Zicht: ingegaan wordt op de bescherming van&#13;
dierenwelzijn van m.n. productiedieren op&#13;
nationaal, Europees en internationaal niveau)</inleiding><content/><legacyfootnotes/><footnotes><footnote/></footnotes><auteurs>ir. S. Bezemer</auteurs><published>2005-07-01 00:00:00</published><modified>2005-07-01 00:00:00</modified><editiondate>2005-07-01</editiondate><htmlpath>https://denhollander.info/artikel/4397</htmlpath></article>
</articles></edition>
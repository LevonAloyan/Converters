<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2011</searchword><id>9072</id><udhid>UDH:TvAR/9072</udhid><titel>Rechtspraak 5631. Clerx / Waelen (TvAR 2011/5631)</titel><searchwords><searchword>TvAR 3/2011</searchword><searchword>TvAR 2011/5631</searchword><searchword>UDH:TvAR/9072</searchword></searchwords><attachments><attachment><name>TvAR2011_03_07_5631.pdf</name><extention>pdf</extention><url>https://denhollander.info/download/7996/ci</url></attachment></attachments><inleiding>Ernstige tekortkomingen van de pachter door de slechte be­talingsmoraal gedurende 25 jaar, het achterhouden van in­formatie omtrent de verkoop en opbrengst van het melkquo­tum in 2004 waardoor verpachter zijn aanspraak niet kon vaststellen, het onbevoegd gebruik van een perceel van de verpachter vanaf 1979 tot heden, misdragingen van pachter op 10 april 1992 en 14 augustus 1992. Deze tekortkomingen bieden, ook en in het bijzonder vanwege de op onderdelen lange duur ervan en de halsstarrige volharding van pach­ter in zijn tekortkomingen, samen en in onderling verband bezien, meer dan voldoende grond voor ontbinding van de pachtovereenkomsten.&#13;
</inleiding><content>Tussenarrest&#13;
1 Het geding in eerste aanleg&#13;
Voor het geding in eerste aanleg verwijst het hof naar de in­houd van de vonnissen van 5 maart 2008, 3 september 2008 en 29 oktober 2008, die de pachtkamer van de rechtbank Maastricht, sector kanton, locatie Sittard-Geleen, tussen ap­pellanten (hierna: Clerx c.s.) als eisers en geïntimeerde (hierna: Waelen) als gedaagde heeft gewezen. Van de von­nissen van 3 september 2008 en 29 oktober 2008 is een foto­kopie aan dit arrest gehecht.&#13;
2 Het geding in hoger beroep&#13;
2.1 Clerx c.s. hebben bij exploot van 3 oktober 2008 Waelen aangezegd van het vonnis van 3 september 2008 in hoger beroep te komen, met dagvaarding van Waelen voor dit hof.&#13;
2.2 Bij memorie van grieven hebben Clerx c.s. zes grie­ven tegen de vonnissen van 3 september 2008 en 29 oktober 2008 aangevoerd en toegelicht, bewijs aangeboden en pro­ducties in het geding gebracht, en hebben zij geconcludeerd dat het hof het bestreden vonnis zal vernietigen en, opnieuw recht doende, zonodig met verbetering of aanvulling van de gronden, de tussen partijen bestaande pachtcontracten met onmiddellijke ingang zal ontbinden, althans zal beëindigen wegens zeer ernstige wanprestatie, althans wegens gegron­de klachten en het in strijd handelen van Waelen zoals een goed pachter betaamt, althans wegens strijd met de redelijk­heid en billijkheid, en [Waelen zal veroordelen] het gepach­te te verlaten en te ontruimen en ontruimd te houden, met al het zijne en de zijnen, onder verbeurte van een dwang­som van € 500 per dag dat Waelen nalatig zal zijn om aan het gevorderde te voldoen en met machtiging op Clerx c.s. om de ontruiming zelf op kosten van Waelen te doen uitvoe­ren, desnoods met behulp van de sterke arm en tevens met veroordeling van Waelen tot betaling van een schadeloos­stelling aan Clerx c.s. terzake het zonder toestemming van Clerx c.s. verkopen van de tot het gepachte behorende pro­ductierechten, vermeerderd met de wettelijke rente vanaf het moment van vervreemding tot aan de dag der algehele vol­doening en onder aftrek van al hetgeen Waelen terzake reeds aan Clerx c.s. heeft voldaan, met uitdrukkelijke veroordeling van Waelen in de kosten van de beide instanties.&#13;
2.3 Bij memorie van antwoord heeft Waelen de grieven be­streden, verweer gevoerd en geconcludeerd dat het hof, zoveel mogelijk onder aanvulling en verbetering van de rechtsgronden, het bestreden vonnis zal bekrachtigen met veroordeling van Clerx c.s. in de kosten.&#13;
2.4 Daarna hebben Clerx c.s. akte verzocht van het overleg­gen van een overzichtslijst van producties.&#13;
2.5 Partijen hebben de stukken voor het wijzen van arrest aan het hof overgelegd en het hof heeft arrest bepaald.&#13;
3 De vaststaande feiten&#13;
Op grond van hetgeen enerzijds is gesteld en anderzijds er­kend dan wel niet of onvoldoende&#13;
weersproken en op grond van de in zoverre niet bestreden inhoud van overgelegde producties, staan de volgende fei­ten vast. &#13;
3.1 Clerx c.s. zijn de erfgenamen van P.J.H. Clerx (hierna: erflater Clerx) die op 5 oktober 2003 is overleden. Erflater Clerx was met zijn zuster J.M.C.H. Waelen-Clerx erfgenaam van de onverdeelde boedel van J.J. Clerx en B.M. Schul­pen waarin zich een aantal percelen te (onder meer) Urmond en Stein bevonden. Deze boedel is bij vaststellingsovereen­komst van 10 februari 1998 verdeeld.&#13;
3.2 Waelen is de zoon van J.M.C.H. Waelen-Clerx die voor 1998 is overleden. Al voor 1983 pachtte Waelen enkele per­celen van zijn moeder en oom. In 1983 had het bedrijfsare­aal van Waelen een oppervlakte van 27.10 ha. Voor de fruit­teelt werd destijds 03.30 ha aangewend.&#13;
3.3 In 1989 zijn vier van de negen pachtovereenkomsten be­ëindigd. Per 1 januari 1997 is de pachtovereenkomst met be­trekking tot perceel B4297 ontbonden ingevolge een arrest van dit hof van 17 december 1996.&#13;
3.4 In 2004 heeft Waelen 20.000 kg van zijn melkquotum ter grootte van 80.993 kg verkocht tegen de prijs van € 1,69 per kg.&#13;
3.5 Op dit moment zijn tussen partijen nog een aantal pacht­overeenkomsten van kracht.&#13;
4 De motivering van de beslissing in hoger beroep&#13;
4.1 In eerste aanleg hebben Clerx c.s. ontbinding en betaling wegens aanspraken uit verschuldigd melkquotum gevorderd. De pachtkamer heeft geoordeeld dat Waelen weliswaar te­kort is geschoten in de nakoming van de pachtovereenkom­sten door geen toestemming voor de vervreemding van het melkquotum te vragen, maar dit onvoldoende geacht voor de ontbinding van de pachtovereenkomsten. De andere door Clerx c.s. aangevoerde gronden konden die ontbinding ook niet dragen, aldus de pachtkamer. Bij vonnis van 3 septem­ber 2008 heeft de pachtkamer de vordering tot ontbinding in het dictum afgewezen. Ten aanzien van het aandeel van Clerx c.s. in de opbrengst van de verkoop van het melkquo­tum heeft de pachtkamer de zaak verwezen voor akte uitla­ting. Clerx c.s. heeft daarna tijdig hoger beroep ingesteld te­gen het vonnis van 3 september 2008.&#13;
4.2 Na uitlating door partijen heeft de pachtkamer bij von­nis van 29 oktober 2008 het aan Clerx c.s. toekomende deel van het melkquotum berekend op 30% van de opbrengst over een pachtareaal van 2.71.86 ha. Omdat Waelen nog een bedrag tegoed had van Clerx c.s., moest de vordering van Clerx c.s. volgens de pachtkamer worden afgewezen. De proceskosten zijn gecompenseerd.&#13;
4.3 Het hoger beroep van Clerx c.s. richt zich blijkens de memorie van grieven zowel tegen de afwijzing van de ont­binding bij vonnis van 3 september 2008 als de berekening van het hen toekomende aandeel bij vonnis van 29 oktober 2008. Na de dagvaarding in hoger beroep, maar voor de me­morie van grieven - genomen op 27 januari 2009 - heeft de pachtkamer dit laatste vonnis gewezen. Dit vonnis borduur­de voort op het vonnis van 3 september 2008. Nu de om­vang van het hoger beroep in de regel pas wordt omlijnd in de memorie van grieven en het belang van Waelen daar­door niet wordt geschaad, oordeelt het hof dat het hoger be­roep mede kon worden gericht tegen het vonnis van 29 ok­tober 2008.&#13;
Ten aanzien van de ontbinding en de pacht-opzegging&#13;
4.4 In hun eerste twee grieven stellen Clerx c.s. de afwij­zing van hun beroep op ontbinding en de omstandigheid dat de pachtkamer geen uitspraak heeft gedaan over de pacht­opzegging bij brief van 25 maart 2008 per 1 november 2009 aan de orde. Zij wijzen op feiten en omstandigheden die in samenhang bezien tot het oordeel zouden moeten leiden dat Waelen zich niet gedraagt zoals een goed pachter betaamt. Zij stellen dat de pachtovereenkomsten op die grond ontbon­den moeten worden dan wel als beëindigd beschouwd moe­ten worden. Het hof overweegt dienaangaande het volgende.&#13;
4.5 Vast staat dat Waelen op dit moment de pachttermijnen tijdig betaalt. In het verleden is dat duidelijk anders geweest. Clerx c.s. hebben herhaaldelijk een procedure geëntameerd om Waelen tot betaling te bewegen. Dat blijkt voldoende uit de stukken. Voor zover het hof het kan overzien, is het beta­lingsgedrag van Waelen vanaf het vonnis van de pachtkamer van 17 december 2003 ten goede gekeerd.&#13;
4.6 Uit randnummer 8 van de memorie van antwoord en de instemmende verwijzing aldaar naar pagina vijf van het von­nis van 3 september 2008, begrijpt het hof dat Waelen in ho­ger beroep niet langer betwist dat Clerx c.s. vanwege de ver­koop van het melkquotum zonder toestemming in beginsel ontbinding van de pachtovereenkomsten kunnen vorderen. Hiervan uitgaande, is het hof het met de pachtkamer en Wa­elen eens dat in de gegeven omstandigheden Clerx c.s. de benodigde toestemming redelijkerwijs niet hadden kunnen weigeren. Clerx c.s. hebben bovendien ook in hoger beroep geen aanknopingspunten verstrekt op grond waarvan aange­nomen kan worden dat zij, waren zij tijdig op de hoogte ge­weest, het quotum zelf hadden kunnen benutten.&#13;
4.7 Clerx c.s. leggen in hoger beroep verder aan hun ont­bindingsvordering ten grondslag dat Waelen voornemens was Clerx c.s. in het ongewisse te laten en de volledige op­brengst van het melkquotum in eigen zak te steken. Clerx c.s. stellen daartoe dat zij pas in november 2004 informa­tie kregen dat Waelen achter hun rug om melkquotum aan het verkopen was. Zij hebben zich er in dit verband over be­klaagd dat Waelen steeds geen duidelijk inzicht gaf in de ge­gevens die nodig waren om de aanspraak van Clerx c.s. vast te kunnen stellen.&#13;
4.8 Waelen heeft daartegen aangevoerd dat hij Clerx c.s. bij brief van 15 september 2004 op de hoogte heeft gesteld van zijn voornemen tot verkoop. De pachtkamer heeft daarover geoordeeld dat het standpunt van Clerx c.s. juist lijkt dat die brief en de stukken die op 16 september 2004 aan Clerx c.s. zouden zijn verzonden, niet daadwerkelijk zijn verzonden. In zijn conclusie van dupliek heeft Waelen aangevoerd dat uit de brief van B.H.M.A. Clerx van 16 december 2004 aan de COS blijkt dat Clerx c.s. op de hoogte zijn van het COS-nummer van Waelen. Hij leidt daaruit af dat zij op de hoog­te moeten zijn van zijn brief van 15 september en de stukken die hij op 16 september 2004 heeft opgestuurd.&#13;
4.9 In voormelde brief van B.H.M.A. Clerx van 16 decem­ber 2004 staat het Osregistratienummer 25654 van Waelen. Als kenmerk is vermeld COS 73208. B.H.M.A. Clerx heeft bij brief van 25 november 2004 Waelen aangeschreven en verzocht om onder meer zijn COS-gegevens. Clerx c.s. stel­len dat zij naar aanleiding daarvangeengegevens hebben ontvangen. Zij hebben wel een brief van 14 december 2004 ontvangen die Waelen aan notaris Schulpen had gestuurd. Maar daarin staan niet de COS-gegevens van Waelen. Voor het hof is onduidelijk op welk moment B.H.M.A. Clerx, die blijkens het dossier steeds optreedt als woordvoerder voor Clerx c.s., de beschikking heeft gekregen over de COS-ge­gevens van Waelen. Een en ander kan wel van belang zijn &#13;
voor de vraag of Waelen, zoals Clerx c.s. stellen, hen in het ongewisse wilde laten en hen geen gegevens wilde verstrek­ken. Het hof wenst met partijen tijdens een zitting dit punt op te helderen en zal (onder meer) daartoe een zitting bepa­len. In dit verband merkt het hof op dat Waelen op 17 janu­ari 2005, dus binnen twee maanden na de brief van 25 no­vember 2004, een bedrag van € 3.923,40 aan Clerx c.s. heeft overgemaakt, welk bedrag volgens hem aan Clerx c.s. toe­kwam in verband met hun aandeel in het melkquotum.&#13;
4.10 Clerx c.s. hebben ten aanzien van het melkquotum op­gemerkt dat dit quotum in 2004 gedwongen verkocht moest worden door toedoen van Waelen zelf. Vanaf 1995 heeft Wa­elen immers geen melkveebedrijf meer. De oorzaak daar­van was dat hij bij de overstroming van de Maas in 1993 zijn melkvee met opzet had laten verdrinken. Hij is daarvoor strafrechtelijk veroordeeld en hem is een verbod opgelegd om gedurende een periode van 10 jaar vee te houden. Van­af 1994 heeft Waelen zijn melkquotum verleast. Vanwege de op 1 april 2004 van kracht geworden Regeling superheffing en melkpremie 2004 is het structureel verleasen van melk­quotum niet meer toegestaan. Waelen heeft daarom een ge­deelte ervan verkocht, aldus nog steeds Clerx c.s. Een en an­der is door Waelen niet weersproken.&#13;
4.11 Clerx c.s. voeren daarnaast aan dat Waelen al sinds 1979 het perceel B7425 onbevoegd in gebruik heeft en dat hij daarop melkquotum heeft verkregen. Op hun vordering ter zake hun aandeel in de opbrengst van het melkquotum, zal het hof hierna ingaan. Ten aanzien van het gestelde on­bevoegde gebruik oordeelt het hof dat Waelen onvoldoende heeft aangevoerd om te kunnen oordelen dat hij tot de dood van zijn moeder een recht van gebruik had op dat perceel. Hij heeft slechts aangevoerd dat hij het voormalige gebruik door zijn vader heeft voortgezet maar dat biedt geen juridi­sche grondslag voor rechtmatig gebruik van het perceel. Wa­elen heeft voorts niet betwist dat erflater Clerx zich steeds heeft verzet tegen zijn gebruik.&#13;
4.12 Thans is hij als erfgenaam deelgerechtigde. De overige deelgerechtigden, Clerx c.s. en de broers en zussen van Wa­elen, hebben met de maatschap Brouns een pachtovereen­komst met betrekking tot perceel B7425 gesloten. Volgens de stelling van Clerx c.s. heeft Waelen zich tegen deze over­eenkomst niet verzet. De Grondkamer heeft bij beslissing van 24 juni 2004 de overige deelgerechtigden echter niet-ontvankelijk verklaard in hun vordering tot vastlegging van de pachtovereenkomst met maatschap Brouns omdat Wae­len aanvoerde dat hij geen machtiging tot ondertekening had gegeven. Sedertdien is Waelen het perceel blijven gebrui­ken, kennelijk tegen de wens van de overige deelgerechtig­den in, en de (beoogd) pachter heeft het land nimmer kun­nen bewerken. Maatschap Brouns heeft Clerx c.s. inmiddels aansprakelijk gesteld (productie 2 bij memorie van grieven). Het hof wenst met partijen nader over dit perceel en over de gevolgen voor partijen van het voortgezette gebruik door Waelen te spreken.&#13;
4.13 Tot slot verwijzen Clerx c.s. naar productie 34 bij de conclusie van repliek. Daarin hebben zij “Het wangedrag van Waelen gedurende de volledige pachtperiode”uit de doeken gedaan. Ten aanzien van de incidenten tot 1996 heeft dit hof daarover al bij arrest van 17 december 1996 geoor­deeld. Het hof heeft toen geoordeeld dat vast staat dat Wae­len zich op 10 april 1992 heeft misdragen tegenover erflater Clerx door diens loonwerker met een baksteen te bedreigen en die loonwerker te verhinderen zijn werk te doen en door, bijgestaan door zijn vrouw en dochter, erflater Clerx aan te vallen. Ook achtte het hof bewezen dat Waelen zijn zuster en erflater Clerx op 14 augustus 1992 met een trekker heeft bedreigd. De overige aantijgingen zijn toen niet komen vast te staan. Het hof heeft geen aanleiding hier nu anders over denken.&#13;
4.14 Over de opgesomde incidenten van ná 1996 kan het hof kort zijn. De incidenten hebben vooral betrekking op pro­cedurele verwikkelingen rond erfkwesties. Die raken in be­ginsel de pachtverhouding tussen Waelen en Clerx c.s. niet. Daarnaast bevat het overzicht opmerkingen over het beta­lingsgedrag van Waelen, zoals hiervoor onder 4.5 al geme­moreerd.&#13;
4.15 In hoger beroep hebben Clerx c.s. aanspraak gemaakt op hun aandeel in eventueel verkocht suikerbietenquotum, behorend bij het gepachte. Volgens hen heeft Waelen nog steeds geen inzage gegeven in het bietenquotum. Zij be­schouwen dat als een zoveelste tekortkoming, althans schen­ding van het vertrouwen.&#13;
4.16 Voor de verplichtingen van Waelen jegens Clerx c.s. ter zake het suikerbietenquotum, verwijst het hof naar rov. 4.19 hieronder, die het hof overeenkomstig toepast op suikerquo­tum. Het hof constateert dat Waelen actuele gegevens van het aan hem toegekende suikerquotum aan Clerx c.s. ter be­schikking heeft gesteld (productie 4 bij memorie van grie­ven). Daaruit valt naar het oordeel van het hof onvoldoen­de af te leiden over hoeveel quotum Waelen thans beschikt, in het verleden heeft beschikt, of hij een deel heeft verkocht en welk deel met het gepachte samenhangt of heeft samen­gehangen. Deze gegevens zijn wel relevant voor de vraag of Waelen informatie heeft achtergehouden en of Clerx c.s. recht hebben op een aandeel in de opbrengst van een eventu­eel verkocht suikerquotum. Het hof gelast Waelen uitsluitsel te geven en relevante stukken vanaf het moment dat Waelen de beschikking kreeg over suikerquotum tot heden, vooraf­gaand aan de zitting aan het hof en de wederpartij toe te stu­ren.&#13;
4.17 Het hof zal, indien partijen tijdens de te gelasten com­paritie hun geschillen niet door een minnelijke schikking be­ëindigen, in het daarna te wijzen eindarrest beoordelen of de pachtovereenkomsten dienen te worden ontbonden dan wel opzegging als beëindigd dienen te worden beschouwd op grond van toerekenbare tekortkomingen door Waelen in de nakoming daarvan. Het hof zal daarbij de door Clerx c.s. in dat verband aangevoerde feiten en omstandigheden in on­derling verband en samenhang beoordelen. Clerx c.s. wordt in dat kader gelast de brief van 25 maart 2008 waarbij de pacht is opgezegd per 1 november 2009, volledig te overleg­gen. In het dossier bevinden zich slechts de eerste twee pa­gina’s van deze brief.&#13;
4.18 Tot slot verzoekt het hof Clerx c.s. ter zitting duidelijk opgave te doen van de pachtovereenkomsten die op dit mo­ment tussen partijen nog van kracht zijn, onder vermelding van de desbetreffende percelen. Clerx c.s. wordt in dat ver­band verzocht overzichtkaarten van 1:10.000 en 1:25.000 in het geding te brengen waarop de percelen zijn aangegeven.&#13;
Ten aanzien van het aandeel van Clerx c.s. in de opbrengst van de verkoop van het melkquotum&#13;
4.19 Voorop staat dat de pachter bij beëindiging van de pacht het met het gepachte samenhangende melkquotum aan de verpachter dient over te dragen, waarbij op de verpach­ter de verplichting rust de pachter een vergoeding van (door­gaans) 50% van de verkeerswaarde ervan te betalen. Indien &#13;
de pachter tijdens de looptijd van de pachtovereenkomst melkquotum vervreemdt, is hij - ervan uitgaande dat aan de voorwaarden van artikel 6:80 BW is voldaan (hof Arnhem 31 maart 2009, LJN BH9065) - wegens toerekenbare tekort­koming aan de verpachter een vergoeding verschuldigd van (doorgaans) 50% van de waarde van het met het gepachte samenhangende quotum. Deze verplichting geldt ook jegens de rechtsopvolgers onder algemene titel van de verpachter. Het hof verwijst naar rov. 4.5 van zijn arrest van 19 februari 2008 (LJN: BC7324).&#13;
4.20 Voor de ontvankelijkheid van Clerx c.s. ten aanzien van hun bezwaar tegen de berekening van de pachtkamer, waar­bij de pachtkamer is uitgegaan van een percentage van 30% voor Clerx c.s., verwijst het hof naar rov. 4.3. Tussen partij­en staat in hoger beroep vast dat Clerx c.s. ten aanzien van het met de nog lopende pachtovereenkomsten samenhangen­de melkquotum een bedrag toekomt van 2.71.86 ha x 3403 kg x € 1,69 x 50% = € 7.817,43. Het hof verwijst naar grief 3 en de memorie van antwoord onder randnummer 20. Grief 3 slaagt.&#13;
4.21 In hun vierde grief voeren Clerx c.s. aan dat de pacht­kamer ten onrechte hun aanspraak op een aandeel in de op­brengst van verkoop van productierechten, samenhangend met de pachtovereenkomsten die per 1 november 1989 zijn beëindigd, heeft afgewezen. Het hof merkt op dat de pachtkamer bij zijn oordeel waarde heeft gehecht aan een brief van de toenmalig gemachtigde van Waelen aan erfla­ter Clerx. Clerx c.s. hebben hetgeen in die brief staat ech­ter gemotiveerd betwist en Waelen is daar in hoger beroep niet meer op teruggekomen. Daarom kan niet als vaststaand worden beschouwd dat eventuele aanspraken op melkquo­tum destijds tussen Waelen en erflater Clerx zijn verrekend. Daarnaast heeft de pachtkamer overwogen dat niet is geble­ken dat erflater Clerx na 1990 aanspraak heeft gemaakt op een deel van het quotum en daaraan de conclusie verbonden dat Clerx c.s. thans geen recht kunnen doen gelden op een deel van het met de desbetreffende percelen samenhangen­de melkquotum.&#13;
4.22 Waelen heeft de stelling van Clerx c.s. niet weerspro­ken dat tijdens een zitting voor dit hof op 3 september 1996 door hem is betoogd dat erflater Clerx al zes jaar aanspraak maakte op alle quota, ook betreffende de grond die Waelen op dat moment niet meer pachtte. Het moet er dus voor wor­den gehouden dat erflater Clerx in elk geval tot 1996 wel de­gelijk aanspraak maakte op zijn aandeel. Grief 4 is in zover­re terecht voorgesteld.&#13;
4.23 Waelen voert aan dat de onderhavige vordering is ver­jaard. Nu in eerste aanleg het verjaringsverweer niet is ge­voerd, zullen Clerx c.s. in de gelegenheid worden gesteld hierop tijdens de zitting te reageren. Ze mogen ook reageren op het standpunt van Waelen dat de omvang van het tot 1 november 1989 gepachte 7.55.35 ha bedroeg (randnummer 22 memorie van antwoord).&#13;
4.24 Ten aanzien van perceel B4297 ter grootte van 0.61.80 ha (grief 6) overweegt het hof het volgende. Op dit perceel bevond zich een boomgaard met pruimen en kersen. De des­betreffende pachtovereenkomst heeft dit hof ontbonden bij arrest van 17 december 1996. Het hof houdt het er voorlopig voor dat Waelen in het referentiejaar uitsluitend een melk­veebedrijf had. Uit productie 30 bij de conclusie van re­pliek van Clerx c.s., eerste bijlage, lijkt te volgen dat de ge­hele bedrijfsoppervlakte van 27,1 hectare is betrokken bij de toewijzing van het melkquotum in het referentiejaar, dus ook onderhavig perceel dat Waelen toen immers al pacht­te. Verder maakten de fruitteeltpercelen gelet op hun totale oppervlakte (3,3 ha) kennelijk maar een ondergeschikt on­derdeel uit van het bedrijf van Waelen. Het hof oordeelt dan ook voorshands dat aannemelijk is dat alle kavels in gelij­ke mate hebben bijgedragen aan de opbouw van het melk­quotum. Clerx c.s. hebben dan in beginsel een aanspraak op de helft van het met dit perceel samenhangende melkquo­tum. Het enkele feit dat Clerx c.s. bij de gerechtelijke ont­binding geen aanspraak hebben gemaakt op het melkquotum rechtvaardigt niet zonder meer dat zij daar thans geen aan­spraak meer op zouden kunnen maken. Ter zitting verlangt het hof nader met partijen over dit perceel van gedachten te wisselen.&#13;
4.25 De vijfde grief gaat over perceel B7425. Vast staat dat Waelen niet de pachter is van dit perceel maar dit perceel wel gebruikt. Het hof verwijst naar rov. 4.11 en 4.12.&#13;
4.26 Verder geldt het volgende. De achtergrond van de hier­voor vermelde 50%-(vuist)regel is dat bij het einde van de pacht het door de verpachter aan de pachter beschikbaar ge­stelde bedrijf wordt teruggeleverd. De verpachter heeft, door de terbeschikkingstelling van het bedrijf, bijgedragen aan de opbouw van het quotum. Op gelijke voet heeft de pach­ter, door de wijze van gebruik van de grond, bijgedragen. Daarin wordt - tegen de achtergrond van het beginsel zoals dat ten grondslag ligt aan artikel 6:212 BW - de rechtvaardi­ging gevonden dat ieder recht heeft op de helft van de waar­de van het quotum.&#13;
4.27 In dit geval hebben Clerx c.s. de grond niet in hun hoe­danigheid van verpachter aan Waelen ter beschikking ge­steld. In zoverre gaat de 50%-(vuist)regel dus niet op. Door toedoen van Waelen is er naar voorlopig oordeel van het hof wel melkquotum met de grond gaan samenhangen. Wa­elen begrijpt dit perceel namelijk steeds onder het hem toe­behorende of toekomende areaal en het lijkt dan ook onder­deel uitgemaakt te hebben van het destijds opgegeven areaal van 27,1 ha. Voor het overige verwijst het hof naar rov. 4.24. Op het eerste gezicht komt het niet gerechtvaardigd voor dat aan Waelen de volledige waarde van het melkquotum toe­komt, nu hij de grond destijds onrechtmatig is gaan exploi­teren en thans slechts voor 1/16e gerechtigd is tot de grond. Een rechtvaardiging voor betaling aan Clerx c.s. van een deel - zij vorderen 25% - van de waarde van het melkquo­tum kan wellicht gevonden worden in artikel 6:212 BW. Ook hierover wenst het hof met partijen van gedachten te wisselen.&#13;
4.28 Tot slot merkt het hof nog op dat het procesdossier zeer lastig toegankelijk is en dat ook niet altijd duidelijk is ter ondersteuning van welke stelling of verweer een overgeleg­de productie strekt. De later bij akte van Clerx c.s. toegezon­den “Lijst van producties” lost de ontoegankelijkheid niet voldoende op. Het hof gelast Clerx c.s. het hof en de weder­partij voorafgaand aan de comparitie een goed geordend en van tabbladen voorzien dossier te overleggen.&#13;
Slotsom&#13;
4.29 Het hof zal een comparitie van partijen gelasten voor het verkrijgen van inlichtingen als overwogen in rov. 4.9, 4.12, 4.16, 4.18, 4.23, 4.24 en 4.27 en/of voor het beproeven van een minnelijke schikking. Tevens zal het hof Waelen op­dragen de in rov. 4.16 bedoelde stukken en Clerx c.s. de in rov. 4.17 en 4.18 bedoelde stukken in het geding te brengen. Clerx c.s. zullen daarnaast een beter toegankelijk exemplaar van het dossier in hoger beroep dienen over te leggen (rov. &#13;
4.28). De partij die bij gelegenheid van de comparitie nog een proceshandeling wenst te verrichten of producties in het geding wenst te brengen, dient ervoor te zorgen dat het hof en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen.&#13;
5 De beslissing&#13;
Het hof, recht doende in hoger beroep:&#13;
bepaalt dat partijen in persoon, althans, wat Clerx c.s. be­treft, vertegenwoordigd door iemand die van de zaak op de hoogte en tot het geven van de verlangde inlichtingen in staat is en speciaal schriftelijk gemachtigd is tot het aangaan van een schikking, tezamen met hun advocaten zullen ver­schijnen voor de pachtkamer van het hof, die daartoe zitting zal houden in het paleis van justitie aan de Walburgstraat 2-4 te Arnhem op een nader door de voorzitter te bepalen dag en tijdstip, zulks tot het geven van inlichtingen als bedoeld in rov. 4.29 en opdat kan worden onderzocht of partijen het op een of meer punten met elkaar eens kunnen worden; be­paalt dat partijen de verhinderdagen van partijen en hun ad­vocaten in de maanden februari tot en met mei 2010 zullen opgeven op de roldatum 26 januari 2010, waarna dag en uur van de comparitie (ook indien voormelde opgave van een of meer van partijen ontbreekt) door de voorzitter zullen wor­den vastgesteld;&#13;
bepaalt dat Waelen de stukken als bedoeld in rov. 4.16 in het geding dient te brengen en dat hij ervoor dient te zorgen dat het hof en de wederpartij uiterlijk twee weken voor de dag van de zitting afschriften (het hof in zesvoud en de weder­partij in enkelvoud) van die stukken hebben ontvangen;&#13;
bepaalt dat Clerx c.s. de stukken als bedoeld in rov. 4.17, 4. 18 en 4.28 in het geding dient te brengen en dat zij ervoor dienen te zorgen dat het hof en de wederpartij uiterlijk twee weken voor de dag van de zitting afschriften (het hof in zes­voud en de wederpartij in enkelvoud) van die stukken heb­ben ontvangen;&#13;
bepaalt dat indien een partij bij gelegenheid van de compa­ritie van partijen nog een proceshandeling wenst te verrich­ten of producties in het geding wenst te brengen, deze partij ervoor dient te zorgen dat het hof en de wederpartij uiterlijk twee weken voor de dag van de zitting afschriften (het hof in zesvoud en de wederpartij in enkelvoud) van de te ver­richten proceshandeling of de in het geding te brengen pro­ducties hebben ontvangen;&#13;
houdt verder iedere beslissing aan.&#13;
Eindarrest&#13;
1 Het verdere verloop van het geding in hoger beroep&#13;
1.1 Dit verdere verloop blijkt uit:&#13;
- het tussenarrest van 12 januari 2010,&#13;
- de akte tevens houdende producties alsmede vermeerde­ring van eis van Clerx c.s. van 25 maart 2010,&#13;
- de bij rolbericht van 26 maart 2010 door mr. Struif, voor­malig raadsman van Waelen, in het geding gebrachte pro­ducties,&#13;
- het proces-verbaal van comparitie van partijen van 12 april 2010,&#13;
- de memorie na comparitie tevens houdende akte verzet vermeerdering van eis van Waelen.&#13;
1.2 Vervolgens hebben partijen de stukken voor het wijzen van arrest aan het hof overgelegd&#13;
en heeft het hof arrest bepaald.&#13;
2 De verdere motivering van de beslissing in hoger beroep&#13;
2.1 In voormeld tussenarrest is een comparitie bepaald. Par­tijen is tevens verzocht ter gelegenheid daarvan stukken in het geding te brengen. Clerx c.s. hebben niet alleen produc­ties in het geding gebracht maar tevens een omvangrijke akte genomen. Voorts hebben zij hun eis gewijzigd in die zin dat zij thans ook vorderen een verbod dat Waelen nog lan­ger perceel B7425 zal bewerken en een verbod dat Waelen zich nog in enig opzicht zal bemoeien met het beheer en de verkoop van Spaubeek, beide op straffe van een dwangsom, en betaling van de pacht die maatschap Brouns op Clerx c.s. wil verhalen tot een bedrag van € 2.682, vermeerderd met wettelijke rente.&#13;
2.2 Ter zitting is Clerx c.s. voorgehouden dat het in begin­sel niet is toegestaan na een tussenarrest het geschil nog uit te breiden. Waelen is vervolgens toegestaan bij akte op on­der meer de eisvermeerdering te reageren. Het hof oordeelt de eisvermeerdering in strijd met de twee-conclusie-regel zoals die in hoger beroep geldt en met de eisen van een goe­de procesorde zodat het hof de vermeerderde eis buiten be­schouwing zal laten.&#13;
2.3 Zowel Clerx c.s. als Waelen zijn respectievelijk in hun akte en memorie ingegaan op geschilpunten die het hof al ten gronde heeft beoordeeld. Het betreft hier binden­de eindbeslissingen. Het hof ziet in het door partijen aan­gevoerde geen aanleiding om van die eindbeslissingen te­rug te komen. Het zijn vooral herhalingen van standpunten of standpunten die eerder ingenomen hadden kunnen en dus moeten worden. Het navolgende beperkt het hof tot de nog openstaande vragen die ter zitting zijn behandeld.&#13;
Ten aanzien van de ontbinding en de pacht-opzegging&#13;
2.4 In rechtsoverweging 4.9 van het tussenarrest, die ver­band houdt met de stelling van Clerx c.s. dat Waelen hen in het ongewisse wilde laten over de verkoop van het melkquo­tum en de opbrengsten ervan, is aan de orde gesteld of Clerx c.s. eerder dan november 2004 op de hoogte waren van het voornemen tot verkoop van Waelen. B.H.M.A. Clerx heeft ter zitting verklaard dat zij de COS-gegevens van Waelen heeft ontleend aan een ontvangstbevestiging van de COS die haar op 30 november 2004 is toegestuurd. Waelen heeft dit niet weersproken. Waelen heeft nog wel aangevoerd dat B.H.M.A. Clerx door haar contacten met zijn zus wel op de hoogte zal zijn geweest, maar B.H.M.A. Clerx heeft dit be­twist.&#13;
2.5 In zijn memorie na comparitie voert Waelen weder­om aan dat hij Clerx c.s. op 15 en 16 september 2004 op de hoogte heeft gesteld. Zoals het hof onder 4.8 van het tus­senarrest heeft overwogen, heeft de pachtkamer van de rechtbank daarover geoordeeld dat het standpunt van Clerx c.s. juist lijkt dat de brief en de stukken van genoemde data niet daadwerkelijk zijn verzonden. De pachtkamer heeft dat oordeel in zijn vonnis uitgebreid gemotiveerd en Waelen heeft in hoger beroep geen nieuw licht op de kwestie gewor­pen. Het hof neemt de overwegingen van de pachtkamer op dit onderdeel over. Daarmee staat vast dat Waelen Clerx c.s. niet zelf op de hoogte heeft gesteld van de verkoop en op­brengst van het melkquotum. Pas nadat Clerx c.s. via ande­re weg op de hoogte waren geraakt en hem daartoe had aan­gemaand, is Waelen tot betaling van een (te gering) bedrag &#13;
overgegaan. De verzochte gegevens heeft Waelen bovendien destijds niet verstrekt. De stelling van Clerx c.s. is op grond van een en ander voldoende komen vast te staan.&#13;
2.6 Onder 4.12 van het tussenarrest heeft het hof overwogen nader met partijen over perceel B7425 te willen spreken. Het hof heeft in dat kader al definitief beslist dat Waelen dit perceel sedert 1979 onbevoegd in gebruik heeft genomen. De omstandigheid dat Waelen thans als erfgenaam deelge­rechtigd is, brengt voorts niet mee dat hij nu wel gerechtigd is tot gebruik van het perceel. Vast staat dat andere deelge­noten niet in dat gebruik toestemmen. Het komt erop neer dat Waelen het perceel onverminderd onbevoegd in gebruik heeft. In zijn memorie na comparitie heeft Waelen nog be­toogd dat hij telkens pacht heeft voldaan voor dit perceel waaruit een (mondelinge) pacht blijkt, maar hij heeft dit standpunt niet cijfermatig noch anderszins voldoende toe­gelicht. Het hof passeert deze nieuwe stelling omdat Waelen deze niet alleen onvoldoende heeft toegelicht maar ook om­dat hij een en ander te laat in de procedure heeft aangevoerd. Aan het bewijsaanbod op dit punt komt het hof niet toe.&#13;
2.7 Ter zitting heeft de raadsman van Clerx c.s. aangevoerd dat het weigeren van Waelen perceel B7425 te laten liggen in de pachtrelatie als slecht pachterschap moet worden aan­gemerkt. Het onrechtmatig gebruiken door de pachter van aan de verpachter toebehorende, niet-gepachte gronden le­vert, als inbreuk op een eigendomsrecht, een onrechtmatige daad op jegens de verpachter. Naar het oordeel van het hof betekent dit onrechtmatige gebruik in de contractuele pacht­relatie dat pachter Waelen zijn verplichtingen jegens ver­pachters Clerx c.s. schendt. De pachtovereenkomst brengt immers naar zijn aard op de voet van artikel 6:248 lid 1 BW ook de verplichting mee zich te onthouden van onrechtma­tige inbreuken op de niet gepachte eigendommen van de verpachters. De enkele omstandigheid dat het onderhavige perceel grenst aan een voorheen gepacht, maar thans in ei­gendom aan Waelen toebehorend perceel, maakt dit niet an­ders. Verder heeft Waelen wat zijn belang bij het behoud van het gebruik betreft, geen concrete feiten of omstandig­heden gesteld. Het hof overweegt ten overvloede dat na de in dit arrest uit te spreken ontbindingen van de pachtover­eenkomsten een eventueel voortgezet gebruik van perceel B7425 door Waelen zonder toestemming van (in elk geval) Clerx c.s. nog steeds onrechtmatig zal zijn jegens hen als ei­genaren.&#13;
2.8 Ten aanzien van de verstrekking van gegevens over het suikerbietenquotum door Waelen (rov. 4.16 van het tus­senarrest) oordeelt het hof dat Waelen thans voldoende ge­gevens aan Clerx c.s. ter beschikking heeft gesteld. Die gegevens en hetgeen Waelen daarover ter zitting heeft ver­klaard, hebben Clerx c.s. niet weersproken. Nu niet is geble­ken dat Clerx c.s. eerder dan bij brief van 15 of 22 januari 2008 om deze gegevens hebben verzocht, Waelen daarna op 28 januari 2008 een overzicht aan Clerx c.s. heeft verzonden en ter gelegenheid van de comparitie in hoger beroep aan­vullende gegevens heeft verschaft, oordeelt het hof dat Wae­len op dit onderdeel geen relevant verwijt treft. Voorts is niet komen vast te staan dat Waelen het met het gepachte samen­hangende suikerquotum zonder medeweten van Clerx c.s. heeft vervreemd, nu uit de overgelegde stukken valt op te maken dat het suikerquotum nimmer - door verkoop - is ver­minderd maar louter is toegenomen.&#13;
2.9 Per saldo zijn de volgende feiten en omstandigheden voldoende komen vast te staan die Clerx c.s. aan hun beroep op ontbinding, althans opzegging ten grondslag hebben ge­legd:&#13;
- de slechte betalingsmoraal van Waelen tot 17 december 2003, derhalve gedurende 25 jaar (rov. 4.5 tussenarrest);&#13;
- het achterhouden van informatie omtrent de verkoop en opbrengst van het melkquotum in 2004 waardoor Clerx c.s. hun aanspraak niet konden vaststellen (rov. 2.5);&#13;
- het onbevoegd gebruik van perceel B7425 vanaf 1979 tot heden (rov. 2.7);&#13;
- misdragingen van Waelen op 10 april 1992 en 14 augustus 1992 (rov. 4.13 tussenarrest).&#13;
2.10 Het hof oordeelt dat deze ernstige tekortkomingen, ook en in het bijzonder vanwege de op onderdelen lange duur er­van en de halsstarrige volharding van Waelen in zijn tekort­komingen, samen en in onderling verband bezien, meer dan voldoende grond bieden voor ontbinding van de pachtover­eenkomsten. Grief 1 slaagt in zoverre. Het hof neemt ook nog in aanmerking het vooral in eerste aanleg door Clerx c.s. ingenomen standpunt dat Waelen regelmatig heeft ge­weigerd schriftelijke stukken, ook aangetekende, van Clerx c.s. in ontvangst te nemen en daarop adequaat te reageren zodat Clerx c.s. zich genoodzaakt hebben gezien zich tot de pachtrechter te wenden om af te dwingen waartoe Wae­len jegens hen op grond van de pachtovereenkomsten al ge­houden was. Dat de adressering van die brieven ondeugde­lijk zou zijn, zoals Waelen in eerste aanleg heeft betoogd, valt niet in te zien. De poststukken die zijn geweigerd, zijn besteld aan hetzelfde adres als Waelen in zijn eigen corres­pondentie vermeldt, in elk geval wat straatnaam, nummer en postcode betreft.&#13;
2.11 Uit de vordering van Clerx c.s. begrijpt het hof dat zij primair ontbinding en ontruiming vorderen en subsi­diair [een verklaring voor recht terzake] beëindiging van de pachtovereenkomsten naar aanleiding van de brief van 25 maart 2008 (productie 74 bij akte van Clerx c.s. van 25 maart 2010) waarbij Clerx c.s. aan Waelen hebben meege­deeld de pachtovereenkomsten niet te willen verlengen. Het hof zal het primair gevorderde toewijzen en een ontrui-mingstermijn vaststellen als na te melden. Clerx c.s. heb­ben zowel versterking met een dwangsom als een machti­ging de ontruiming zelf uit te voeren met behulp van de ster­ke arm gevorderd. In dit geval oordeelt het hof dat niet met één van beide dwangmiddelen kan worden volstaan en zal het beide dwangmiddelen toewijzen. De dwangsom wordt gemaximeerd. Bij deze stand van zaken hebben Clerx c.s. geen belang meer bij de verdere beoordeling van hun twee­de grief. De pachtovereenkomsten die thans nog van kracht zijn, zullen worden ontbonden. Als niet weersproken zijn dit de contracten met nummer 76673 terzake Urmond C 1005, nummer 76675 ter zake Stein A3380 en nummer 76803 ter zake Urmond D209 en D210, in totaal een oppervlakte van 2.63.16 ha.&#13;
Ten aanzien van het aandeel van Clerx c.s. in de opbrengst van de verkoop van het melkquotum&#13;
2.12 Het hof heeft onder 4.20 van het tussenarrest beslist dat aan Clerx c.s. een bedrag van € 7.817,43 toekomt. Daarin is begrepen perceel B3547 dat (op 12 januari 2007 is verkocht en) op 9 februari 2007 is geleverd. Clerx c.s. maken daar­naast aanspraak op rechten die samenhangen met pachtover­eenkomsten die per 1 november 1989 zijn beëindigd. Hierte­gen richt zich het verjaringsverweer van Waelen.&#13;
2.13 Onder 4.22 van het tussenarrest is aangenomen dat erf­later Clerx in elk geval tot 1996 nog aanspraak maakte op &#13;
het quotum. Waelen was hiervan in elk geval tot en met 3 september 1996 op de hoogte. Clerx c.s. voeren aan dat zij tot november 2004 niet op de hoogte waren van het met het gepachte samenhangende melkquotum zodat zij voor die da­tum daarop geen aanspraak hebben kunnen maken. De om­standigheid dat Clerx c.s. van de vordering niet op de hoog­te waren, komt in beginsel voor hun rekening. Zij zijn onder algemene titel als erfgenamen erflater Clerx c.s. opgevolgd, dus in alle rechten en plichten.&#13;
2.14 In het onderhavige geval hebben Clerx c.s. zich er ech­ter op beroepen dat erflater Clerx al vanaf 10 jaren voor zijn overlijden in 2003 leed aan de ziekte van Alzheimer en in steeds mindere mate zijn belangen zelf kon behartigen. Eerst op 17 januari 2002 is zijn vermogen onder bewind gesteld. B.H.M.A. Clerx heeft vanaf 2000 beheerstaken van haar va­der overgenomen en is vanaf januari 2002 (mede)bewind­voerder (akte van 25 maart 2010 onder A.3). Een en ander heeft Waelen niet weersproken. Uit de correspondentie van­af 2001 die Clerx c.s. bij akte van 25 maart 2010 in het ge­ding hebben gebracht, volgt overigens dat Waelen zijn cor­respondentie aan erflater Clerx, richtte aan het adres van zijn dochter, B.H.M.A. Clerx. Clerx c.s. hebben verder onweer­sproken aangevoerd dat B.H.M.A. Clerx vanaf 2000 Wae­len steeds om informatie heeft verzocht over de gepachte percelen en de achterstallige pachtsommen, maar dat Wae­len de gevraagde informatie nimmer heeft verstrekt. De ver­zoeken om informatie en de weigering van Waelen die te ge­ven blijken genoegzaam uit de overgelegde correspondentie (producties 84 en 87 bij akte van 25 maart 2010). Nu de erf­later niet meer in staat was informatie over de rechten ten aanzien van het verpachte te verschaffen en B.H.M.A. Clerx die benodigde informatie ondanks verzoeken daartoe niet van Waelen verkreeg, waren Clerx c.s. op een moment dat de verjaring - die begin september 2001 afliep - nog niet was voltooid, onbekend met hun rechten, waaronder die ten aan­zien van het op het gepachte rustende melkquotum. Waelen heeft bijgedragen aan die onbekendheid door de gevraagde informatie niet te verschaffen en te zwijgen over het op het gepachte rustende melkquotum. Onder deze omstandighe­den is het beroep op verjaring van Waelen naar maatstaven van redelijkheid en billijkheid onaanvaardbaar, voor zover al geen sprake is van het opzettelijk verborgen houden door Waelen van zijn schuld aan Clerx c.s. ter zake van het on­derhavige melkquotum (artikel 3:321 lid 1 sub f BW). Het hof passeert het beroep van Waelen op verjaring dan ook.&#13;
2.15 Dit oordeel brengt mee dat Clerx c.s. recht hebben op hun aandeel in de opbrengst van de verkoop van het melk­quotum dat met het tot 1 november 1989 gepachte samen­hing. In de akte van 25 maart 2010 hebben Clerx c.s. ten aanzien van de omvang van het tot 1 november 1989 ge­pachte opgenomen dat partijen abusievelijk zijn uitgegaan van een oppervlakte van 7.55.35 ha. Nu het laatste pacht­contract met nummer 76669 boven water is gekomen (zie akte 25 maart 2010 onder A.1.a.), moet volgens Clerx c.s. gerekend worden met een oppervlakte van 7.42.10 ha. Wae­len heeft dit niet weersproken zodat het hof daarvan zal uit­gaan.&#13;
2.16 In het tussenarrest onder 4.24 heeft het hof voorlopi­ge overwegingen gewijd aan perceel B4297. Het hof ziet geen aanleiding om van die voorlopige overwegingen terug te komen. Weliswaar heeft Waelen in de memorie na com­paritie opgemerkt dat het tussen partijen vast staat dat van de bedrijfsoppervlakte in 1983 van 27,1 ha 3,3 ha in gebruik is geweest voor de fruitteelt en deze 3,3 ha niet hebben bij­gedragen aan de opbouw van het melkquotum, maar Clerx c.s. hebben al in de memorie van grieven in de toelichting op grief 3 gesteld dat de fruitpercelen ten behoeve van de melkveehouderij benut zijn en aangemerkt moeten worden als te zijn aangewend ten behoeve van de melkveehouderij. In zoverre hebben zij afstand genomen van het rapport van Aelmans (productie 38 bij conclusie van repliek). Zij vor­deren een vergoeding over de helft van het perceel B4297 (“de boomweide”, aldus Clerx c.s.) tot een oppervlakte van 0.30.90 ha.&#13;
2.17 Waelen heeft over dit perceel betoogd dat Clerx c.s. hun rechten hebben verwerkt door niet na de ontbinding van de pachtovereenkomst per 1 januari 1997 betreffende dit perceel aanspraak te maken op afrekening van het melkquo­tum. Om dezelfde redenen als de hiervoor onder 2.14 ver­melde, oordeelt het hof dat Clerx c.s. hun rechten ter zake niet hebben verwerkt. Grief 6 slaagt dus.&#13;
2.18 Omdat het hof oordeelt dat de gehele bedrijfsopper­vlakte heeft bijgedragen aan de opbouw van het melkquo­tum, dienen de berekeningen te worden aangepast. Partij­en zijn steeds en ook in hoger beroep uitgegaan van 3403 kg/ha, gebaseerd op het bedrijfsareaal van 27,1 ha vermin­derd met 3,3 ha fruitteelt. Op grond van het vorenoverwo­gene moet echter gerekend worden met (afgerond naar be­neden) 2988 kg/ha (80.993 kg/27,1 ha). In zoverre komt het hof terug van de berekening onder 4.20 van het tussenarrest. Gelet op die overweging en de oordelen hiervoor, komt aan Clerx c.s. per saldo toe {2.71.86 ha (rov. 4.20 tussenarrest) + 7.42.10 ha (rov 2.15) en 0.30.90 ha (rov. 2.16 en 2.17)} x 2988 kg x € 1,69 x 50% = € 26.381,25.&#13;
2.19 In het tussenarrest heeft het hof onder 4.27 voorlopig overwogen dat een rechtvaardiging voor betaling aan Clerx c.s. van 25% van de opbrengst van het melkquotum terza­ke perceel B7425 wellicht in artikel 6:212 BW gevonden kan worden. Ter zitting is namens Waelen aangevoerd dat er geen quotum samenhangt met dat perceel omdat er geen pachtovereenkomst bestaat. Dat had het hof in het tussenar­rest ook al overwogen, met de opmerking dat dat op zich­zelf niet in de weg hoeft te staan aan toewijzing van het gevorderde. In zijn memorie na comparitie heeft Waelen ge­meld dat hij bereid is 25% van het melkquotum af te reke­nen, mits Clerx c.s. erkennen dat sprake is van mondelinge pacht. Zoals volgt uit hetgeen hiervoor onder 2.6 en 2.7 is vermeld, is Waelen niet gerechtigd deze voorwaarde te stel­len zodat het hof eraan voorbijgaat. Nu overigens geen ju­ridische bezwaren tegen de benadering van het hof zijn ge­uit, zal het hof de vordering van Clerx c.s. op dit onderdeel toewijzen. Grief 5 slaagt dus. Wat de omvang van dit per­ceel betreft, stelt Waelen zich op basis van productie 114 van Clerx c.s. op het standpunt dat het perceel 90 are groot is. Deze productie bevat een rapport van AID Nederland van 16 oktober 2008. Daarin staat dat ‘perceel 18’ gemeten 173 are groot is. Waelen stelt dat daarvan 90 are aan B7425 moet worden toegerekend. In hun akte van 25 maart 2010 ma­ken Clerx c.s. melding van een oppervlakte van 99.35 are. Zij baseren zich op een taxatie van 18 december 2009 (pro­ductie 80 bij die akte) waarin staat vermeld dat van het per­ceel gemeente Beek, sectie M, nummer 15, plaatselijk be­kend Spaubeekerstraat 130 en 132, groot 1.43.70 ha, aan het landbouwperceel wordt toegerekend ca. 9.935 m2. Uit bei­de stukken is niet exact af te leiden wat de grootte van per­ceel B7425 is. Ook andere aanknopingspunten ontbreken. &#13;
Het hof zal uitgaan van een grootte van 94,6 are, te weten het gemiddelde van de door partijen genoemde grootte. Aan Clerx c.s. komt dus nog toe: 0.94.60 ha x 2988 kg x € 1,69 x 25% = € 1.194,26.&#13;
2.20 Terzake het melkquotum zal het hof in totaal een be­drag van € 27.575,51 toewijzen. Op dit bedrag dient in min­dering te strekken het bedrag van € 1.421,80 dat Clerx c.s. als schuld vanwege schade aan wintertarwe in eer­ste aanleg erkend hebben, waarmee de pachtkamer reke­ning heeft gehouden en waartegen geen grief is opgewor­pen. Ook dient erop in mindering worden gebracht het bedrag van € 3.923,40 dat Waelen in dit kader aan Clerx c.s. heeft voldaan. Per saldo resteert een bedrag van € 22.230,31 (27.575,51– 1.421,80 – 3.923,40). De wettelijke rente zal worden toegewezen vanaf de datum van ontbinding, te we­ten het moment dat de pachtovereenkomsten eindigen. Het hof verwijst naar artikel 6:80 lid 2 BW.&#13;
Slotsom&#13;
2.21 In het tussenarrest is onder 4.20 al overwogen dat grief 3 slaagt. Ook de grieven 1, 5 en 6 slagen (gedeeltelijk). Grief 4 is weliswaar terecht voorgesteld maar kan niet tot vernietiging van het vonnis van 3 september 2008 leiden. Grief 2 behoeft geen verdere bespreking. De bestreden von­nissen zullen worden vernietigd. De lopende pachtovereen­komsten zullen worden ontbonden. Waelen zal veroordeeld worden tot ontruiming en betaling van een schadeloosstel­ling inzake het melkquotum. De in de dagvaarding in ho­ger beroep gevorderde uitvoerbaar bij voorraadverklaring zal het hof ook toewijzen. Als de overwegend in het ongelijk gestelde partij zal Waelen in de kosten van beide instanties worden veroordeeld.&#13;
3 De beslissing&#13;
Het hof, recht doende in hoger beroep:&#13;
vernietigt de vonnissen van de pachtkamer van de rechtbank Maastricht, sector kanton, locatie Sittard-Geleen van 3 sep­tember 2008 en 29 oktober 2008 en doet opnieuw recht:&#13;
ontbindt met ingang van heden de pachtovereenkomsten met nummer 76673 terzake Urmond C 1005, nummer 76675 ter zake Stein A3380 en nummer 76803 ter zake Urmond D209 en D210, in totaal een oppervlakte van 2.63.16 ha;&#13;
veroordeelt Waelen het gepachte uiterlijk 31 december 2010 te verlaten en te ontruimen en ontruimd te houden met al het zijne en de zijnen onder verbeurte van een dwangsom van € 500 per dag dat Waelen nalatig is om hieraan te voldoen met een maximum van € 200.000 en met machtiging aan Clerx c.s. de ontruiming na betekening van dit arrest en na 31 de­cember 2010 op kosten van Waelen zelf uit te voeren, des­noods met de hulp van de sterke arm;&#13;
veroordeelt Waelen tot betaling van een bedrag van € 22.230,31, vermeerderd met wettelijke rente vanaf heden tot de dag der algehele voldoening;&#13;
veroordeelt Waelen in de kosten van beide instanties, tot aan deze uitspraak aan de zijde van Clerx c.s. voor de eer­ste aanleg begroot op € 1.050 voor salaris overeenkomstig het liquidatietarief, op € 87,42 voor dagvaarding en op € 106 voor griffierecht en voor het hoger beroep begroot op € 2.895 voor salaris overeenkomstig het liquidatietarief, op € 88,42 voor dagvaarding en op € 254 voor griffierecht;&#13;
verklaart dit arrest uitvoerbaar bij voorraad.&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willem­se en de deskundige leden mr. ing. J.A. Jansens van Gellicum en ir. H.K.C. Roelofsen</auteurs><published>2011-03-01 00:00:00</published><modified>2011-03-01 00:00:00</modified><editiondate>2011-03-01</editiondate><htmlpath>https://denhollander.info/artikel/9072</htmlpath></article>
</articles></edition>
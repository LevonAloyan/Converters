<edition><articles><article><jaar>1985</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1985</searchword><id>6401</id><udhid>UDH:TvAR/6401</udhid><titel>De afname van het pachtareaal en de omvang van het areaal erfpacht</titel><searchwords><searchword>TvAR 10/1985</searchword><searchword>UDH:TvAR/6401</searchword></searchwords><attachments><attachment><name>1985_nr 10_Artikel_Hovinga.pdf</name><extention>pdf</extention><url>https://denhollander.info/download/6183/ci</url></attachment></attachments><inleiding>1. INLEIDING&#13;
Het is een bekend feit, dat het verpachte areaal cultuurgrond de laatste decennia sterk is teruggelopen. Omdat grond bedrijfseconomisch voor de land- en tuinbouw een zeer belangrijk produktiemiddel is, baart deze achteruitgang velen zorg. Afname van het pachtareaal betekent namelijk voor de boeren vergroting van de financie-ringslasten.&#13;
Teneinde een beleid te kunnen ontwikkelen dat de gevolgen van deze achteruit-gang enigszins kan compenseren, is het noodzakelijk enige notie te hebben van bij-zondere kenmerken van genoemde achteruitgang en mogelijke oorzaken daarvan. In dit artikel wordt gepoogd daaraan een bijdrage te leveren. Voorts wordt aandacht besteed aan het voorkomen van het erfpachtsrecht in de landbouw, omdat door middel van dit recht, evenals met het pachtrecht de financiering van de grond door derden kan plaatsvinden. </inleiding><content>2. DE AFNAME VAN HET TOTALE PACHTAREAAL&#13;
In onderstaande tabel is de afname van het totale pachtareaal sinds 1959 weergegeven. Tabel 1: verpacht en onverpacht areaal cultuurgrond&#13;
Uit vorenstaande cijfers blijkt, dat er in 1983 455000 ha minder verpachte grond was dan in 1959. Het aandeel van de verpachte grond in het totale areaal cultuurgrond is teruggelopen van 52,4% in 1959 tot 37,6% in 1983. De sterke afname van het verpachte areaal en de daarmee gepaard gaande toename van het onverpachte areaal zijn mede beïnvloed door de afname van het totaal areaal cultuurgrond. Het totaal areaal cultuurgrond is immers van 1959 tot 1983 met 301000 ha afgenomen. Een zuiverder beeld kan worden verkregen als de invloed van de afname van het areaal cultuurgrond wordt geëlimineerd, hetgeen later in para-graaf 4 van dit artikel zal worden gedaan. Uit de tabellen 2 en 3 blijkt, dat de afname van het pachtareaal zowel absoluut als relatief het sterkst heeft plaatsgevonden bij de categorie land- of tuinbouwer. Bij de overige particulieren is de verpachte oppervlakte in absolute zin in dezelfde orde van grootte afgenomen als bij de land- en tuinbouwers, die ouder van de pachter zijn, namelijk ruim 120000 hectare. In relatieve zin is de achteruitgang bij de overige par-ticulieren aanzienlijk geringer. Bij de overige rechtspersonen is de oppervlakte ver-pachte grond slechts in geringe mate afgenomen en bij de overheid zelfs toe-genomen.&#13;
4. ELIMINATIE VAN HET EFFECT VAN DE AFNAME VAN DE CULTUURGROND&#13;
In bovenstaande tabellen is de invloed van de afname van de cultuurgrond nog niet verdisconteerd. Ten behoeve van een verdere analyse lijkt het wenselijk de invloed van de afname van het areaal cultuurgrond te elimineren. Deze eliminatie is voor de periode 1959-1966, 1966-1977 en 1977-1983 afzonderlijk uitgevoerd en vervolgens getotaliseerd voor de gehele periode 1959-1983. Daarbij is in de eerste plaats ver-ondersteld dat de afname van de cultuurgrond over het verpachte en onverpachte areaal is verdeeld volgens het gemiddelde procentueel aandeel van deze categorieën over de relevante periode. Voorts is aangenomen dat de berekende afname van het areaal cultuurgrond per periode over de onderscheiden verpachtercategorieën is verdeeld volgens het gemiddelde van de verdeling per verpachtercategorie van het begin en het einde van de betreffende periode. Het resultaat is in onderstaande tabel-len weergegeven.&#13;
In tabel 4 is weergegeven hoe groot in iedere periode de omvang van de afname van het areaal cultuurgrond per verpachtercategorie is alsmede het procentueel aan-deel van iedere verpachterscategorie in de totale afname per periode. asis van genoemde veronderstellingen 137992 ha worden toegerekend aan de af-name van de cultuurgrond. Van deze 137992 ha heeft de sterkste afname plaatsge-vonden bij de categorie overige particulieren en vervolgens bij de overheids-lichamen.&#13;
In tabel 5 is per periode per verpachterscategorie de omvang van de verandering van het areaal verpachte grond aangegeven, alsmede in hoeverre deze veroorzaakt is door de afname van de cultuurgrond dan wel door andere oorzaken.&#13;
In tabel 6 zijn deze veranderingen nog eens voor iedere verpachterscategorie uitge-drukt in percentages van het beginareaal van de relevante periode. Omdat de lengte van de gehanteerde perioden verschillend is, zijn in tabel 7 de procentuele verande-ringen nog eens per jaar weergegeven.&#13;
Tabel 5: afname van het verpachte areaal per verpachterscategorie als gevolg van de afname van de cultuurgrond en als gevolg van andere oorzaken (in hectare)&#13;
Uit de voorgaande en de volgende tabel blijkt, dat het relatieve belang van de af-name van de cultuurgrond als oorzaak van de achteruitgang van het pachtareaal per categorie verpachter en per periode verschilt. Een interessant gegeven is dat er in de categorie overige rechtspersonen over de gehele periode gezien sprake is van een ab-solute stijging als gevolg van andere oorzaken welke stijging zich met name in de periode 1966-1977 heeft voorgedaan. 5. NADERE ANALYSE&#13;
5.7 Algemeen&#13;
Bij de analyse van oorzaken van de afname van het pachtareaal moet onderscheid worden gemaakt tussen de oorzaken van:&#13;
- de ontbinding van pachtovereenkomsten&#13;
- het niet (meer) verpachten van grond.&#13;
Grond moet eerst vrij van pacht komen om afname van het pachtareaal te kunnen veroorzaken. Genoemde twee aspecten kunnen overigens een aantal oorzaken ge-meen hebben. In deze paragraaf zal aan de twee aspecten afzonderlijk aandacht worden gegeven.&#13;
5.2. De ontbinding van pachtovereenkomsten&#13;
5.2.1. Afname van de cultuurgrond&#13;
De totale afname van het areaal verpachte cultuurgrond is - op basis van eerderge-noemde veronderstellingen - voor rond een derde deel veroorzaakt door de afname van het areaal cultuurgrond. Deze invloed is het sterkst geweest in de periode 1966-1977. De oorzaak van deze afname moet worden gezocht in het gebruik van cultuur-grond voor niet-agrarische doeleinden, zoals uitbreiding van dorpen en steden en verdichting van het wegennet. De invloed van deze factor zal zeker ook in de toe-komst aanwezig zijn, waarbij een zekere verschuiving te verwachten is naar uit cul-tuur nemen ten behoeve van recreatie, bebossing en natuurbehoud. Voorts is van belang, dat in de afgelopen decennia ook veel grond na inpoldering in cultuur is ge-bracht. Naar verwachting zal dit compenserend effect in de toekomst geringer zijn.&#13;
5.2.2. Andere oorzaken&#13;
Inzake de ontbinding van pachtovereenkomsten door andere oorzaken dan de af-name van het areaal cultuurgrond zijn per verpachterscategorie een aantal oorzaken te bedenken welke voor die categorie het meest waarschijnlijk zijn. In onderstaand overzicht zijn die oorzaken weergegeven. Bedrijfsbeëindiging, al dan niet gevolgd door het uitoefenen van een niet-agrarisch beroep kan vermindering van het verpachte areaal door land- of tuinbouwers en een toename van het verpachte areaal door overige particulieren tot gevolg hebben. In de periode 1959-1966 is het door overige particulieren verpachte areaal met rond 35000 ha oftewel met ruim 1% per jaar toegenomen. Voor zover dit niet een gevolg van genoemde verschuivingen is geweest, moet hier sprake van nieuwe verpachtingen zijn geweest.&#13;
Het claimen van eigen gebruik door de eigenaar zal met enig succes alleen bij de land- en tuinbouwers, die geen ouder van de pachter zijn, voorkomen. Bedrijfsbeëindiging door de pachter wegens ouderdom, ziekte of overgang naar een niet-agrarisch beroep kan bij alle categorieën voorkomen. Dit is eveneens het geval bij verkoop aan de zittende pachter, alhoewel het ingeval van verkoop door de ouders dan om bedrijfsovername gaat tegen een waarde die rond de waarde van verpacht land ligt. In de vier andere gevallen wil de verpachter verkopen en maakt de pachter gebruik van zijn voorkeursrecht.&#13;
Het kwantitatief aangeven in welke mate zich vorengenoemde mogelijkheden hebben voorgedaan is niet zo eenvoudig. De mogelijkheden worden mede door de mate van het beschikbaar zijn van relevant statistisch materiaal beperkt.&#13;
Het LEI heeft daartoe een poging ondernomen. Zij heeft uit de CBS-landbouwtellingen en de statistiek van de pacht- en koopprijzen van landbouwgrond het volgende overzicht berekent: cultuurgrond uitsluitend betrekking heeft gehad op onverpachte grond, hetgeen niet goed denkbaar is. Indien echter de invloed van de afname van het areaal cultuurgrond bij genoemde LEI-cijfers in de categorie 'overige' zou zijn begrepen, is het merkwaardig dat voor de periode 1966-1970 daarvoor geen oppervlakte is opgenomen.&#13;
Het is ook niet goed te verklaren, waarom in de periode 1966-1970 geen pacht-rechten zouden zijn ontbonden door het claimen van eigen gebruik en door bedrijfsbeëindiging.&#13;
Anderzijds leidt acceptatie van een afname van de cultuurgrond in de orde van grootte van 106000 ha als een oorzaak van de vermindering van het pachtareaal eveneens tot merkwaardige uitkomsten. Een consequentie daarvan is, dat slechts ruim 6000 ha vrij van pacht zou zijn gekomen door bedrijfsbeëindiging en claimen van eigen gebruik. Deze uitkomst is merkwaardig omdat het tempo van de bedrijfsbeëindiging met name in de periode 1966-1977 hoog was, zoals uit onderstaand overzicht blijkt.&#13;
Tabel 10: afname aantal bedrijven&#13;
Aangenomen mag worden dat de bedrijfsbeëindiging in de komende jaren trager gaat verlopen als gevolg van de geringere mogelijkheden om buiten de agrarische sector te werken dan vroeger.&#13;
Uit het voorgaande blijkt, dat de kwantitatieve analyse met betrekking tot de vraag bij welke categorieën van verpachters in welke perioden als gevolg van welke oorzaken pachtbeëindigingen hebben plaatsgevonden nog een verdere verdieping vergt, zo het beschikbare cijfermateriaal dat toelaat. Bij de kwantitatieve analyse is tot dus ver geen rekening gehouden met het feit, dat de cijfers over de afname van het pachtareaal netto cijfers zijn.&#13;
Niet nagegaan is of en in hoeverre bij benadering door beëindiging van het bedrijf vrij van pacht gekomen gronden alsnog opnieuw zijn verpacht. Na de kwantitatieve analyse is de vraag aan de orde waarom in welke periode bepaalde vormen van beëindiging van de pacht relatief hoog of laag zijn geweest. Soms ligt het initiatief bij de verpachter, in andere gevallen bij de pachter.&#13;
Van de hiervoorgenoemde oorzaken is alleen de verkoop aan de zittende pachter een actie welke van de verpachter uitgaat. Hij zal de voor- en nadelen van het blijven beleggen in grond hebben afgewogen tegen die van andere aanwendingen van de waarde van de verpachte grond. Een soortgelijke afweging vindt plaats na vrijwillige beëindiging van de overeen-komst door de pachter, maar dan is de waarde van vrije grond relevant. In dat geval heeft de eigenaar te maken met een lager rendement en met wat Van den Noort1 de waarde van het pachtservituut heeft genoemd, zijnde het verschil in waarde tussen verpachte en onverpachte grond.&#13;
5.3. Het niet (meer) verpachten van landbouwgrond&#13;
Verpachten is het aangaan van een zakelijke overeenkomst, hetgeen uiteraard op za-kelijke aspecten moet worden beoordeeld, maar het is meer dan dat.&#13;
Verpachter en pachter zijn door middel van de pachtovereenkomst jarenlang aan elkaar verbonden. Dit laatste is iets waar men positief of onverschillig over kan zijn, maar wat ook als een negatief aspect van verpachten kan worden ervaren. Deze relatie zou volledig kunnen worden opgeheven door tussenschakeling van een beleg-gingsmaatschappij in agrarisch onroerend goed. De zakelijke voordelen daarvan zijn echter belangrijker. Wanneer de aandelen van deze beleggingsmaatschappij op de beurs verhandelbaar zijn, kan de aandeelhouder elk gewenst moment zijn aan-delenbezit liquide maken. De relatief moeilijke verkoopbaarheid is voor zowel parti-culiere als institutionele beleggers een belangrijk nadeel van directe belegging in on-roerend goed. Een beleggingsmaatschappij als intermediair tussen belegger en pachter zal de afname van het pachtareaal als gevolg van verkoop aan de zittende pachter zonder herbelegging in landbouwgrond kunnen tegengaan, omdat dan volstaan kan worden met verkoop van de aandelen.&#13;
Met betrekking tot de opbrengsten in de inkomens- en vermogenssfeer uit belegging in landbouwgrond is - zoals reeds gesteld - de termijn welke men daarbij in acht neemt van belang. Op korte termijn kunnen grondprijzen in positieve of negatieve zin afwijken van de ontwikkeling van het algemeen prijspeil. Volgens onderzoek van Hoeve2 is in de long run landbouwgrond waardevast. Particulieren hebben een nabijere tijdshorizon dan institutionele beleggers. Uit dien hoofde zou beleggen in landbouwgrond zonder bezwaar voor het pachtstelsel dan ook beter passen bij institutionele beleggers. Uit de cijfers blijkt ook, dat er in de periode 1959-1983 als geheel bij de overige rechtspersonen geen achteruitgang van het pachtareaal heeft plaatsgevonden als gevolg van andere oorzaken dan de afname van het areaal cul-tuurgrond.&#13;
Teneinde inzicht te krijgen in de rendementsaspecten zijn in tabel 11 enige relevante cijfers weergegeven voor de opbrengst uit beleggingen in los grasland en beleggingen in staatsleningen.&#13;
Omdat het om het principe van de vergelijking gaat is een dergelijk overzicht niet voor andere categorieën van objecten uitgewerkt. Uit bovenstaand overzicht blijkt, dat het direct nominaal bruto rendement van verpachte grond gerelateerd aan zowel de prijs van verpachte als onverpachte grond laag is en zelfs negatief als rekening wordt gehouden met de inflatie. Dit laatste is overigens ook diverse jaren het geval geweest bij langlopende staatsobligaties, zij het in minder sterke mate als gevolg van het hoge nominale rendement. Het nominaal rendement van verpachte grond gerelateerd aan het prijsniveau van verpachte grond verschilt overigens niet veel met het nominaal rendement van verpachte grond gerelateerd aan het prijsniveau van onverpachte grond. De nominale waarde van het in de grond belegde vermogen is zeer sterk gestegen, zij het in sterkere mate bij on-verpachte grond dan bij verpachte grond.&#13;
Op basis van dit overzicht kan toch geconcludeerd worden, dat beleggen in grond ten opzichte van beleggen in obligaties in de betreffende periode interessante aspecten heeft gehad. Belangrijk nadeel evenwel blijft de illiquiditeit van een belegging in grond.&#13;
Wanneer evenwel wordt vergeleken met belegging in een beleggingsfonds als Robeco dan blijkt, dat sinds eind 1965 de waarde van een Robecobelegging inclusief de uitkering in aandelen en contanten, ongeveer is vervijfvoudigd. De verschillen in opbrengsten en risico's tussen beleggen in grond en in andere vermogenswaarden zouden beter in kaart kunnen worden gebracht dan hierboven is gedaan; er zijn door mij maar enkele aspecten aangeduid. Behalve de rendements-en risico-aspecten is een apart probleem bij de belegging in grond dat deze zo illiquide is. Dat is naar mijn mening ook één van de redenen, waarom beleggen in grond door middel van een erfpachtsrecht nog niet sterker is aangeslagen dan thans het geval is.&#13;
6. DE OMVANG VAN HET ERFPACHTSAREAAL IN DE LANDBOUW&#13;
6.1. Algemeen&#13;
Het erfpachtsrecht op landbouwgrond moet een bepaalde duur van ten minste 26 jaar hebben om niet onder het regiem van de Pachtwet te vallen. Als dat het geval is, kan de grondeigenaar in principe met de erfpachter overeenkomen wat men wil, mits niet in strijd met de wet en de goede zeden. De canon kan hoger worden vastgesteld dan de pachtsom en er behoeft geen continuatie van het recht te worden overeengekomen. Men kan zich als eigenaar derhalve van een hoger direct rendement en de mogelijkheid van realisatie van een eventuele vermogenswinst van 26 jaar verzekeren. Alhoewel het erfpachtsrecht binnen de landbouw door de uitgiftepraktijk in de Flevopolders èn de grondbank bekend is, is er tot dusverre nog maar weinig gebruik van gemaakt door particulieren.&#13;
6.2. De omvang van het erfpachtsareaal&#13;
Op grond van de landbouwtelling van mei 1983 heeft het CBS het volgende overzicht van de cultuurgrond naar rechtsvorm van exploitatie (gemeten maat) samengesteld. In dit overzicht is rond 3200 ha grond begrepen welke door het BBL in het kader van de grondbank in erfpacht zijn uitgegeven maar vervolgens aan Domeinen zijn overgedragen. Ultimo 1984 had het BBL nog 6460 ha in erfpacht uitgegeven grond in bezit, waarvan de verdeling over de provincies in tabel 15 is gegeven. In die tabel zijn de verschillende bronnen met elkaar geconfronteerd en waarin tevens als restcategorie is aangegeven welke oppervlakte dan door derden in erfpacht zou zijn uitgegeven. Eigenlijk is die confrontatie niet geheel verantwoord, omdat er verschillen zijn in gehanteerde definities van in erfpacht uitgegeven agrarische grond, in de aard van de bron, in de gehanteerde oppervlaktemaat (gemeten maat en kadastrale maat) alsmede in data waarop de cijfers betrekking hebben, hetgeen tot enige merkwaardige negatieve uitkomsten leidt. Waar het echter om gaat is, dat uit het overzicht wel de conclusie mag worden getrokken dat buiten de Staat en het BBL nog maar zeer weinig het erfpachtsrecht als alternatief voor pacht is gehanteerd. Opvallend is daarbij overigens dat verreweeg het grootste deel van de door derden in erfpacht uitgegeven grond in Noord-Brabant ligt.&#13;
Tabel 15: overzicht categorieën van eigenaren van de in erfpacht uitgegeven oppervlakte grond in hectare&#13;
7. SLOT&#13;
In dit artikel is niet gepoogd een volledig beeld en verklaring van de afname van het pachtareaal te geven. Evenmin is getracht een volledige vergelijking van de voor- en nadelen van erfpacht en pacht met betrekking tot landbouwgrond te geven. Wel is aandacht voor de problematiek gevraagd, gepoogd aan de analyse daarvan een bij-drage te leveren mogelijkheden voor verder onderzoek aangeduid.&#13;
In dit verband zij nog het zgn. FAGON-rapport van het KNLC genoemd, waarin als oplossing erfpachtsuitgifte wordt aanbevolen met eventueel als intermediair tussen belegger en gebruiker van de grond een beleggingsmaatschappij in landbouwgrond, welke de aandelen uitgeeft. Dit rapport ontvouwt interessante gedachten, waarvan bespreking en analyse aparte aandacht vragen.</content><legacyfootnotes>¹ Prof .dr. P.C. van den Noort, Pachtnormen, pachtservituut en de teruggang van de pacht in Nederland, in: ESB d.d. 29-09-1982.&#13;
² Ir. Hoeve, Hoe waardevast is agrarisch onroerend goed? Honderd (en tachtig) jaar koopprijzen van boerderijen, in: Landbouwkundig Tijdschrift december 1974.</legacyfootnotes><footnotes><footnote/></footnotes><auteurs>Drs A. Hovinga</auteurs><published>1985-10-01 00:00:00</published><modified>1985-10-01 00:00:00</modified><editiondate>1985-10-01</editiondate><htmlpath>https://denhollander.info/artikel/6401</htmlpath></article>
</articles></edition>
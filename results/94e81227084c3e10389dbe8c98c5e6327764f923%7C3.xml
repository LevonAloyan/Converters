<edition><articles><article><jaar>1980</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1980</searchword><id>6553</id><udhid>UDH:TvAR/6553</udhid><titel>JURISPRUDENTIE OVERZICHT RUILVERKAVELINGSWET 1954. CIVIELE RECHTSPRAAK MET BETREKKING TOT ART. 2 VAN DE RUILVERKAVELINGSWET 1954</titel><searchwords><searchword>TvAR 6/1980</searchword><searchword>UDH:TvAR/6553</searchword></searchwords><attachments><attachment><name>1980_nr 6_Artikel_Dam.pdf</name><extention>pdf</extention><url>https://denhollander.info/download/6326/ci</url></attachment></attachments><inleiding>Ruilverkaveling geschiedt ter behartiging van de belangen van land-,&#13;
tuin-, bosbouw of veehouderij, aldus artikel 2 van de Ruilverkavelingswet&#13;
1954.&#13;
Zoals reeds in het juli-nummer 1979 van dit tijdschrift uit het daar gepubliceerde&#13;
overzicht moge zijn gebleken is bij de Ruilverkavelingswet 1954&#13;
duidelijk gekozen voor een agrarische doelstelling.&#13;
Deze doelstelling brengt een zekere beperking mede voor de bevoegdheden&#13;
van de ruilverkavelingsorganen. De soms vrij vergaande bevoegdheden&#13;
van de ruilverkavelingsinstanties zijn gegeven met het oog op het sectorale&#13;
landbouwbelang. Dat wil m.i. zeggen, buiten beschouwing gelaten&#13;
de regeling omtrent wegen en waterlopen en de toewijzing aan openbare&#13;
lichamen, dat die bevoegdheden in principe tot de landbouwsector beperkt&#13;
zijn. Dit neemt niet weg dat ook bevoegdheden kunnen en soms zelfs moeten&#13;
bestaan ten aanzien van niet-agrarische belangen, omdat in het blok nu&#13;
eenmaal allerlei andere belangen met die in de landbouw verstrengeld zijn.&#13;
Het impliceert echter wel dat met betrekking tot die andere belangen door&#13;
de ruilverkavelingsinstanties de nodige terughoudendheid moet worden betracht&#13;
en minder spoedig tot een ingreep in die belangen kan worden overgegaan&#13;
dan het geval is ten aanzien van typische landbouwbelangen.&#13;
Deze gedachte ligt kennelijk ook ten grondslag aan artikel 9 van de wet.&#13;
Dit artikel bevat de volgende niet-agrarische rubrieken:&#13;
a. en categorie objecten, waarbij in het geheel geen wijziging in het recht&#13;
en de gebruikstoestand mag worden gemaakt (lid 1);&#13;
b. een categorie objecten waarbij slechts wijziging in het recht en de gebruikstoestand&#13;
mag worden gemaakt met toestemming van een minister&#13;
(Hd 2 );&#13;
c. een categorie objecten waarbij slechts wijziging in het recht mag worden&#13;
gemaakt met toestemming van de eigenaar. T.a.v. deze categorie wordt&#13;
gezwegen over de gebruikstoestand. Gezien de redactie zal dit betekenen&#13;
dat voor wijziging in die gebruikstoestand geen toestemming van de&#13;
eigenaar nodig is. (lid 3)&#13;
Bovendien kan voor deze categorie van het verbod tot wijziging onder&#13;
bepaalde voorwaarden worden afgeweken indien zij de totstandkoming&#13;
van een doelmatige ruilverkaveling in de weg zou staan (lid 4). Speciale aandacht vraag ik voor de rubriek bedoeld in lid 3 onder d, waar&#13;
onroerende goederen, bestemd voor andere bedrijven dan land-, tuin-, bosbouw,&#13;
veehouderij, jacht of visserij worden genoemd.&#13;
Van belang is hier vooral het gebruik van het woord „bedrijven". Hieruit&#13;
moet worden afgeleid, dat grond die niet bedrijfsmatig in gebruik is&#13;
voor agrarische of niet-agrarische doeleinden, niet onder de in lid 3 genoemde&#13;
categorie vallen en derhalve aan dezelfde regels zijn onderworpen&#13;
als landbouwgronden. Hier kan bijv. gedacht worden aan tuinen, volkstuinen,&#13;
woeste grond, grond voor hobby-farming e.d.&#13;
In het algemeen kan worden gezegd, dat t.a.v. niet-landbouwkundige&#13;
objecten binnen het blok een speciaal regime geldt, waarbij t.a.v. wijziging&#13;
in de rechten strakkere regels worden gesteld. Dit ter bescherming van de&#13;
rechthebbenden t.a.v. die objecten en bepaaldelijk niet om aan deze rechthebbenden&#13;
minder bescherming te bieden dan aan de rechthebbenden op&#13;
agrarische objecten.&#13;
Wel kan gesteld worden dat tegenover een grotere bescherming van deze&#13;
categorie staat een geringere aanspraak om van de ruilverkaveling profijt te&#13;
trekken. Het is goed dit hoofdprincipe in gedachte te houden bij de nu volgende&#13;
bespreking van een aantal uitspraken in de civiele rechtspraak, waarbij&#13;
artikel 2 een rol speelt. </inleiding><content>1. Pres. Rb. Utrecht (kort geding) 24 april 1961 NJ 1961/243 Hof Amsterdam&#13;
3 mei 1962 NJ 1962/523; P. 1964/2482&#13;
Het betreft hier een procedure in kort geding m.b.t. de ruilverkaveling&#13;
„Maarsseveense Plassen".&#13;
Deze procedure kreeg destijds ook reeds aandacht in dit tijdschrift. Zie&#13;
De Pacht 1964, p. 188.&#13;
Eisers zijn eigenaars van een aantal percelen, gelegen in bovengenoemd&#13;
ruilverkavelingsblok. Met toestemming van de ruilverkavelingsinstanties&#13;
laat de gemeente Utrecht van een aantal percelen zand wegzuigen en naar&#13;
Utrecht transporteren. Daarbij zullen spoedig ook de percelen van eisers&#13;
aan de beurt zijn. Eisers vragen een verbod van deze handelingen, die hun&#13;
eigendomsrechten dreigen aan te tasten.&#13;
De president van de rechtbank stelt allereerst dat inbreuk op het eigendomsrecht&#13;
door het belang van de ruilverkaveling moet worden gedragen&#13;
en laat in het midden of de percelen van eisers vallen onder de onroerende&#13;
goederen, bedoeld in het derde lid sub d van artikel 9 van de ruilverkavelingswet.&#13;
De president is nu van oordeel, dat zandwinning niet als een belang van de ruilverkaveling kan worden gezien. Immers het doel moet zijn het dienen&#13;
van het agrarisch belang en in ieder geval van een belang binnen het&#13;
blok van de ruilverkaveling. Kennelijk ziet volgens de president ook de PC&#13;
de zandwinning niet als een agrarisch belang omdat deze tot zandonttrekking&#13;
ter plaatse alleen is overgegaan ter ophoging van omliggende gronden&#13;
en dichting van trekgaten en zich verder met de zandwinning door de gemeente&#13;
niet heeft bemoeid. Tegen de grondonttrekking door de PC hebben&#13;
eisers ook niet geprotesteerd.&#13;
In verband met het beroep van gedaagde (gem. Utrecht) op het belang&#13;
van de ruilverkaveling bij de financiering van de ruilverkaveling in het kader&#13;
van deze zandwinning wordt opgemerkt, dat, hoe groot het belang van&#13;
de financiering van de ruilverkaveling ook moge zijn, dit niet het recht&#13;
geeft deze financiering te effectueren in strijd met de in de wet gestelde normen&#13;
voor de ruilverkaveling.&#13;
Gedaagde doet nog een beroep op het feit dat eisers geen redelijk belang&#13;
bij hun verzoek hebben omdat zij nimmer ontheffing van het verbod tot&#13;
zandwinning zullen krijgen en dus nooit de meerwaarde van hun percelen&#13;
zullen kunnen realiseren. Zo zij al een realiseerbare meerwaarde zouden&#13;
hebben dan kunnen zij daarvoor een geldelijke vergoeding claimen.&#13;
De president is dienaangaande van mening dat niet vaststaat dat eisers&#13;
geen ontheffing van het ontzandingsverbod zouden kunnen verkrijgen en&#13;
zij bovendien, zonder daartoe verplicht zijn, ook geen genoegen behoeven&#13;
te nemen met een, zij het gedeeltelijke, ontneming van de eigendom.&#13;
Het gevraagde verbod wordt verleend.&#13;
In beroep stelt het Hof allereerst vast, dat in casu artikel 9, lid 3 sub d&#13;
niet toepasselijk is. De door de eigenaars ingebrachte percelen waren niet&#13;
bestemd voor zandwinning maar voor land- of tuinbouw. Uit de uitspraak&#13;
van het Hof blijkt, dat het ruilverkavelingsplan ten doel had de vorming&#13;
van 2 plassen door weggraven en wegbaggeren van de ter plaatse gelegen&#13;
leg- en ruigte-akkers en de ontzanding van deze plassen ter ophoging van de&#13;
omliggende percelen. Dit werk is inmiddels door PC uitgevoerd zonder&#13;
verzet van de betrokken eigenaars. Volgens het plan moet echter daarnaast&#13;
nog ontzanding plaatsvinden tot op grotere diepte dan noodzakelijk voor&#13;
de winning van bovenbedoeld zand om aan Utrecht ook nog eens 4.5&#13;
miljoen m3 zand ter beschikking te stellen voor stede-bouwkundige&#13;
plannen. Daartegenover zal Utrecht dan voor 74% in de ruilverkavelingskosten&#13;
bijdragen.&#13;
Het Hof ziet deze bijdrage als een subsidie van de gemeente Utrecht als&#13;
bedoeld in art. 116 van de Ruilverkavelingswet, door welke subsidie de financiering&#13;
van het ruilverkavelingsplan mogelijk is geworden. Het Hof overweegt voorts, dat de eigenaars van de betreffende percelen&#13;
krachtens artikel 57, vierde lid, j° art. 11 derde lid, van de Ruilverkavelingswet&#13;
recht hebben op een vergoeding van hogere waarde indien en voorzover&#13;
de aanwezigheid van de diepere lagen zand in die percelen vóór de&#13;
winning ervan door Utrecht een waardevermeerdering van die percelen&#13;
mocht hebben teweeggebracht. Daarbij kan naar het oordeel van het Hof&#13;
thans in het midden worden gelaten in hoeverre deze door Utrecht te ondernemen&#13;
winning mede een factor bij de bepaling dezer waarde zal zijn.&#13;
Het Hof is van oordeel dat onder deze omstandigheden de winning van de&#13;
diepere lagen zand haar rechtvaardiging vindt in het agrarisch belang dat&#13;
het ruilverkavelingsplan door die subsidie wordt verwezenlijkt en dientengevolge&#13;
een integrerend onderdeel van het plan is, zodat mede door die zandwinning&#13;
het belang van land- en tuinbouw in het onderhavige ruilverkavelingsblok&#13;
wordt behartigd. Derhalve kan de CC deze zandwinning, waarvoor&#13;
door GS aan de CC ontheffing van het verbod tot ontgronding is verleend,&#13;
in de omvang als in het plan voorzien, bevoegdelijk doen plaatsvinden.&#13;
Het Hof constateert tenslotte dat de CC op grond van artikel 54, derde&#13;
lid, in samenhang met de overige leden van dit artikel, nadat het besluit tot&#13;
ruilverkaveling is genomen, werken op de in het ruilverkavelingsblok gelegen&#13;
percelen kan doen uitvoeren, zoals het onttrekken van specie.&#13;
Het vonnis van de president Rb. Utrecht wordt vernietigd.&#13;
Allereerst wordt opgemerkt, dat het Hof, m.i. zeer terecht, nadrukkelijk&#13;
ingaat op de vraag of artikel 9 lid 3 sub d al dan niet toepasselijk is. Indien&#13;
de inbreng zou hebben bestaan uit grond bestemd voor een ander dan een&#13;
agrarisch bedrijf (zandwinning), dan zou de uitslag stellig anders zijn geweest.&#13;
Het blijkt evenwel te gaan om agrarische percelen, waarop het ruilverkavelingsregime&#13;
onverkort van toepassing is. Dit impliceert, dat de inbrengers&#13;
van de betreffende percelen recht behouden op een toedeling van&#13;
agrarische grond naar rato van de agrarische waarde van hun inbreng.&#13;
Los daarvan staat de vraag of zij aanspraak kunnen doen gelden op een&#13;
vergoeding van de eventueel aan de door hen ingebrachte percelen toe te&#13;
kennen niet-agrarische meerwaarde, hetgeen bij de lijst van geldelijke regelingen&#13;
ter sprake zal kunnen komen. Het lijkt dan overigens redelijk, indien&#13;
elders de agrarische waarde is toegedeeld, deze af te trekken van een&#13;
eventuele meerwaarde-vergoeding, aangezien eigen exploitatie door de eigenaars&#13;
ook slechts zou hebben kunnen plaatsvinden met vernietiging van&#13;
de agrarische waarde van de kavels.&#13;
De president van de rechtbank Utrecht legt wel wat eenzijdig de nadruk&#13;
op het feit dat het onttrekken van specie aan het blok en het vervoeren daarvan naar Utrecht geen agrarisch belang is, althans geen belang binnen&#13;
het blok.&#13;
Dit moge op zichzelf waar zijn, maar de redelijkheid eist dat de hele&#13;
transactie m.b.t. deze ontzanding bij de beoordeling wordt betrokken, dus&#13;
ook de tegenprestatie die daar tegenover staat van de kant van de gemeente&#13;
Utrecht. Overigens heb in dat verband wel moeite met de betiteling van&#13;
deze transactie door het Hof als een subsidie van de gemeente Utrecht. Ook&#13;
vanuit Utrecht gezien lijkt het een op zakelijke basis totstandgekomen&#13;
transactie met toepassing van het beginsel ,,do ut des".&#13;
Beziet men de gehele transactie dan kan moeilijk worden ontkend, dat&#13;
het agrarische belang binnen het ruilverkavelingsblok uitnemend wordt gediend.&#13;
Bij het verzet van de eigenaars blijkt ook niet van een beroep op verstoring&#13;
van landbouwkundige belangen te hunnen aanzien of ten aanzien van&#13;
het blok, zodat ook niet kan worden gesproken van een afweging van verschillende&#13;
agrarische belangen tegenover elkaar. Blijkbaar zijn de door hen&#13;
ingebrachte percelen inmiddels reeds, zonder verzet hunnerzijds, gereduceerd&#13;
tot percelen water door de werkzaamheden uitgevoerd door de PC ter&#13;
ophoging van omliggende gronden. Het ging er dan ook uitsluitend om dat&#13;
de eigenaars zich in hun eigendomsrechten tekort gedaan voelden en hun&#13;
recht op een eventuele meerwaarde kennelijk wilden veilig stellen.&#13;
Ruilverkaveling brengt echter nu eenmaal de mogelijkheid van ernstig ingrijpen&#13;
in de agrarische eigendom mee en biedt geen garantie dat men&#13;
terugkrijgt wat is ingebracht.&#13;
Het beroep van het Hof op artikel 54, derde lid, dat de bevoegdheid geeft&#13;
aan een terrein specie te onttrekken lijkt me dan ook niet misplaatst. Wel is&#13;
het uiteraard zaak, indien niet-agrarische meerwaarde bestaat, daarvoor&#13;
bij de lijst van geldelijke regelingen voldoende soelaas te bieden. Men vergelijke&#13;
op dit punt de voorstellen van de werkgroep Balans Ruilverkaveling,&#13;
opgenomen in het rapport gepubliceerd in het Tijdschrift voor kadaster&#13;
en Landmeetkunde no. 84 (1968) 5, p.294.&#13;
2. Rechtbank Almelo 18 januari 1976 P. 1968/2764&#13;
Het betreft hier een behandeling van een bezwaar tegen het plan van toedeling&#13;
in de ruilverkaveling „Vriezenveen".&#13;
Reclamant, die als bedrijf het maken van grafzerken uitoefent, vraagt&#13;
uitbreiding van zijn huiskavel met een gedeelte van de kavel van zijn buurman.&#13;
Zowel reclamant als de buurman hadden hun ingebrachte kavel onveranderd teruggekregen. Reclamant wil nu een uitbreidingsmogelijkheid voor&#13;
zijn bedrijf op het door hem gevraagde stuk van de buurman.&#13;
De Rechtbank wijst het verzoek af op grond van artikelen 2 en 14 van de&#13;
Ruilverkavelingswet.&#13;
M.i. terecht wijst de Rechtbank dit verzoek met een beroep op artikel 2&#13;
af. Hier gaat het inderdaad niet om behartiging van het belang van de landbouw,&#13;
maar om verbetering van een niet-agrarische onderneming. Daarvoor&#13;
is de Ruilverkavelingswet niet bedoeld.&#13;
3. Rechtbank Almelo 5 november 1969 P. 1970/2922&#13;
Hier gaat het om een bezwaar ingebracht tegen het plan van toedeling in&#13;
de ruilverkaveling „Brammelo - Rietmolen".&#13;
Een weidje, ingebracht door een der reclamanten, is toegedeeld aan&#13;
Staatsbosbeheer vanwege zijn natuurwetenschappelijke betekenis. Reclamanten&#13;
wensen het weidje weer toegedeeld te krijgen voor een gunstige&#13;
economische exploitatie van een andere hen toegedeelde kavel, waaraan&#13;
het weidje grenst.&#13;
De rechtbank overweegt dat met de door Staatsbosbeheer verwachte nadelige&#13;
gevolgen in landschappelijk en natuurwetenppelijk-botanisch opzicht&#13;
bij de beoordeling van het bezwaar van reclamanten rekening moet&#13;
worden gehouden „daar bij ruilverkaveling niet alleen agrarische-bedrijfseconomische&#13;
aspecten in aanmerking dienen te worden genomen, maar ook&#13;
andere, zoals het landschappelijk aanzien van het betreffende ruilverkavelingsgebied&#13;
en een aldaar mogelijke natuurwetenschappelijk belangwekkende&#13;
plantengroei". Vervolgens wordt onder aanvoering van het feit dat&#13;
reclamanten zijn overbedeeld, dat diverse verbeteringen zijn aangebracht&#13;
en dat toedeling van het weidje aan reclamanten zou leiden tot onevenredig&#13;
hoge kosten van aanpassing van de grond, het bezwaar van reclamanten afgewezen&#13;
en blijft het weidje toegedeeld aan Staatsbosbeheer.&#13;
In feite betreft het bij deze uitspraak geen toepassing van artikel 2, maar&#13;
eerder het tegendeel, een ingaan tegen de strekking van artikel 2 en daardoor&#13;
toch van belang om hier te worden besproken.&#13;
Hierboven werd reeds opgemerkt, dat artikel 2 niet zo mag worden verstaan&#13;
dat agrarische belangen zouden prevaleren boven andere belangen.&#13;
De hierboven tussen aanhalingstekens geplaatste overweging van de rechtbank&#13;
wekt echter de indruk de andere kant op te gaan en aan de ruilverkavelingsinstanties&#13;
een zekere beleidsvrijheid te willen toekennen m.b.t. andere&#13;
dan agrarische belangen en met name op het gebied van de natuurmonumentenzorg. Dit lijkt mij niet gerechtvaardigd en was in casu ook niet&#13;
noodzakelijk om tot de gewenste beslissing te komen. De verdere overwegingen&#13;
van de rechtbank zijn erop gericht aannemelijk te maken dat aan de&#13;
rechten van reclamanten m.b.t. de toedeling volledig is voldaan. Hoewel&#13;
art. 14 een zekere voorkeur uitspreekt voor een toedeling welke zoveel mogelijk&#13;
bestaat uit het ingebrachte goed, behoeft dit een toedeling van andere&#13;
grond toch niet in de weg staan.&#13;
In verband hiermee werkt een overweging als geciteerd eerder averechts,&#13;
alsof het afwegen van de verschillende rechten tegenover elkaar toch niet&#13;
tot voldoende overtuigend resultaat leidt en een beroep op verdergaande&#13;
bevoegdheden de doorslag moet geven.&#13;
4. Rechtbank Utrecht, 14 januari 1970 P. 1970/2962&#13;
Betreft: bezwaar ingebracht tegen het plan van toedeling en lijst van geldelijke&#13;
regelingen in de ruilverkaveling „Maarsseveense Plassen".&#13;
Reclamant wenst toedeling van het door hem ingebrachte gedeelte van&#13;
een aan van T. toegedeelde kavel.&#13;
Van T. wil van dit kaveldeel geen afstand doen, omdat hij hierop ponies&#13;
houdt (een liefhebberij die hij al verscheidene jaren beoefent) en hij bij toedeling&#13;
van dit gedeelte aan reclamant daarvoor niet voldoende grond zou&#13;
overhouden. Zijn andere grond heeft hij als fabrikant van caravans nodig&#13;
voor zijn bedrijf.&#13;
Reclamant voert daartegen weer aan, dat hij een kleinere oppervlakte&#13;
heeft teruggekregen dan hij heeft ingebracht, terwijl van T. is overbedeeld.&#13;
Het gebruik van de aan van T. toegedeelde kavel is slechts liefhebberij en&#13;
valt niet te kwalificeren als gebruik voor de landbouw als bedoeld in&#13;
artikel 2 en artikel 9 onder d van de Ruilverkavelingswet.&#13;
Blijkens mededeling van de zijde van de CC is reclamant in feite in waarde&#13;
overbedeeld en bij alsnog toedelen van het gevraagde zou van T. met&#13;
meer dan 5% worden onderbedeeld en reclamant met meer dan 5% overbedeeld.&#13;
De Rechtbank overweegt nu: „dat het houden van ponies door B. v. T.&#13;
valt te begrijpen onder veehouderij in de zin van de artikelen 2 en 9 van de&#13;
Ruilverkavelingdwet 1954, zodat het gebruik, hetwelk B. v. T van het hem&#13;
toegedeelde wenst te maken niet in strijd is met het doel van de ruilverkaveling;&#13;
overwegende, dat hieraan niet afdoet dat B. v. T. het houden van ponies&#13;
als liefhebberij uitoefent;"&#13;
De Rechtbank overweegt voorts, dat, al heeft reclamant in beginsel recht&#13;
op toedeling van zijn inbreng, dit niet wegneemt, dat de rechtbank hiervan kan en ook moet afwijken als het belang van de ruilverkaveling en een&#13;
goede verdeling van de beschikbare grond dit vereist of als daarmee in&#13;
strijd zou zijn een uitdrukkelijk voorschrift m.b.t. het maximum der overbedeling&#13;
en onderbedeling, en wijst het bezwaar van reclamant af.&#13;
Deze overweging van de rechtbank lijkt nogal aanvechtbaar. In de eerste&#13;
plaats lijkt het me al voor betwisting vatbaar, dat deze ponyhouderij uit&#13;
liefhebberij zou vallen onder de artikelen 2 en 9, lid 3 sub d. M.i. is daar bedoeld&#13;
de bedrijfsmatige uitoefening van de veehouderij. Dat neemt echter&#13;
niet weg dat hier sprake is van grond met betrekking tot welke een zekere&#13;
beleidsvrijheid als bovenbedoeld bestaat. Het is dan immers grond welke&#13;
niet valt onder de in art. 9, lid 3, sub d, bedoelde categorie, welke in gebruik&#13;
dient te zijn bij een bedrijf. Maar ook al zou dat anders zijn, dan nog&#13;
is de daaruit door de rechtbank getrokken conclusie, dat het gebruik van de&#13;
ponyboerderij niet in strijd is met het doel van de ruilverkaveling, een slag&#13;
in de lucht. Het gebruik van zijn andere grond voor caravans is evenmin in&#13;
strijd met het doel van de ruilverkaveling. De ruilverkaveling schrijft geen&#13;
bestemming van de grond voor, doch richt binnen een gegeven bestemming&#13;
die grond uit landbouwkundig oogpunt zo doelmatig mogelijk in, voorzover&#13;
een gegeven andere dan agrarische bestemming daaraan niet in de weg&#13;
staat en uiteraard met inachtneming van de rechten op toedeling welke aan&#13;
de inbreng worden ontleend.&#13;
De beslissing van de rechtbank lijkt me op zichzelf geheel juist, maar de&#13;
daarbij gebruikte rechtsoverweging niet consistent.&#13;
5. Rechtbank Arnhem, 24 juni 1971 P. 1971/3037.&#13;
Behandeling van een bezwaar tegen de lijst der geldelijke regelingen in de&#13;
ruilverkaveling „Gendringen".&#13;
Reclamante (de N.V. "A") is aangeslagen voor een bedrag van /&#13;
135.956,— wegens subjectieve, waarde vermeerderende factoren van nietagrarisch&#13;
nut, overeenkomstig de aanwijzing van de CCC.&#13;
Gesteld wordt, dat met betrekking tot de klei- en/of zandwinning voor&#13;
de steenfabricage ervan is uitgegaan, dat de kavels door de samenvoeging&#13;
beter exploiteerbaar worden (minder randverliezen) en dat de transportafstand&#13;
wordt verkort en daardoor de transportkosten verlaagd.&#13;
Anders dan PC is reclamante van mening dat deze niet-agrarische nutsfactor&#13;
ten onrechte is toegepast.&#13;
De rechtbank overweegt, dat ten dezen van belang is, dat in artikel 2 van&#13;
de Ruilverkavelingswet wordt bepaald, dat ruilverkaveling plaats heeft ter&#13;
behartiging van de belangen van land-, tuin- en bosbouw of veehouderij. Het gaat hier dus uitsluitend om agrarische belangen, hetgeen onder meer&#13;
ook blijkt uit artikel 57, lid 1 en lid 4:&#13;
als grondslag voor de toedeling wordt alleen de agrarische waarde van de&#13;
grond in aanmerking genomen en een eventuele hogere waarde dan de&#13;
agrarische blijft voor de toedeling buiten beschouwing en wordt later met&#13;
de eigenaar in geld verrekend (art. 11, lid 3). De rechtbank concludeert&#13;
hieruit dat de wetgever in art. 117 alleen het agrarisch nut op het oog heeft&#13;
gehad en de aanwijzingenvan de CCC worden in strijd geacht met de Ruilverkavelingswet.&#13;
Ook hier lijkt mij hantering van artikel 2 minder op zijn plaats. Het is&#13;
niet juist te stellen dat artikel 2 meebrengt dat het uitsluitend om agrarische&#13;
belangen gaat. Wel is juist dat art. 57, lid 1, de opdracht geeft de waarde&#13;
naar agrarische factoren te schatten. Maar dat is uitdrukkelijk zo omdat&#13;
deze waarde moet dienen als maatstaf voor toedeling. De toedeling kan&#13;
namelijk juist voor agrarische percelen tal van wijzigingen impliceren, omdat&#13;
men immers het blok vanuit landbouwkundig oogpunt opnieuw wil inrichten.&#13;
Daarbij is de positie van de niet-agrarische percelen via art. 9 zo&#13;
veel mogelijk veilig gesteld in die zin, dat de mogelijkheid van wijzigingen&#13;
in recht en gebruikstoestand sterk is beperkt vergeleken met de situatie van&#13;
agrarische percelen.&#13;
In casu was sprake van agrarisch nut enerzijds en niet-agrarisch nut&#13;
anderzijds. Vooropgesteld moet worden, dat de ruilverkaveling niet ten&#13;
doel heeft de belangen van de zand- en/of kleiwinning voor de steenfabriek&#13;
te behartigen. Maar leidt dit nu tot de dwingende conclusie, dat wanneer&#13;
als gevolg van landbouwkundige verbeteringen in het blok ook in een nietagrarische&#13;
sector aanzienlijk nut ontstaat, dat nut niet voor verrekening in&#13;
aanmerking komt? Bij de totstandkoming van de wet werd hierover anders&#13;
geoordeeld. Men zie M. v. A. p. 26, waar het voorbeeld wordt aangehaald&#13;
van een begraafplaats die beter toegankelijk wordt. Ook de betreffende artikelen&#13;
(117, 98, 57, 11, lid 3) lijken mij niet tot die conclusie te dwingen.&#13;
In elk geval lijkt mij een beroep op art. 2 ten dezen misplaatst.&#13;
6. Rechtbank 's-Hertogenbosch, 12 juli 1974 P. 1975/3249&#13;
Bezwaar tegen het plan van toedeling in de ruilverkaveling „Heusden-&#13;
Vlijmen".&#13;
Reclamant (Staatsbosbeheer) wenst naast toedeling van een waterkavel&#13;
(het zuidelijk deel van het Engelermeer) toedeling van een oeverstrook van&#13;
± 3 m, ingebracht door en toegedeeld aan de gemeente Den Bosch. Beoogd&#13;
wordt de aanwezigheid van publiek langs de plas te kunnen voorkomen voor een betere bescherming van de in dat deel van het Engelermeer voorkomende&#13;
natuurwetenschapelijke waarde van flora en fauna (o.m. een&#13;
vogelreservaat). De gemeente verschijnt niet. Niettemin wordt het bezwaar&#13;
van reclamant afgewezen, nu de ruilverkaveling slechts plaats vindt ter behartiging&#13;
van de belangen van de landbouw en niet dienstbaar mag worden&#13;
gemaakt aan andere doeleinden, vallende het door reclamant nagestreefde&#13;
doel niet onder de door de ruilverkaveling (uitsluitend) te dienen belangen.&#13;
De overwegingen welke tot de beslissing van de rechtbank leiden lijken&#13;
mij juist. Staatsbosbeheer zal de op zichzelf genomen wellicht zeer terecht&#13;
nagestreefde doeleinden moeten zien te bereiken langs andere weg. De ruilverkaveling&#13;
is niet geroepen hierin te voorzien.&#13;
7. Rechtbank Leeuwarden, 27 juni 1974 (tussen-vonnis) en 28&#13;
december 1974 (eind-vonnis) N.J. 1976 nr. 349 (met noot ARB).&#13;
Bezwaar tegen het plan van toedeling in de ruilverkaveling „Dantumadeel".&#13;
Ie bezwaar: Reclamant wenst toedeling van een aantal kavels, die bij het&#13;
plan zijn toegedeeld aan de gemeente en aan een B.V. Een aantal aan&#13;
reclamant toegedeelde kavels alsmede de door hem gewenste kavels&#13;
mogen geheel of gedeeltelijk worden ontzand, waarvoor vergunning is&#13;
verleend. Bij de ontzanding moeten een aantal voorwaarden in acht&#13;
genomen worden: men dient 20 m te blijven uit de grens van de naburige&#13;
eigenaar en er moet een talud gevormd worden van 1 op 4.&#13;
Volgens de belanghebbenden (gemeente en b.v.) en volgens de vertegenwoordiger&#13;
van de CCC zou reclamant niet ontvankelijk zijn omdat: Ie.&#13;
volgens art. 2 Ruilverkavelingswet 1954 geschiedt de ruilverkaveling ter&#13;
behartiging van de belangen van land-, tuin- bosbouw en veehouderij,&#13;
welke belangen i.c. niet aanwezig zijn;&#13;
2e. volgens art. 9, lid 3, van die wet wordt zonder diens toestemming geen&#13;
wijziging gebracht in het recht van de eigenaar op o.m. onroerende&#13;
goederen, bestemd voor andere bedrijven dan land-, tuin-, bosbouw en&#13;
veehouderij, jacht of visserij en de kavels hebben een andere bestemming;&#13;
De rechtbank overweegt nu, dat die ontzanding nog niet is aangevangen&#13;
en de kavels hebben ook thans nog een geheel agrarische bestemming. Van&#13;
alle betrokken kavels mag blijkens de toegekende vergunningen in totaal&#13;
minder dan de helft worden ontzand, het restant behoudt in beginsel zijn&#13;
agrarische bestemming.&#13;
Er zijn onvoldoende gronden, aldus de rechtbank, om tot het oordeel te komen dat deze kavels nu reeds behoren tot de categorie bedoeld in artikel&#13;
9, derde lid, sub d.&#13;
Derhalve is reclamant wel ontvankelijk in zijn bezwaar. De rechtbank&#13;
onderzoekt nu allereerst of de toedeling voldoet aan de door de belangen&#13;
van de landbouw gestelde eisen en is voorts van mening dat daarnaast onderzoek&#13;
mag worden gedaan naar de vraag of andere belangen met de bestaande&#13;
toedeling voldoende tot hun recht zijn gekomen. Conclusie: uit&#13;
landbouwkundig oogpunt is de verkaveling verre van optimaal en&#13;
bovendien staat die verkaveling een efficiënte zandwinning in veel&#13;
opzichten in de weg.&#13;
De rechtbank kiest nu voor een wijziging in het plan van toedeling welke&#13;
aan beide aspecten de gunstigste mogelijkheid biedt.&#13;
Een 2e bezwaar van reclamant was dat hem een aantal kavels niet was&#13;
toegedeeld, hoewel hem dit was toegezegd, indien hij zich recht op toedeling&#13;
zou verschaffen door aankoop van grond elders in het blok. De rechtbank&#13;
is van oordeel dat de PC geen definitieve toezegging in deze zin kan&#13;
doen doch slechts kon toezeggen naar een bepaalde toedeling te streven. De&#13;
PC heeft uiteindelijk niet de vrijheid kunnen vinden om de eigenares van&#13;
de betwiste kavels (de gemeente) elders toe te delen. Reclamant is op&#13;
andere wijze gecompenseerd.&#13;
De rechtbank staat op het standpunt, dat zij de toedeling moet eerbiedigen&#13;
tenzij deze uit landbouwkundig oogpunt volstrekt onaanvaardbaar is.&#13;
De rechtbank acht de toedeling weliswaar niet fraai uit landbouwkundig&#13;
oogpunt, maar niet onaanvaardbaar. Uit het aspect van zandwinning&#13;
wordt de toedeling weliswaar ongunstig geacht, maar, waar de landbouwkundige&#13;
aspecten overwegen boven de andere, wordt geen grond aanwezig&#13;
geacht voor wijziging in de toedeling.&#13;
Voor wat de interpretatie van het begrip „bestemd voor" in artikel 9,&#13;
lid 3, sub d betreft verwijs ik gaarne naar de annotatie in de N.J.&#13;
Nog een enkele opmerking hierbij. De interpretatie die de rechtbank hier&#13;
aan dit begrip toekent schijnt erop neer te komen dat de bestemming pas&#13;
kenbaar is uit het feitelijk gebruik. In ieder geval gaat het om een bestemming&#13;
die daaraan door de privaatrechtelijk gerechtigde tot de grond is gegeven&#13;
(eventueel in overeenstemming met een b.v. in een bestemmingsplan&#13;
opgelegde bestemming door een publiekrechtelijk orgaan). Wil men niet&#13;
afgaan op de subjectieve bedoelingen terzake van de „eigenaar", dan zal&#13;
men er licht toe komen te rade te gaan bij het feitelijk gebruik dat van de&#13;
grond wordt gemaakt.&#13;
Anders ligt het b.v. in art. 9, lid 2, waar sprake is van een militaire&#13;
bestemming. Hier is duidelijk sprake van een bestemming opgelegd door&#13;
een publiekrechtelijk orgaan. Blijkens de M.v.T. (p. 9 ad art. 10 van het oorspronkelijk ontwerp) is&#13;
daar met opzet gekozen voor „onroerende goederen welke een militaire bestemming&#13;
hebben", i.p.v. „onroerende goederen voor militaire doeleinden&#13;
in gebruik", om buiten twijfel te stellen, dat ook die gronden die op het&#13;
moment van het vaststellen van het blok niet werkelijk voor militaire doeleinden&#13;
worden gebruikt, maar die bestemd zijn daartoe van tijd tot tijd te&#13;
dienen, eveneens onder de werking van dit artikel vallen.&#13;
Nog weer enigzins anders ligt het met „gebruiksbestemming" in art. 14&#13;
van de wet. Ook hier zal in de eerste plaats moeten worden gedacht aan het&#13;
feitelijke gebruik dat de „eigenaar" bij de inbreng van de grond maakte.&#13;
Maar hier slaat dit op een bestemming binnen de agrarische sector (M.v.T.&#13;
p. 28). Men moet hier wel denken aan een bepaalde teeltrichting (tuinbouw,&#13;
fruitteelt, akkerbouw of weidebouw b.v.).&#13;
Overigens gaat de rechtbank niet in op de vraag, welke toch wel voor de&#13;
hand ligt, welk moment beslissend is voor het bepalen van de bestemming.&#13;
De indruk bestaat dat de rechtbank let op de bestemming t.t.v. de toedeling,&#13;
terwijl het moment van inbreng (vaststelling van het blok) toch meer&#13;
voor de hand lijkt te liggen. Vgl. ook de artt. 47 en 48.&#13;
Nu dan enkele opmerkingen m.b.t. de overwegingen t.a.v. art. 2.&#13;
Belanghebbenden en de CCC waren van mening, met een beroep op&#13;
art. 2 en art. 9, lid 3, dat de rechtbank onbevoegd zou zijn (de rechtbank&#13;
vertaalt dit in niet-ontvankelijk) om van het bezwaar kennis te nemen, nu&#13;
maar hun oordeel geen agrarische belangen in het geding waren en de kavels&#13;
een niet-agrarische bestemming hadden. Deze stelling wordt door de&#13;
rechtbank afgewezen op grond van het oordeel dat wel van een agrarische&#13;
bestemming sprake is en het bezwaar niet de uitsluitende strekking heeft&#13;
andere dan agrarische belangen te behartigen en derhalve noch art. 2, noch&#13;
art. 9, lid 3, aan de ontvankelijkheid in de weg staat. Dit wekt op zijn minst&#13;
de indruk dat de rechtbank met belanghebbenden en de CCC van oordeel&#13;
is, dat er wel van niet-ontvankelijkheid sprake zou zijn indien andere dan&#13;
agrarische belangen op het spel stonden.&#13;
Dat zou m.i. een misvatting zijn. Zoals boven reeds opgemerkt, bestrijkt&#13;
de ruilverkaveling ook tal van objecten waarbij sprake is van niet-agrarische&#13;
belangen. Het gaat uiteraard niet aan de rechthebbenden t.a.v. deze&#13;
objecten zonder rechtsbescherming te laten. Dat is ook stellig niet de strekking&#13;
van art. 2. Dit artikel brengt echter mee, dat t.a.v. agrarische belangen&#13;
een ruimere beleidsmarge dan t.a.v. niet-agrarische belangen bestaat.&#13;
De uitspraak van de rechtbank behelst dus tevens de constatering, dat&#13;
hier sprake is van grond bestemd voor de landbouw. Toch lijkt het bezwaar van reclamant erop gericht een situatie te bewerkstelligen die voor hem als&#13;
ontzander beter uitkomt. En de rechtbank komt hem daarin voor een deel&#13;
ook tegemoet door agrarische en ontzandingsbelangen tegen elkaar af te&#13;
wegen. Was er, nu uitgemaakt was dat het agrarische kavels betrof, nog&#13;
ruimte voor deze afweging? M.i. toch wel, omdat weliswaar sprake is van&#13;
agrarische kavels, maar ook duidelijk is, dat in de toekomst een deel van de&#13;
kavels zal worden benut voor ontzanding. Hoewel dit in de redenering van&#13;
de rechtbank niet zo naar voren komt, kan men stellen dat het ook landbouwkundig&#13;
van belang kan zijn met deze toekomstverwachtingen reeds nu&#13;
rekening te houden. Hier spreekt deze gang van zaken temeer aan omdat&#13;
ook los van de toekomstverwachtingen de door de rechtbank gewijzigde&#13;
toedeling op zichzelf al ook uit landbouwkundig oogpunt beter schijnt te&#13;
zijn. De rechtbank komt nu m.b.t. het eerste bezwaar op grond van de afweging&#13;
tot de constatering, dat zowel uit landbouwkundig oogpunt als uit&#13;
een oogpunt van zandwinning de toedeling niet erg gelukkig is uitgevallen&#13;
en kiest dan voor een oplossing, welke aan beide aspecten de gunstigste mogelijkheid&#13;
biedt. Uit de uitspraak blijkt niet hoe de inbrengpositie van reclamant&#13;
en belanghebbende was, zodat niet kan worden nagegaan in hoeverre&#13;
art. 14 nog een rol heeft gespeeld.&#13;
Dit artikel, hoewel niet genoemd, zal wel een rol hebben gespeeld bij de&#13;
beslissing op het tweede bezwaar van reclamant.&#13;
Reclamant wenste kennelijk toedeling van een aantal kavels welke door&#13;
belanghebbenden waren ingebracht. Het is veelal gebruikelijk dat PC's in&#13;
soortgelijke gevallen, waarbij sprake iS van een verwachtingswaarde van de&#13;
grond in verband met bestemming voor niet-landbouwkundig gebruik, zoveel&#13;
mogelijk toedelen aan de inbrenger, waartoe art. 14 toch al aanleiding&#13;
geeft (vgl. b.v. Rb. Zutphen 24 - 3 - 77 P. 1978 no. 3393). De rechtbank&#13;
handhaaft hier dan ook, m.i. terecht, de toedeling zoals die door de PC&#13;
was gemaakt.&#13;
8. Rechtbank Alkmaar 9 december 1976, P. 1977/3340.&#13;
Het betreft hier een bezwaar tegen de lijst der geldelijke regelingen in de&#13;
ruilverkaveling ,, Niedorperkogge".&#13;
Reclamanten hadden een strook grond ingebracht, waarop een woning&#13;
met bedrijfsgebouwen mocht worden gesticht.&#13;
Toegedeeld was een stuk grond waarop alleen bedrijfsgebouwen mogen&#13;
worden gebouwd. Tegen deze toedeling werd bezwaar gemaakt.&#13;
De rechtbank overweegt hieromtrent dat volgens art. 10 iedere eigenaar&#13;
aanspraak heeft op het verkrijgen van een recht van dezelfde aard als hij inbracht.&#13;
Blijkens art. 2 is echter niet ieder ingebracht recht relevant, doch alleen die rechten die in relatie staan tot de behartiging van agrarische belangen.&#13;
Op deze regel zijn uitzonderingen. Zo kan b.v. blijkens art. 100 de&#13;
lijst der geldelijke regelingen verrekeningen inhouden die met de behartiging&#13;
van agrarische belangen niets meer te maken hebben. Daarbij geldt&#13;
naar het oordeel van de rechtbank telkens, dat het vergoeding betreft voor&#13;
reëel bestaande belangen, waarbij uit de omstandigheden aannemelijk is,&#13;
dat zonder de ruilverkaveling daaruit voordeel zou zijn genoten.&#13;
Het bezwaar was gericht tegen het feit dat op het toegedeelde perceel&#13;
geen woning kon worden gebouwd. De rechtbank is van oordeel dat het&#13;
hier een niet-agrarisch belang betreft, waarmee echter in het kader van&#13;
art. 100 wel rekening kan worden gehouden. Dan moet wel aannemelijk&#13;
zijn dat reclamanten zonder ruilverkaveling uit dat belang voordeel zouden&#13;
hebben getrokken. De rechtbank acht dit laatste niet aannemelijk geworden&#13;
met name nu indertijd reclamanten een verkregen bouwvergunning&#13;
hebben laten verlopen. Deze vergunning was verlopen op het moment van&#13;
de stemming.&#13;
De stelling van de rechtbank dat het hier een niet-agrarisch belang zou&#13;
betreffen lijkt mij nogal aanvechtbaar. Het kan van uitermate groot belang&#13;
zijn voor de bedrijfsvoering om bij de bedrijfsgebouwen te wonen. Maar&#13;
los daarvan lijkt mij de overweging van de rechtbank dat blijkens art. 2 alleen&#13;
rechten die in relatie staan tot de behartiging van agrarische belangen&#13;
relevant zijn onaanvaardbaar en volstrekt in strijd met de beginselen van de&#13;
Ruilverkavelingswet.&#13;
9. Rechtbank 's-Hertogenbosch 29 april 1977, P. 1978/3376.&#13;
Betreft: bezwaar tegen plan van toedeling in de ruilverkaveling „De Leijgraaf".&#13;
Reclamanten maken bezwaar tegen opheffing van de door hen ingebrachte&#13;
rechten van voorpoot, nu de percelen, waar de rechten bij behoren,&#13;
langs de bepote wegen hun eigendom blijven.&#13;
Als eerste verweer wordt door de vertegenwoordiger van de CC aangevoerd,&#13;
dat aan de rechtbank slechts marginale toetsing toekomt van het&#13;
plan van toedeling, voorzover betreft de opheffing van zakelijke genotsrechten&#13;
als het voorpootrecht. De rechtbank vermag zulks echter niet in art.&#13;
28 van de Ruilverkavelings wet te lezen en passeert mitsdien dit verweer.&#13;
CC en belanghebbenden voeren voorts als verweer aan, dat de rechten&#13;
van voorpoot met het oog op het moderne gemotoriseerde verkeer een anachronisme&#13;
vormen, doordat zij het de wegbeheerder onmogelijk maken de&#13;
wegbeplanting aan te passen aan de eisen van de verkeersveiligheid en zo nodig te verwijderen, alsmede dat de wegbeplantingen als belangrijk onderdeel&#13;
van het landschapsbeeld onder openbaar beheer dienen te worden&#13;
gesteld.&#13;
De rechtbank, die opmerkt dat deze twee weren onderling tegenstrijdig&#13;
zijn, overweegt dat deze weren geen verband houden met het doel van de&#13;
ruilverkaveling, n.1. het belang van de landbouw. Weliswaar heeft de vertegenwoordiger&#13;
van de CC gesteld dat veilig verkeer tevens in het belang van&#13;
de landbouw ter plaatse is, doch hij heeft nagelaten dat verband met concrete&#13;
feiten te adstrueren.&#13;
Enig verband tussen landschapsbeeld en het belang van de landbouw ziet&#13;
de rechtbank in het geheel niet.&#13;
Gezien het door reclamanten gestelde belang bij het verkrijgen van het&#13;
voorpootrecht als voorwaarde voor het verkrijgen van geldelijke tegemoetkomingen&#13;
ten laste van 's Rijks kas, hetgeen niet gemotiveerd door de vertegenwoordiger&#13;
van de CC en de belanghebbenden is bestreden, zal de&#13;
rechtbank het voorpootrecht van reclamanten regelen als door hen voorgesteld,&#13;
n.1. zodanig als het voorheen is geweest, zijnde door CC en PC&#13;
geen andere voorstellen tot regeling aan de rechtbank gedaan.&#13;
De situatie is dus zo, dat reclamanten stellen: het voorpootrecht is ten onrechte&#13;
opgeheven en wij vragen herstel van de oude toestand. CC en belanghebbenden&#13;
stellen daar tegenover dat opheffing heeft plaatsgevonden op&#13;
grond van verkeersveiligheid en landschapsbeeld. De rechtbank zegt nu:&#13;
deze redenen van opheffing houden geen verband met het doel van de ruilverkaveling.&#13;
De rechtbank gaat er dus van uit, dat opheffing verband moet houden&#13;
met het doel van de ruilverkaveling, n.1. het belang van de landbouw.&#13;
Hoewel art. 28 hierover niets zegt lijkt mij dit in het algemeen toch wel&#13;
een redelijke interpretatie voor de toepassing van dit artikel. Gelet op de&#13;
strekking van art. 9 zal er zoveel mogelijk naar moeten worden gestreefd&#13;
andere dan agrarische belangen onverlet te laten. Overigens zal dit wel niet&#13;
steeds opgaan. Het noemen in art. 28 van het recht van huur, dat veelal&#13;
buiten landbouwbelangen zal omgaan, zou daarop al kunnen wijzen.&#13;
Maar wel kan m.i. in het algemeen worden gesteld, dat wijzigingen in de&#13;
bestaande toestand als regel moeten zijn ingegeven door het landbouwkundig&#13;
belang, omdat dat uit het doel van de ruilverkaveling voortvloeit.&#13;
Deze uitspraak is ook interessant i.v.m. de beslissing van de rechtbank&#13;
inzake wat wordt genoemd „eeuwigdurend vruchtgebruik". Ik ga daarop&#13;
hier niet in, doch verwijs naar een uiteenzetting daaromtrent, verlucht met&#13;
een paradijselijke bloot-eigenaar, in het jaarverslag kadaster 1978, p. 61&#13;
t/m 63. 10. Rechtbank Alkmaar 22 februari 1979 P. 1980/3449&#13;
Betreft: bezwaar tegen het plan van toedeling in de ruilverkaveling&#13;
, ,Geestmerambacht''.&#13;
Reclamante (een gemeente) maakt bezwaar tegen toedeling van een kavel,&#13;
hier te noemen kavel A. Zij had gevraagd om toedeling van een aantal&#13;
andere, door haar grotendeels ook ingebrachte kavels in verband met plannen&#13;
daar een ijsbaan en voetbalvelden te vestigen, hier te noemen kavels B&#13;
enC.&#13;
Pachters van kavel B en C maken bezwaar tegen een wijziging van de&#13;
toedeling waardoor zij pachters zouden worden van Kavel A, welke grond&#13;
op zichzelf beter is doch wegens de lage ligging minder geschikt voor de&#13;
door hen beoefende tuinbouw.&#13;
De rechtbank overweegt nu als volgt:&#13;
,,............. dat, wanneer de recreatieve belangen van de reclamanten&#13;
worden afgewogen tegen landbouwkundige belangen van de belanghebbenden,&#13;
aan laatstgenoemde belangen voorrang moet worden&#13;
verleend;&#13;
- dat immers die belangen binnen het kader van een ruilverkaveling&#13;
als waarvan hier sprake is zwaarder wegen en ook moeten wegen,&#13;
daarbij ook gelet op het bepaalde bij artikel 2 van de Ruilverkavelingswet&#13;
1954, dan belangen van niet-agrarische aard en dat dan ook,&#13;
wanneer de gereclameerde de agrarische belangen het zwaarst laat&#13;
wegen, niet van haar gezegd kan worden, dat zij zou handelen in&#13;
strijd met de normen, welke aan een behoorlijke wijze van uitvoering&#13;
van een ruilverkaveling gesteld kunnen worden, integendeel;&#13;
- dat nu het bovendien zo is, dat, zoals ook nog van de zijde van de&#13;
gereclameerde niet of in elk geval niet behoorlijk en/of gemotiveerd&#13;
weersproken is gesteld, de recreatieve plannen van de reclamante op&#13;
1 augustus 1975, de peildatum van het plan van toedeling niet waren&#13;
geconcretiseerd in een goedgekeurd bestemmingsplan, terwijl op dat&#13;
moment evenmin een voorbereidingsbesluit was genomen, en het bewuste&#13;
ruilvoorstel bovendien voor (pachters) nog een vormverslechtering&#13;
inhoudt, het overgebleven bezwaar van de reclamante dan ook&#13;
zal moeten worden afgewezen;"&#13;
Ook hier kunnen de overwegingen van de rechtbank nauwelijks bevredigen.&#13;
Veel te algemeen wordt gesteld, dat uit art. 2 moet worden afgeleid,&#13;
dat agrarische belangen prevaleren boven andere.&#13;
De door de gemeente ingebrachte grond was kennelijk tot dusver steeds als landbouwgrond in gebruik geweest. Weliswaar heeft de gemeente met&#13;
die grond bepaalde plannen voor de toekomst voor gebruik buiten de agrarische&#13;
sector. Maar die plannen hebben noch in de publiekrechtelijke (bestemmingsplan&#13;
of voorbereidingsbesluit) noch in de privaatrechtelijke sfeer&#13;
vaste vorm gekregen.&#13;
In wezen gaat het hier dan ook eerder om de vraag of er reden is de door&#13;
de gemeente ingebrachte grond weer aan haar toe te delen (art. 14). Daarbij&#13;
komen de ruilverkavelingsinstanties (en ook de rechtbank) op overwegingen&#13;
van agrarische doelmatigheid tot de conclusie, dat het wenselijk is dit&#13;
niet te doen. Het belang van de ruilverkaveling verzet zich hiertegen. Maar&#13;
dit resultaat mag niet toegeschreven worden aan het feit dat agrarische belangen&#13;
zouden prevaleren boven niet-agrarische belangen. Er zijn gewoon&#13;
geen relevante niet-agrarische belangen in het spel. Het gaat om agrarische&#13;
kavels en dit brengt mee, dat de ruilverkavelingsinstanties de plicht hebben&#13;
bij de toedeling van kavels rekening te houden met algemene landbouwkundige&#13;
belangen, hetgeen de bevoegdheid medebrengt tot een toedeling&#13;
die afwijkt van de inbreng.&#13;
Overzien we nu de in het voorgaande besproken jurisprudentie, dan&#13;
blijkt toch wel, dat de betekenis van artikel 2 niet altijd helder voor ogen&#13;
staat.&#13;
Enerzijds wordt de strekking van dit artikel nogal eens overtrokken&#13;
voorgesteld, alsof het zou meebrengen dat in een ruilverkaveling agrarische&#13;
belangen zwaarder wegen dan niet-agrarische.&#13;
Anderzijds bestaat er weliswaar oog voor, dat ook niet-agrarische belangen&#13;
aan hun trekken moeten komen, maar dit wordt dan soms gesteld in&#13;
termen alsof in het kader van de ruilverkaveling ook andere dan agrarische&#13;
belangen zouden moeten worden behartigd.&#13;
Ruilverkaveling is een publiekrechtelijke, wil men bestuurlijke, ingreep&#13;
in privaatrechtelijke verhoudingen gericht op de agrarische sector. Dat wil&#13;
allerminst zeggen dat andere dan agrarische belangen van minder gewicht&#13;
zijn, maar alleen dat m.b.t. deze niet-agrarische belangen voor de ruilverkaveling&#13;
geen primaire taak is weggelegd om daarin regelend op te treden.&#13;
Een uitzondering hierop vormt de regeling van art. 13, die echter in de&#13;
voorfase van de ruilverkaveling zijn beslag krijgt, terwijl eveneens voorzieningen&#13;
kunnen worden getroffen in het kader van het plan van wegen en&#13;
waterlopen.&#13;
Natuurlijk zullen er ook in de uitvoeringsfase van de ruilverkaveling&#13;
m.b.t. niet-agrarische belangen beslissingen in ruilverkavelingsverband moeten worden genomen, omdat nu eenmaal tal van onroerende&#13;
goederen in het blok zijn opgenomen, waaraan niet-agrarische&#13;
belangen zijn verbonden. De houding van de&#13;
ruilverkavelingsinstanties dient echter m.b.t. deze belangen veel&#13;
terughoudender te zijn dan dat t.a.v. agrarische percelen het geval is.&#13;
Zeker is, dat slechts de agrarische belangen geconcentreerde&#13;
aandacht krijgen. Dit kan overigens zijn vóór en tegen hebben. De&#13;
hele operatie is gericht op verbetering van de algemene&#13;
landbouwkundige toestand van het blok, waarin in de vorm van&#13;
subsidies veel geld wordt gestoken. Als regel zal dit ook voor de&#13;
individuele rechthebbende zijn voordelen meebrengen. Maar een&#13;
garantie bestaat daarvoor niet. Gegarandeerd is slechts de wettelijke&#13;
aanspraak van iedere rechthebbende op zijn rechten ontleend aan de&#13;
inbreng. En dit sluit niet uit, dat er voor hem een oplossing uit de&#13;
bus komt, die hij minder apprecieert.</content><legacyfootnotes/><footnotes><footnote/></footnotes><auteurs>mr. B. Dam</auteurs><published>1980-06-01 00:00:00</published><modified>1980-06-01 00:00:00</modified><editiondate>1980-06-01</editiondate><htmlpath>https://denhollander.info/artikel/6553</htmlpath></article>
</articles></edition>
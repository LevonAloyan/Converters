<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4786</id><udhid>UDH:TvAR/4786</udhid><titel>Van Weede c.s. / Van Oosteren (TvAR 2000/5030)</titel><searchwords><searchword>TvAR 7/8/2000</searchword><searchword>TvAR 2000/5030</searchword><searchword>UDH:TvAR/4786</searchword></searchwords><attachments><attachment><name>2000_nr 78_Rechtspraak_5030.pdf</name><extention>pdf</extention><url>https://denhollander.info/download/4728/ci</url></attachment></attachments><inleiding>[Pachtwet art. 38, 40]&#13;
&#13;
Het in de artikelen 38 e.v. Pachtwet neergelegde&#13;
systeem brengt mee dat bij een&#13;
beslissing op een pachtverlengingsverzoek&#13;
eerst moet worden nagegaan of sprake is&#13;
van één of meer van de bijzondere gevallen&#13;
als bedoeld in de artikelen 38a t/m 42 Pachtwet.&#13;
Is dat niet het geval of leiden deze niet&#13;
tot afwijzing van het verzoek, dan moet op&#13;
dat verzoek vervolgens op grond van art. 38&#13;
Pachtwet worden beslist naar billijkheid.&#13;
In casu geen afwijzing op grond van art. 40&#13;
Pachtwet nu onzeker is of verpachters hun&#13;
voornemen om het verpachte te bestemmen&#13;
voor niet tot de landbouw betrekkelijke&#13;
doeleinden zullen kunnen realiseren, alsmede&#13;
geen uitzicht bestaat op verwerkelijking&#13;
van dat voornemen op een redelijke,&#13;
afzienbare termijn. De enkele omstandigheid&#13;
dat verpachters bij niet-verlenging de&#13;
grond ex art. 70f Pachtwet voor een hogere&#13;
pachtprijs aan een derde kunnen verpachten,&#13;
is geen bij de afweging naar billijkheid&#13;
te respecteren belang. Belang van pachter&#13;
weegt het zwaarst. Verlenging met zes jaar.</inleiding><content>BESCHIKKING IN DE ZAAK VAN:&#13;
1 Jhr. Jacob Dirk Carel van Weede te Angerlo,&#13;
2 Clara Hermance Duconia van der Wijck-de&#13;
Vos van Steenwijk,&#13;
3 Wilhelmine Hortense Casso-de Vos van Steenwijk,&#13;
beiden te Londen (Verenigd Koninkrijk),&#13;
appellanten,&#13;
procureur: mr. D.M.H.M. van Dijk,&#13;
tegen&#13;
Marinus Wilhelmus Maria van Oosteren te&#13;
Dieden, gemeente Ravenstein,&#13;
geïntimeerde,&#13;
procureur: mr. F.J. Boom.&#13;
1 Het geding in eerste aanleg&#13;
De pachtkamer van het kantongerecht te&#13;
’s-Hertogenbosch heeft op 2 april 1998 en&#13;
7 juli 1998 tussen partijen beschikkingen&#13;
gegeven, waarbij is verstaan dat appellanten&#13;
zullen aangeven hoe zij zich voorstellen om&#13;
de wil tot bestemming van de aan geïntimeerde&#13;
verpachte gronden – kadastraal bekend&#13;
gemeente Ravenstein, sectie C, nr. 4 ged.,&#13;
groot ongeveer 7.50 ha – voor natuurbeschermingsdoeleinden&#13;
aannemelijk te maken respectievelijk&#13;
de desbetreffende tussen appellanten&#13;
als verpachters en geïntimeerde als pachter&#13;
bestaande en behoudens verlenging op 30 november&#13;
1998 eindigende pachtovereenkomst is&#13;
verlengd met een periode van zes jaar, eindigende&#13;
30 november 2004.&#13;
2 Het geding in hoger beroep&#13;
2.1 Verpachters zijn bij op 6 augustus 1998 ter&#13;
griffie van het hof ingekomen beroepschrift in&#13;
hoger beroep gekomen van voormelde beschikkingen,&#13;
met verzoek om die beschikkingen&#13;
te vernietigen en, opnieuw beschikkende,&#13;
het door pachter ingediende pachtverlengingsverzoek&#13;
af te wijzen met veroordeling van&#13;
pachter in de kosten van deze procedure in&#13;
beide instanties.&#13;
2.2 Pachter heeft bij op 18 september 1998 ter&#13;
griffie van het hof ingekomen verweerschrift&#13;
verweer gevoerd met conclusie dat het hof:&#13;
– de beschikkingen, waarvan beroep, zo nodig&#13;
onder verbetering en/of aanvulling van gronden&#13;
zal bevestigen, althans de tussen partijen&#13;
bestaande pachtovereenkomst voor een kortere&#13;
dan de wettelijke duur doch voor langer&#13;
dan een jaar zal verlengen en daarbij een termijn&#13;
zal bepalen waarbinnen pachter kan verzoeken&#13;
de pachtovereenkomst te verlengen;&#13;
– op grond van artikel 44, lid 3, Pachtwet een&#13;
bedrag zal bepalen, dat verpachters aan pachter&#13;
moeten betalen in geval het hof het verlengingsverzoek&#13;
ex artikel 40 Pachtwet zou afwijzen&#13;
en na het einde van de pachtovereenkomst&#13;
mocht blijken dat de wil om het&#13;
verpachte tot natuurbeheer te bestemmen in&#13;
werkelijkheid niet aanwezig is geweest, onverminderd&#13;
het recht van pachter op verdere&#13;
schadevergoeding;&#13;
– verpachters zal veroordelen in de proceskosten.&#13;
2.3 Op 9 november 1998 heeft in raadkamer&#13;
van het hof een mondelinge behandeling van&#13;
het hoger beroep plaats gehad, waarbij aan-&#13;
wezig waren appellant sub 1 in persoon, vergezeld&#13;
door F.A. van Lynden, rentmeester, en&#13;
bijgestaan door de procureur van verpachters,&#13;
alsmede pachter in persoon, bijgestaan door&#13;
mr A.A.M. van Beek, advocaat te Tilburg.&#13;
2.4 Van de zijde van partijen zijn ter zitting van&#13;
het hof inlichtingen verstrekt, waarna de raadslieden&#13;
de wederzijdse standpunten nader hebben&#13;
toegelicht, wat de raadsman van verpachters&#13;
betreft mede aan de hand van pleitnotities.&#13;
3 De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht geoordeeld dat het verweer van&#13;
verpachters moet worden opgevat als een&#13;
beroep op het bepaalde in artikel 40 van de&#13;
Pachtwet (beschikking d.d. 2 april 1998).&#13;
II. Ten onrechte heeft de pachtkamer van het&#13;
kantongerecht overwogen: “... in dat geval zal&#13;
Jhr. Van Weede c.s. echter, anders dan in het&#13;
geval van artikel 40, op grond van artikel 51,&#13;
lid 1, van de Pachtwet tot vergoeding van&#13;
schade dienen te worden veroordeeld” (beschikking&#13;
d.d. 2 april 1998).&#13;
III. Ten onrechte heeft de pachtkamer van het&#13;
kantongerecht de pachtovereenkomst met zes&#13;
jaren verlengd en Van Weede c.s. veroordeeld&#13;
in de kosten van de procedure (beschikking&#13;
d.d. 7 juli 1998).&#13;
4 De mondelinge behandeling&#13;
Ter zitting van het hof is – niet of onvoldoende&#13;
weersproken – verklaard (zakelijk weergegeven):&#13;
door pachter:&#13;
dat hij 42 jaar is, gehuwd is en een dochter&#13;
heeft van 10 jaar; dat hij de HAVO heeft&#13;
gevolgd alsmede twee jaar aan de sociale academie&#13;
heeft gestudeerd; dat hij voorts enkele&#13;
cursussen heeft gevolgd, te weten een cursus&#13;
veehouderij en een spuitcursus; dat hij niet in&#13;
het bezit van een spuitdiploma is; dat hij een&#13;
landbouwbedrijf exploiteert van ongeveer&#13;
13 ha, waarvan 5.50 ha met de daarop staande&#13;
gebouwen zijn eigendom zijn en de rest (de&#13;
grond in geschil) wordt gepacht; dat ongeveer&#13;
0.50 ha bestaat uit grasland en de overige&#13;
grond als bouwland wordt gebruikt, zulks&#13;
voor de teelt van tarwe, aardappelen, maïs en&#13;
peulvruchten; dat de grond in geschil, die&#13;
bestaat uit rivierklei met een afslibbaarheid&#13;
van ongeveer 25 à 30%, op ongeveer 800 meter&#13;
vanaf de gebouwen ligt en zijn eigen grond op&#13;
een afstand van ongeveer 1 kilometer; dat zijn&#13;
bedrijfsruimte bestaat uit twee loodsen met&#13;
een totale oppervlakte van ongeveer 300 m2;&#13;
dat hij beschikt over een weidesleep, een grasmaaier,&#13;
een tractor, een wagen, een cultivator,&#13;
een wiedeg, een kunstmeststrooier, alsmede&#13;
hooimachines; dat hij het ploegen, zaaiklaar&#13;
maken, zaaien, spuiten en oogsten door een&#13;
loonwerker laat doen, maar het overige werk&#13;
(de verzorging van de gewassen) door hem&#13;
zelf wordt gedaan; dat hij voorts een vaste&#13;
betrekking heeft in een betonwarenbedrijf,&#13;
zulks als assistent van de chef kwaliteitsdienst,&#13;
en daarmee ongeveer ƒ 2.500,– netto per&#13;
maand verdient; dat zijn echtgenote ongeveer&#13;
ƒ 1.600,– netto per maand verdient met het&#13;
geven van pianolessen; dat het op zijn bedrijf&#13;
betrekking hebbende boekhoudoverzicht&#13;
over 1997 nog niet gereeds is; dat hij denkt dat&#13;
het bedrijfsresultaat in dat jaar slecht geweest&#13;
is; dat zijn woning belast is met een hypotheek&#13;
ten bedrage van ongeveer ƒ 200.000,– en&#13;
de rente daarvan thans 7% is;&#13;
door appellant sub 1 en rentmeester Van Lynden:&#13;
dat appellant sub 1 zelf voor de helft eigenaar&#13;
is van de grond in geschil en de beide andere&#13;
verpachters ieder voor een vierde gedeelte; dat&#13;
hij daarnaast persoonlijk nog ongeveer 2.50 ha&#13;
grond in eigendom heeft en de beide andere&#13;
verpachters samen nog ongeveer 30 ha bezitten,&#13;
waarvan ongeveer 15 ha uit bos bestaat;&#13;
dat de hun in eigendom toebehorende gronden,&#13;
voor zover deze bestaan uit landbouwgrond,&#13;
zijn verpacht, zulks voor de wettelijke&#13;
duur; dat de bedoeling is om de grond in&#13;
geschil dienstbaar te doen zijn aan natuurontwikkeling;&#13;
dat dit in overeenstemming is met&#13;
de komende herziening van het bestemmingsplan&#13;
waarin deze grond als gebied voor natuurontwikkeling&#13;
zal worden aangewezen; dat zij&#13;
dit óf zelf zullen doen (hetgeen dan zal&#13;
geschieden door de grond ongebruikt te laten&#13;
liggen) óf samen met de Vereniging tot&#13;
Behoud van Natuurmonumenten, die hen&#13;
daartoe in 1996 heeft benaderd en met welke&#13;
vereniging inmiddels enkele gesprekken zijn&#13;
gevoerd; dat in het laatste geval het mogelijk&#13;
is dat de grond aan genoemde vereniging zal&#13;
worden overgedragen; dat het zelf realiseren&#13;
van de natuurontwikkeling alleen interessant&#13;
is indien ter plaatse kleiwinning mogelijk zal&#13;
blijken; dat met de Vereniging tot Behoud van&#13;
Natuurmonumenten nog geen onderhandelingen&#13;
hebben plaatsgevonden; dat de grond&#13;
in geschil over een afstand van ongeveer 100&#13;
meter aan de rivier grenst en Rijkswaterstaat&#13;
daar voor een gedeelte van de grond belangstelling&#13;
heeft in verband met de uitvoering&#13;
van haar project inzake de inrichting van&#13;
natuurvriendelijke rivieroevers; dat een gedeelte&#13;
van de grond in geschil ook betrokken&#13;
is bij de dijkverzwaring; dat, wanneer de litigieuze&#13;
pachtovereenkomst niet wordt verlengd&#13;
en het dan nog niet mogelijk is om de&#13;
geschetste plannen te verwezenlijken, de&#13;
grond in geschil aan een derde zal worden&#13;
verpacht; dat het motief om die grond dan aan&#13;
een derde en niet aan de huidige pachter te&#13;
verpachten, alleen gelegen is in het feit dat dan&#13;
op basis van artikel 70 f Pachtwet een veel&#13;
hogere pachtprijs kan worden bedongen dan&#13;
thans het geval is.&#13;
5 Beoordeling van het geschil in&#13;
hoger beroep&#13;
5.1 De wettelijke bepalingen aan de hand&#13;
waarvan moet worden beslist op een verzoek&#13;
om verlenging ener pachtovereenkomst zijn&#13;
neergelegd in hoofdstuk I, paragraaf 7 van de&#13;
Pachtwet, te weten in de artikelen 38 e.v. van&#13;
die wet. In artikel 38 Pachtwet wordt bepaald&#13;
dat moet worden beslist naar billijkheid met&#13;
inachtneming evenwel van de bepalingen van&#13;
de hiervoor genoemde paragraaf. In de artikelen&#13;
38a t/m 42 komt vervolgens een aantal bijzondere&#13;
gevallen aan de orde.&#13;
5.2 Het in voormelde wetsbepalingen neergelegde&#13;
systeem brengt mee dat bij een beslissing&#13;
op een pachtverlengingsverzoek eerst&#13;
moet worden nagegaan of sprake is van één of&#13;
meer van de bedoelde bijzondere gevallen. Is&#13;
dat niet het geval dan wel leiden deze niet tot&#13;
afwijzing van het verzoek, dan moet vervolgens&#13;
aan de hand van de in artikel 38 Pachtwet&#13;
bedoelde billijkheid worden bepaald of&#13;
het verzoek al dan niet voor inwilliging in&#13;
aanmerking komt.&#13;
5.3 Het vorenstaande brengt mee dat in het&#13;
onderhavige geval, waarin verpachters zich&#13;
zowel op grond van artikel 38 als van artikel&#13;
40 van de Pachtwet verzetten tegen verlenging&#13;
van de pachtovereenkomst in geschil, eerst&#13;
moet worden nagegaan of het verzoek van&#13;
pachter reeds op grond van artikel 40 Pachtwet&#13;
moet worden afgewezen en dat alleen in&#13;
het ontkennende geval naar de maatstaf van&#13;
de billijkheid van artikel 38 Pachtwet moet&#13;
worden beslist.&#13;
Het hof kan verpachters dan ook niet volgen&#13;
in hun tot een andere conclusie leidende redenering.&#13;
5.4 Uit de stukken van het geding en het ter&#13;
zitting van het hof verhandelde is gebleken&#13;
dat de grond in geschil in het vigerende&#13;
bestemmingsplan de bestemming “agrarisch&#13;
gebied met grote landschappelijke waarde en&#13;
waterstaatkundige doeleinden” heeft; daaraan&#13;
is toegevoegd: “het agrarisch bedrijf, waterstaatkundige&#13;
doeleinden, alsmede het behoud&#13;
en/of herstel van de natuurwetenschappelijke&#13;
en/of landschappelijke waarden”.&#13;
Inmiddels is sprake van een voorontwerp van&#13;
het bestemmingsplan “Buitengebied 1998”,&#13;
waarin aan Burgemeester en Wethouders de&#13;
bevoegdheid zal worden gegeven om voormelde&#13;
bestemming te wijzigen in de bestemming&#13;
“natuurgebied”.&#13;
5.5 Hoewel verpachters aangeven dat zij ten&#13;
aanzien van de grond in geschil natuurontwikkeling&#13;
willen doen plaatsvinden, is van&#13;
concreet uitgewerkte plannen daartoe ten&#13;
processe niets gebleken. Onduidelijk, althans&#13;
onzeker is of zij voormelde ontwikkeling zelf&#13;
ter hand zullen nemen dan wel dit samen met&#13;
of door anderen zullen (laten) doen. In het&#13;
eerste geval zal, naar hunnerzijds werd medegedeeld,&#13;
hun activiteit beperkt blijven tot het&#13;
laten liggen van de grond, terwijl voor het&#13;
tweede geval kennelijk nog niet is uitgemaakt&#13;
of de grond al dan niet aan een derde zal worden&#13;
overgedragen, laat staan is uitgewerkt wat&#13;
in dat geval met de grond in geschil zal gebeuren.&#13;
Weliswaar is sprake van overleg met de&#13;
Vereniging tot Behoud van Natuurmonumenten,&#13;
maar gebleken is dat nog geen sprake is&#13;
van enige vorm van daarbij bereikte overeenstemming&#13;
over overdracht en/of ter plaatse te&#13;
realiseren activiteiten.&#13;
5.6 Bij het voorgaande komt, naar ten processe&#13;
naar voren is gekomen, dat een aantal&#13;
mogelijke ontwikkelingen door elkaar heen&#13;
speelt, te weten natuurontwikkeling, kleiwinning,&#13;
inrichting van een deel van de grond als&#13;
natuurvriendelijke rivieroever, alsmede dijkverzwaring.&#13;
In geen enkel opzicht is duidelijk&#13;
gemaakt hoe die verschillende ontwikkelingen&#13;
zich ten opzichte van elkaar verhouden.&#13;
5.7 Naast voormelde onzekerheid inzake de te&#13;
verwachten ontwikkelingen als zodanig is&#13;
voorts op geen enkele wijze aannemelijk&#13;
geworden dat de voornemens van verpachters&#13;
al op afzienbare termijn gerealiseerd zullen&#13;
(kunnen) worden. In het vigerende bestemmingsplan&#13;
heeft de grond in geschil nog niet&#13;
de door verpachters voorgestane bestemming,&#13;
terwijl het komende nieuwe bestemmingsplan&#13;
nog niet eens de ontwerp-fase heeft bereikt, er&#13;
nog van afgezien of Burgemeester en Wethouders&#13;
te zijner tijd gebruik zullen (willen)&#13;
maken van hun bevoegdheid om de bestemming&#13;
van de grond te wijzigen in die van&#13;
natuurgebied. Een ontgrondingsvergunning&#13;
voor eventuele kleiwinning, zo bleek ter zitting&#13;
van het hof, is nog niet aangevraagd.&#13;
Ook verpachters zelf houden er tenslotte ernstig&#13;
rekening mee dat de realisering van hun&#13;
voornemens nog wel enige tijd op zich zal&#13;
laten wachten, gezien hun bedoeling om de&#13;
grond in geschil bij afwijzing van het verlengingsverzoek&#13;
van pachter voorlopig aan een&#13;
derde te verpachten.&#13;
5.8 Het vorenoverwogene leidt dan ook tot de&#13;
conclusie dat bepaald onzeker is of verpachters&#13;
hun voornemen om de grond in geschil te&#13;
bestemmen voor niet tot de landbouw betrekkelijke&#13;
doeleinden als bedoeld in artikel 40&#13;
van de Pachtwet zullen kunnen realiseren, alsmede&#13;
dat er geen uitzicht bestaat dat bedoeld&#13;
voornemen op een redelijke, afzienbare termijn&#13;
kan worden verwerkelijkt. Zowel het&#13;
een als het ander staat aan toepassing van artikel&#13;
40 van de Pachtwet in de weg.&#13;
5.9 Mitsdien moet op het onderhavige pachtverlengingsverzoek&#13;
worden beslist naar billijkheid.&#13;
5.10 Nu ervan moet worden uitgegaan dat&#13;
verpachters hun voornemen om ten aanzien&#13;
van de grond in geschil natuurontwikkeling te&#13;
doen plaatsvinden vooralsnog niet zullen&#13;
(kunnen) realiseren, is hun enige belang bij&#13;
niet-verlenging van de onderhavige pachtovereenkomst&#13;
waarvan ten processe is gebleken&#13;
de mogelijkheid van een hogere pachtopbrengst&#13;
bij verpachting ex artikel 70f van de&#13;
Pachtwet van de litigieuze grond aan een&#13;
derde. Die enkele omstandigheid is echter&#13;
– wat daarvan op zichzelf ook moge zijn –&#13;
geen te dezen te respecteren belang, terwijl&#13;
van bijkomende feiten en omstandigheden die&#13;
tot een ander oordeel aanleiding zouden moeten&#13;
geven, niets gesteld of gebleken is.&#13;
5.11 Het gepachte maakt voor pachter een&#13;
substantieel gedeelte, te weten ongeveer 60%,&#13;
van zijn bedrijfsareaal uit, terwijl verlies ervan&#13;
zijn mogelijkheden voor het toepassen van&#13;
vruchtwisseling in niet onbelangrijke mate&#13;
beperkt nu hij in dat geval nog slechts ruim&#13;
5 ha zou overhouden. Daar staat tegenover&#13;
dat hij voor het levensonderhoud van hemzelf&#13;
en zijn gezin slechts gedeeltelijk van de&#13;
inkomsten uit zijn bedrijf afhankelijk is nu hij&#13;
een full-time betrekking in loondienst heeft&#13;
en ook zijn echtgenote in niet te verwaarlozen&#13;
mate bijdraagt aan het gezinsinkomen. Beide&#13;
laatstgenoemde omstandigheden laten echter&#13;
onverlet dat een niet onbelangrijk gedeelte&#13;
van het totale gezinsinkomen wordt verkregen&#13;
uit het door pachter geëxploiteerde landbouwbedrijf.&#13;
Weliswaar laten de overgelegde&#13;
boekhoudoverzichten over de jaren 1994 tot&#13;
en met 1996 voor wat betreft de beide eerste&#13;
jaren van die periode een vrij groot verlies&#13;
zien, maar dat wordt vooral veroorzaakt&#13;
doordat rente (hoofdzakelijk van de hypotheek&#13;
op de woning van pachter) op de desbetreffende&#13;
inkomsten in mindering is gebracht.&#13;
Voor de beoordeling van het belang dat pachter&#13;
heeft bij verlenging van de onderhavige&#13;
pachtovereenkomst moet die rente evenwel&#13;
buiten beschouwing worden gelaten en dan&#13;
blijkt dat het bedrijf van pachter in genoemde&#13;
jaren aan netto-baten gemiddeld ongeveer&#13;
ƒ 10.000,– per jaar heeft opgeleverd. Verlies&#13;
van het gepachte impliceert, mede als gevolg&#13;
van dan zwaarder drukkende vaste kosten op&#13;
het overblijvende gedeelte van zijn bedrijf,&#13;
een aanmerkelijke verlaging van die baten.&#13;
Pachter heeft derhalve, hoewel hij voor slechts&#13;
een (niet overwegend) gedeelte van het inkomen&#13;
van zijn gezin afhankelijk is van de&#13;
netto-baten uit zijn bedrijf, er, mede gezien de&#13;
hoogte van het totale gezinsinkomen, zeker&#13;
belang bij dat de inkomsten uit zijn bedrijf&#13;
niet worden verkleind.&#13;
5.12 Het hiervoor geschetste belang van pachter&#13;
moet, nu daar geen te dezen in aanmerking&#13;
te nemen belang van verpachters tegenover&#13;
staat, naar billijkheid de doorslag geven.&#13;
5.13 Het hierboven overwogene leidt ertoe&#13;
dat de onderhavige pachtovereenkomst moet&#13;
worden verlengd, zulks met een termijn van&#13;
zes jaar nu niet is gebleken van bijzondere&#13;
omstandigheden die tot verlenging met een&#13;
kortere duur aanleiding moeten zijn.&#13;
6 Slotsom&#13;
De grieven I en III zijn ongegrond; grief II&#13;
behoeft geen bespreking.&#13;
De beschikking, waarvan beroep, moeten met&#13;
wijziging en aanvulling van de gronden worden&#13;
bevestigd en verpachters moeten als de&#13;
ook in hoger beroep in het ongelijk gestelde&#13;
partij worden veroordeeld in de kosten van&#13;
dat beroep.&#13;
7 Beslissing&#13;
Het hof, beschikkende in hoger beroep:&#13;
bevestigt de door de pachtkamer van het kantongerecht&#13;
te ’s-Hertogenbosch tussen partijen&#13;
gegeven beschikkingen van 2 april 1998 en&#13;
7 juli 1998, waarvan beroep, met wijziging en&#13;
aanvulling van de grond als hiervoor overwogen;&#13;
veroordeelt verpachters in de in hoger beroep&#13;
tussen partijen gevallen proceskosten, aan de&#13;
zijde van pachter tot heden begroot op&#13;
ƒ 440,– voor verschotten en ƒ 3.400,– voor&#13;
salaris van de procureur.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4786</htmlpath></article>
</articles></edition>
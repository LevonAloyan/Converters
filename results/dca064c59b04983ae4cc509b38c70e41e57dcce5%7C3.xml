<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2004</searchword><id>3527</id><udhid>UDH:TvAR/3527</udhid><titel>Hartmann c.s. / Landinrichtingscommissie ruilverkaveling Mergelland (TvAR 2004/5189)</titel><searchwords><searchword>TvAR 1/2004</searchword><searchword>TvAR 2004/5189</searchword><searchword>UDH:TvAR/3527</searchword></searchwords><attachments><attachment><name>2004_nr 1_Rechtspraak_5189.pdf</name><extention>pdf</extention><url>https://denhollander.info/download/3594/ci</url></attachment></attachments><inleiding>[Landinrichtingswet art. 160, 161]&#13;
&#13;
Kettingbeding is slechts een obligatoire&#13;
afspraak tussen reclamanten en hun verkoper.&#13;
Het beding is niet een recht dat op de&#13;
lijst van rechthebbenden kan worden&#13;
opgenomen. Het beding kan dan ook niet&#13;
worden toegedeeld of ingevolge artikel 160&#13;
van de Landinrichtingswet worden geregeld&#13;
of opgeheven.</inleiding><content>Bezwaarschrift ingediend door:&#13;
1. H.M.G. Hartmann, wonende te Maastricht,&#13;
2. W.M.E. Hartmann, wonende te Maastricht,&#13;
3. W.H. Hartmann, wonende te Eijsden,&#13;
bijgestaan door mr. A.M.H.C. Coppens,&#13;
reclamanten,&#13;
bij welk bezwaar betrokken zijn:&#13;
1. J.W. Thijssen, wonende te Maastricht,&#13;
2. M.E. Thijssen-van Hooren, wonende te&#13;
Maastricht,&#13;
bijgestaan door mr. J.J. Janssen,&#13;
belanghebbenden.&#13;
1 Het verloop van het geding&#13;
(...)&#13;
2 De bezwaren van reclamanten&#13;
(...)&#13;
2.1.1 Het andere bezwaar – verder aan te duiden&#13;
als het eerste bezwaar – heeft betrekking&#13;
op het feit dat hen in het plan van toedeling de&#13;
percelen 097.060, 097.062, 097.064 en 097.065,&#13;
niet worden toegedeeld. Zij wensen die percelen&#13;
toegedeeld te krijgen, omdat gedeelten&#13;
daarvan deel uitmaken van percelen die zij ter&#13;
plaatse in eigendom hebben ingebracht en op&#13;
deze percelen een kettingbeding rust dat zij&#13;
met verkoper van die percelen zijn overeengekomen.&#13;
2.1.2 Dat kettingbeding houdt in dat de verkoper&#13;
van de grond deze weer kan terugkopen&#13;
als die grond binnen tien jaar na datum verkoop&#13;
– zijnde 31 januari 1990 – wordt betrokken&#13;
in een bouwplan, als bouwgrond, grond&#13;
van openbare bestemming of anderszins. Bij&#13;
niet-nakoming van hun verplichtingen uit dat&#13;
kettingbeding verbeuren reclamanten sub 1 en&#13;
2 een boete van ƒ 100.000,–.&#13;
3 Het standpunt van de Landinrichtingscommissie&#13;
en de&#13;
Centrale Landinrichtingscommissie&#13;
3.1 De Landinrichtingscommissie heeft zich&#13;
aangesloten bij het standpunt van de Centrale&#13;
Landinrichtingscommissie. Van het door de&#13;
vertegenwoordiger van de Centrale Landinrichtingscommissie&#13;
– verder te noemen: CLC –&#13;
gevoerde betoog is een pleitnotitie overgelegd.&#13;
3.2 De CLC stelt zich op het standpunt dat&#13;
het eerste bezwaar moet worden afgewezen.&#13;
Volgens de CLC is het omstreden kettingbeding&#13;
niet een recht dat op de lijst van rechthebbenden&#13;
is vermeld of kan worden vermeld,&#13;
immers laat de definitie van het begrip&#13;
rechthebbende in de zin van artikel 1 van de&#13;
Landinrichtingswet dat niet toe. Op die lijst&#13;
kunnen slechts eigendomsrechten, beperkte&#13;
zakelijke rechten, rechten met betrekking tot&#13;
de huur van onroerende zaken of rechten als&#13;
bedoeld in artikel 6:252 van het Burgerlijk&#13;
Wetboek worden vermeld. Het onderhavige&#13;
recht is echter slechts een obligatoire afspraak.&#13;
3.3 Nu het kettingbeding niet voorkomt op de&#13;
lijst van rechthebbenden kan het ook niet&#13;
worden toegedeeld en evenmin kan het worden&#13;
geregeld in de zin van artikel 160 van de&#13;
Landinrichtingswet.&#13;
4 Het oordeel van de rechtbank&#13;
(...)&#13;
4.2 Met betrekking tot het resterende – eerste&#13;
– bezwaar overweegt de rechtbank als volgt.&#13;
Zij is met de CLC van oordeel dat dit&#13;
bezwaar moet worden afgewezen. De CLC&#13;
merkt terecht op dat het ten processe bedoelde&#13;
kettingbeding slechts een obligatoire afspraak&#13;
tussen reclamanten en hun verkoper is en dat&#13;
dat beding niet een recht is dat op de lijst van&#13;
rechthebbenden is en ook kan worden opgenomen.&#13;
Het betreft. immers geen eigendomsrecht,&#13;
geen beperkt zakelijk recht, geen recht&#13;
van huur op een onroerende zaak, noch een&#13;
recht als bedoeld in artikel 6:252 van het Burgerlijk&#13;
Wetboek.&#13;
4.3 Dat betekent dat het ten processe bedoelde&#13;
beding ook niet kan worden toegedeeld, nu&#13;
slechts op de lijst van rechthebbenden voorkomende&#13;
rechten kunnen worden toegedeeld.&#13;
Evenmin kan dat beding, zoals de CLC met&#13;
juistheid opmerkt, worden geregeld of opgeheven&#13;
ingevolge artikel 160 van de Landinrichtingswet.&#13;
4.4 Nu reclamanten ook verder niet hebben&#13;
gemotiveerd waarom zij, afgezien van het&#13;
enkele bestaan van het ten processe bedoelde&#13;
kettingbeding, meer belang zouden hebben bij&#13;
toedeling van hogergemelde percelen dan de&#13;
thans aldaar toegedeelde eigenaren, wijst de&#13;
rechtbank het bezwaar af.&#13;
5 De kosten&#13;
(...)&#13;
6 De beslissing&#13;
De rechtbank:&#13;
ten aanzien van het eerste bezwaar:&#13;
- wijst het bezwaar van reclamanten af;&#13;
(...)&#13;
</content><legacyfootnotes/><footnotes><footnote/></footnotes><auteurs/><published>2004-01-01 00:00:00</published><modified>2004-01-01 00:00:00</modified><editiondate>2004-01-01</editiondate><htmlpath>https://denhollander.info/artikel/3527</htmlpath></article>
</articles></edition>
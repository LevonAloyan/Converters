<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5162</id><udhid>UDH:TvAR/5162</udhid><titel>Van Thiel / Van Nieuwegiessen-Buys (TvAR 1995/4771)</titel><searchwords><searchword>TvAR 8/9/1995</searchword><searchword>TvAR 1995/4771</searchword><searchword>UDH:TvAR/5162</searchword></searchwords><attachments><attachment><name>1995_nr 89_Rechtspraak_4771.pdf</name><extention>pdf</extention><url>https://denhollander.info/download/5100/ci</url></attachment></attachments><inleiding>Pachtwet, art. 25, art. 6:2 Burgerlijk&#13;
Wetboek, Beschikking superheffing&#13;
1984, art. 5 lid 1&#13;
&#13;
Melkquota zijn ontstaan omdat in 1984 aan&#13;
melkproducenten een quotum werd toegekend&#13;
gebaseerd op de in 1983 aan de melkfabriek&#13;
afgeleverde hoeveelheid melk. Daarom kan&#13;
als met bepaald land samenhangend&#13;
melkquotum in beginsel alleen worden beschouwd&#13;
quotum, dat is verkregen dankzij de&#13;
melkproduktie in 1983 met behulp van aan&#13;
die produktie dienstbaar land. Met land dat&#13;
de melkproducent later in pacht heeft verkregen,&#13;
gaat geen gedeelte van dat melkquotum&#13;
samenhangen omdat de exploitatie van dat&#13;
land niet aan de toekenning van het melkquotum&#13;
heeft bijgedragen, dit behoudens bijzondere&#13;
omstandigheden die tot in redelijkheid&#13;
niet aanvaardbare gevolgen leiden.</inleiding><content>Arrest in de zaak van:&#13;
Petrus Wilhelmus Martinus van Thiel, wonende&#13;
te Loosbroek, gemeente Nistelrode, appellant,&#13;
procureur: mr. H. van Lotringen,&#13;
tegen&#13;
Anna Jacoba Mathilde van de Nieuwegiessen-&#13;
Buys, wonende te Eindhoven, geïntimeerde,&#13;
procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te 's-&#13;
Hertogenbosch heeft op 29 oktober 1993 tussen&#13;
appellant als gedaagde en geïntimeerde&#13;
als eiseres vonnis gewezen, dat in fotocopie&#13;
aan dit arrest is gehecht en naar de inhoud&#13;
waarvan wordt verwezen.&#13;
Het geding in hoger beroep&#13;
Appellant - hierna ook te noemen: pachter -&#13;
is bij exploit van 25 november 1993, met gelijktijdige&#13;
dagvaarding van geïntimeerde -&#13;
hiena ook te noemen: verpachtster - voor dit&#13;
hof, in hoger beroep gekomen van het vonnis&#13;
van 29 oktober 1993, waarbij de tussen partijen&#13;
bestaande pachtovereenkomst met ingang&#13;
van 1 januari 1994 werd ontbonden, pachter&#13;
werd veroordeeld om een schadevergoeding&#13;
van verpachtster te betalen ten bedrage van&#13;
f 102 898,80 met de wettelijke rente en pachter&#13;
in de proceskosten werd verwezen.&#13;
Bij memorie van grieven heeft pachter acht&#13;
grieven tegen het vonnis, waarvan beroep,&#13;
aangevoerd met conclusie dat het hof het vonnis&#13;
van 29 oktober 1993 zal vernietigen en,&#13;
opnieuw rechtdoende, verpachtster alsnog in&#13;
haar vorderingen niet-ontvankelijk zal verklaren&#13;
althans haar deze als ongegrond en onbewezen&#13;
zal ontzeggen voorzover te boven&#13;
gaand een bedrag van f 20 579 met haar veroordeling&#13;
in de kosten van beide instanties.&#13;
Verpachtster heeft bij memorie van antwoord&#13;
de aangevoerde grieven bestreden met&#13;
conclusie tot verwerping van het hoger beroep&#13;
en bekrachtiging van het vonnis van 29 oktober&#13;
1993, zo nodig met verbetering en/of aanvulling&#13;
van gronden, en met veroordeling van&#13;
pachter in de proceskosten.&#13;
Bij akte heeft pachter onder overlegging&#13;
van een produktie zijn bij memorie van grieven&#13;
subsidiair geformuleerde conclusie gewijzigd&#13;
in die zin dat de schadevordering van&#13;
verpachtster moet worden afgewezen voorzover&#13;
een bedrag ad f 43 706,52 te boven gaand.&#13;
Bij antwoordakte heeft verpachtster de inhoud&#13;
van de akte van pachter en van de daarbij&#13;
overgelegde produktie bestreden.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De grieven&#13;
De door pachter aangevoerde grieven luiden&#13;
als volgt:&#13;
Ten onrechte overweegt de pachtkamer&#13;
van het kantongerecht:&#13;
I. 'Ook al zou het melkquotum per 1 april&#13;
1984 aan gedaagde, en niet aan zijn vader,&#13;
zijn toegekend, dan nog is de pachtkamer in&#13;
de gegeven omstandigheden van oordeel dat&#13;
het toegekende melkquotum in 1984 is gaan&#13;
samenhangen met het van eiseres gepachte&#13;
land. Immers, de grond is toen duurzaam deel&#13;
gaan uitmaken van gcdaagdes bedrijf van&#13;
melkvee en mestvarkens en (mede) dienstbaar&#13;
gemaakt aan het melkveebedrijf.'&#13;
II. 'Dientengevolge had gedaagde, alvorens&#13;
in 1992 zijn gehele melkquotum te ver&#13;
vreemden, vooraf met eiseres overleg dienen&#13;
te plegen en overeenstemming trachten te ver&#13;
krijgen omtrent het gedeelte dat samenhing&#13;
met het gepachte.'&#13;
III. 'Gedaagde heeft zonder eiseresses toe&#13;
stemming het gehele melkquotum verkocht&#13;
aan een derde en dus doende zich aan wan&#13;
prestatie jegens eiseres schuldig gemaakt.'&#13;
IV. 'De pachtkamer acht in verband daar&#13;
mede zijn wanprestatie dermate ernstig dat zij&#13;
eiseresses vordering op dit onderdeel zal toe&#13;
wijzen en de pachtovereenkomst ontbinden,&#13;
echter niet ingaande 1 januari 1993, zoals eiseres&#13;
heeft gevorderd, maar ingaande 1 januari&#13;
1994, na afloop van het thans lopende&#13;
pachtjaar.'&#13;
V. 'Onder deze omstandigheden acht de&#13;
pachtkamer het redelijk en billijk dat gedaagde,&#13;
nu hij door de verkoop van het melkquotum&#13;
aan een derde, de gepachte grond zonder&#13;
melkquotum aan eiseres moet overdragen, aan&#13;
haar terzake vergoedt de helft van de waarde,&#13;
ten tijde der wanprestatie, van het melkquotum&#13;
dat onbetwist 50 940 kg bedraagt.' VI. 'De vervreemding c.q. wanprestatie&#13;
moet zoals gesteld hebben plaatsgevonden na&#13;
17 februari 1992. Het is de pachtkamer uit ei&#13;
gen wetenschap bekend dat de waarde van&#13;
melkquotum op en na die datum in het noord&#13;
oosten van Noordbrabant te stellen is op f 1&#13;
per procent vetreferentie per kilogram melk,&#13;
en dat die waarde niet of nauwelijks gewijzigd&#13;
is. Blijkens de bij repliek overgelegde&#13;
verkoopadvertentie heeft de vetreferentie in&#13;
casu 4.04% bedragen, mitsdien is eiseresses&#13;
schade te stellen op: de helft x 50 940 kg x&#13;
f 4,04 = f 102 898,80.'&#13;
VII. 'Gedaagde zal als in het ongelijk ge&#13;
stelde partij worden verwezen in de kosten&#13;
van het geding.'&#13;
VIII. 'Ontbindt de tussen partijen bestaan&#13;
de pachtovereenkomst met betrekking tot het&#13;
perceel, kadastraal bekend gemeente Heesch,&#13;
sectie 1, nr. 31, groot 3.29.40 hectare, met ingang&#13;
van 1 januari 1994. Veroordeelt gedaagde&#13;
om tegen behoorlijk bewijs van kwijting&#13;
aan eiseres te betalen een bedrag van&#13;
f 102 898,80, te vermeerderen met de wettelijke&#13;
rente vanaf de dag der dagvaarding tot&#13;
de dag der algehele voldoening. Verklaart het&#13;
vonnis voor zoveel mogelijk uitvoerbaar bij&#13;
voorraad en veroordeelt gedaagde in de kosten&#13;
van het geding aan de zijde van eiseres, tot&#13;
op heden begroot op f 1 292,68 waarin begrepen&#13;
f 1000 salaris gemachtigde.'&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast.&#13;
- Tussen verpachtster en de vader van&#13;
pachter is met ingang van augustus 1956 een&#13;
pachtovereenkomst gesloten met betrekking&#13;
tot gras- en bouwland, op 1 augustus 1984&#13;
groot 3.29.40 ha en kadastraal bekend ge&#13;
meente Heesch, sectie E, nr. 31;&#13;
- de vader van pachter exploiteerde onder&#13;
andere op dit pachtland een veehouderijbedrijf&#13;
(melkvee en vleesvarkens) te Loosbroek;&#13;
- pachter heeft dit bedrijf op 28 december&#13;
1983 van zijn vader overgenomen;&#13;
- bij 'overeenkomst inzake pachtoverdracht',&#13;
opgemaakt op 25 augustus 1984 tusen&#13;
de vader van pachter, pachter zelf en&#13;
verpachtster, en goedgekeurd door de grond&#13;
kamer voor Noordbrabant op 1 februari 1985,&#13;
heeft pachter de pacht van zijn vader met in&#13;
gang van 1 augustus 1984 overgenomen onder&#13;
meer onder bepaling dat pachter met&#13;
ingang van die dag in alle rechten en verplichtingen&#13;
die uit de bestaande pachtovereenkomst&#13;
voortvloeiden, is getreden;&#13;
- aan pachter is op 1 april 1984 op basis&#13;
van het referentiejaar 1983 een melkquotum&#13;
toegekend;&#13;
- in 1992 heeft pachter vrijwel zijn gehele&#13;
bedrijf met het melkquotum, groot 335 008 kg&#13;
(met een vetgehalte van 4,04%), aan een der&#13;
de verkocht.&#13;
De beoordeling van het geschil in hoger beroep&#13;
1. Door de grieven, zoals toegelicht, worden&#13;
aan het hof in volle omvang de geschilpunten&#13;
voorgelegd of er ten tijde van de verkoop van het&#13;
melkquotum door pachter ook melkquotum&#13;
samenhing met het pachtland in geschil&#13;
en, zo ja, of pachter door zijn melkquotum,&#13;
waaronder het met het pachtland in geschil samenhangende,&#13;
aan een derde te vervreemden,&#13;
zich aan wanprestatie jegens verpachtster&#13;
heeft schuldig gemaakt, welke een ontbinding&#13;
van de pachtovereenkomst rechtvaardigt en&#13;
pachter verplicht tot het betalen van een schadevergoeding,&#13;
waarvan de omvang eveneens&#13;
in geschil is.&#13;
Pachter heeft het bestaan van de hierboven&#13;
bedoelde samenhang betwist door erop te wijzen&#13;
dat hij - sedert 1 april 1984 - al over een&#13;
melkquotum beschikte toen hij met ingang&#13;
van 1 augustus 1984 pachter van het land in&#13;
geschil werd.&#13;
Verpachtster heeft hiertegenover aangevoerd&#13;
dat pachter het bedrijf van zijn vader al&#13;
in 1983 heeft overgenomen en dat hij het land&#13;
in geschil al in dat jaar voor de melkveehouderij&#13;
heeft gebruikt.&#13;
2. Het hof vindt aanleiding deze geschil&#13;
punten zelfstandig opnieuw te onderzoeken&#13;
en daarover te beslissen.&#13;
3. Het staat een pachter, gelet ook op de&#13;
bepaling van artikel 25 van de Pachtwet, niet&#13;
vrij bij het einde van de pachtovereenkomst&#13;
de grond aan de verpachter op te leveren zon&#13;
der deze in de gelegenheid te stellen tevens&#13;
het daarmee samenhangende melkquotum te&#13;
verwerven. Dit impliceert, mede gelet op de&#13;
zorgverplichting van de pachter ook gedurende&#13;
de looptijd van de pachtovereenkomst, dat&#13;
het hem in het algemeen ook niet vrijstaat ge&#13;
durende die looptijd de met het gepachte samenhangende&#13;
heffingvrije hoeveelheid melk&#13;
geheel of gedeeltelijk te vervreemden. Indien&#13;
de pachter het melkquotum zonder toestem&#13;
ming van de verpachter vervreemdt, pleegt hij&#13;
wanprestatie ten opzichte van de verpachter.&#13;
In dit geval dient eerst te worden onderzocht&#13;
of er een samenhang bestaat tussen het aan&#13;
pachter toegekende melkquotum en het pachtland&#13;
in geschil.&#13;
4. Blijkens artikel 5, lid 1, van de (eerste)&#13;
Beschikking superheffing van 1984 werd aan&#13;
melkproducenten voor een op 2 april 1984 in&#13;
gaande periode een heffingvrije hoeveelheid&#13;
melk toegekend, gebaseerd op de in 1983 (aan&#13;
de melkfabriek) afgeleverde hoeveelheid&#13;
melk, verminderd met 8,65%.&#13;
Aldus zijn de melkquota ontstaan en gehandhaafd&#13;
behoudens latere wijzigingen.&#13;
Dit brengt met zich mee dat als met bepaald&#13;
land samenhangend melkquotum in beginsel&#13;
alleen kan worden beschouwd melkquotum&#13;
dat is verkregen dankzij de melkproduktie in 1983 met behulp van aan&#13;
die produktie dienstbaar land. Met land dat de&#13;
melkproducent nadien in pacht heeft verkregen,&#13;
gaat in beginsel geen gedeelte van dat&#13;
melkquotum samenhangen omdat de exploitatie&#13;
van dat land niet aan de toekenning van dat&#13;
melkquotum heeft bijgedragen. Een andere&#13;
opvatting zou leiden tot het onredelijke resultaat&#13;
dat bij beëindiging van die latere pachtovereenkomst&#13;
melkquotum van de betreffende&#13;
pachter naar de verpachter zou overgaan alhoewel&#13;
het pachtobject zelf niet heeft bijgedragen&#13;
aan de toekenning van het&#13;
melkquotum.&#13;
Evenzo zal een latere verkrijging van land&#13;
door een pachter en in redelijkheid niet toe&#13;
kunnen leiden dat het hem op 1 april 1984&#13;
toegekend melkquotum alsnog ook met dat later&#13;
verkregen land gaat samenhangen met als&#13;
gevolg dat met het in 1983 geëxploiteerde&#13;
land samenhangend melkquotum als het ware&#13;
wordt verdund ten nadele van de verpachter&#13;
van de al in 1983 verpachte grond.&#13;
Dit alles in beginsel: de toepassing van dit&#13;
uitgangspunt kan immers in de bijzondere&#13;
omstandigheden van het geval, bijvoorbeeld&#13;
bij de afwikkeling van een beëindigde pachtovereenkomst,&#13;
voor (een van) de partijen tot in&#13;
redelijkheid niet aanvaardbare gevolgen leiden.&#13;
5. Dit laatste kan hier met name het geval&#13;
zijn indien aan pachter het melkquotum op 1&#13;
april 1984 is toegekend op basis van de afle&#13;
vering in 1983 van melk, die mede is verkre&#13;
gen omdat het land in geschil aan de&#13;
melkproduktie in het bedrijf, dat pachter op&#13;
28 december 1983 heeft overgenomen, in dat&#13;
jaar dienstbaar was, ook al was hij toen nog&#13;
geen pachter van die grond. Het is denkbaar&#13;
dat de toekenning van het melkquotum is ge&#13;
baseerd op de aflevering in 1983 van de op&#13;
het bedrijf met de pachtgrond in geschil ge&#13;
produceerde melk, dat pachter aan het einde&#13;
van dat jaar heeft overgenomen.&#13;
6. Voor de beantwoording van de vraag of&#13;
dit inderdaad het geval is geweest, met betrek&#13;
king tot de verdere geschilpunten (zie rechts&#13;
overweging 1) en met betrekking tot het&#13;
eventuele, volgens pachter tussen partijen&#13;
voor de verkoop van het bedrijf met het&#13;
melkquotum gevoerde overleg, wenst het hof&#13;
nadere inlichtingen van partijen te ontvangen.&#13;
Het zal daartoe een comparitie van partijen&#13;
bepalen.&#13;
7. Pachter wordt verzocht tijdens de comparitie&#13;
gegevens betreffende de melkleverantie&#13;
door het bedrijf in 1983 en de toekenning&#13;
van melkquotum op 1 april 1984 te tonen alsmede&#13;
de meitellingen in de jaren 1982, 1983&#13;
en 1984 en de boekhoudkundige bedrijfsgegevens&#13;
over die jaren, alsmede een kaart waarop&#13;
is aangegeven het land van het bedrijf dat hij&#13;
op 28 december 1983 heeft overgenomen en&#13;
met name ook het pachtland in geschil. Pachter&#13;
wordt tevens vezocht deze bescheiden tenminste&#13;
twee weken voor de dag van de&#13;
comparitie op voorhand aan de griffier van&#13;
het hof en de wederpartij te doen toekomen.&#13;
8. De comparitie van partijen zal overigens&#13;
mede dienstbaar worden gemaakt aan het beproeven&#13;
van een vereniging.&#13;
Beslissing&#13;
Het hof, rechtdoende in hoger beroep:&#13;
alvorens nader te beslissen,&#13;
bepaalt dat partijen voor het verstrekken&#13;
van inlichtingen en voor het beproeven van&#13;
een vereniging zullen verschijnen voor mr.&#13;
J.A.J. Spoor, ten deze tot raadsheer-commissaris&#13;
benoemd, en mr.ing. J.A. Jansens van&#13;
Gellicum, plaatsvervangend raad, die daartoe&#13;
zitting zullen houden in het Paleis van Justitie&#13;
te Arnhem op een door de raadsheer-commissaris&#13;
nader te bepalen dag en uur;&#13;
bepaalt dat partijen hun verhinderdagen&#13;
zullen opgeven ter rolle van het hof van 10 januari&#13;
1995, ambtshalve peremptoir, bij gebreke&#13;
van welke opgave de raadsheer-commissaris&#13;
dag en uur der comparitie zelfstandig zal&#13;
bepalen, waarna in beginsel geen uitstel meer&#13;
zal worden verleend in verband met verhinderingen.&#13;
Noot&#13;
Met dit arrest komt het pachthof terug van een&#13;
weg die was ingeslagen met een beschikking&#13;
d.d. 11 januari 1993 inzake Burggraaf/Diaconie&#13;
der Nederlands Hervormde gemeente te&#13;
Nieuw-Loosdrecht. De beschikking werd&#13;
nimmer integraal gepubliceerd. Wel werd zij&#13;
gesignaleerd in Pr. juni 1993, 7, met dien verstande&#13;
dat het in casu relevante aspect onbesproken&#13;
bleef. Vandaar dat om te beginnen&#13;
kort bij de van begin 1993 daterende beschikking&#13;
dient te worden stilgestaan.&#13;
Burggraaf exploiteerde sedert 1980 een&#13;
melkveehouderij, in verband waarmee hem in&#13;
1984 melkquotum werd toegekend. In 1986&#13;
verpachtte de diaconie hem een perceel grond,&#13;
zonder dat er bij die gelegenheid melkquotum&#13;
van de diaconie naar hem overging. In 1991&#13;
ging Burggraaf vervolgens over tot verkoop&#13;
van eigen grond met quotum. De diaconie&#13;
stelde zich op het standpunt dat Burggraaf&#13;
zich aldus jegens haar had schuldig gemaakt&#13;
aan wanprestatie, aangezien hij al in het referentiejaar&#13;
1983 melkvee op de later bijgepachte&#13;
grond had geweid. De grond was tot&#13;
1986 verpacht aan zijn vader; Burggraaf erkende&#13;
dat hij er in 1983 al vee op had laten lopen,&#13;
maar verweerde zich met de stelling dat&#13;
het daarbij om niet meer was gegaan dan het&#13;
een enkele keer weiden van enige pinken of&#13;
vetweiders.&#13;
Het pachthof overwoog dat het niet uitmaakte&#13;
of er op het moment dat de pachter&#13;
deze in pacht kreeg al melkquotum met de litigieuze&#13;
grond samenhing. Immers, de grond&#13;
was toen duurzaam deel gaan uitmaken van&#13;
het bedrijf van de pachter, dat uitsluitend de&#13;
melkveehouderij betrof en bleef betreffen. Dit&#13;
bracht mede dat het melkquotum waarover de&#13;
pachter reeds beschikte ook met de bijgepachte&#13;
grond ging samenhangen en in relatie tot de&#13;
oppervlakte grond waarmee het samenhing&#13;
werd verdund. Het melkquotum hing met alle&#13;
voor de melkproduktie gebruikte grond samen&#13;
en de verkoop van een deel ervan betrof mitsdien&#13;
naar evenredigheid ook het met de pachtgrond&#13;
samenhangende quotum, zodat deze als&#13;
wanprestatie diende te worden gekwalificeerd.&#13;
Het voorliggende verlengingsverzoek&#13;
werd in verband hiermee afgewezen.&#13;
Overwogen werd nog dat aan de wanprestatie&#13;
niet afdeed dat het resterende quotum&#13;
ruim voldoende was om de aanspraken van de&#13;
diaconie op een evenredig deel van het totale&#13;
melkquotum van vóór de verkoop bij het einde&#13;
van de pachtovereenkomst te honoreren.&#13;
Op dit punt viel al enige nuancering te bespeuren&#13;
in de beschikking inzake Janssen/&#13;
Sengers d.d. 11 maart 1994 (Agr. recht&#13;
1994, 4714). Pachter had eigen grond met&#13;
quotum verkocht, als gevolg waarvan er op&#13;
zijn bedrijf te weinig quotum was overgebleven&#13;
om bij het einde van de pacht aan verpachters&#13;
over te dragen. Desondanks kon niet&#13;
worden gesteld dat pachter zich niet had gedragen&#13;
zoals een goed pachter betaamt, nu hij&#13;
bij het einde van de pacht kon - en blijkens&#13;
een gegeven garantie zou - overdragen die&#13;
hoeveelheid melkquotum waarop verpachters,&#13;
de verkoop weggedacht, aanspraak hadden&#13;
kunnen maken. Hierbij was enerzijds van belang&#13;
dat pachter zich gedwongen had gezien&#13;
tot verkoop over te gaan in verband met ziekte&#13;
en de daardoor ontstane noodzaak zijn financiële&#13;
situatie te saneren, terwijl anderzijds&#13;
de vermindering niet meer dan 21 kg per ha&#13;
bedroeg.&#13;
Het voorliggende arrest is geen nuancering&#13;
van de beschikking inzake Diaconie/Burggraaf,&#13;
maar een koerswijziging van 180 graden;&#13;
het pachthof ging 'om'. Met land dat de&#13;
melkproducent na 1983 in pacht heeft gekregen&#13;
gaat - in beginsel - geen gedeelte samenhangen&#13;
van het quotum dat rust op diens&#13;
eigen grond, omdat de exploitatie van dat land&#13;
niet aan de toekenning van dat melkquotum&#13;
heeft bijgedragen. Een andere opvatting zou&#13;
tot een onredelijk resultaat leiden. Bij beëindiging&#13;
van de pachtovereenkomst zou melkquotum&#13;
van de pachter naar de verpachter moeten&#13;
overgaan terwijl het pachtobject zelf niet heeft&#13;
bijgedragen aan de toekenning van het&#13;
melkquotum. Indien de melkveehouder in&#13;
1983 reeds grond in pacht had, geldt hetzelfde&#13;
voor het op die pachtgrond rustende quotum;&#13;
anders zou het nadien bijpachten van grond&#13;
tot gevolg hebben, dat met het in het referentiejaar&#13;
geëxploiteerde land samenhangend&#13;
melkquotum als het ware wordt verdund ten&#13;
nadele van de 'oudste' verpachter.&#13;
De in de vorige alinea gecursiveerde woorden&#13;
zijn mijns inziens van groot belang. Indien&#13;
zij niet in de betreffende zinsneden&#13;
voorkwamen hadden deze een andere strekking.&#13;
In een geval als het onderhavige gaat het&#13;
er kennelijk niet om, of de later bijgepachte&#13;
grond in 1983 voor de melkveehouderij is gebruikt&#13;
en bijgevolg aan de toekenning van&#13;
melkquotum - in zijn algemeenheid - heeft&#13;
bijgedragen; van belang is het antwoord op de&#13;
vraag of de grond heeft bijgedragen aan&#13;
dat/het melkquotum dat in 1984 op basis van&#13;
diens produktie in het referentiejaar aan de&#13;
pachter is toegekend. Bij een bevestigend antwoord&#13;
moet het quotum (uiteraard) ook aan&#13;
de bijgepachte grond worden toegerekend;&#13;
van 'verdunning' in de zuivere zin deswoords&#13;
is dan geen sprake.&#13;
Dat de vraag in het onderhavige geval bevestigend&#13;
moet worden beantwoord sloot het&#13;
pachthof, gelet op de vijfde rechtsoverweging,&#13;
niet uit. Teneinde op dit punt duidelijkheid te&#13;
verkrijgen werd een comparitie van partijen&#13;
gelast (tijdens welke partijen de zaak, naar mij&#13;
toevallig ter ore kwam, alsnog hebben geschikt).&#13;
Zoals uit het bovenstaande blijkt&#13;
speelde dezelfde vraag in Burggraaf/Diaconie,&#13;
maar was het pachthof in dat geval nog van&#13;
mening dat het antwoord erop niet uitmaakte.&#13;
De strekking van het arrest lijkt duidelijk;&#13;
de tekst ervan roept echter wel enkele vragen&#13;
op. Niet zeker is welk belang het arrest heeft&#13;
voor andere casusposities, dan die waarin zich&#13;
de bijzondere omstandigheid voordoet waarin&#13;
de later bijgepachte grond in 1983 feitelijk&#13;
reeds door de pachter werd geëxploiteerd. Uit&#13;
de uitspraak lijkt voort te vloeien, dat van verdunning&#13;
geen sprake zal zijn ingeval grond&#13;
wordt bijgepacht die in 1983 niet voor de&#13;
melkproduktie is gebruikt, of weliswaar aan&#13;
de melkproduktie dienstbaar is geweest, maar&#13;
niet ten behoeve van het bedrijf van de pachter&#13;
doch van dat van een derde (bijvoorbeeld&#13;
verpachter). Enige voorzichtigheid is echter&#13;
geboden in verband met het gebruik van de&#13;
woorden 'in beginsel', althans in de overweging&#13;
inzake de bijpachtende eigenaar. Opvallend&#13;
is dat zij ontbreken in de daar op&#13;
volgende passage betreffende de bijpachtende&#13;
pachter.&#13;
'Als met bepaald land samenhangend&#13;
melkquotum kan in beginsel alleen melkquotum&#13;
worden beschouwd dat is verkregen&#13;
dankzij de melkproduktie in 1983 met behulp&#13;
van aan die produktie dienstbaar land', aldus&#13;
heeft het pachthof nog overwogen. In deze zin&#13;
is de betekenis van de woorden 'in beginsel'&#13;
wel duidelijk. Zowel indien het land in 1983&#13;
niet voor de melkproduktie is gebruikt, als ingeval&#13;
het toen wel aan de melkproduktie&#13;
dienstbaar is geweest, doch niet ten behoeve&#13;
van het bedrijf van de pachter, kan de grond&#13;
met quotum in pacht zijn gegeven; hiervoor is&#13;
slechts vereist dat de grond gedurende een periode&#13;
van één jaar voorafgaande aan de verpachting&#13;
daadwerkelijk voor de&#13;
melkproduktie op het bedrijf van verpachter -&#13;
dan wel, ingeval van een ABC-transactie, op&#13;
dat van de vorige pachter - in gebruik is geweest&#13;
en dat ook gedurende het jaar nadien&#13;
blijft (art. 15, lid 4, Beschikking Superheffing&#13;
1993 (BSH 1993); zie over ABC-transactie&#13;
Wetgeving Landelijk Gebied, Superh. Toel.&#13;
blz. 14-15). De hoeveelheid overgedragen&#13;
quotum wordt begrensd door het minimum&#13;
resp. het maximum in artikel 15, leden 2 en 3,&#13;
BSH 1993. Indien deze hoeveelheid gemiddeld&#13;
per ha lager is dan het bedrijfsgemiddelde&#13;
van de pachter, ligt verdunning ten nadele&#13;
van hem - dan wel diens 'oudste' verpachter&#13;
- in het licht van het arrest niet voor de hand.&#13;
Indien het hoger is kan hetzelfde overigens&#13;
worden gezegd van verdunning ten nadele&#13;
van degene die heeft bijverpacht.&#13;
Wat tenslotte te denken van het volgende&#13;
geval? Een melkveehouder gebruikte in 1983&#13;
zowel eigen grond als pachtgrond voor de&#13;
melkproduktie. Tot 1 februari 1995 bleef de&#13;
oppervlakte van zowel het eigen als het gepachte&#13;
areaal ongewijzigd. Op die dag verkocht&#13;
en leverde hij echter enkele hectaren&#13;
eigen grond aan een derde, zonder quotum.&#13;
Het melkquotum is toen dus op zijn bedrijf&#13;
verdikt. De vraag luidt op welke grond verdikking&#13;
heeft plaatsgevonden; op alle grond,&#13;
of slechts op de grond die na verkoop nog in&#13;
eigendom resteert. Mijns inziens is gezien de&#13;
nu gegeven beslissing de tweede oplossing de&#13;
juiste. In het arrest kan onder andere de boodschap&#13;
worden gelezen, dat het niet de bedoeling&#13;
is dat een verpachter van een dergelijke&#13;
transactie tussen zijn pachter en een derde&#13;
profiteert.&#13;
G.M.F. Snijders</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5162</htmlpath></article>
</articles></edition>
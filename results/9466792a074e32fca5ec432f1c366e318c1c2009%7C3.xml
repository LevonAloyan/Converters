<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1997</searchword><id>4888</id><udhid>UDH:TvAR/4888</udhid><titel>Salden / Keesmeekers (TvAR 1997/4864)</titel><searchwords><searchword>TvAR 3/1997</searchword><searchword>TvAR 1997/4864</searchword><searchword>UDH:TvAR/4888</searchword></searchwords><attachments><attachment><name>1997_nr 3_Rechtspraak_4864.pdf</name><extention>pdf</extention><url>https://denhollander.info/download/4830/ci</url></attachment></attachments><inleiding>Pachtwet art. 1, lid 1, sub d en art. 11&#13;
&#13;
Vordering tot schriftelijke vastlegging pachtovereenkomst. Door omstandigheden is in eerste instantie niet gedupliceerd. Hof, tussenarrest:&#13;
- (Pacht)rechter mag de bij antwoord door ge daagde betwiste stellingen van eiser bij gebreke van dupliek niet als niet-meer-betwist beschouwen en op die grond de vorderingen toewijzen.&#13;
- Vaststelling van het bestaan van een overeen komst tot landbouwkundig gebruik is een noodzakelijke voorwaarde voor toewijzing van een vordering tot schriftelijke vastlegging daarvan.&#13;
Hof eindarrest (na getuigenverhoren):&#13;
- Noch overeenkomst tot betaling tegenprestatie, noch feitelijke betaling van tegenprestatie bewezen;&#13;
- Vernietiging schriftelijke vastlegging.</inleiding><content>Arrest van 22 augustus 1994&#13;
In de zaak van:&#13;
Jan Nicolaas Solden,&#13;
wonende te Einighausen, gemeente Sittard, ap-&#13;
pellant, procureur: mr. J.M. Bosnak,&#13;
tegen&#13;
Michel Hubertus Mathias Marie Keesmeekers (ook geschreven Keesmekers), wonende te Einighausen, gemeente Sittard, geïntimeerde, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Sit-tard heeft op 7 januari 1993 tussen partijen een vonnis uitgesproken, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellant - verder ook te noemen Salden - is bij exploit van 4 februari 1993, met gelijktijdige dagvaarding van geïntimeerde - verder ook te noemen Keesmeekers -, bij het hof in hoger beroep gekomen van genoemd vonnis, waarbij - kort weergegeven - na te noemen pachtover-eenkomst tussen Keesmeekers als pachter en Salden als verpachter schriftelijk is vastgelegd, met veroordeling van Salden in de proceskos-ten. Bij memorie van grieven zijn door Salden onderomschreven grieven aangevoerd en toe-gelicht, met conclusie het vonnis waarvan be-roep te vernietigen en, opnieuw rechtdoende, zonodig met aanvulling en/of verbetering van gronden, de vordering van Keesmeekers alsnog te willen afwijzen, met veroordeling van Kees-meekers in de kosten van beide instanties. Bij memorie van antwoord heeft Keesmeekers ter-zake verweer gevoerd, met conclusie tot beves-tiging van het vonnis waarvan beroep (zonodig met aanvulling van gronden), met veroordeling van Salden in de kosten van het hoger beroep. Salden heeft op 23 juli 1993 een vijftiental foto's ter griffie van het hof gedeponeerd.&#13;
Vervolgens hebben partijen de stukken overge-legd voor het wijzen van arrest.&#13;
De grieven&#13;
Salden heeft de volgende grieven tegen het vonnis waarvan beroep aangevoerd:&#13;
Grief I&#13;
Ten onrechte heeft de pachtkamer overwogen en beslist dat Keesmeekers de percelen T 748 (niet T 784 zoals het vonnis vermeldt), T 796 en T 795 in feitelijk gebruik heeft, althans feitelijk gebruikt in de zin van de Pachtwet.&#13;
Grief II&#13;
Ten onrechte heeft de pachtkamer overwogen en beslist dat er sprake is van een tegenprestatie die ook feitelijk is geleverd.&#13;
Grief III&#13;
Ten onrechte heeft de pachtkamer de vorderin-gen van Keesmeekers in prima toegewezen.&#13;
Grief IV&#13;
Ten onrechte heeft de pachtkamer Salden in&#13;
prima veroordeeld in de proceskosten.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist vaststaande, feiten worden uitgegaan: Salden is sedert in ieder geval 1987 eigenaar van de percelen weiland, kadastraal bekend gemeente Sittard, Sectie T nrs. 748 (groot 0.53.40 ha) en 796 (groot 0.25.10 ha), en sedert 20 oktober 1987 van het perceel weiland, kadastraal bekend gemeente Sittard, Sectie T 795 (groot 0.30.30 ha).&#13;
Bij vonnis van de kantonrechter te Sittard van 4 juni 1992, gewezen bij wijze van voorlopige voorziening als bedoeld in art. 116 WvBRv, is Salden op vordering van Keesmeekers veroor-deeld om genoemde percelen met onmiddel-lijke ingang weer volledig ter beschikking van Keesmeekers te stellen en het verrichten van bezitshandelingen door Salden op deze perce-len met onmiddellijke ingang stop te zetten, op straffe van een dwangsom van ƒ 150,- per dag voor iedere dag of gedeelte daarvan dat in strijd met dit gebod wordt gehandeld, met veroorde-ling van Salden in de proceskosten, en met uit-&#13;
voerbaarverklaring van het vonnis bij voor-raad.&#13;
Beoordeling van het hoger beroep&#13;
Grief I&#13;
Deze grief richt zich tegen het oordeel van de pachtkamer van het kantongerecht dat is ko-men vast te staan dat Keesmeekers de onderha-vige percelen in feitelijk gebruik heeft, althans feitelijk gebruikt in de zin van de Pachtwet. Salden erkent in de toelichting op deze grief dat Keesmeekers de percelen feitelijk in gebruik heeft, (met uitzondering van een gedeelte van perceel 796 dat Salden - zoals vaststaat- zelf gebruikt voor opslag van teeltaarde c.q. stort-plaats voor grond).&#13;
Hij betwist echter dat dit feitelijk gebruik be-rust op een tussen partijen gemaakte afspraak. Het hof verstaat de grief, zo toegelicht, aldus dat Salden het feitelijk gebruik van de percelen door Keesmeekers erkent, doch betwist dat dit een gebruik inhoudt ten behoeve van de land-bouw, in de zin van art. 1 lid 1 sub d Pachtwet, en tevens betwist dat tussen partijen enige overeenkomst is gesloten waarbij Salden zich heeft verbonden deze percelen aan Keesmee-kers in gebruik te verstrekken ter uitoefening van de landbouw, in de zin van genoemde wetsbepaling.&#13;
Grief II&#13;
Deze grief houdt in de eerste plaats een betwis-ting in van de stelling van Keesmeekers, dat hij voor het omstreden gebruik van de percelen een tegenprestatie (van volgens Keesmeekers ƒ 1000,- per jaar) is overeengekomen, en in de tweede plaats een betwisting van de stelling van Keesmeekers dat deze feitelijk ooit een tegen-prestatie aan Salden voor dat gebruik heeft be-taald.&#13;
Grieven I en II&#13;
Salden heeft de bovenbedoelde betwistingen ook reeds in prima gemotiveerd aangevoerd bij zijn conclusie van antwoord. De pachtkamer van het kantongerecht heeft, uitsluitend wegens het niet-nemen van een conclusie van dupliek in prima door Salden en het aldus niet (wederom) betwisten van de stellingen van Keesmeekers, de door Salden bij&#13;
zijn conclusie van antwoord reeds bestreden, door Keesmeekers bij repliek herhaalde, stel-lingen als niet-meer-betwist beschouwd en op grond daarvan de vorderingen van Keesmee-kers zonder meer toegewezen. Ten onrechte: Het niet-meer-betwist-achten van gemotiveerd betwiste en niet alsnog als juist erkende stellingen van Salden, uitsluitend omdat die niet later in de procedure nogmaals zijn betwist, moet in het onderhavige geval mede gezien de afgewezen wens om alsnog te mogen dupliceren in strijd worden geacht met een goede procesorde.&#13;
Daarbij kan in het midden blijven wat de reden voor het niet-dupliceren door Salden is ge-weest.&#13;
Daarbij komt dat de pachtkamer van het kan-tongerecht niet heeft overwogen en beslist of het aldus als vaststaand aangenomen gebruik van de percelen ter uitoefening van de land-bouw berust op een overeenkomst tussen par-tijen, zoals Salden uitdrukkelijk en gemoti-veerd heeft betwist.&#13;
Vaststelling van het bestaan van een dergelijke overeenkomst is immers een noodzakelijke voorwaarde voor toewijzing van de vordering tot schriftelijke vastlegging daarvan. De pachtkamer van het kantongerecht had der-halve de omstreden stellingen van Keesmee-kers, voorzover van belang voor de beslissing, nader moeten beoordelen en zonodig nader feitelijk moeten onderzoeken op hun (onjuist-heid, alvorens op de vordering van Keesmee-kers te beslissen.&#13;
De grieven I en II zijn derhalve gegrond. Het vonnis waarvan beroep kan niet in stand blijven.&#13;
Het hof zal, met aanhouding van iedere ver-dere beslissing, Keesmeekers alsnog in de gele-genheid stellen zijn stellingen, van belang voor de beslissing op zijn vordering, tegenover de gemotiveerde betwisting van Salden te bewij-zen, zoals hieronder bepaald.&#13;
Beslissing&#13;
Het hof, rechtsprekend in hoger beroep: Alvorens verder te beslissen: laat Keesmeekers toe te bewijzen: 1. dat partijen een overeenkomst (of overeenkomsten) hebben gesloten waarbij Salden zich heeft verbonden de meergenoemde percelen&#13;
tegen voldoening van een tegenprestatie aan Keesmeekers in gebruik te verstrekken ter uit-oefening van de landbouw; bepaalt dat, indien Keesmekers zulks door getuigen wenst te bewijzen, de getuigen zullen kunnen worden gehoord door het hierbij tot raadsheer-commissaris benoemde lid van het hof Mr. G.M. Bierman en de plaatsvervangende raad W.G.F. Wentink, die daartoe zitting zullen houden in het Paleis van Justitie te Arnhem aan de Walburgstraat 2 op een nader door hem te bepalen dag en uur; bepaalt dat de zaak zal worden verwezen naar de rol van 13 september 1994 teneinde partijen de gelegen-heid te geven aldaar hun verhinderdagen en die van hun advocaten en de te horen getuigen op te geven, waarna dag en uur zullen worden be-paald.&#13;
Arrest van 16 april 1996&#13;
In de zaak van:&#13;
Jan Nicolaas Solden,&#13;
wonende te Einighausen, gemeente Sittard, ap-&#13;
pellant, procureur: mr. J.M. Bosnak&#13;
tegen&#13;
Michel Hubertus Mathias Marie Keesmeekers (ook geschreven Keesmekers), wonende te Einighausen, gemeente Sittard, geïntimeerde, procureur: mr. P.C. Plochg. Het hof verwijst naar het in deze zaak gewezen arrest van 22 augustus 1994.&#13;
1. Het verder verloop van het geding&#13;
1.1. Ter voldoening aan bovengenoemd arrest hebben op 23 februari 1995 en 6 april 1995 ge-tuigenverhoren plaatsgevonden in het kanton-gerecht te Sittard resp. in het paleis van justitie te Arnhem. Van de aldaar afgelegde verklarin-gen is proces-verbaal opgemaakt. Opmerking verdient dat deze processen-verbaal per abuis zijn gedateerd op 23 februari en 6 april 1994 in plaats van 1995. Tevens is in het proces-verbaal van 23 februari 1995 ten onrechte vermeld, dat de op die datum gehoorde getuigen waren op-geroepen door appellant, Salden, terwijl zij wa-ren opgeroepen door geöntimeerde, Keesmee-kers; evenzo is in het procesverbaal van 6 april 1995 ten onrechte vermeld, dat de op die datum gehoorde getuigen waren opgeroepen door&#13;
geïntimeerde, Keesmeekers, in plaats van door appellant, Salden.&#13;
1.2. Vervolgens heeft ieder van partijen een me-morie na enquête genomen, en hebben partijen de stukken overgelegd voor het wijzen van ar-rest.&#13;
2. Verdere beoordeling van het hoger&#13;
beroep&#13;
2.1. Zoals in genoemd tussenarrest is overwo- gen zijn de grieven I en II gegrond en kan het vonnis waarvan beroep daarom niet in stand blijven.&#13;
2.2. Teneinde de vordering van Keesmeekers in hoger beroep opnieuw te kunnen beoordelen heeft het hof Keesmeekers toegelaten te bewij- zen dat partijen een overeenkomst (of overeen komsten) hebben gesloten waarbij Salden zich heeft verbonden de meergenoemde percelen tegen voldoening van een tegenprestatie aan Keesmeekers in gebruik te verstrekken ter uit oefening van de landbouw.&#13;
2.3. Keesmeekers heeft zijnerzijds terzake ne- gen getuigen doen horen, en Salden vijf, waar onder zichzelf als partij-getuige.&#13;
2.4. Zoals in het tussenarrest reeds is overwo- gen, is niet in geschil dat Keesmeekers de per celen - behoudens een gedeelte van perceel 796- feitelijk heeft gebruikt. Salden betwist echter dat dit gebruik met Keesmeekers is overeengekomen.&#13;
2.5. Het hof ziet aanleiding tot het eerst beoor- delen van de in grief II aan de orde gestelde vra- gen, te weten of een tegenprestatie voor het ge- bruik van de percelen door Keesmeekers is overeengekomen en of Keesmeekers feitelijk voor dat gebruik een tegenprestatie aan Salden heeft betaald.&#13;
2.6. In verband met deze beide vragen hebben de getuigen het volgende verklaard: Widdershoven:&#13;
"Keesmeekers heeft mij niet verteld welke af-spraken hij precies met Salden had gemaakt over b.v. duur van het gebruik, eventuele beta-ling en zo verder. Zoals ik in de overgelegde verklaring heb verteld, heb ik een keer per-soonlijk gezien dat Keesmeekers vijf briefjes van honderd gulden aan Salden heeft betaald, en dat Salden die in ontvangst heeft genomen. Keesmeekers vertelde daarbij dat hij nog even de helft van de pacht aan Salden moest betalen.&#13;
Verder heb ik nooit iets gehoord of meege-maakt over betalingen.&#13;
Bij de betaling waarover ik hierboven ver-klaarde, heeft Keesmeekers over de weg heen naar Salden geroepen 'Nic, wacht even, ik moet je nog even pacht betalen.' Ik heb dat zelf goed gehoord. Daarna liep Keesmeekers met de vijf bankbiljetten naar de andere kant van de weg en overhandigde hem die. Ik geloof niet dat er ver-der tussen de beiden toen nog is gesproken. De bovengenoemde betaling vond plaats in het voorjaar 1991, op een ochtend. Ik stond toen op de oprit van Keesmeekers, ongeveer tegen de openbare weg aan. Ik had mijn auto daar gepar-keerd en stond met Keesmeekers te praten." Duizings:&#13;
"Keesmeekers heeft mij verteld dat hij de per-celen van Salden pachtte voor ƒ 1000,- per jaar. Ik heb daar met Salden nooit over gesproken. Ik heb met Salden nooit gesproken over enige betaling door Keesmeekers aan Salden voor ge-bruik van diens grond." Keileners:&#13;
"Ik weet niets van de afspraken die aan dat ge-bruik (d.w.z. het gebruik van de percelen door Keesmeekers) ten grondslag lagen. Keesmee-kers heeft mij meermalen gezegd dat hij pacht aan Salden moest gaan betalen voor dat ge-bruik. Van betalingsafspraken of van feitelijke betalingen weet ik niets." Jacob van der Meulen:&#13;
"Ik weet niets van gebruiksafspraken over de door mij in de verklaring genoemde percelen." Jimmy H. van der Meulen: "... en weet niet welke afspraken er tussen hen hebben bestaan in verband met het gebruik van de percelen die hier aan de orde zijn." Forschelen:&#13;
"Keesmeekers heeft mij meermalen verteld dat hij de betrokken percelen van Salden in pacht had. Ik heb dat alleen van Keesmeekers ge-hoord. Salden ken ik niet. Keesmeekers heeft mij daarbij ook verteld, dat hij ƒ 1000,- pacht moest betalen. Dat was toen hij nog slechts twee percelen van Salden in gebruik had. Ik heb niets gehoord over de pachtprijs die hij zou moeten betalen nadat hij ook het derde perceel erbij in gebruik had gekregen. Over feitelijke betalingen van Keesmeekers aan Salden weet ik niets." Stevens:&#13;
"Van de afspraken tussen Keesmeekers en Sal-den, die daaraan (d.w.z. gebruik van de perce-len door Keesmeekers) ten grondslag liggen, weet ik niets af. Ook van eventuele betalingen tussen de beide heren weet ik niets af." Salden (partij-getuige):&#13;
"Ik weet wel zeker dat ik met Duizings geen tegenprestatie heb afgesproken. Ik verklaar uitdrukkelijk dat ik nooit enig geld van Keesmeekers in ontvangst heb genomen, noch in verband met de onderhavige percelen, noch om enige andere reden. Hetzelfde geldt voor Duizings, ook van hem heb ik nooit geld gekregen." Schols:&#13;
"Sedert 1988 verzorg ik de administratie van het bedrijf van Salden ... Salden heeft mij ook gezegd dat hij ook nooit geld voor deze percelen heeft ontvangen. Ik ben er van overtuigd dat dat de waarheid is. Ik heb dan ook nooit enige ontvangsten voor die percelen geboekt.&#13;
Op 15 juni 1992 is ƒ 500,- gestort door Kees-meekers, met vermelding 'eerste termijn pacht 1992'. Omdat dat niet juist was en niet werd geaccepteerd is dat direct terugbetaald, zoals blijkt uit een boeking van 18 juni 1992. Er is ook nooit op enige andere wijze enig bedrag bij Salden binnengekomen in verband met deze percelen sedert ik de administratie voor Salden voer.&#13;
Ik kan positief verklaren dat nooit betalingen van Keesmeekers zijn binnengekomen met vermelding 'pacht' behalve de bovenge-noemde." Cosemans:&#13;
"Ik weet niets van eventuele afspraken over het gebruik van deze percelen." Reijners:&#13;
"Ik weet helemaal niets af van de afspraken die Salden heeft gemaakt over het gebruik van zijn percelen." Nijssen:&#13;
"Ik weet niets van de afspraken die Salden, als eigenaar van de percelen, over het gebruik van die percelen heeft gemaakt."&#13;
2.7. Overigens hebben de gehoorde getuigen niets terzake verklaard.&#13;
2.8. Geen der getuigen heeft, behalve uit mede delingen van Keesmeekers zelf, iets verklaard omtrent enige afspraak tussen partijen tot beta-&#13;
ling door Keesmeekers aan Salden voor ge-bruik van de percelen.&#13;
2.9. Omtrent feitelijke betalingen door Keesmeekers aan Salden heeft uitsluitend Wid- dershoven iets verklaard. Hij heeft - kort weer gegeven - gezien dat Keesmeekers aan Salden een bedrag van ƒ 500,- heeft betaald. Dat die betaling pacht zou betreffen heeft hij daarbij uitsluitend uit de mond van Keesmeekers ge hoord.&#13;
Deze verklaring staat geheel op zichzelf.&#13;
2.10. Deze verklaring is onvoldoende om op grond daarvan bewezen te achten dat niet al leen deze betaling heeft plaatsgevonden, doch ook dat deze betaling pacht betreft die tussen partijen is overeengekomen voor gebruik van de onderhavige percelen.&#13;
2.11. Overigens hebben getuigen slechts ver- klaard dat zij uit de mond van Keesmeekers hebben vernomen dat Keesmeekers pacht voor gebruik van de percelen aan Salden moest beta- len. Deze verklaringen kunnen derhalve niet wezenlijk bijdragen tot bewijs van de verplich- ting van Keesmeekers tot pachtbetaling voor gebruik van de onderhavige percelen.&#13;
2.12. Het bovenstaande moet, wat er overigens zij gebruik van de percelen door Keesmeekers en eventuele afspraken tussen partijen daar over, leiden tot de conclusie dat Keesmeekers niet heeft bewezen dat tussen partijen voor zulk gebruik een tegenprestatie is overeenge- komen.&#13;
Grief II is in zoverre gegrond.&#13;
2.13. Niet is derhalve bewezen dat enige pacht overeenkomst tussen partijen tot stand is geko- men. De vordering van Keesmeekers tot schrif- telijke vastlegging daarvan komt dus ook niet voor toewijzing in aanmerking.&#13;
2.14. De overige grieven en geschilpunten be hoeven geen verdere bespreking meer.&#13;
Slotsom&#13;
2.15. Het vonnis waarvan beroep moet worden vernietigd, de vorderingen van Keesmeekers moeten alsnog worden afgewezen, en Keesmeekers moet als de in het ongelijk gestel de partij alsnog worden veroordeeld in de kos ten van het geding in eerste instantie en even eens in die van het geding in hoger beroep.&#13;
3. Beslissing&#13;
Het hof, rechtsprekend in hoger beroep: ver-nietigt het vonnis waarvan beroep; opnieuw rechtdoende:&#13;
wijst de vorderingen van Keesmeekers alsnog af;&#13;
veroordeelt Keesmeekers in de kosten van het geding in beide instanties, welke tot heden aan de zijde van Salden worden begroot in eerste instantie op ƒ360,-, en in hoger beroep op ƒ419,56 aan verschotten en f 4200,- aan pro-cureurssalaris.</content><legacyfootnotes/><footnotes><footnote/></footnotes><auteurs/><published>1997-03-01 00:00:00</published><modified>1996-02-13 00:00:00</modified><editiondate>1997-03-01</editiondate><htmlpath>https://denhollander.info/artikel/4888</htmlpath></article>
</articles></edition>
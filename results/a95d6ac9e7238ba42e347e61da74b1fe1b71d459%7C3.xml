<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3639</id><udhid>UDH:TvAR/3639</udhid><titel>Bos / Landgoed Sandenburg (TvAR 2004/5220)</titel><searchwords><searchword>TvAR 6/2004</searchword><searchword>TvAR 2004/5220</searchword><searchword>UDH:TvAR/3639</searchword></searchwords><attachments><attachment><name>2004_nr 6_Rechtspraak_5220.pdf</name><extention>pdf</extention><url>https://denhollander.info/download/3636/ci</url></attachment></attachments><inleiding>[Pachtwet art. 38, 45 leden 1 en 2]&#13;
&#13;
Bij beschikking van 25 november 1999 heeft&#13;
de pachtkamer van het kantongerecht de&#13;
pachtovereenkomst verlengd met een&#13;
periode van drie jaar, tot 1 mei 2003. Daarbij&#13;
heeft die pachtkamer geen tijd aangegeven&#13;
waarbinnen de pachter aan de&#13;
pachtkamer kan verzoeken de pachtovereenkomst&#13;
wederom te verlengen. Bij&#13;
verzoekschrift van 4 maart 2002 heeft de&#13;
pachter aan genoemde pachtkamer verzocht&#13;
de pachtovereenkomst te verlengen met de&#13;
termijn van zes jaar of met een zodanige&#13;
termijn als die pachtkamer redelijk en billijk&#13;
acht. Mede nu in de beschikking waarvan&#13;
beroep, zoals bij 4.4 is weergegeven, geen&#13;
termijn is aangegeven waarbinnen de&#13;
pachter aan de pachtkamer kan verzoeken&#13;
de pachtovereenkomst wederom te verlengen,&#13;
is het hof van oordeel dat de pachter&#13;
met zijn verzoekschrift van 4 maart 2002&#13;
tijdig verlenging van die overeenkomst&#13;
heeft verzocht.&#13;
Met de pachter is het hof van oordeel dat de&#13;
pachtkamer in eerste aanleg de pachtover-&#13;
eenkomst ten onrechte heeft verlengd met&#13;
een periode van (slechts) drie jaar. De&#13;
pachter heeft primair verlenging met een&#13;
duur van zes jaar verzocht. Uit hetgeen in&#13;
de beschikking waarvan beroep is gemeld&#13;
omtrent een brief van de gemachtigde van&#13;
de verpachtster blijkt dat deze ermee&#13;
instemt dat de pachtovereenkomst overeenkomstig&#13;
de geldende bepalingen zal worden&#13;
verlengd en dat gelet op het gedrag van de&#13;
pachter daartegen geen bezwaar bestaat.&#13;
Nu niet is gebleken van bijzondere omstandigheden&#13;
die een verlenging van de overeenkomst&#13;
met een periode korter dan zes&#13;
jaar rechtvaardigen, dient de overeenkomst&#13;
dan ook te worden verlengd met een periode&#13;
van zes jaar. Volgt (gedeeltelijke) vernietiging&#13;
van de bestreden beschikking.&#13;
&#13;
</inleiding><content>BESCHIKKING IN DE ZAAK VAN:&#13;
Johannes Arnoldus Bos, wonende te Langbroek,&#13;
gemeente Wijk bij Duurstede,&#13;
appellant,&#13;
procureur: mr. F.J. Boom,&#13;
tegen&#13;
de besloten vennootschap met beperkte aansprakelijkheid&#13;
Landgoed Sandenburg B.V.,&#13;
gevestigd te Langbroek, gemeente Wijk bij&#13;
Duurstede,&#13;
geïntimeerde,&#13;
niet in hoger beroep verschenen.&#13;
1 Het geding in eerste aanleg&#13;
De pachtkamer van de rechtbank te Utrecht,&#13;
sector kanton, locatie Utrecht heeft op 28 juni&#13;
2002 tussen appellant (verder ook te noemen:&#13;
de pachter) als verzoeker en geïntimeerde&#13;
(verder ook te noemen: de verpachtster) als&#13;
verwerende partij een beschikking gegeven.&#13;
Naar de inhoud van die beschikking, waarvan&#13;
een fotokopie is aangehecht, wordt verwezen&#13;
voor het procesverloop in eerste aanleg, de&#13;
beslissing en de gronden daarvoor. Een afschrift&#13;
van die beschikking is op 8 juli 2002&#13;
naar (de gemachtigde van) de pachter gestuurd.&#13;
2 Het geding in hoger beroep&#13;
2.1 De pachter is bij op 7 augustus 2002 ter&#13;
griffie van het hof ingekomen beroepschrift in&#13;
hoger beroep gekomen van voornoemde&#13;
beschikking. Hij heeft daarbij één grief tegen&#13;
die beschikking aangevoerd, producties overgelegd&#13;
en het hof verzocht de beschikking&#13;
waarvan beroep te vernietigen, het verlengingsverzoek&#13;
van de pachter toe te wijzen en&#13;
de pachtovereenkomst te verlengen met de&#13;
wettelijke duur van zes jaar, althans met een&#13;
periode als het hof naar goede justitie vermeent&#13;
te behoren.&#13;
2.2 Bij op 22 augustus 2002 ter griffie van het&#13;
hof ingekomen brief heeft de gemachtigde van&#13;
de verpachtster (ir W.G. Nijlant, rentmeester&#13;
te Woudenberg) het hof laten weten dat hij&#13;
geen nader verweerschrift zal indienen en dat&#13;
hij niet bij de mondelinge behandeling aanwezig&#13;
zal zijn.&#13;
2.3 In reactie op voornoemde brief heeft de&#13;
pachter bij op 10 september 2002 ter griffie&#13;
van het hof ingekomen brief het hof verzocht&#13;
een beschikking te geven.&#13;
2.4 Hierna heeft het hof beschikking bepaald&#13;
op heden.&#13;
3 De grief&#13;
De tegen de beschikking waarvan beroep&#13;
gerichte grief van de pachter luidt:&#13;
Ten onrechte overweegt de pachtkamer in eerste&#13;
aanleg in de beschikking van 28 juni 2002:&#13;
“3. (...) Gekozen wordt voor een termijn van&#13;
3 jaar aangezien het huidige verzoek verband&#13;
houdt met het in 1999 gedane eerdere verzoek&#13;
om verlenging van de pachtovereenkomst.&#13;
Vorenbedoeld eerder verzoek zag op verlenging&#13;
met de wettelijke termijn van 6 jaar. Met&#13;
de onderhavige verdere verlenging met 3 jaar&#13;
wordt recht gedaan aan de bedoeling van de&#13;
wetgever dat een verlenging van de pachtovereenkomst&#13;
in beginsel voor een termijn van&#13;
6 jaar is, en aan de oorspronkelijke bedoeling&#13;
van Bos bij het eerdere in 1999 gedane verzoek&#13;
om verlenging van de pachtovereenkomst.&#13;
Gezien art 45 lid 1 juncto art 12 Pachtwet&#13;
bepaalt de Pachtkamer dat Bos vóór 1 juni&#13;
2005 verdere verlenging van de pachtovereenkomst&#13;
kan verzoeken.”&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet dan wel onvoldoende&#13;
gemotiveerd weersproken en/of als blijkend&#13;
uit de onbetwiste inhoud van de overgelegde&#13;
bescheiden het navolgende vast.&#13;
4.2 De pachter pacht met ingang van 1 mei&#13;
1988 van (de rechtsvoorganger van) de verpachtster&#13;
voor de duur van twaalf jaar een&#13;
hoeve, bedrijfsgebouwen en los land, staande&#13;
en gelegen aan en nabij de Langerbroekerdijk&#13;
A 32 te Langbroek. De oorspronkelijke&#13;
schriftelijke pachtovereenkomst dateert van&#13;
juni 1988 en is goedgekeurd door de grondkamer&#13;
voor Utrecht op 13 juli 1988.&#13;
4.3 Bij pachtwijzigingsovereenkomst van&#13;
februari 1989, goedgekeurd door genoemde&#13;
grondkamer op 26 juli 1989, is aan het verpachte&#13;
een aantal percelen toegevoegd.&#13;
4.4 Bij beschikking van 25 november 1999&#13;
heeft de pachtkamer van het kantongerecht te&#13;
Utrecht de pachtovereenkomst – in verband&#13;
met bijzondere omstandigheden – verlengd&#13;
met een periode van drie jaar, tot 1 mei 2003.&#13;
Daarbij heeft die pachtkamer geen tijd aangegeven&#13;
waarbinnen de pachter aan de pachtkamer&#13;
kan verzoeken de pachtovereenkomst&#13;
wederom te verlengen.&#13;
4.5 Bij pachtwijzigingsovereenkomst van januari&#13;
2002, ingekomen bij de grondkamer&#13;
Noordwest op 22 februari 2002 en goedgekeurd&#13;
door die grondkamer op 10 april&#13;
2002, zijn partijen onder andere overeengekomen&#13;
dat de verpachte oppervlakte met ingang&#13;
van 1 januari 2001 34.86.60 ha bedraagt, kadastraal&#13;
bekend gemeente Langbroek, sectie A,&#13;
nummers 315, 319, 628, 806, 807, 808, 809,&#13;
810, 811, 1585 en sectie B, nummers 261, 262,&#13;
270, 271, 274, 279, 281, 282, 283, 284, 285,&#13;
296, 340, 343, 616, 617, 628, 636, 637, 649,&#13;
1257, 1260, 1303, 1411, 1442, 1443. Daarbij is&#13;
afgesproken dat de overige bepalingen en&#13;
bedingen van de oorspronkelijke overeenkomst&#13;
en wijzigingsovereenkomsten onverminderd&#13;
van kracht blijven.&#13;
4.6 Bij brief van 11 februari 2002 heeft de bij&#13;
2.2 genoemde gemachtigde van de verpachtster&#13;
aan – kennelijk – de gemachtigde van de&#13;
pachter het volgende bericht:&#13;
“(...) In uw brief d.d. 6 februari jl. verzoekt u&#13;
mij, naar ik aanneem namens landgoed Sandenburg&#13;
B.V., als verpachter in te stemmen&#13;
met verlenging van de tussen landgoed Sandenburg&#13;
B.V. en de heer J.A. Bos (...) gesloten&#13;
pachtovereenkomst.&#13;
Hierbij bericht ik u dat uw cliënt, de heer J.A.&#13;
Bos, sinds de beschikking van de Pachtkamer&#13;
d.d. 25 november 1999, zich zodanig heeft&#13;
gedragen, dat er geen sprake is van gedragingen,&#13;
welke stuiting van de verlenging zouden&#13;
rechtvaardigen. Verpachter ziet derhalve af&#13;
van een eventuele vervolgprocedure.&#13;
De vraag of uw cliënt zich correct heeft&#13;
gedragen, blijft hiermee nog onbeantwoord.&#13;
Gezien de hoeveelheid correspondentie in&#13;
vergelijking tot andere pachters, kan hierover&#13;
ook een andere stelling worden ingenomen,&#13;
hetgeen ik op basis van de huidige feiten en&#13;
omstandigheden niet voornemens ben. (...)”&#13;
4.7 Bij verzoekschrift van 4 maart 2002 heeft&#13;
de pachter aan de pachtkamer van de sector&#13;
kanton van de rechtbank te Utrecht verzocht&#13;
de pachtovereenkomst te verlengen met de&#13;
termijn van zes jaar of met een zodanige termijn&#13;
als die pachtkamer redelijk en billijk acht.&#13;
5 De beoordeling van het geschil in&#13;
hoger beroep&#13;
5.1 Mede nu in de beschikking waarvan&#13;
beroep, zoals bij 4.4 is weergegeven, geen termijn&#13;
is aangegeven waarbinnen de pachter aan&#13;
de pachtkamer kan verzoeken de pachtovereenkomst&#13;
wederom te verlengen, is het hof&#13;
van oordeel dat de pachter met zijn verzoekschrift&#13;
van 4 maart 2002 tijdig verlenging van&#13;
die overeenkomst heeft verzocht.&#13;
5.2 In hoger beroep gaat het om de vraag of&#13;
de pachtkamer in eerste aanleg de pachtovereenkomst&#13;
terecht heeft verlengd met een&#13;
periode van (slechts) drie jaar. Met de pachter&#13;
is het hof van oordeel dat dit ten onrechte is&#13;
gebeurd. De pachter heeft primair verlenging&#13;
met een duur van zes jaar verzocht. Uit hetgeen&#13;
in de beschikking waarvan beroep onder&#13;
2 is gemeld omtrent een brief van de gemachtigde&#13;
van de verpachtster blijkt dat deze ermee&#13;
instemt dat de pachtovereenkomst overeenkomstig&#13;
de geldende bepalingen zal worden&#13;
verlengd en dat gelet op het gedrag van de&#13;
pachter daartegen geen bezwaar bestaat. Nu&#13;
niet is gebleken van bijzondere omstandigheden&#13;
die een verlenging van de overeenkomst&#13;
met een periode korter dan zes jaar rechtvaardigen,&#13;
dient de overeenkomst dan ook te worden&#13;
verlengd met een periode van zes jaar.&#13;
5.3 Gelet op het vorenoverwogene slaagt de&#13;
grief van de pachter. De beschikking waarvan&#13;
beroep zal worden vernietigd, behoudens&#13;
voorzover daarbij is bepaald dat ieder van&#13;
partijen de eigen proceskosten dient te dragen.&#13;
Tegen die beslissing omtrent de proceskosten&#13;
is immers geen grief gericht, noch is om een&#13;
kostenveroordeling verzocht. Het hof ziet&#13;
ook geen aanleiding om ambtshalve een kostenveroordeling&#13;
uit te spreken.&#13;
6 De beslissing&#13;
Het hof, beschikkende in hoger beroep:&#13;
vernietigt de beschikking van de pachtkamer&#13;
van de rechtbank te Utrecht, sector kanton,&#13;
locatie Utrecht van 28 juni 2002, waarvan&#13;
beroep, behoudens voorzover daarbij is bepaald&#13;
dat ieder van partijen de eigen proceskosten&#13;
dient te dragen, die beschikking in&#13;
zoverre bevestigende, en voor het overige&#13;
opnieuw rechtdoende:&#13;
verlengt de tussen partijen bestaande pachtovereenkomst&#13;
met een periode van zes jaar,&#13;
derhalve tot 1 mei 2009.</content><legacyfootnotes/><footnotes><footnote/></footnotes><auteurs/><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3639</htmlpath></article>
</articles></edition>
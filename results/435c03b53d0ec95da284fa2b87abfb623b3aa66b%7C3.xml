<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2010</searchword><id>8551</id><udhid>UDH:TvAR/8551</udhid><titel>Eiser/Verweerster (TvAR 2010/5577)</titel><searchwords><searchword>TvAR 6/2010</searchword><searchword>TvAR 2010/5577</searchword><searchword>UDH:TvAR/8551</searchword></searchwords><attachments><attachment><name>TvAR2010_6_08_5577.pdf</name><extention>pdf</extention><url>https://denhollander.info/download/7616/ci</url></attachment></attachments><inleiding>Landinrichtingswet. Bezwaren van pachter tegen lijst der geldelijke regelingen met betrekking tot de waardering van houtopstanden waarvan zijn echtgenote (verpachter) eige­naar was. Verwerping beroep op grond van art. 81 RO. Le­zenswaardige conclusie A-G.&#13;
</inleiding><content>1. Het geding in feitelijke instantie&#13;
Voor het verloop van het geding in feitelijke instantie ver­wijst de Hoge Raad naar het vonnis in de zaak 90579/HA ZA 2008/19 van de rechtbank Almelo van 3 september 2008.&#13;
Het vonnis van de rechtbank is aan dit arrest gehecht. &#13;
AR2010_06.indb 240 10-6-2010 11:26:43 5577 Tijdschrift voor Agrarisch RechtNr. 6 juni 2010 241 Rechtspraak &#13;
2. Het geding in cassatie&#13;
Tegen het vonnis van de rechtbank heeft [eiser] beroep in cassatie ingesteld. De cassatiedagvaarding is aan dit arrest gehecht en maakt daarvan deel uit.&#13;
De Landinrichtingscommissie heeft geconcludeerd tot ver­werping van het beroep.&#13;
De zaak is voor partijen toegelicht door hun advocaten en voor de Landinrichtingscommissie mede door mr. R.T. Wie­gerink, advocaat bij de Hoge Raad.&#13;
De conclusie van de Advocaat-Generaal L.A.D. Keus strekt tot niet-ontvankelijkverklaring van [eiser] in zijn beroep.&#13;
De advocaat van [eiser] heeft bij brief van 9 april 2010 op de conclusie gereageerd.&#13;
3. Beoordeling van de middelen&#13;
De in de middelen aangevoerde klachten kunnen niet tot cassatie leiden. Zulks behoeft, gezien art. 81 RO, geen nade­re motivering nu de klachten niet nopen tot beantwoording van rechtsvragen in het belang van de rechtseenheid of de rechtsontwikkeling.&#13;
4. Beslissing&#13;
De Hoge Raad:&#13;
verwerpt het beroep;&#13;
veroordeelt [eiser] in de kosten van het geding in cassatie, tot op deze uitspraak aan de zijde van de Landinrichtings­commissie begroot op € 374,34 aan verschotten en € 2.200,- voor salaris.&#13;
Conclusie A-Gmr. Keus&#13;
[Eiser] stelt in cassatie aan de orde (i) of het niet horen van een belanghebbende op grond van art. 185 lid 2 Landinrich­tingswet (Liw) dient te leiden tot vernietiging van het von­nis waarbij over de bezwaren van [eiser] tegen de lijst der geldelijke regelingen is beslist, en (ii) of de waarde van de houtopstanden op het ingebrachte perceel, zoals opgeno­men in de lijst der geldelijke regelingen, volgens een juis­te methode is geschat. Nu [eiser] is opgekomen tegen de lijst der geldelijke regelingen voor zover betrekking hebbende op zijn echtgenote en voorts niet [eiser] (als pachter), maar zijn echtgenote (als verpachter) eigenaar was van de houtop­standen op de niet-agrarische waarde waarvan het in cassatie nog aan de orde zijnde bezwaar betrekking heeft, rijst tevens de vraag naar het belang van [eiser] bij zijn cassatieberoep.&#13;
1. Feiten en procesverloop&#13;
1.1 Op 12 december 1994 heeft de rechtbank Almelo het re­gister van schattingsuitkomsten in de ruilverkaveling ‘Den Ham-Lemele’ (hierna ook: de ruilverkaveling) gesloten, overeenkomstig de ter visie gelegde uitkomsten van de eer­ste schatting, met inachtneming van de bij de bezwaren­behandeling door de LC en de rechter-commissaris over­eengekomen wijzigingen, alsmede de wijzigingen die de rechtbank bij vonnis van 25 november 1994 had aange­bracht(1).&#13;
1.2 [Eiser] en zijn echtgenote ([betrokkene 1]) hebben te­gen het plan van toedeling van 18 december 1997 bezwaar gemaakt. De rechtbank Almelo heeft dat bezwaar bij vonnis van 13 oktober 1999 ongegrond verklaard(2).&#13;
1.3 [Eiser] heeft voorts bezwaar gemaakt tegen de lijst der geldelijke regelingen. Het bezwaarschrift werd - voor twee van de drie bezwaren - naar de door de rechtbank Almelo benoemde rechter-commissaris doorverwezen.&#13;
1.4 Op 6 december 2007 heeft de behandeling van de be­zwaren door de rechter-commissaris plaatsgevonden. De rechter-commissaris heeft de zaak - gelet op de nog bestaan­de geschillen - naar (de meervoudige kamer van) de recht­bank verwezen(3).&#13;
1.5 Op 3 april 2008 heeft de mondelinge behandeling voor de rechtbank plaatsgevonden. Hierbij zijn door de rechtbank gehoord:&#13;
a. [eiser] en diens gemachtigde [betrokkene 2];&#13;
b. als vertegenwoordiger van het Ministerie van Landbouw: [betrokkene 3];&#13;
c. als vertegenwoordigers van de LC: [betrokkene 4], [be­trokkene 5] en [betrokkene 6];&#13;
d. namens het kadaster te Zwolle: [betrokkene 7];&#13;
e. namens de Dienst Landelijk Gebied (DLG): [betrokkene 8], [betrokkene 9], [betrokkene 10] en [betrokkene 11].&#13;
1.6 Bij vonnis van 3 september 2008 heeft de rechtbank de bezwaren van [eiser] ongegrond verklaard. De rechtbank heeft hiertoe - onder meer - overwogen:&#13;
“6. Het tweede bezwaar van reclamant richt zich tegen de taxatie van de ingebrachte waardevolle houtopstanden, wel­ke houtopstanden zijn getaxeerd aan de hand van een lijst die opgemaakt is door taxateur [betrokkene 12] en waarbij de bomen zijn gewaardeerd op een totaalbedrag van € 2.287,-.&#13;
Reclamant is van mening dat er andere uitgangspunten moe­ten worden gehanteerd voor de taxatie en zijn bezwaar richt zich dan ook vooral tegen de gehanteerde taxatiemethode van [betrokkene 12]. Zelf verwijst reclamant naar de taxa­tie van [betrokkene 13] uit [plaats], van wie een uitgebreid rapport in het geding is gebracht en die tot een totale waarde van 89 bomen komt naar prijspeil 1989(4) van € 38.075,-.Ter zitting is namens reclamant aangevoerd dat de LC wel­iswaar van mening is dat reclamant alleen recht heeft op de brandhoutwaarde, doch in dit geval moet worden gesteld dat het perceel onteigend is, nu het eerste protocol van het EVRM daar geen twijfel aan laat bestaan en dus komt de door [betrokkene 13] getaxeerde waarde voor uitbetaling in aanmerking. Bovendien heeft aldus reclamant hij ook recht op rente.&#13;
7. De LC is van mening dat de houtopstanden zijn gewaar­deerd aan de hand van de zogenaamde methode [betrokkene 12], zijnde een taxatiemethode die door taxateur [betrokke­ne 12] is opgesteld ten behoeve van de waardebepaling van houtopstanden in de ruilverkaveling Volthe en sedertdien in landinrichtingsprojecten in Overijssel ook wordt gehan­teerd. Uitgangspunt van de taxatiemethode is de economi­sche waarde van de houtopstanden ofwel “de prijs op stam”. De LC is van mening dat de wijze van taxeren zoals die in ruilverkavelingen wordt toegepast en gebaseerd is op het­geen een houtopstand in het vrije economische verkeer ople­vert, de juiste manier is gelet op het bepaalde in art. 24 van de regeling herverkaveling, dat uitgaat van de waarde in het maatschappelijk verkeer.&#13;
8. Namens reclamant is verwezen naar het eerste protocol van het EVRM en art. 1 van dit protocol bevat vaste recht­spraak van het Europese Hof waarbij 3 verschillende regels kunnen worden gelezen, waarbij reclamant blijkbaar doelt op de mogelijkheid van ontneming van eigendom tegen be­paalde voorwaarden. In een aantal zaken heeft het Europe­se Hof weliswaar gesteld dat de voorlopige overdracht van gronden in het kader van een door de overheid opgezet ruilverkavelingsplan niet beschouwd wordt als een onteigening, doch de rechtbank kan zich zeer wel voorstellen dat recla­mant dit standpunt inneemt, hoewel een ruilverkaveling dui­delijk van een ander karakter is dan een onteigening, immers bij een onteigening gaat de eigendom naar een onteigenen­de overheidsinstantie, terwijl bij de ruilverkaveling een uit­ruil van grond plaatsvindt met andere rechthebbenden in het blok.&#13;
Volgt men reclamant dan kan van eigendomsontneming worden gesproken als bedoeld in art. 1 van het eerste proto­col en kan op basis daarvan naar het oordeel van de recht­bank ook bekeken worden of en zo ja hoeveel reclamant in een onteigeningssituatie voor de bomen vergoed zou krij­gen. Indien bij een onteigening sprake is van winbare be­standdelen, dan betekent dit dat rekening gehouden wordt met prijsverhogende invloed welke in het commerciële ver­keer uitgaat van bepaalde hoedanigheden die de te onteige­nen zaak zelf bezit. Meestal wordt daarbij dan gedacht aan bijvoorbeeld winbaar grind of bouwzand. Zou hier van een onteigeningssituatie sprake zijn, dan zou de onteigende par­tij kunnen stellen, dat hij die 89 bomen kwijtraakt en dat de onteigenende partij de winst kan opstrijken van die 89 bo­men wanneer deze worden omgezaagd en verkocht. Het zal dan evenwel om taxatie gaan op basis van economische waarde en niet op basis van een taxatie als door meerge­noemde taxateur [betrokkene 13]. De rechtbank is derhalve ook van oordeel dat de LC terecht gesteld heeft uit te gaan van de economische waarde van de 89 bomen en dat deze volgens de vaste taxateur in diverse ruilverkavelingen ge­steld is op een totaalbedrag van € 2.287,-.&#13;
Ook het tweede bezwaar wordt derhalve afgewezen en dat geldt ook voor de gevraagde rente met dezelfde overweging als hiervoor bij het eerste bezwaar.”&#13;
1.7 [Eiser] heeft tijdig(5) cassatieberoep doen instellen. De LC heeft verweer gevoerd. Beide partijen hebben hun stand­punten schriftelijk doen toelichten, waarna [eiser] nog heeft gerepliceerd.&#13;
2. Inleiding&#13;
2.1 Met ingang van 1 januari 2007 is de Liw ingetrokken en vervangen door de Wet inrichting landelijk gebied (Wilg)(6). Op grond van de overgangsbepaling van art. 95 lid 2 Wilg is de Liw in de onderhavige zaak, die een landinrich­tingsproject betreft dat reeds voor 1 januari 2007 in voorbe­reiding of in uitvoering was, van toepassing gebleven.&#13;
2.2 De Liw kent vier landinrichtingsvormen: de herinrich­ting, de ruilverkaveling, de aanpassingsinrichting en de ruil­verkaveling bij overeenkomst(7). Wanneer een besluit tot ruilverkaveling is genomen, wordt door de landinrichtings­commissie een lijst van eigenaren opgesteld aan de hand van bij het kadaster bekend staande eigenaren. De registratie van (stemgerechtigde) pachters geschiedt op verzoek van de pachter door inzending van de pachtovereenkomst(8).&#13;
2.3 Hoofdelementen in de ruilverkaveling zijn de inbreng, toedeling en geldelijke regelingen. Voor de vaststelling van de inbreng moet men niet alleen de ingebrachte rechten, maar ook de waarden daarvan kennen. Deze vaststelling ge­schiedt aan de hand van de lijst van rechthebbenden, het re­gister van schattingsuitkomsten en de afzonderlijke pacht­registratie. Op basis van de aldus verkregen juridische en economische gegevens en voorts op grondslag van wettelij­ke normen, algemene richtlijnen en individuele wensen voor de toedeling wordt vervolgens een plan van toedeling op­gesteld. Dit plan doorloopt een soortgelijke procedure als de lijst van rechthebbenden en het register van schattings­uitkomsten, te weten tervisielegging, eventuele bezwaren en behandeling daarvan, achtereenvolgens door landinrich­tingscommissie, rechter-commissaris en rechtbank. Daarna volgen de akte van toedeling en overschrijving in de open­bare registers. Ten slotte vindt een tweede schatting plaats en wordt de lijst der geldelijke regelingen vastgesteld, een en ander met het oog op de kostenverdeling, de schadever­goedingen en een aantal geldelijke verrekeningen tussen de eigenaren. Ook die lijst ondergaat een procedure van tervi­sielegging, bezwaren en behandeling daarvan door landin­richtingscommissie, rechter-commissaris en rechtbank(9).&#13;
2.4 Iedere eigenaar heeft aanspraak op het verkrijgen van een recht van dezelfde aard als hij heeft ingebracht en wel tot een waarde die in gelijke verhouding staat tot de totale waarde van alle toe te delen gronden als de waarde van zijn inbreng stond tot de totale waarde van alle ingebrachte gron­den, voor zover niet ter onteigening aangewezen(10).&#13;
2.5 Iedere pachter van tot het blok behorende onroeren­de goederen heeft recht op het in pacht verkrijgen van een waarde in kavels naar dezelfde maatstaven als voor de toe­deling in eigendom zijn bepaald(11). De in art. 150 Liw be­doelde aanspraak voor de pachter bestaat slechts, indien de pachtovereenkomst aan de landinrichtingscommissie ter re­gistratie is ingezonden. Deze registratie moet overigens wor­den onderscheiden van de pachtersregistratie die eerder met het oog op de toekenning van het stemrecht heeft plaatsge­had(12).&#13;
2.6 Zoals gezegd wordt het laatste procedureonderdeel van de herverkaveling gevormd door de lijst der geldelijke re­gelingen en de daarmee samenhangende tweede schatting. Met de lijst der geldelijke regelingen wordt de omslag van de voor rekening van de eigenaren komende kosten en wor­den de geldelijke verrekeningen voor de betrokken eigena­ren vastgesteld. Daarvoor is een tweede schatting nodig. Als basis voor de kostenomslag over de eigenaren dient volgens art. 223 lid 1 Liw de mate van het nut dat de landinrich­ting blijkens de tweede schatting voor de eigenaar heeft ge­had(13).&#13;
2.7 Bij de eerste schatting wordt de waarde van de inbreng bepaald. Bij de tweede schatting gaat het om het nut, de waardevermeerdering als gevolg van de ruilverkaveling en dus de maatstaf voor de verdeling van de kosten over de ei­genaren(14). De pachter draagt niet rechtstreeks bij in de kosten(15). De kosten die ten laste van de eigenaren(16) ge­zamenlijk komen, worden aan de hand van de resultaten van de tweede schatting over hen omgeslagen (art. 212 lid 1 on­der a en art 223 lid 1 Liw). De eigenaar of beperkt gerech­tigde die verpacht, mag zijn lasten ten gevolge van landin­richting ten dele ten laste van de pachter brengen(17). Bij de tweede schatting worden voorts de verrekenposten tussen de oude en de nieuwe eigenaar, waaronder andere dan agrari­sche waarden, geschat(18).&#13;
2.8 De geldelijke verrekeningen zoals die ingevolge art. 212 lid 1 onder b-d Liw in de lijst der geldelijke regelingen wor­den opgenomen, omvatten twee categorieën. De eerste be­treft de verrekeningen tussen de betrokken eigenaren en de gezamenlijke rechthebbenden via de herverkavelingskas als geheel van baten en lasten aan de herverkaveling verbonden, vermeld onder b en c: &#13;
­b. verrekening van waardevermeerdering door grondverbe­tering (art. 144 lid 2);&#13;
c. verrekening van:&#13;
1) algemene korting, over- en onderbedeling en algehele vergoeding in geld (art. 145 en 146, leden 1 en 2);&#13;
2) afkoop toedelingsrechten en vergoedingen pachter (art. 146 lid 3 en 150);&#13;
3) opheffing, regeling of vestiging van zakelijke rechten (art. 160);&#13;
4) andere schadevergoedingen dan die ter zake van de uit­voering van werken (art. 129);&#13;
5) overige zaken.&#13;
De tweede categorie (vermeld onder d) betreft de verreke­ningen tussen de oude en de nieuwe eigenaar in verband met de overgang van percelen(19).&#13;
2.9 Als maatstaf voor niet-agrarische waarde geldt of een re­delijk handelend koper ten tijde van de terinzagelegging van het plan van toedeling bereid zou zijn geweest om, uitgaan­de van redelijke verwachtingen omtrent de toekomstige pla­nologische ontwikkelingen, een hogere prijs te betalen dan de agrarische. Alle omstandigheden die in objectieve zin op het ontstaan van dergelijke verwachtingen van invloed kun­nen zijn, dienen daarbij in aanmerking te worden genomen. De niet-agrarische meerwaarde komt - zo die er al is - toe aan de eigenaar in de zin van art. 1 Liw(20).&#13;
2.10 Iedere eigenaar binnen het blok kan als belanghebben­de in de zin van art. 214 Liw worden beschouwd, zodat hij het recht heeft op te komen tegen iedere beslissing op de lijst der geldelijke regelingen waarvan hij nadeel vreest(21). Ook pachters kunnen vergoeding claimen van schade die zij hebben geleden omdat hun aanspraken in het plan van toe­deling niet volledig zijn gehonoreerd(22).&#13;
3. Ontvankelijkheid&#13;
3.1 Het gaat in deze zaak om bezwaren van [eiser] (als pach­ter van de ingebrachte percelen) tegen de lijst der geldelijke regelingen met betrekking tot zijn echtgenote (als verpach­ter/eigenaar van de ingebrachte percelen)(23). Daarbij be­treft het bezwaar waarop de klachten in cassatie betrekking hebben de taxatie van de niet-agrarische waarde van de in­gebrachte houtopstanden, welke waarde mijns inziens aan de eigenaar en niet aan de pachter toekomt(24).&#13;
3.2 In de stukken vind ik geen aanwijzingen dat [eiser] heeft bedoeld (althans mede) namens zijn echtgenote op te treden. Dat is opmerkelijk, temeer nu [eiser] en zijn echtgenote het eerdere bezwaarschrift tegen het plan van toedeling wél ge­zamenlijk hadden ingediend(25). De stukken in de onderha­vige zaak wijzen veeleer op de intentie van [eiser] om louter pro se op treden. Zo wordt in de cassatiedagvaarding in ver­band met de litigieuze houtopstanden gesproken van “de ei­gendom van reclamant” (p. 4/5) en “het eigendomsverlies van de bomen door eiser” (p. 5, vierde alinea).&#13;
3.3 Naar mijn mening kan [eiser], in het geval dat hij naar het oordeel van de Hoge Raad louter pro se is opgetreden, niet in zijn beroep in cassatie worden ontvangen. Bij een aantasting van de ongegrondverklaring van het betrokken bezwaar heeft [eiser] immers geen belang, als de aanspraak die hij met dat bezwaar beoogt te realiseren (te weten de aanspraak op een - hogere - vergoeding voor de waarde van de houtopstanden op het ingebrachte perceel), hem über­haupt niet toekomt.&#13;
3.4 Bij dit een en ander teken ik overigens aan dat blij­kens het proces-verbaal van de zitting van de rechtbank van 3 april 2008 [betrokkene 3] (als vertegenwoordiger van het Ministerie van Landbouw) zich aldus heeft uitgelaten dat hij de zaak zo ziet “dat meneer bezwaar maakt namens zijn echtgenote” en dat [betrokkene 2] als adviseur van [ei­ser] heeft opgemerkt “dat (...) ([Eiser]) in gemeenschap van goederen is gehuwd met [betrokkene 1]”(26). Dat laatste is naar mijn mening niet relevant met het oog op de vraag wie rechthebbende is op de niet-agrarische meerwaarde van de litigieuze houtopstanden, terwijl het eerste niet zonder meer doorslaggevend is. Daarbij wijs ik erop dat de belangen van meer partijen bij de lijst der geldelijke regelingen zijn be­trokken en dat die belangen zich ertegen verzetten dat der­den, zonder een toereikend eigen belang en zonder (on­dubbelzinnig) op te treden namens een partij met een wel toereikend belang, wijzigingen in de lijst der geldelijke re­gelingen zouden kunnen bewerkstelligen. Waar dit laatste naar mijn mening prevaleert, zal ik tot niet-ontvankelijkver­klaring concluderen. Voor het geval dat de Hoge Raad [ei­ser] niettemin in zijn cassatieberoep zal ontvangen, zal ik de voorgestelde cassatiemiddelen ook inhoudelijk bespreken.&#13;
4. Bespreking van de cassatiemiddelen&#13;
4.1 [Eiser] heeft twee middelen van cassatie voorgesteld. Te­gen de r.o. 1-5 zijn geen klachten gericht, zodat het oordeel van de rechtbank met betrekking tot het eerste bezwaar van [eiser] thans onherroepelijk vaststaat.&#13;
4.2 Het eerste middel klaagt dat de rechtbank ten onrechte tot het bestreden vonnis is gekomen zonder blijk te geven de nieuwe eigenaar van de houtopstanden als bedoeld in de r.o. 6-9 te hebben opgeroepen aan de procedure deel te nemen, zulks terwijl art. 212 lid 1, aanhef en onder d, Liw bepaalt dat er verrekening plaatsheeft tussen de oude en de nieuwe eigenaar. De nieuwe eigenaar is dus op grond van art. 185 lid 2 Liw kenbare partij in het geding en de rechtbank had hem in de gelegenheid moeten stellen aan het proces deel te nemen, aldus de klacht.&#13;
4.3 De klacht kan reeds bij gebrek aan belang niet tot cassa­tie leiden. Zonder nadere toelichting, die ontbreekt, valt niet in te zien in welk belang [eiser] zou zijn geschaad doordat de nieuwe eigenaar van de houtopstanden niet is gehoord en welk belang [eiser] erbij zou hebben dat zodanig verhoor alsnog zal plaatsvinden. Nog daargelaten dat uit de stukken niet blijkt dat [eiser] op het verhoor van de nieuwe eigenaar heeft aangedrongen (hetgeen voor de hand zou hebben ge­legen als zodanig verhoor daadwerkelijk in zijn belang zou zijn geweest), is bepaald onaannemelijk dat de nieuwe eige­naar (van wie niet blijkt dat hij zelf tegen de in de lijst der geldelijke regelingen vervatte taxatie van de houtopstanden is opgekomen) zich voor een niet op de economische waar­de van de houtopstanden gebaseerde en voor hem uiterst na­delige taxatie van de houtopstanden, zoals door [eiser] voor­gestaan, zou hebben uitgesproken, nog daargelaten dat de rechtbank daaraan niet zonder meer gebonden zou zijn ge­weest.&#13;
4.4 Voor zover het middel tot uitgangspunt neemt dat het ho­ren van bekende belanghebbenden op straffe van nietigheid is voorgeschreven, kan het overigens ook daarom niet tot cassatie leiden, omdat de Liw niet in een dergelijke nietig­heid voorziet.&#13;
Ook voor zover het middel veronderstelt dat het bestreden vonnis wegens strijd met art. 6 EVRM zou moeten worden vernietigd, faalt het. Art. 6 EVRM is door het niet horen van de nieuwe eigenaar in elk geval niet jegens [eiser] geschon­den. Bij die stand van zaken kan in het midden blijven of van zodanige schending jegens de nieuwe eigenaar wél spra­ke is, ofschoon de rechtbank niet ten nadele van de nieuwe eigenaar van de lijst der geldelijke regelingen is afgeweken (vergelijk in dat verband art. 185 lid 4 Liw) en de nieuwe ei­genaar ook zelf tegen de lijst der geldelijke regelingen had kunnen opkomen, maar dat kennelijk niet heeft gedaan.&#13;
4.5 Het tweede middel keert zich tegen r.o. 8 en bevat - ver­spreid over evenveel doch niet genummerde alinea’s - tien klachten. Samengevat komen die klachten erop neer dat de rechtbank art. 1 EP niet, althans onvoldoende, in acht heeft genomen, door in te stemmen met de aan de lijst der gelde­lijke regelingen ten grondslag liggende methode van waar­dering van de houtopstanden.&#13;
4.6 De klacht kan bij gebrek aan belang niet tot cassatie lei­den. Weliswaar wordt het eigendomsrecht in de zin van art. 1 EP ruim opgevat(27), maar een pachter kan zich niet be­roepen op de eigendomsrechten van de grondeigenaar. Bo­vendien gaat het - in het bezwaar van [eiser] - slechts om de wijze waarop tussen de oude en de nieuwe eigenaar dient te worden verrekend, hetgeen mijns inziens los staat van een (ontoelaatbare) ontneming van eigendom of een regulering van een gebruik daarvan door de overheid.&#13;
4.7 Indien en voor zover wél sprake zou zijn van een eigen­domsrecht waarop [eiser] zich terecht beroept, heeft het vol­gende te gelden. Een eigendomsrecht is niet absoluut; het kan worden ontnomen of beperkt. Daarvoor dient wel een rechtvaardigingsgrond te bestaan. Indien eenmaal is vast­gesteld dat van een inmenging in het eigendomsrecht spra­ke is, beziet het Europese Hof voor de rechten van de mens (EHRM) volgens een vast algemeen toetsingskader of deze kan worden gerechtvaardigd. In de eerste plaats moet de inmenging bij wet zijn voorzien. Voorts moet de inmen­ging een algemeen belang dienen, hetgeen in de rechtspraak meestal wordt aangenomen. Ten slotte is het de vraag of de inmenging “proportioneel” is, dat wil zeggen of er een “fair balance” c.q. een rechtvaardig evenwicht bestaat tussen de eisen van het algemene belang en de bescherming van de fundamentele rechten van het individu. Dit betekent dat een inmenging in het algemeen belang moet plaatsvinden en geen onevenredige last (“excessive burden”) op de betrok­kene mag leggen(28).&#13;
4.8 Bij ontneming van eigendom is het uitgangspunt een “full market value”, dat wil zeggen een volledige schadever­goeding. Vergoedingen die in geringe mate van dit uitgangs­punt afwijken, worden echter in bepaalde gevallen door het EHRM geaccepteerd. Bovendien laat het EHRM de lidstaten staten een ruime beoordelingsvrijheid bij het taxeren van de waarde van een eigendom volgens het genoemde uitgangs­punt(29).&#13;
4.9 De omvang of hoogte van de vergoeding dient redelij­kerwijze in overeenstemming te zijn met de waarde van het desbetreffende goed, maar het EHRM laat de lidstaten ter zake een ruime appreciatiemarge(30). Een verzoeker kan bijvoorbeeld geen recht claimen op toepassing van een wel­bepaald systeem om de waarde van een hem ontnomen goed te bepalen(31). Het hof zal nagaan of de modaliteiten die door de lidstaat voor het bepalen van de compensatie zijn vastgelegd, de “margin of appreciation” waarover die staat beschikt, niet te buiten gaan(32).&#13;
4.10 Uit het voorgaande volgt dat het uitgangspunt van de rechtbank - taxatie op basis van de economische waarde - onjuist noch onbegrijpelijk is. Voor zover [eiser] zich als pachter al op eigendomsontneming kan beroepen, kan het tweede middel derhalve niet tot cassatie leiden. De afzon­derlijke klachten worden in het navolgende dan ook slechts ten overvloede besproken.&#13;
4.11 De eerste klacht (p. 4, tweede alinea, van de cassatie­dagvaarding) luidt dat de rechtbank ten onrechte geen uit­sluitsel heeft gegeven of de waarborgen van art. 1 EP bij onvrijwillig bezitsverlies van onroerende zaken in een ruil­verkaveling dan wel bij een onvrijwillig eigendomsverlies van onroerende zaken als gevolg van het passeren van de akte van toedeling als publiekrechtelijke leveringshandeling rechtstreeks van toepassing zijn.&#13;
4.12 De klacht faalt omdat de rechtbank hierover geen uit­sluitsel behoefde te geven. De rechtbank heeft geoordeeld dat in het midden kan blijven of art. 1 EP van toepassing is, omdat zowel in het bevestigende als in het ontkennende ge­val de economische waarde als uitgangspunt voor de taxatie kan en mag gelden.&#13;
4.13 De tweede klacht (p. 4, derde alinea, van de cassatie­dagvaarding) houdt in dat de rechtbank ten onrechte heeft geoordeeld dat een ruilverkaveling van een ander karakter is dan een onteigening. De klacht kan niet tot cassatie lei­den, reeds omdat zij niet is gericht tegen een dragende over­weging (“8(...), doch de rechtbank kan zich zeer wel voor­stellen dat reclamant dit standpunt inneemt, hoewel een ruilverkaveling duidelijk van een ander karakter is dan een onteigening (...)”). Overigens lees ik, kennelijk anders dan de klacht, in r.o. 8 niet het oordeel dat het door de rechtbank bedoelde verschil in karakter tussen een ruilverkaveling en een onteigening (welk verschil volgens de rechtbank hierin is gelegen dat bij een onteigening de eigendom naar een ont­eigenende overheidsinstantie overgaat) toepasselijkheid van art. 1 EP a priori zou uitsluiten. Ondanks dat verschil is de rechtbank immers van oordeel dat, als men [eiser] volgt in zijn standpunt (welk standpunt de rechtbank “zich zeer wel (kan) voorstellen”), van eigendomsontneming kan worden gesproken.&#13;
4.14 De derde klacht (p. 4, vierde alinea, van de cassatie­dagvaarding) strekt ertoe dat de rechtbank ten onrechte heeft overwogen dat het EHRM de voorlopige overdracht van gronden in het kader van een door de overheid opgezet ruil­verkavelingsplan niet beschouwt als onteigening, omdat het in casu niet gaat om de voorlopige overdracht van gron­den, maar om het definitief verlies van eigendom. Ook deze klacht is niet tegen een dragende overweging gericht (“In een aantal zaken heeft het Europese Hof weliswaar gesteld dat de voorlopige overdracht van gronden in het kader van een (...) ruiverkavelingsplan niet beschouwd wordt als een onteigening, maar de rechtbank kan zich zeer wel voorstel­len (...)”) en kan reeds daarom niet tot cassatie leiden.&#13;
4.15 De vierde klacht (p. 4, vijfde alinea, van de cassatie­dagvaarding) houdt in dat de rechtbank de houtopstanden ten onrechte met winbare bestanddelen als zand en grind vergelijkt. Het is volgens de klacht onbegrijpelijk dat de rechtbank de schadeloosstelling voor het verlies van eigen­dom van de bomen uitdrukkelijk aan het (virtueel) omzagen van die bomen relateert.&#13;
4.16 De klacht faalt. De rechtbank heeft als uitgangspunt de economische waarde van de bomen gekozen. Tegen die ach­tergrond is de vergelijking met winbare bestanddelen en het hypothetische scenario dat (het hout van) de bomen te gel­de worden (wordt) gemaakt nadat de bomen zijn gekapt, on­juist noch onbegrijpelijk. &#13;
4.17 De vijfde klacht (p. 5, tweede alinea, van de cassatie­dagvaarding) luidt dat de rechtbank ten onrechte en op on­begrijpelijke gronden de taxatie van de “economische waar­de” van de bomen in stand laat.&#13;
4.18 De klacht faalt omdat de overheid bij het bepalen van de omvang of de hoogte van de (volledige) compensatie een ruime “margin of appreciation” toekomt, de verzoeker geen recht op toepassing van een welbepaalde taxatiewijze heeft en de overheid ook overigens niet is gehouden steeds de vol­ledige waarde te vergoeden(33). In het oordeel van de recht­bank dat de LC terecht heeft gesteld dat van de economische waarde moet worden uitgegaan, ligt besloten dat de recht­bank zich bij de onderbouwing van dat standpunt door de LC heeft aangesloten. Deze onderbouwing - die naar de kern genomen erop neerkomt dat in ruilverkavelingen de door [eiser] voorgestane taxatiemethode (de kosten van uitplant en opkweek van een gelijkwaardige houtopstand) niet wordt gehanteerd, omdat zij onvoldoende aansluit bij art. 24 Rege­ling herverkaveling, dat van de waarde in het maatschappe­lijk verkeer uitgaat - is onjuist noch onbegrijpelijk(34).&#13;
4.19 De zesde klacht (p. 5, derde alinea, van de cassatie­dagvaarding) strekt ten betoge dat de rechtbank ten onrech­te niet de maatschappelijke waarde maar de economische waarde als schadeloosstelling hanteert. De klacht faalt op dezelfde gronden als hiervoor onder 4.18 uiteengezet. Hier­bij kan nog worden aangetekend dat een ruilverkaveling niet noodzakelijkerwijs tot het tenietgaan van de daarbij betrok­ken houtopstanden leidt, en dat, zo die houtopstanden in stand blijven, ook hun maatschappelijke waarde als leven­de landschapselementen behouden blijft, niet slechts voor de nieuwe maar ook voor de oude eigenaar. Overigens rijst de vraag waarom de maatschappelijke waarde van een houtop­stand, bij het tenietgaan daarvan, aan de juridische eigenaar zou moeten worden vergoed. Tenietgaan van een maatschap­pelijke waarde leidt tot een maatschappelijke schade, die de maatschappij als zodanig lijdt en niet slechts de juridische eigenaar van het betrokken object.&#13;
4.20 De zevende klacht (p. 5, vierde alinea, van de cassatie­dagvaarding) luidt dat de rechtbank ten onrechte de houtop­standen niet heeft gewaardeerd tegen de achtergrond van het eigendomsverlies van de bomen door [eiser] als de afgaan­de eigenaar, terwijl bij onvrijwillig eigendomsverlies door overheidsmaatregelen de schadeloosstelling op de kosten van vervanging dient te zijn gebaseerd.&#13;
4.21 De klacht faalt, reeds omdat [eiser] niet de afgaande ei­genaar is. Overigens strandt ook deze klacht op de gronden als hiervoor onder 4.18 weergegeven.&#13;
4.22 De achtste klacht (p. 5, vijfde alinea, van de cassatie­dagvaarding) houdt in dat de rechtbank ten onrechte en op onbegrijpelijke gronden niet de taxatiemethode van taxateur [betrokkene 13] heeft gevolgd.&#13;
4.23 De klacht faalt op dezelfde gronden als hiervoor onder 4.18 weergegeven.&#13;
4.24 De negende klacht (p. 5, zesde alinea, van de cassatie­dagvaarding) strekt ertoe dat de rechtbank haar onbegrijpe­lijke oordeel niet heeft gemotiveerd door zich te beroepen op wettelijke bepalingen en/of jurisprudentie.&#13;
4.25 De klacht faalt. De eisen van een behoorlijke rechtsple­ging brengen mee dat elke rechterlijke beslissing ten min­ste zodanig moet worden gemotiveerd, dat zij voldoende inzicht geeft in de aan haar ten grondslag liggende gedach­tegang om de beslissing zowel voor partijen als voor der­den - in geval van openstaan van hogere voorzieningen: de hogere rechter daaronder begrepen - controleerbaar en aan­vaardbaar te maken(35). Daartoe is niet vereist dat de rech­ter zich - uitdrukkelijk - op wettelijke bepalingen en/of juris­prudentie beroept.&#13;
4.26 De tiende klacht ten slotte (p. 5, laatste alinea, van de cassatiedagvaarding) verwijt de rechtbank een onbegrijpe­lijk oordeel, doordat zij de rentevordering heeft afgewe­zen onder verwijzing naar de weerlegging van het eerste be­zwaar, waarin [eiser] met betrekking tot de gevorderde rente slechts wordt verweten niet schadebeperkend te zijn opge­treden. Volgens de klacht kan van enig verband tussen deze motivering en het bezwaar omtrent schadeloosstelling voor verloren houtopstanden geen sprake zijn.&#13;
4.27 Door te verwijzen naar haar beslissing op het eerste be­zwaar heeft de rechtbank kennelijk tot uitdrukking willen brengen dat het aan [eiser] is te wijten dat de schadeloosstel­ling voor het verlies van de bomen nog niet kon worden be­taald. Dat oordeel is, mede in het licht van de ongegrond­bevinding van de bezwaren van [eiser], niet onbegrijpelijk. Weliswaar is, zoals in de schriftelijke repliek van mr. Gar­retsen onder 1.4 op zichzelf terecht wordt betoogd, onze­ker of en in hoeverre de bezwaren van [eiser] daadwerkelijk tot vertraging in de effectuering van de voorziene verreke­ning hebben geleid, maar dat is naar mijn mening niet het­geen aan de betrokken klacht ten grondslag is gelegd. Bij die stand van zaken kan in het midden blijven of de Land­richtingswet (die in art. 210 van een tweede schatting van de in lid 1 onder c sub 10, 20 en 30 bedoelde waarden naar het tijdstip van terinzagelegging van het plan van toedeling uit­gaat) überhaupt ruimte voor een in de lijst der geldelijke re­gelingen op te nemen rentevergoeding zoals door [eiser] ge­claimd laat.&#13;
5. Conclusie&#13;
De conclusie strekt tot niet-ontvankelijkverklaring van [ei­ser] in zijn beroep.&#13;
</content><legacyfootnotes>1 Zie bijlage 9 bij het proces-verbaal ex art. 172 lid 2 Liw.&#13;
2 Zie bijlage 8 bij het proces-verbaal ex art. 172 lid 2 Liw.&#13;
3 Zie het proces-verbaal ex art. 216 jo 176 Liw van 6 december 2007.&#13;
4 Kennelijk is hier sprake van een verschrijving; het bedoelde rapport (dat zich bevindt bij de stukken) betreft een waardering naar het prijs­peil van 1999.&#13;
5 Zie art. 217 jo art. 182 Liw. [eiser] heeft op 1 oktober 2008, en der­halve binnen 30 dagen, te rekenen vanaf de dag waarop het vonnis is uitgesproken, de in art. 182 lid 2 Liw bedoelde verklaring ter griffie van de rechtbank afgelegd en de daarvan opgemaakte akte binnen de in art. 182 lid 3 Liw bedoelde termijn van 14 dagen aan de LC doen beteke­nen.&#13;
6 Wet van 7 december 2006, Stb. 666. Zie voor de inwerkingtreding Stb. 2006, 677.&#13;
7 P. de Haan, Onroerend-goedrecht, Deel c: Landinrichting (1988), p. 68-69, onder verwijzing naar de art. 13-17 Liw.&#13;
8 P. de Haan, a.w., p. 100-101; vgl. art. 53-55 Liw.&#13;
9 P. de Haan, a.w., p. 142.&#13;
10 P. de Haan a.w., p. 144; vgl. ook R. van Ekeren (red.), Praktijkboek onroerend goed, deel IIIC. Landinrichting (ruilverkaveling), p. IIIC-4 (D.L. Rodrigues Lopes, december 1978).&#13;
11 R. van Ekeren (red.), Praktijkboek onroerend goed, deel IIIC. Land­inrichtingswet (ruilverkaveling), p. IIIC-124-126 (D.L. Rodrigues Lo­pes, augustus 2005); P. de Haan, a.w., p. 154-155; vgl. art. 150 Liw.&#13;
12 P. de Haan, a.w., p. 156; vgl. ook R. van Ekeren (red.), Praktijkboek onroerend goed, deel IIIC. Landinrichting (ruilverkaveling), p. I-24-25 (D.L. Rodrigues Lopes, december 1978).&#13;
13 P. de Haan, a.w., p. 233-234.&#13;
14 D. Bezemer e.a. (red.), Agrarisch Grondverkeer (losbl.), deel I, Landinrichtingswet - Commentaar, p. A5-1-84 (D.L. Rodrigues Lopes (red.), augustus 2009). &#13;
15 P. de Haan a.w., p. 277.&#13;
16 Het begrip eigenaar omvat ingevolge art. 1 Liw mede degene aan wie een recht van opstal, erfpacht, beklemming, vruchtgebruik, gebruik of bewoning toebehoort.&#13;
17 Zie art. 7:329 BW; vgl. ook D.L. Rodrigues Lopes, Pacht (2007), p. 388.&#13;
18 D. Bezemer e.a. (red.), Agrarisch Grondverkeer (losbl.), deel I, Landinrichtingswet - Commentaar, A5-1-85 (D.L. Rodrigues Lopes (red.), oktober 2005). Zie ook art. 23 lid 2 onder d Regeling herverka­veling (“De verrekenposten (...) kunnen betreffen (...) andere dan agra­rische waarden.”).&#13;
19 P. de Haan, a.w., p. 237.&#13;
20 D. Bezemer e.a. (red.), Agrarisch Grondverkeer (losbl.), deel I, p. A5-1-86-87 (D.L. Rodrigues Lopes (red.), oktober 2005); vgl. ook L. Bomhof e.a. (red.), Wetgeving landelijk gebied, p. L.Toel.-186 (J.A. Ze­venbergen; januari 1989).&#13;
21 D. Bezemer e.a. (red.), Agrarisch Grondverkeer (losbl.), deel I, p. A5-1-102a (D.L. Rodrigues Lopes (red.), oktober 2005), onder verwij­zing naar rb Leeuwarden 11 november 1993, LiJ nr. 2, juli 1997, nr. 52; vgl. ook HR 4 april 1979, LJN AD4141, NJ 1980, 147, m.nt. FHJM. Het begrip belanghebbende moet ruim worden uitgelegd. Aan het be­grip komt in beginsel dezelfde betekenis toe als daaraan toekomt in art. 1:2 Awb. Vgl. HR 21 juni 2002, LJN AF3670, NJ 2002, 596, m.nt. P.C.E. Wijmen.&#13;
22 D. Bezemer e.a. (red.), Agrarisch Grondverkeer (losbl.), deel I, p. A5-1-102a (D.L. Rodrigues Lopes (red.), oktober 2005), onder verwij­zing naar rb. Leeuwarden 1 november 1990, Agr.R. 1991, 4453.&#13;
23 Zie vonnis rechtbank onderaan p. 1, alsmede de vastgoedregistratie bij de lijst der geldelijke regelingen, overgelegd bij het proces-verbaal ex art. 172 lid 2 Liw, bijlage 10.&#13;
24 Een pachter heeft recht op het in pacht verkrijgen van een waarde in kavels naar dezelfde maatstaven als voor de toedeling in eigendom zijn bepaald. De (eventuele) niet-agrarische meerwaarde komt toe aan de ei­genaar in de zin van art. 1 Liw.&#13;
25 Zie bijlage 8 bij het proces-verbaal ex art. 172 lid 2 Liw.&#13;
26 Zie het proces-verbaal ex art. 202, 216 jo 185 Liw, p. 2, vijfde alinea ([betrokkene 3]) en p. 4, tweede alinea ([betrokkene 2]).&#13;
27 Het begrip “eigendom” van art. 1 EP wordt ruim uitgelegd. Zo heeft het EHRM, naast de rechten die onder het nationale recht als eigendom worden gekwalificeerd, ook andere rechten en belangen met een zeke­re economische waarde als eigendom in de zin van die bepaling aange­merkt. Vgl. o.m. T. Barkhuysen en M.L. van Emmerik, De eigendoms­bescherming van artikel 1 van het Eerste Protocol bij het EVRM en het Nederlandse burgerlijk recht: het Straatsburgse perspectief (2005), p. 56-60.&#13;
28 T. Barkhuysen en M.L. van Emmerik, De betekenis van art. 1 van het Eerste Protocol bij het EVRM voor het Nederlandse recht inzake overheidsaansprakelijkheid, O&amp;A 2002-4, p. 102-116, in het bijzonder p. 105-106; zie ook: T. Barkhuysen en M.K.G. Tjepkema, Aansprake­lijkheid uit ‘rechtmatige’ overheidsdaad: het samenspel tussen de nati­onale égalité en het Europese eigendomsrecht, RM Themis 2006-5, p. 179-201, in het bijzonder p. 193.&#13;
29 T. Barkhuysen en M.L. van Emmerik, a.w. (2002), p. 106-107.&#13;
30 J. vande Lanotte en Y. Haeck (eds.), Handboek EVRM, deel 2, Ar­tikelsgewijze Commentaar, Volume II (2004), p. 371, met verwijzing naar EHRM 25 maart 1999 (Papachelas v. Greece), Recueil/ Reports 1999, §§ 48-49; EHRM 1 maart 2000 (Malama v. Greece), Recueil/Re­ports 2000, § 50. Zie ook noot A.W. Heringa onder EHRM 21 mei 2002 (Jokela v. Finland), LJN AP0681, EHCR 2002, 56.&#13;
31 J. vande Lanotte en Y. Haeck (eds.), a.w., p. 371, met verwijzing naar Commissie 11 juli 1988 (Marinucci v. Italy), Decisions &amp; Reports, 60,69.&#13;
32 J. vande Lanotte en Y. Haeck (eds.), a.w., p. 371.&#13;
33 Vgl. hiervoor onder 4.8 en 4.9.&#13;
34 Zie pleitnotities van [betrokkene 3] van 3 april 2008 onder 3.&#13;
35 Asser Procesrecht/Veegens - Korthals Altes - Groen (2005), nr. 120. &#13;
</legacyfootnotes><footnotes><footnote/></footnotes><auteurs>mrs. A. Hammerstein, O. de Savornin Lohman en F.B. Bakels; A-G mr. L.A.D. Keus</auteurs><published>2010-06-01 00:00:00</published><modified>2010-06-01 00:00:00</modified><editiondate>2010-06-01</editiondate><htmlpath>https://denhollander.info/artikel/8551</htmlpath></article>
</articles></edition>
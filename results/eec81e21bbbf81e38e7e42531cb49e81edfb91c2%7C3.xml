<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2005</searchword><id>4286</id><udhid>UDH:TvAR/4286</udhid><titel>Huissen c.s. / lijst der geldelijke regelingen in de ruilverkaveling Vijfheerenlanden (TvAR 2005/5289)</titel><searchwords><searchword>TvAR 6/2005</searchword><searchword>TvAR 2005/5289</searchword><searchword>UDH:TvAR/4286</searchword></searchwords><attachments><attachment><name>2005_nr 6_Rechtspraak_5289.pdf</name><extention>pdf</extention><url>https://denhollander.info/download/4244/ci</url></attachment></attachments><inleiding>[Landinrichtingswet art. 210, 212]&#13;
&#13;
Voor de in art. 210 Landinrichtingswet&#13;
bedoelde verandering van de waarde van&#13;
de gronden en de overige onroerende zaken&#13;
als gevolg van de landinrichting doet het&#13;
niet ter zake of ten behoeve van het overpad&#13;
al dan niet een erfdienstbaarheid is&#13;
gevestigd.</inleiding><content>VONNIS IN DE ZAAK VAN:&#13;
C. Huissen en J.C. Huissen-Heikoop,&#13;
wonende te Leerdam,&#13;
reclamanten,&#13;
tegen&#13;
de lijst der geldelijke regelingen in de ruilverkaveling&#13;
Vijfheerenlanden.&#13;
Het procesverloop&#13;
(...; red.)&#13;
Omschrijving van het geschil&#13;
1 Reclamanten hebben op 19 november 1999&#13;
de eigendom verworven van het woonhuis&#13;
met erf, grond, boomgaard en verder aanbehoren&#13;
staande en gelegen Hoogeind 23 te&#13;
Leerdam, kadastraal bekend gemeente Leerdam,&#13;
sectie C, nummers 22, 23 en 24.&#13;
2 Als gevolg van de landrichting is het overpad&#13;
over het erf van reclamanten ten behoeve&#13;
van de achterliggende boomgaard (verder te&#13;
noemen: het overpad) komen te vervallen.&#13;
3 Ten behoeve van het overpad was geen erfdienstbaarheid&#13;
gevestigd. Het overpad was niet&#13;
opgenomen in de lijst der rechthebbenden.&#13;
4 In de lijst der geldelijke regelingen is ten&#13;
laste van reclamanten een verrekenpost “verrekening&#13;
overpaden” opgenomen van € 2.382,–&#13;
(verder te noemen: de verrekenpost).&#13;
5 De verrekenpost is gebaseerd op een door&#13;
een deskundige getaxeerde waardevermeerdering&#13;
van de aan reclamanten toebehorende&#13;
onroerende goederen als gevolg van het vervallen&#13;
van het overpad ten bedrage van ƒ 15.000,–.&#13;
6 Reclamanten hebben gesteld dat zij, bij&#13;
gebreke van een erfdienstbaarheid, niets verschuldigd&#13;
zijn. Zij hebben voorts gesteld dat&#13;
er sprake was van een noodweg, waarvoor&#13;
hun rechtsvoorgangers inkomsten in natura&#13;
ontvingen. Tot slot hebben zij gesteld nimmer&#13;
te zijn geïnformeerd over de verrekenpost.&#13;
7 De Landinrichtingscommissie (verder te noemen:&#13;
Lic) heeft aangegeven dat er geen aanleiding&#13;
bestaat de lijst der geldelijke regelingen&#13;
aan te passen, nu het overpad als gevolg van&#13;
de landinrichting is komen te vervallen.&#13;
8 De Centrale Landinrichtingscommissie (verder&#13;
te noemen: CLC) heeft gesteld dat het&#13;
overpad in het kader van de landinrichting is&#13;
vervallen, hetgeen leidt tot een economische&#13;
waardevermeerdering die op de voet van artikel&#13;
210, eerste lid, aanhef en onder a, Landinrichtingswet&#13;
(verder te noemen: Liw) is&#13;
geschat en via de lijst der geldelijke regelingen&#13;
wordt verrekend. Daarbij geldt dat de feitelijke&#13;
situatie bepalend is, niet het al dan niet&#13;
bestaan van een beperkt recht. De CLC heeft&#13;
voorts gesteld dat, los van de vraag of de door&#13;
reclamanten gestelde vergoedingen voor het&#13;
gebruik van het overpad werden betaald, dergelijke&#13;
vergoedingen geen betrekking hebben&#13;
op de vermogenswaardevermeerdering. Het&#13;
effect ervan moet overigens bijna nihil worden&#13;
geacht, aldus de CLC, die voorts heeft bestreden&#13;
dat reclamanten onvoldoende zouden zijn&#13;
geïnformeerd over de verrekenpost.&#13;
Beoordeling van het geschil&#13;
9 Voor de aan de orde zijnde, in artikel 210,&#13;
eerste lid, aanhef en onder a, Liw bedoelde&#13;
verandering van de waarde van de gronden en&#13;
de overige onroerende zaken als gevolg van de&#13;
landinrichting doet het niet ter zake of ten&#13;
behoeve van het overpad al dan niet een erfdienstbaarheid&#13;
is gevestigd.&#13;
10 Ook indien het overpad zou moeten worden&#13;
aangemerkt als een noodweg, kan de als gevolg&#13;
van het vervallen ervan optredende waardeverandering&#13;
van de aan reclamanten toebehorende&#13;
gronden en overige onroerende zaken op de&#13;
voet van artikel 210, eerste lid, aanhef en onder&#13;
a, Liw worden geschat en via de lijst der geldelijke&#13;
regelingen worden verrekend.&#13;
11 De rechtbank vat de stelling van reclamanten&#13;
met betrekking tot de inkomsten die hun&#13;
rechtsvoorgangers uit het overpad zouden&#13;
hebben ontvangen op als de betwisting van de&#13;
aan de verrekenpost ten grondslag gelegde&#13;
(hoogte van de) waardeverandering. Ook indien&#13;
er sprake zou zijn geweest van de door&#13;
reclamanten gestelde inkomsten in natura in&#13;
de vorm van het van tijd tot tijd ontvangen&#13;
van fruit voor eigen gebruik, waren deze van&#13;
een te geringe omvang om van betekenis te&#13;
kunnen zijn bij de berekening van de aan de&#13;
orde zijnde waardeverandering.&#13;
12 De rechtbank vat de stelling van reclamanten&#13;
dat zij niet zouden zijn geïnformeerd over&#13;
de verrekenpost op als een beroep op het vertrouwensbeginsel,&#13;
in die zin dat reclamanten&#13;
er, gezien het feit dat zij nimmer zouden zijn&#13;
geïnformeerd over de verrekenpost, op konden&#13;
vertrouwen dat deze niet in rekening zou&#13;
worden gebracht.&#13;
Deze stelling stuit reeds af op het oordeel dat&#13;
de informatieverstrekking van de Lic over de&#13;
verrekenpost voldoende wordt geacht, in&#13;
welk verband onder meer wordt verwezen&#13;
naar de informatiebrochure over de lijst der&#13;
geldelijke regelingen van september 2001, in&#13;
het bijzonder de op pagina 17 opgenomen&#13;
toelichting op de verrekening van kosten in&#13;
verband met het vervallen van overpaden.&#13;
13 Het voorgaande leidt tot ongegrondverklaring&#13;
van het bezwaar van reclamanten.&#13;
14 Reclamanten dienen als de in het ongelijk&#13;
gestelde partij in de kosten te worden veroordeeld.&#13;
Beslissing&#13;
De rechtbank: Verklaart het bezwaar van&#13;
reclamanten ongegrond. (...; red.)&#13;
</content><legacyfootnotes/><footnotes><footnote/></footnotes><auteurs/><published>2005-06-01 00:00:00</published><modified>2002-09-24 00:00:00</modified><editiondate>2005-06-01</editiondate><htmlpath>https://denhollander.info/artikel/4286</htmlpath></article>
</articles></edition>
<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2017</searchword><id>14341</id><udhid>UDH:TvAR/14341</udhid><titel>Wetgeving, literatuur en jurisprudentie</titel><searchwords><searchword>TvAR 6/2017</searchword><searchword>UDH:TvAR/14341</searchword></searchwords><attachments><attachment><name>19215.pdf</name><extention>pdf</extention><url>https://denhollander.info/download/19215/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Pachtnormen&lt;/h4&gt;&lt;p&gt;De nieuwe pachtnormen zijn naar de Tweede Kamer gestuurd (&lt;span class="italic"&gt;Kamerstukken II&lt;/span&gt; 2016/17, 27924, nr. 69). De veranderpercentages zijn in alle gebieden negatief. Ter toelichting zegt de regering: &lt;/p&gt;&lt;ul&gt;&lt;li class="streepjes"&gt;De lagere pachtnormen in de pachtprijsgebieden met overwegend melkveehouderij zijn te verklaren door de slechte bedrijfsresultaten in het jaar 2015. Dit slechte jaar is aan de berekening van de pachtnormen toegevoegd, terwijl het jaar 2010, met gemiddelde bedrijfsresultaten, uit de berekening is weggevallen.&lt;/li&gt;&lt;li class="streepjes"&gt;Voor de akkerbouw valt een zeer goed jaar voor het inkomen (2010) uit de berekening en komt er een gemiddeld inkomensjaar (2015) voor in de plaats. Vooral het Zuidwestelijk akkerbouwgebied scoort ten opzichte van andere akkerbouwgebieden vrij laag, en laat veel grotere schommelingen in de grondbeloning zien. Dit komt omdat het gebied een van de meest ‘zuivere’ akkerbouwgebieden is.&lt;/li&gt;&lt;li class="streepjes"&gt;De inkomensschommelingen in de akkerbouw zijn over het algemeen groter dan in de melkveehouderij. De jaren 2011 en 2014 waren qua inkomen slechte jaren voor de akkerbouw, maar voor de melkveehouderij vrij goede jaren. In meer gemengde gebieden hebben de inkomensfluctuaties in de akkerbouw en melkveehouderij elkaar soms ‘opgevangen’. Verschillen in de inkomensontwikkelingen tussen de akkerbouwgebieden kunnen ook voortvloeien uit verschillen in bouwplan.&lt;/li&gt;&lt;/ul&gt;&lt;h4&gt;Mondeling&lt;/h4&gt;&lt;p&gt;Kort geding. Voldoende aannemelijk dat sprake is van een mondelinge pachtovereenkomst. Rechtbank Oost-Brabant 24-05-2017, ECLI:NL:RBOBR:2017:2944.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfpacht&lt;/h4&gt;&lt;p&gt;Heruitgifte in erfpacht door de Staat. Aanzienlijk hogere canon niet in strijd met de redelijkheid en billijkheid of de algemene beginselen van behoorlijk bestuur. Rechtbank Den Haag, 29-03-2017, ECLI:NL:RBDHA:2017:3066.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Interimwet veedichte gebieden&lt;/h4&gt;&lt;p&gt;Dit voorontwerp van wat ook wel de Brabantwet wordt genoemd staat open voor consultatie. Op basis van deze wet kunnen provinciale staten in een programma en bij verordening hoeveel landbouwhuisdieren er in een bepaald gebied mogen worden gehouden, hoeveel veehouderijlocaties er mogen zijn en het aantal dieren dat ten hoogste op een betaalde locatie mag worden gehouden. Deze wet is de opvolger van de eerdere wet dieraantallen.&lt;/p&gt;&lt;h4&gt;Ladder&lt;/h4&gt;&lt;p&gt;De zgn. Ladder voor Duurzame verstedelijking is aangepast door een wijziging van het Besluit ruimtelijke ordening (Stb. 2017, 182). De belangrijkste wijzigingen betreffen een vereenvoudiging door het loslaten van de afzonderlijke ‘treden’ en het vervangen van het begrip ‘actuele regionale behoefte’ door: behoefte. Zowel voor nieuwe stedelijke ontwikkelingen binnen als buiten bestaand stedelijk gebied moet de behoefte worden beschreven. Uitgangspunt voor de wijziging is dat met het oog op een zorgvuldig ruimtegebruik, een nieuwe stedelijke ontwikkeling in beginsel in bestaand stedelijk gebied wordt gerealiseerd. Indien de nieuwe stedelijke ontwikkeling voorzien wordt buiten het bestaand stedelijk gebied, dient dat nadrukkelijk te worden gemotiveerd in de toelichting. Tevens wordt de mogelijkheid geboden in een nieuw derde lid, om de toepassing van de Ladder door te schuiven naar het uitwerkings- of wijzigingsplan. De verwachting is dat de Ladder hierdoor beter hanteerbaar zal zijn, beter aansluit bij het geheel aan vereisten aan een toelichting bij bestemmingsplannen en tot minder onderzoekslasten zal leiden.&lt;/p&gt;&lt;h4&gt;Afwijzing nieuw landgoed&lt;/h4&gt;&lt;p&gt;De raad heeft aan de afwijzing van de aanvraag ten grondslag gelegd dat vaststelling van het bestemmingsplan niet in overeenstemming is met een goede ruimtelijke ordening. Hoewel het provinciale beleid ter plaatse de mogelijkheid biedt een landgoed te realiseren, is de raad van mening dat de realisatie van deze ontwikkeling de bijzondere kwaliteiten van het gebied niet versterkt maar juist onevenredig aantast, onder meer omdat het ontwerp gekunsteld overkomt en het landgoed te dicht op het terrein van de voetbalvereniging komt te liggen. Voorts is de raad er niet van overtuigd dat voldoende rekening is gehouden met de aanwezigheid van de beschermde steenuil en andere beschermde diersoorten. Evenmin is de raad overtuigd van de behoefte aan de woningen waarin de ontwikkeling voorziet en aldus, in het verlengde daarvan, aan de uitvoerbaarheid van het initiatief. ABRS 17-05-2017, ECLI:NL:RVS:2017:1313.&lt;/p&gt;&lt;h4&gt;Bouwvergunning&lt;/h4&gt;&lt;p&gt;De rechtbank heeft gelet op het voorgaande ten onrechte overwogen dat het college terecht aannemelijk heeft geacht dat het door [appellante] aangevraagde gebruik in strijd is met het bestemmingsplan ‘Buitengebied 1996’, nu het college ten onrechte de grondbehoefte van de geiten, voor zover deze gehouden worden op het perceel [locatie 1], heeft meegerekend. De rechtbank heeft niet onderkend dat niet deugdelijk is gemotiveerd door het college waarom geen uitzondering is gemaakt op uitgangspunt dat bij het nemen van een besluit het recht moet worden toegepast zoals dat op dat moment geldt. Beroep gegrond. ABRS 17-05-2017, ECLI:NL:RVS:2017:1281.&lt;/p&gt;&lt;h4&gt;Brabant&lt;/h4&gt;&lt;p&gt;Varkensbedrijf Noord-Brabant. Beperking uitbreidingsmogelijkheden door de provincie in de Verordening ruimte is niet  onrechtmatig. ‘Al het voorgaande in onderling verband en samenhang bezien, is het hof van oordeel dat de door [appellant c.s.] gestelde schade niet buiten zijn normale maatschappelijk risico of het normale bedrijfsrisico valt. Daarbij heeft het hof ook in aanmerking genomen dat [appellant c.s.] door de vaststelling van de algemene regels weliswaar beperkt is in de mogelijkheden voor uitbreiding van zijn intensieve veehouderij, maar dat de provincie met de uitoefening van haar publiekrechtelijke bevoegdheid niet heeft ingegrepen in de bedrijfsvoering van [appellant c.s.]; [appellant c.s.] is geen bestaand recht ontnomen en is ook niet in een bestaand recht beperkt. Bj deze stand van zaken is toepassing van de maatstaf van de artikelen 6:101 en 102 BW, anders dan door [appellant c.s.] is bepleit, niet op zijn plaats.’ Hof Den Bosch 06-06-2017, ECLI:NL:GHSHE:2017:2535.&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natuurschoonwet&lt;/h4&gt;&lt;p&gt;‘Vrije wandeling’ is de titel van een boek van Wybren Verstegen (serie Historia Agriculturae, nr. 47, 152 blz.). Het boek beschrijft de geschiedenis van de Natuurschoonwet en de impact van deze wet op landgoederen. Aan de orde komen het ontstaan van de wet, de uitwerking ervan in de eerste decennia en de wetswijziging in 1989. Aan de hand van voorbeelden en enkele detailstudies wordt uitgelegd wat de wet voor landgoedeigenaren en het publiek concreet betekende. &lt;/p&gt;&lt;h4&gt;NB-wetvergunning&lt;/h4&gt;&lt;p&gt;Vergunning melkveehouderij geweigerd. Saldering, samenhang met saldogevende bedrijven aangetoond. Beroep gegrond. ABRS 10-05-2017, ECLI:NL:RVS:2017:1227.&lt;/p&gt;&lt;p&gt;Wijziging veebestand in bestaande bebouwing. Referentiesituatie. Kostenvergoeding. ABRS 17-05-2017, ECLI:NL:RVS:2017:1305.&lt;/p&gt;&lt;h4&gt;PAS&lt;/h4&gt;&lt;p&gt;De Afdeling bestuursrechtspraak van de Raad van State heeft vandaag (17 mei 2017) zogenoemde prejudiciële vragen gesteld aan het Hof van Justitie in Luxemburg over het Programma Aanpak Stikstof (PAS). De Afdeling bestuursrechtspraak wil van het Hof van Justitie weten of het PAS in overeenstemming is met de Europese Habitatrichtlijn en dus juridisch houdbaar is.&lt;/p&gt;&lt;p&gt;In een groot aantal procedures bij de Afdeling bestuursrechtspraak hebben bezwaarmakers aangevoerd dat het PAS in strijd is met de Europese Habitatrichtlijn. Voor een antwoord op die vraag is uitleg over de Europese Habitatrichtlijn nodig. Vragen over de uitleg van een Europese richtlijn mag de Afdeling bestuursrechtspraak niet zelf beantwoorden, omdat die uitleg vervolgens leidend is voor rechters in alle lidstaten van de Europese Unie. De Afdeling bestuursrechtspraak is daarom genoodzaakt deze vragen voor te leggen aan het Hof van Justitie in Luxemburg.&lt;/p&gt;&lt;p&gt;Het PAS bevat een nieuw beoordelingskader voor activiteiten die stikstofneerslag veroorzaken op nabijgelegen, beschermde Natura 2000-gebieden. Stikstofneerslag heeft negatieve gevolgen voor natuurwaarden die daar gevoelig voor zijn. Het kabinet heeft het PAS ontwikkeld om maatregelen te nemen om de (gevolgen van de) stikstofneerslag af te laten nemen, én om ruimte te geven aan bestaande en nieuwe economische ontwikkelingen. Het PAS voorziet in een toestemmingsregime voor activiteiten die stikstofneerslag veroorzaken op Natura 2000-gebieden. Het gaat daarbij niet alleen om ontwikkelingen in de veehouderijsector, maar bijvoorbeeld ook om nieuwe woonwijken, de aanleg van wegen en de uitbreiding van industriële activiteiten.&lt;/p&gt;&lt;p&gt;De prejudiciële vragen worden gesteld in twee verschillende uitspraken. De ene uitspraak gaat over veehouderijen waarvoor op basis van het PAS natuurvergunningen zijn verleend. In die uitspraak wordt onder meer gevraagd of het PAS op grond van de Europese Habitatrichtlijn mag worden gebruikt voor het verlenen van natuurvergunningen. De andere uitspraak gaat over het weiden van vee en het bemesten van gronden, waarvoor vanwege het PAS niet langer een natuurvergunning nodig is. De Afdeling bestuursrechtspraak wil van het Hof van Justitie weten of deze activiteiten op basis van de Europese Habitatrichtlijn zonder vergunning mogen worden toegestaan.&lt;/p&gt;&lt;p&gt;De noodzaak om prejudiciële vragen te stellen aan het Hof van Justitie over de juridische houdbaarheid van het PAS, heeft grote gevolgen voor de economie en de Natura 2000-gebieden in Nederland. De Afdeling bestuursrechtspraak heeft op dit moment ongeveer 200 zaken in behandeling waarin bezwaarmakers aanvoeren dat het PAS juridisch niet deugt. Die zaken gaan over natuurvergunningen, omgevingsvergunningen, bestemmingsplannen en handhavingsbesluiten voor onder meer veehouderijen, woningbouwprojecten en de aanleg van wegen. De Afdeling bestuursrechtspraak moet de behandeling van deze zaken aanhouden in afwachting van de beantwoording van de prejudiciële vragen door het Hof van Justitie. Hierdoor is voor initiatiefnemers van activiteiten waar stikstofneerslag een rol speelt, op dit moment onzeker of een vergunning of bestemmingsplan voor hun activiteiten in stand blijft. Het is noodzakelijk dat deze onzekerheid zo kort mogelijk duurt. De Afdeling bestuursrechtspraak heeft het Hof van Justitie daarom met klem verzocht de vragen met voorrang te behandelen. Partijen die betrokken zijn bij de zaken die de Afdeling bestuursrechtspraak moet aanhouden, ontvangen binnenkort een brief.&lt;/p&gt;&lt;p&gt;De Afdeling bestuursrechtspraak heeft besloten in de tussentijd geen voorlopige voorziening te treffen voor de natuurvergunningen voor veehouderijen die gebaseerd zijn op het PAS. Het systeem van het PAS heeft een looptijd van zes jaar (2015-2021). Daarin is een buffer ingebouwd door een deel van de uit te geven 'stikstofruimte' te reserveren voor de eerste helft van die zes jaar, en een deel voor de tweede helft daarvan. De buffer zorgt er naar verwachting voor dat activiteiten die tot 1 juli 2018 toestemming krijgen op grond van het PAS, geen onomkeerbare gevolgen voor de natuur zullen hebben. Na 1 juli 2018, wanneer de tweede helft van de buffer zal moeten worden aangesproken, zal de situatie als dat nodig is opnieuw worden bekeken. Vandaar dat de Afdeling bestuursrechtspraak het Hof van Justitie met klem heeft verzocht de prejudiciële vragen vóór 1 juli 2018 te beantwoorden.&lt;/p&gt;&lt;p&gt;De Afdeling bestuursrechtspraak heeft over een aantal aspecten van het PAS vandaag wel een oordeel gegeven, omdat de Habitatrichtlijn daarbij niet aan de orde is. Hieruit volgt dat de onderbouwing van het PAS op onderdelen moet worden verbeterd of aangevuld. Het is aan de minister en staatssecretaris van Economische Zaken en de minister van Infrastructuur en Milieu of zij hiermee in de tussentijd, in afwachting van de antwoorden van het Hof van Justitie, beginnen.&lt;/p&gt;&lt;p&gt;Lees de volledige tekst van de uitspraak met zaaknummers&amp;nbsp;201600614/1/R2, 201600617/1/R2, 201600618/1/R2, 201600620/1/R2, 201600622/1/R2 en 201600630/1/R2&amp;nbsp;(natuurvergunning voor veehouderijen), en van de uitspraak met zaaknummers&amp;nbsp;201506170/1/R2, 201506807/1/R2, 201506815/1/R2 en 201506818/1/R2&amp;nbsp;(beweiden en bemesten). (persbericht RvS).&lt;/p&gt;&lt;h4&gt;Bos en hout&lt;/h4&gt;&lt;p&gt;Door een aantal partijen is een Intentieovereenkomst Actieplan Bos en Hout vastgesteld. Het onderliggende Actieplan Bos en Hout omvat een serie acties welke zijn gericht op: geleidelijke uitbreiding van het bosareaal in Nederland; gestreefd wordt naar 25% meer dan het huidig areaal. Slimmer en duurzamer verjongen en beheren van bos en oogsten van hout. Beter benutten van hout door cascadering en samenwerking in de keten. Stimulering houtgebruik als bouwmateriaal en bron voor schone chemicaliën (&lt;span class="italic"&gt;Stcrt&lt;/span&gt;. 2017, nr. 27437).&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Plattelandsontwikkeling&lt;/h4&gt;&lt;p&gt;De stand van zaken met betrekking tot de uitvoering van het plattelandsontwikkelingsprogramma 2014-2020 (POP3) staat beschreven in &lt;span class="italic"&gt;Kamerstukken II&lt;/span&gt; 2016/17, 28625, nr. 245. Onder meer: samenwerking in de vleesketen, subsidies voor duurzame kalverhouderij en de brede weersverzekering.&lt;/p&gt;&lt;h2&gt;Marktordening&lt;/h2&gt;&lt;h4&gt;Landbouwer&lt;/h4&gt;&lt;p&gt;Uit art. 24 lid 1, gelezen in samenhang met art. 9 lid 2, eerste alinea Verordening 1307/2013 volgt dat exploitanten van bepaalde activiteiten (luchthavens, spoorwegdiensten, waterwerken, vastgoeddiensten en permanente sport- en recreatiegebieden) als hoofdregel van steunverlening worden uitgesloten en niet in aanmerking komen voor de toekenning van betalingsrechten. Zij kunnen echter aan de werking van deze uitsluiting ontkomen als zij aantonen dat zij (toch) in voldoende mate een landbouwactiviteit uitoefenen. Zij dienen hiertoe verifieerbare bewijzen in de door de lidstaten verlangde vorm te verstrekken waaruit onder andere blijkt dat hun landbouwactiviteiten niet onaanzienlijk zijn en/of dat hun voornaamste bedrijfs- of ondernemingsdoel de uitoefening van een landbouwactiviteit is (art. 9 lid 2, derde alinea, Verordening 1307/2013). Dit bewijs bestaat uit een accountantsverklaring dat het desbetreffende feit zich voordoet (art. 2.3 lid 4 Uitvoeringsregeling). Dergelijk bewijs moet de landbouwer in beginsel bij de verzamelaanvraag overleggen, aangezien de beoordeling van de vraag of hij een actieve landbouwer is onderdeel uitmaakt van de door verweerder te verrichten toets van de aanvraag om toekenning van betalingsrechten (art. 14 lid 1, aanhef en onder f, Verordening 809/2014 en art. 4.2 lid 4 Uitvoeringsregeling). De verzamelaanvraag moest in het kalenderjaar 2015 uiterlijk 15 juni 2015 zijn ingediend (art. 4.2 lid 6 Uitvoeringsregeling). Vaststaat dat op 15 juni 2015 het handelsregister mede als bedrijfsactiviteiten van appellante ‘handel in onroerend goed’ en ‘verhuur van onroerend goed (geen woonruimte)’ vermeldde. Om die reden mocht verweerder in beginsel ervan uitgaan dat appellante viel onder de in art. 9 lid 2, eerste alinea, Verordening 1307/2013 uitgezonderde exploitanten en behoudens door appellante te leveren tegenbewijs niet kan worden aangemerkt als actieve landbouwer. Vervolgens was het aan appellante om bij de verzamelaanvraag, doch uiterlijk op 15 juni 2015 bewijs te leveren in de vorm een accountantsverklaring dat zij desondanks actief landbouwer was. Beroep ongegrond. CBB 26-04-2017, ECLI:NL:CBB:2017:132.&lt;/p&gt;&lt;h4&gt;Landbouwgrond&lt;/h4&gt;&lt;p&gt;Nu, zoals tussen partijen niet in geschil is, het perceel in 2012 ook voor niet-landbouwactiviteiten werd gebruikt, namelijk hondentrainingen, en aldus sprake is van gemengd gebruik, moet worden beoordeeld of het perceel in 2012 overwegend voor landbouwactiviteiten werd gebruikt. Op grond van art. 9 Verordening 1122/2009 is daarvan sprake indien het uitoefenen van de landbouwactiviteit geen noemenswaardige hinder ondervindt van de intensiteit, de aard, de duur en de planning van de niet-landbouwactiviteiten (zie ook het arrest &lt;span class="italic"&gt;Demmer&lt;/span&gt;, punten 69 e.v.). Naar het oordeel van het College heeft verweerder niet aannemelijk gemaakt dat sprake is van noemenswaardige hinder. Het enkele feit dat er in 2012 op het perceel hondentrainingen hebben plaatsgevonden en dat op het perceel een aantal lichtmasten staat, betekent op zichzelf genomen niet dat er sprake is van een dergelijke hinder. Ook in dit verband is van belang dat appellante heeft verklaard dat deze hondentrainingen in 2012 slechts één keer in de twee weken tot één keer in de maand plaatsvonden en dat, zoals hiervoor reeds is overwogen, verweerder dit onvoldoende heeft weersproken. Beroep gegrond. CBB 12-04-2017, ECLI:NL:CBB:2017:131.&lt;/p&gt;&lt;p&gt;Op de luchtfoto’s van perceel 12 uit het jaar 2012 zijn met hoge hekken omheinde kleine stukjes grasland zichtbaar. Het College stelt vast dat appellant tijdens de hoorzitting in bezwaar heeft toegelicht dat perceel 12 in het jaar 2012 was ingericht voor een hobbymatige hondenopvang die in 2013 professioneel is geworden. Naar het oordeel van het College heeft verweerder op basis van de luchtfoto’s en de toelichting daarop het standpunt kunnen innemen dat perceel 12 in het jaar 2012 was ingericht ten behoeve van de opvang van honden en ook als zodanig werd gebruikt. Tussen partijen is niet in geschil dat het gebruik van een perceel ten behoeve van de opvang van honden geen landbouwactiviteit betreft. Het enkele feit dat het perceel mogelijk ook in gebruik was als kalverenwei, betekent naar het oordeel van het College niet dat het perceel in overwegende mate voor landbouwdoeleinden is gebruikt. De stelling van appellant dat perceel 12, hoewel reeds ingericht ten behoeve van een hondenpension, in 2012 hoofdzakelijk is gebruikt voor kalveren, is onvoldoende onderbouwd en niet aannemelijk geworden. Het betoog van appellant dat eerst in 2013 een omgevingsvergunning is verleend voor het realiseren van een hondenpension op het terrein van appellant, is vanwege de geconstateerde feitelijke situatie op perceel 12, in dat licht onvoldoende. Overigens blijkt uit de stukken dat de omgevingsvergunning al op 22 maart 2012 is aangevraagd. Het voorgaande betekent dat verweerder zich naar het oordeel van het College terecht op het standpunt heeft gesteld dat perceel 12 niet (overwegend) voor landbouwdoeleinden is gebruikt en zodoende geen subsidiabele landbouwgrond betrof. Deze beroepsgrond slaagt daarom niet. CBB 19-05-2017, ECLI:NL:CBB:2017:191.&lt;/p&gt;&lt;p&gt;Toekenning betalingsrechten. Uitbetaling betalingsrechten. Perceel onjuist vastgesteld. CBB 10-05-2017, ECLI:NL:CBB:2017:161.&lt;/p&gt;&lt;p&gt;Subsidiabele landbouwgrond, basaltblokken, verkeerskundige of infrastructurele funtie, luchtfoto's kale gedeeltes, landbouwactiviteiten van ondergeschikt belang. Boete, geen mogelijkheid van een waarschuwing. Verjaren van het recht van verweerder om terug te vorderen; 4 jaar. CBB 08-05-2017, ECLI:NL:CBB:2017:162.&lt;/p&gt;&lt;h4&gt;Uitbetaling GLB&lt;/h4&gt;&lt;p&gt;Omdat enkele lidstaten problemen hebben met hun informatiesystemen, heeft de Europese Commissie een voorstel gedaan dat alle lidstaten de mogelijkheid geeft om de aanvraagperiode voor GLB-betalingen te verlengen van 15 mei naar uiterlijk 15 juni 2017. Alle lidstaten hebben op 3 mei 2017 ingestemd met dit voorstel. Daarmee is 2017 het derde achtereenvolgende jaar dat de mogelijkheid tot verlenging van de aanvraagperiode wordt geboden. Verlenging van de aanvraagperiode kan gevolgen hebben voor de uitbetalingstermijn. Evenals in 2016 wil Nederland ook in 2017 inzetten op het zo vroeg mogelijk uitbetalen van de GLB-betalingen. Daarom zullen wij ook in 2017 geen gebruik maken van de mogelijkheid tot verlenging van de aanvraagperiode. (&lt;span class="italic"&gt;Kamerstukken II&lt;/span&gt; 2016/17, 21501-32, nr. 1022). Zie voorts het verlag van een algemeen overleg: nr. 1023. En een schriftelijk overleg: nr. 1024.&lt;/p&gt;&lt;h4&gt;Jonge landbouwers&lt;/h4&gt;&lt;p&gt;Uitvoeringsregeling rechtstreekse betalingen GLB. Betaling voor jonge landbouwers; inschrijving in het handelsregister; daadwerkelijke en langdurige zeggenschap. CBB 09-05-2017, ECLI:NL:CBB:2017:168.&lt;/p&gt;&lt;p&gt;Investering in machines. Opleggen korting vanwege niet-naleving van de voorwaarde dat de investering uiterlijk 1 juli 2015 volledig moet zijn afgerond. Levering en daadwerkelijk beschikbaar voor gebruik; machines na 1 juli 2015 geleverd. CBB 04-05-2017, ECLI:NL:CBB:2017:165.&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Foutieve vermelding van adres in proces-verbaal en NVWA-rapport. Opzettelijke niet-naleving randvoorwaarde. Gebrekkige instructies aan en gebrekkig toezicht op loonwerker (toerekening). CBB 04-05-2017, ECLI:NL:CBB:2017:164.&lt;/p&gt;&lt;p&gt;Ontbreken vanggewas, overmacht, motiveringsgebrek, verlichtende omstandigheden, ontbreken evaluatiegedeelte, ne bis in idem-beginsel. CBB 26-04-2017, ECLI:NL:CBB:2017:146&lt;/p&gt;&lt;p&gt;Mest emissiearm aanwenden, loonwerker, ne bis in idem-beginsel. CBB 26-04-2017, ECLI:NL:CBB:2017:148.&lt;/p&gt;&lt;p&gt;Kalf in de dierenambulance. CBB 13-04-2017, ECLI:NL:CBB:2017:166.&lt;/p&gt;&lt;p&gt;Appellante heeft zich in haar beroepschrift op het standpunt gesteld dat de door de brigadier in het proces-verbaal neergelegde bevindingen feitelijk onjuist zijn. Zij heeft dit echter niet met concrete en verifieerbare gegevens onderbouwd. De blote ontkenning van appellante van de in het proces-verbaal gemotiveerde en met bijgevoegde foto’s onderbouwde bevindingen over de aanwezigheid van mest op haar perceel is om die reden onvoldoende om te twijfelen aan de juistheid van de in het proces-verbaal neergelegde bevindingen. Ook het door appellante ter zitting bij het College geschetste scenario dat er per vergissing drie vrachten vaste geitenmest op het in geding zijnde perceel zijn aangevoerd, dat zij deze vrachten vervolgens heeft afgevoerd als gevolg waarvan er restanten vaste mest op de weg lagen en dat daarna compost is aangevoerd dat appellante meteen over het perceel heeft verspreid biedt onvoldoende aanknopingspunten voor het oordeel dat sprake is van een gemotiveerde betwisting. Daarbij is van belang dat appellante dit scenario niet eerder naar voren heeft gebracht terwijl het voor de hand had gelegen om dat eerder te doen. Verder heeft appellante haar betoog ook niet met concrete bewijzen onderbouwd. Voor het oordeel dat de betreffende brigadier die het proces-verbaal heeft opgesteld niet in staat zou zijn om dierlijk mest te onderscheiden van compost bestaat voorts geen grond. Verweerder mocht daarom uitgaan van de bevindingen zoals neergelegd in het proces-verbaal. Op grond hiervan heeft verweerder terecht geconcludeerd dat appellante dierlijke meststoffen niet emissiearm heeft aangewend en dat zij aldus art. 5 Besluit gebruik meststoffen heeft overtreden. Dat in het proces-verbaal tevens staat opgenomen hoe dierlijke mest en zuiveringsslib op bouwland moet worden aangewend kan niet tot een ander oordeel leiden. Verweerder was daarom bevoegd om aan appellante een randvoorwaardenkorting toe te passen op alle door appellante in het jaar 2014 aangevraagde GLB-subsidies. Ook deze beroepsgrond faalt. CBB 01-06-2017, ECLI:NL:CBB:2017:179.&lt;/p&gt;&lt;p&gt;Emissiearm uitrijden van mest, loonwerker, opzet. CBB 24-05-2017, ECLI:NL:CBB:2017:194.&lt;/p&gt;&lt;p&gt;Naar het oordeel van het College heeft verweerder met het proces-verbaal van 2 mei 2014 aannemelijk gemaakt dat appellante de verplichting om mestopslag zodanig te onderhouden dat geen verontreiniging kan ontstaan door het weglekken van vloeistoffen met mest, niet heeft nageleefd. Uit het proces-verbaal blijkt immers dat door de wijze waarop appellante de mest heeft opgeslagen, namelijk op een betonnen ondergrond zonder (afdoende) afdekking en afbakening, uit de mesthoop mestvocht heeft kunnen weglekken naar een nabij gelegen weiland waardoor verontreiniging heeft kunnen ontstaan. CBB 19-05-2017, ECLI:NL:CBB:2017:192.&lt;/p&gt;&lt;h4&gt;GLB&lt;/h4&gt;&lt;p&gt;In ‘ecologische aandachtsgebieden’ is het verboden om gewasbeschermingsmiddelen te gebruiken. Dit is onderdeel van een vereenvoudigingspakket voor de vergroeningsmaatregelen. Dat blijft ook zo, ondanks de motie-Dijkgraaf (&lt;span class="italic"&gt;Kamerstukken II&lt;/span&gt; 2016/17, 21501-32, nr. 1026).&lt;/p&gt;&lt;h2&gt;Dieren&lt;/h2&gt;&lt;h4&gt;Verwaarlozing&lt;/h4&gt;&lt;p&gt;Schapen. Wet dieren, Besluit houders van dieren, Last onder bestuursdwang, kostenbesluit, verweerder niet bevoegd om dieren mee te voeren en op te slaan. CBB 10-05-2017, ECLI:NL:CBB:2017:138.&lt;/p&gt;&lt;h4&gt;Paard&lt;/h4&gt;&lt;p&gt;Koopovereenkomst paard. Omschreven doel ‘dressuursport’ en ‘recreatief gebruik’. Beroep op non-conformiteit en dwaling verworpen. Art. 7:17 BW. Art. 6:228 BW. Rechtbank Rotterdam 27-01-2017, ECLI:NL:RBROT:2017:3074.&lt;/p&gt;&lt;h4&gt;Welzijn&lt;/h4&gt;&lt;p&gt;Ook in 2017 is het mogelijk om bij de nieuw- of verbouw van stallen gebruik te maken van de Maatlat Duurzame Veehouderij (MDV). Op deze wijze kunnen investeringen in duurzame stallen in aanmerking komen voor de fiscale regelingen MIA en Vamil van het Ministerie van Infrastructuur en Milieu en het Ministerie van Financiën. Jaarlijks wordt de MDV herzien en ten opzichte van 2016 is onder andere voor de thema’s dierenwelzijn en diergezondheid een aantal wijzigingen doorgevoerd; de minimale daglichtpercentages voor vleeskuikens, vleesvarkens en gespeende biggen en de maximaal toegestane bezetting bij vleesvarkens en gespeende biggen is gelijkgesteld aan de eisen van het Beter Leven Keurmerk 1 ster van de Dierenbescherming. Bovendien zijn deze eisen niet meer facultatief en dus verplicht geworden. Daarnaast is de maximaal toegestane bezetting van vleeskuikens aangescherpt en ook dit is nu een verplichte eis. Verder is voor de varkenshouderij en de geitenhouderij het ambitieniveau voor diergezondheid verhoogd. Naast verhoging van dierenwelzijn- en diergezondheidseisen zijn ook eisen op het gebied van uitstoot van ammoniak, brandveiligheid, fijnstof en klimaat verscherpt. Op die manier wordt de lat voor verduurzaming jaarlijks integraal verhoogd (&lt;span class="italic"&gt;Kamerstukken II&lt;/span&gt; 2016/17, 28286, nr. 909).&lt;/p&gt;&lt;h4&gt;I&amp;R&lt;/h4&gt;&lt;p&gt;Economische strafzaak. Vrijspraak opzettelijk schapen houden terwijl die dieren niet overeenkomstig de Regeling identificatie en registratie van dieren waren geïdentificeerd en/of geregistreerd. De tenlastelegging ziet op de situatie waarin schapen aanwezig zijn op het bedrijf van verdachte, die niet op de stallijsten voorkomen. Aan verdachte is immers tenlastegelegd dat hij de schapen heeft ‘gehouden’. Aan verdachte is niet tenlastegelegd het verhandelen, vervoeren, aanvoeren of afvoeren van schapen. De tenlastelegging ziet alleen op ‘op of omstreeks 22 januari 2015’ als tijdstip van het feit. Uit het proces-verbaal blijkt dat er schapen zijn afgevoerd waarvan geen afvoermelding is doorgegeven aan het I&amp;R-systeem. Van die schapen kan derhalve niet gezegd worden dat verdachte deze op of omstreeks 22 januari 2015 heeft ‘gehouden’ als bedoeld in art. 39 van de Regeling.&lt;/p&gt;&lt;p&gt;Daarnaast gaat het om schapen die wel aanwezig waren op het bedrijf van verdachte, maar waarvan de aan/afvoermelding buiten de wettelijke termijn is gedaan. Uit de bewijsmiddelen blijkt echter niet dat verdachte dat op of omstreeks 22 januari 2015 heeft gedaan. Verdachte heeft aan het hof overgelegd een ‘overzicht uitbetalen Graasdierpremie 2015’ van de Rijksdienst voor Ondernemend Nederland. Uit dit overzicht blijkt dat in het jaar 2015 voor 13 schapen geen premie is toegekend omdat voor deze schapen de registratie in I&amp;R niet in orde was. Ook hieruit valt niet af te leiden dat dit op of omstreeks 22 januari 2015, de datum uit de tenlastelegging, heeft plaatsgevonden. Hof Arnhem- Leeuwarden 24-05-2017, ECLI:NL:GHARL:2017:4257.&lt;/p&gt;&lt;h4&gt;Veehouderij en gezondheid&lt;/h4&gt;&lt;p&gt;In een brief heeft de regering een maatregelenpakket aangekondigd als reactie op de verschillende rapporten over de volksgezondheid (‘Veehouderij en Gezondheid Omwonenden’ (VGO-onderzoek) en het rapport ‘Emissies van endotoxinen uit de veehouderij’). Het pakket omvat: &lt;/p&gt;&lt;ul&gt;&lt;li class="streepjes"&gt;Het aanscherpen van de normen voor fijnstofemissie uit pluimveestallen;&lt;/li&gt;&lt;li class="streepjes"&gt;Sectoraal onderzoeks- en innovatieprogramma emissiearme pluimveehouderij;&lt;/li&gt;&lt;li class="streepjes"&gt;Maatschappelijk Innovatieprogramma duurzame veehouderij;&lt;/li&gt;&lt;li class="streepjes"&gt;Versnellen erkenning nieuwe fijnstofbeperkende maatregelen.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2016/17, 28973, nr. 191).&lt;/p&gt;&lt;h2&gt;Producten&lt;/h2&gt;&lt;h4&gt;Landbouwkwaliteitswet&lt;/h4&gt;&lt;p&gt;Beroep ongegrond. Overtreding van verordening (EG) nr. 589/2008 in samenhang met de in het Besluit houders van dieren geïmplementeerde Richtlijn 1999/74/EG: in de handel brengen van kooi-eieren die niet aan de daaraan te stellen eisen voldoen. Overschrijding van het maximumaantal te houden kippen per kooi en per stal. CBB 12-04-2017, ECLI:NL:CBB:2017:127.&lt;/p&gt;&lt;h4&gt;Hout&lt;/h4&gt;&lt;p&gt;Omdat eiseres bij het op de Europese markt brengen van hout zou hebben nagelaten het stelsel van zorgvuldigheidseisen als bedoeld in de Houtverordening EU nr.995/2010 (de Houtverordening) volledig te doorlopen/toe te passen, heeft verweerder besloten om handhavend tegen eiseres op te treden door oplegging van een last onder dwangsom. De rechtbank oordeelt dat het stelsel van zorgvuldigheidseisen voldoende duidelijk is beschreven in de Houtverordening zelf. Dit stelsel van zorgvuldigheidseisen brengt met zich mee dat eiseres gehouden is om verifieerbare gegevens te overleggen over de herkomst van het hout, van de kap tot het moment waarop het op de Europese markt wordt gebracht, zodanig, dat aan de hand daarvan kan worden vastgesteld dat de kap van het hout in overeenstemming is met de plaatselijke wet-, en regelgeving. Dit stelsel van zorgvuldigheidseisen brengt voorts met zich mee dat een risico-inventarisatie, -analyse en inschatting moet worden gemaakt en dat zo nodig risico-beperkende maatregelen worden genomen. De rechtbank stelt vast dat eiseres onvoldoende heeft voldaan aan de verplichting om voldoende verifieerbare informatie te verzamelen. Daardoor is de herkomst van de partij hout niet vast te stellen, waardoor ook geen risico-inventarisatie, -analyse en -inschatting kan worden gemaakt die voldoet aan de daaraan gestelde eisen. Daarbij oordeelt de rechtbank dat eiseres verzuimd heeft om risico-beperkende maatregelen te treffen, terwijl eiseres wist dat het hout afkomstig was uit een land waar het risico op corruptie significant hoog is. De rechtbank kan verweerder daarom volgen in de stelling dat het in de Houtverordening voorgeschreven stelsel van zorgvuldigheidseisen niet volledig is doorlopen/toegepast, hetgeen een overtreding is van het bepaalde in art. 2 lid 1 Besluit Uitvoering Houtverordening. Verweerder was daarom bevoegd daartegen handhavend op te treden. (Rechtbank Noord-Holland 24-05-2017, ECLI:NL:RBNHO:2017:4474.&lt;/p&gt;&lt;h4&gt;Pluimvee&lt;/h4&gt;&lt;p&gt;Prejudiciële vragen aan het Hof van Justitie in zaken waarin boetes zijn opgelegd aan pluimveeslachterijen vanwege verontreinigde karkassen. De rechtbank vraagt of Verordening 853/2004 de norm bevat dat er geen enkele zichtbare verontreiniging op een karkas mag zitten (een nultolerantienorm) en zo ja, of dit ziet op zowel verontreiniging met feces, gal als kropinhoud. Ook stelt de rechtbank vragen over de wijze waarop en de plaats in het slachtproces waar de NVWA mag controleren op verontreiniging. Als geen nultolerantienorm geldt, vraagt de rechtbank zich af hoe dan de volksgezondheid wordt beschermd. Rechtbank Rotterdam 08-06-2017, ECLI:NL:RBROT:2017:4362.&lt;/p&gt;&lt;h2&gt;Milieurecht&lt;/h2&gt;&lt;h4&gt;Actieprogramma&lt;/h4&gt;&lt;p&gt;De regering is bezig met het opstellen van het zesde actieprogramma Nitraatrichtlijn. In een brief aan de kamer wordt de tijdlijn geschetst (&lt;span class="italic"&gt;Kamerstukken II&lt;/span&gt; 2016/17, 33037, nr. 200). Eind 2017 moet het actieprogramma klaar zijn. Belangrijk punt is uiteraard ook weer het verkrijgen van een nieuwe derogatie. ‘Derogatie is daardoor niet een uitzondering van de Europese norm om het milieu extra te mogen belasten, maar een uitzondering om meer dierlijke mest te mogen toepassen bij die bedrijfstypen waar de mest op een effectieve manier door de gewassen benut wordt. In dit kader is het relevant dat ten algemene onder derogatiebedrijven in Nederland lagere nitraatconcentraties gemeten worden dan gemiddeld in de Nederlandse landbouw, onder andere doordat op deze bedrijven ten minste 80% van het areaal uit grasland bestaat. Derogatie levert aldus een positieve bijdrage aan het effectief benutten van grondstoffen, zonder het grond- en oppervlaktewater onnodig te belasten’, aldus de brief.&lt;/p&gt;&lt;h4&gt;Fosfaatreductie&lt;/h4&gt;&lt;p&gt;Een reactie van de regering op de uitspraken van de Haagse voorzieningenrechter van 4 mei 2017 is gezonden naar de Eerste Kamer (&lt;span class="italic"&gt;Kamerstukken II&lt;/span&gt; 2016/17, 34532, H). Een meer uitvoerige brief onder nummer I. In deze brief wordt het fosfaatreductieplan nog eens beschreven en de voortgang benoemd (gaat goed, maar we zijn er nog niet). Verder wordt een overzicht van de wijzigingen in de Regeling fosfaatreductieplan 2017 gegeven. De regering is het niet eens met de uitspraak van de voorzieningenrechter en kondigt aan in hoger beroep te gaan. In de brief wordt ook meegedeeld dat de adviescommissie knelgevallen is opgericht (die gaat over de fosfaatwet). De commissie bestaat uit de heren drs. C.J. Kalden (voorzitter), G.J. Doornbos en ing. D.S. Schoonman en mevrouw mr. J.L.D. Heukers. De Instellingsregeling Commissie knelgevallen fosfaatrechten is geplaatst in &lt;span class="italic"&gt;Stcrt&lt;/span&gt;. 2017, nr. 30719). In de regeling vinden we onder meer de taakomschrijving van de commissie.  De wet die het stelsel van fosfaatrechten invoert in inmiddels in het Staatsblad geplaatst (&lt;span class="italic"&gt;Stb&lt;/span&gt;. 2017, 229). Dat geldt ook voor de Wet grondgebonden groei melkveehouderij (&lt;span class="italic"&gt;Stb&lt;/span&gt;. 2017, 228).&lt;/p&gt;&lt;p&gt;Een overzicht van de stand van zaken wordt gegeven in &lt;span class="italic"&gt;Kamerstukken II&lt;/span&gt; 2016/17, 33027, nr. 202. De regeling van het voerspoor zal niet per 15 mei in werking treden, aangezien de reductiedoelstelling is gehaald. Eventueel kan dat nog per 15 augustus 2017. De Producentenorganisatie Varkenshouderij (POV) heeft in samenwerking met de veevoerindustrie (Nevedi) een private stimuleringsregeling fosforarm veevoer opgesteld met een inspanningsverplichting voor de reductie van de fosfaatproductie van 1 miljoen kilogram. De Regeling fosfaatreductieplan 2017 is opnieuw gewijzigd. Na de introductie van het jongveegetal (als berekeningsfactor voor de hoogte van de geldsommen) is  onrust ontstaan in de sector, met name omdat het jongveegetal negatief kan uitwerken als door natuurlijke aanwas op het bedrijf de verhouding tussen jongvee en melkkoeien wijzigt en als bedrijven (vóór de inwerkingtreding van de hiervoor bedoelde wijziging van de Regeling) vooral melkkoeien hebben afgevoerd met de bedoeling om daarna vooral jongvee af te voeren om aan de reductiedoelstelling te voldoen. De systematiek is daarop aangepast (&lt;span class="italic"&gt;Stcrt&lt;/span&gt;. 2017, nr. 31051).&lt;/p&gt;&lt;h4&gt;Intrekking vergunning&lt;/h4&gt;&lt;p&gt;Betrokkene exploiteert op het perceel een agrarisch bedrijf met vleesvarkens. Voor het op het perceel gevestigde agrarisch bedrijf en de bestaande opslag en verwerking van bijproducten heeft het college van gedeputeerde staten van Noord-Brabant op 6 juli 2004 een revisievergunning ingevolge de Wet milieubeheer verleend. Op 17 november 2008 heeft [appellante] een nieuwe, de gehele inrichting omvattende, vergunning ingevolge de Wet milieubeheer (thans omgevingsvergunning) aangevraagd. Naar aanleiding van deze aanvraag heeft het college het Landelijk Bureau Bibob (hierna: het Bureau) gevraagd advies uit te brengen als bedoeld in art. 9 Wet bevordering integriteitsbeoordelingen door het openbaar bestuur (hierna: de Wet Bibob). Het Bureau heeft op 13 februari 2014, zoals dat is gecorrigeerd op 26 februari 2015, advies uitgebracht. In dit advies heeft het Bureau geconcludeerd dat er een ernstig gevaar bestaat dat de aangevraagde en de eerder verleende vergunningen mede zullen worden gebruikt om uit gepleegde strafbare feiten verkregen of te verkrijgen, op geld waardeerbare voordelen te benutten en om strafbare feiten te plegen, zoals bedoeld in art. 3 lid 1, onderdelen a en b, Wet Bibob. Het college heeft dit advies aan het besluit tot weigering en intrekking van de omgevingsvergunning ten grondslag gelegd. Het heeft zich op het standpunt gesteld dat bedoeld ernstig gevaar met name bestaat, omdat is vastgesteld dat [appellante] in een zakelijk samenwerkingsverband staat of heeft gestaan tot natuurlijke personen en rechtspersonen die (vermoedelijk) strafbare feiten hebben gepleegd. Beroep ongegrond  (ABRS 10-05-2017, ECLI:NL:RVS:2017:1218).&lt;/p&gt;&lt;h4&gt;Boete Meststoffenwet&lt;/h4&gt;&lt;p&gt;Art. 5:44 lid 2 Awb schrijft niet voor in welke vorm het bestuursorgaan en het OM dienen overeen te komen dat van voorlegging van een gedraging die bestuurlijk kan worden beboet maar tevens een strafbaar feit is, kan worden afgezien. Evenmin is publicatie van een dergelijke overeenkomst dwingend voorgeschreven. CBB 08-05-2017, ECLI:NL:CBB:2017:130.&lt;/p&gt;&lt;p&gt;Boete wegens de overtreding van art. 7, in samenhang met art. 8 Msw voor een overschrijding van de gebruiksnorm dierlijke meststoffen met 348 kg stikstof en een overschrijding van de fosfaatgebruiksnorm met 188 kg fosfaat. Bij besluit van 13 januari 2016 (het bestreden besluit) heeft de staatssecretaris het bezwaar van appellanten ongegrond verklaard. Hij is van mening dat appellanten een landbouwbedrijf hebben en niet zijn aan te merken als hobbyboer. Het bedrijf had in 2014 namelijk 3,85 ha tot zijn beschikking, die gebruikt werden voor het weiden van paarden en/of hooiwinning. Daarnaast is in 2014 329 kg stikstof uit graasdierenmest, 553 kg stikstof uit staldierenmest en 15 kg stikstof uit graasdierenmest aangevoerd. De mest is aangewend ten behoeve van landbouwactiviteiten. Wat betreft de financiële draagkracht is de staatssecretaris van oordeel dat uit de daartoe overgelegde stukken niet is gebleken dat appellanten de boetes niet kunnen voldoen. Van overige omstandigheden die nopen tot matiging is niet gebleken. Beroep ongegrond. CBB 14-04-2017, ECLI:NL:CBB:2017:134.&lt;/p&gt;&lt;p&gt;Meststoffenwet. Oplegging boete wegens overschrijding gebruiksnorm dierlijke meststoffen. Bewijslast. Schatting begin- en eindvoorraad mest. Onzorgvuldigheidsmarge. Berekening door verweerder. Wegens overschrijding normen niet voldoen aan voorwaarden toepassen derogatie. Geen reden tot matiging van de boete. Beroep ongegrond. Rechtbank Gelderland 01-06-2017, ECLI:NL:RBGEL:2017:2942.&lt;/p&gt;&lt;h4&gt;Pluimveerechten&lt;/h4&gt;&lt;p&gt;Ontheffing aangevraagd (art. 113 e.v. Uitvoeringsregeling Meststoffenwet) en afgewezen. Beleidsregels mogen worden gevolgd. Loting tussen aanvragen niet ontoelaatbaar. CBB 12-05-2017, ECLI:NL:CBB:2017:182.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Varkensbedrijven, alternatieve berekeningswijze Taxatiewijzer Agrarische Gebouwen. Op zitting behandelt de rechtbank acht zaken van verschillende belanghebbenden waarin dezelfde gemachtigde optreedt. Het betreft zeven varkensbedrijven en een gemengd bedrijf (melkvee en varkens). Eisers voeren aan dat de Taxatiewijzer voor het belastingjaar 2016 (waardepeildatum 1 januari 2015), vanwege de slechte situatie in de varkenshouderij, op pag. 169 een alternatieve berekeningswijze voorschrijft. Deze alternatieve berekeningswijze houdt (kort gezegd) in dat bij varkensbedrijven met een omvang van meer dan 1500 m2 aan varkensstallen een optelsom van alle deelobjecten in TIOX niet meer voldoet. De waarde van het varkensbedrijf (dus met inbegrip van een eventuele bedrijfswoning, bijgebouwen, mestkelders en ondergrond) wordt dan bepaald aan de hand van de totale oppervlakte van de aanwezige varkensstallen, vermenigvuldigd met een eenheidsprijs per vierkante meter. Verweerder stelt dat de analyse van de aan de taxatiewijzer ten grondslag liggende verkoopcijfers van varkensbedrijven onjuist zou zijn, maar maakt dat niet inzichtelijk. Evenmin is inzichtelijk geworden dat met een optelsom van alle deelobjecten in TIOX, indien daarbij de (deels) afwijkende kengetallen van verweerders taxateur worden gehanteerd – wél tot een marktconforme waarde wordt gekomen. Eisers maken ook niet de door hen bepleite waarden aannemelijk. Factoren als de aanwezigheid en kwaliteit van een bedrijfswoning, leeftijd van de gebouwen, doelmatigheid, opzet van het bedrijf, de aanwezigheid van andere bijbehorende gebouwen en de (micro)ligging, zijn volgens de Taxatiewijzer bepalend voor de vraag waar in de bandbreedte het te taxeren object thuis hoort. Met het hanteren van één uniforme eenheidsprijs van € 180,17 per vierkante meter varkensstal, zoals eisers die voorstaan, wordt naar het oordeel van de rechtbank miskend dat de taxateur volgens de Taxatiewijzer telkens een afweging moet maken op welke wijze binnen een bandbreedte recht wordt gedaan aan de verschillen in objectkenmerken tussen de varkensbedrijven. De rechtbank bepaalt de waarden van de varkensbedrijven in goede justitie. Rechtbank Oost-Brabant 11-05-2017, ECLI:NL:RBOBR:2017:2604.&lt;/p&gt;&lt;p&gt;Waarde in het economische verkeer van agrarisch object, melkveehouderij met een bedrijfswoning. Waardebepaling met behulp van Taxatiewijzer en kengetallen, Deel 20 Agrarische gebouwen en grond. Heffingsambtenaar maakt waarde aannemelijk. Beroep ongegrond. Hof Den Bosch 06-04-2017, ECLI:NL:GHSHE:2017:1525.&lt;/p&gt;&lt;h4&gt;Bos en natuur&lt;/h4&gt;&lt;p&gt;Zes fiscale vrijstellingen op het gebied van bos en natuur zijn geëvalueerd. Deze beleidsevaluatie was in de Rijksbegroting 2016 aangekondigd. De evaluatie is uitgevoerd door Wageningen Economic Research (voorheen LEI Wageningen UR). De algemene conclusie uit de evaluatie is dat de zes fiscale vrijstellingen bijdragen aan het bereiken van doelen van het overheidsbeleid. Zij brengen geen hoge administratieve lasten en uitvoeringskosten met zich mee. Het budgettair belang is beperkt. De fiscale vrijstellingen zijn over het algemeen goed bekend bij en ook aantrekkelijk voor de betreffende doelgroepen. Een van de aanbevelingen betreft de kavelruil. Het signaal van de onderzoekers dat er kavelruil wordt gerealiseerd zonder objectieve verbetering van de inrichting van het landelijk gebied, wordt herkend door de Belastingdienst. Financiën zal met het Interprovinciaal Overleg (IPO) in gesprek gaan over de wijze waarop oneigenlijk gebruik van de vrijstelling kan worden voorkomen, waarbij de eenvoud van de regeling niet uit het oog mag worden verloren. Eveneens zal naar aanleiding van het onderzoek de Wet belastingen op rechtsverkeer op het punt van verwijzingen naar wettelijke regelingen worden aangepast (&lt;span class="italic"&gt;Kamerstukken II&lt;/span&gt; 2016/17, 33576, nr. 106).&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Overbedeling&lt;/h4&gt;&lt;p&gt;Verdeling nalatenschap en vordering uit overbedeling maatschapsvermogen agrarische onderneming. Verjaring vordering uit overbedeling? Vordering vanwege verblijvingsbeding maatschapsovereenkomst of vanwege erfopvolging? Rechtbank Midden-Nederland 26-04-2017, ECLI:NL:RBMNE:2017:2045.&lt;/p&gt;&lt;h4&gt;Scheiding en deling&lt;/h4&gt;&lt;p&gt;Scheiding en deling van een agrarisch familiebedrijf op basis van één of meer maatschapsakten en een testament. Toelaatbaarheid bevoordeling van een als bedrijfsopvolger aangewezen zoon in boedelscheiding boven de andere kinderen met de bedoeling dat hij het bedrijf rendabel zal kunnen voortzetten. Rechtbank Overijssel 31-05-2017, ECLI:NL:RBOVE:2017:2312.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De agenda voor de Landbouwraad van mei heeft als thema: Klimaatverandering en waterbeschikbaarheid: nieuwe uitdagingen voor de landbouw. De Nederlandse regering zet onder meer in op risicobeheersing in het GLB en omvorming van directe betalingen worden naar de ondersteuning van maatschappelijke diensten die de landbouw kan leveren, waaronder op gebied van klimaat (&lt;span class="italic"&gt;Kamerstukken II&lt;/span&gt; 2016/17, 21501-32, nr. 1021).&lt;/p&gt;&lt;p&gt;Op de agenda van de landbouwraad van juni 2017 staan onder meer: (mogelijk) een voorstel verordening biologische productie en etikettering, de marktsituatie, crisisparaatheid voor plant- en diergezondheid (&lt;span class="italic"&gt;Kamerstukken II&lt;/span&gt; 2016/17, 21501-32, nr. 1028).&lt;/p&gt;&lt;h2&gt;Diversen&lt;/h2&gt;&lt;h4&gt;Verzekering&lt;/h4&gt;&lt;p&gt;Diefstal van een kniplader/shovel uit koeienstal. Verzekerde had de sleutel in het contactslot van de kniklader achtergelaten in de niet afsluitbare stal. Verzekeraar heeft op goede gronden uitkering geweigerd. De polisvoorwaarden waren duidelijk. Rechtbank Midden-Nederland 31-05-2017, ECLI:NL:RBMNE:2017:2639.&lt;/p&gt;&lt;h4&gt;Mais van de buurman&lt;/h4&gt;&lt;p&gt;Onrechtmatige daad door het oogsten van maïs die aan de buurman toebehoort. De buurman is ten onrechte niet ingegaan op een aanbod tot compensatie en heeft daardoor niet voldaan aan zijn verplichting tot beperking van de schade. Vordering afgewezen. Hof Arnhem-Leeuwarden 30-05-2017, ECLI:NL:GHARL:2017:4651.﻿&lt;/p&gt;</content><legacyfootnotes/><footnotes><footnote/></footnotes><auteurs/><published>2017-07-06 10:54:28</published><modified>2017-07-06 12:08:17</modified><editiondate>2017-07-06</editiondate><htmlpath>https://denhollander.info/artikel/14341</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1993</searchword><id>5230</id><udhid>UDH:TvAR/5230</udhid><titel>Bruins / de Landinrichtingscommissie voor de ruilverkaveling 'Het Bildt' (TvAR 1993/4592)</titel><searchwords><searchword>TvAR 2/1993</searchword><searchword>TvAR 1993/4592</searchword><searchword>UDH:TvAR/5230</searchword></searchwords><attachments><attachment><name>1993_nr 2_Rechtspraak_4592.pdf</name><extention>pdf</extention><url>https://denhollander.info/download/5165/ci</url></attachment></attachments><inleiding>Landinrichtingswet, artt. 241, 217 jo. 182&#13;
&#13;
Bij het opmaken van de lijst der geldelijke regelingen&#13;
heeft de Landinrichtingscommissie&#13;
(LC) verzuimt Bruins (onder de post 'ontsluiting&#13;
woningen') een bedrag van f 5000 in rekening&#13;
te brengen. De LC heeft tijdig bezwaar&#13;
tegen genoemde lijst ingediend. De rechtbank&#13;
heeft de LC, als belanghebbende in de zin van&#13;
art. 214, ontvankelijk verklaard in het bezwaar&#13;
en de lijst gewijzigd door daarop het&#13;
bedrag van ƒ 5000 op te nemen onder de post&#13;
'ontsluiting woningen'. (Het betreffende vonnis&#13;
van de rechtbank is gepubliceerd in Agrarisch&#13;
Recht onder nummer 4561).&#13;
Ruilverkaveling/Landinrichting&#13;
Door Bruins is beroep in cassatie ingesteld.&#13;
Hoge Raad: Belanghebbenden in de zin&#13;
van art. 214 zijn de eigenaren en de overige&#13;
rechthebbenden, doch niet de LC zelf. Het is&#13;
in overeenstemming met de taak van de LC&#13;
dat zij ook buiten bij haar ingediende bezwaren&#13;
om wijzigingen aanbrengt in de lijst der&#13;
geldelijke regelingen tot herstel van fouten.&#13;
Nadat de lijst der geldelijke regelingen ter inzage&#13;
heeft gelegen heeft de LC die bevoegdheid&#13;
binnen de in art. 214 genoemde termijn.&#13;
Na het aanbrengen van die wijziging zal gehandeld&#13;
moeten worden overeenkomstig artikel&#13;
220. Daar Bruins, als belanghebbende,&#13;
zijn bezwaren tegen de door de LC aangebrachte&#13;
wijziging aan de LC, de rechter-commissaris&#13;
en de rechtbank heeft kunnen&#13;
voorleggen treft het aangevoerde middel I&#13;
geen doel. Het is niet uitgesloten dat het een&#13;
LC, op grond van een door haar gedane toezegging&#13;
of gewekte verwachting, niet meer&#13;
vrijstaat ten nadele van een eigenaar wijziging&#13;
te brengen in de lijst der geldelijke regelingen&#13;
ook al staat die lijst nog niet&#13;
onherroepelijk vast. In casu is hiervan echter&#13;
geen sprake, zodat ook het aangevoerde middel&#13;
II niet tot cassatie leidt. </inleiding><content>J.W. Bruins, eiser tot cassatie&#13;
tegen&#13;
de Landinrichtingscommissie voor de ruilverkaveling&#13;
'Het Bildt', verweerder in cassatie&#13;
Conclusie A-G mr. Moltmaker:&#13;
1. Feiten en geschil&#13;
1.1. Voor de feiten moge ik in de eerste plaats&#13;
verwijzen naar het vonnis van de rechtbank&#13;
d.d. 25 juli 1991, waartegen het beroep in cassatie&#13;
is ingesteld.&#13;
1.2. De Landinrichtingscommissie (hierna:&#13;
LC) heeft, toen gedurende de inzageperiode&#13;
van de lijst der geldelijke regelingen (hierna:&#13;
LGR) bleek, dat in voormelde lijst voor de&#13;
ontsluiting van het huisperceel van eiser tot&#13;
cassatie (hierna: Bruins) abusievelijk geen bedrag&#13;
was opgenomen, terwijl hiervoor volgens&#13;
de normen van het proces-verbaal van&#13;
aanwijzingen een bedrag van ƒ 5000 had&#13;
moeten worden berekend, op grond van art.&#13;
214 van de Landinrichtingswet (hierna: Lw)&#13;
bij zichzelf een bezwaar ingediend.&#13;
1.3. Het geschil zoals dat door partijen aan&#13;
Uw Raad is voorgelegd betreft de volgende&#13;
vragen:&#13;
1. kan de LC worden aangemerkt als belanghebbende&#13;
in de zin van art. 214 Lw;&#13;
b. is er ten aanzien van de handelwijze van&#13;
de LC sprake van détournement de procedure/&#13;
pouvoir;&#13;
c. kan aan de nog niet definitieve LGR een&#13;
in rechte te honoreren vertrouwen worden&#13;
ontleend.&#13;
1.4. De rechtbank heeft overwogen, dat het&#13;
begrip belanghebbenden ex art. 214 Lw,&#13;
waarvan in de Lw geen definitie wordt gegeven,&#13;
op een ruimere kring van personen ziet&#13;
dan het begrip rechthebbenden ex art. 3 Lw.&#13;
1.5. Vervolgens heeft de rechtbank geoordeeld&#13;
dat, gelet op het feit dat de LC een cen&#13;
trale rol is toebedeeld bij de voorbereiding en&#13;
de uitvoering van de ruilverkaveling en dat zij&#13;
uit dien hoofde mede dient toe te zien op de&#13;
juiste toepassing en uitvoering van het proces&#13;
verbaal van aanwijzingen, de LC te beschouwen&#13;
is als een belanghebbende in de zin van&#13;
art. 214 Lw, zodat zij gerechtigd is om een&#13;
bezwaar in te dienen tegen de LGR, wanneer&#13;
zij van oordeel is dat deze correctie behoeft.&#13;
Hiermede is tevens het belang van de gezamenlijke&#13;
belanghebbenden gemoeid, waarvoor&#13;
de LC in een dergelijk geval kan&#13;
optreden.&#13;
1.6. Bovendien kan het - aldus de recht&#13;
bank - geenszins de bedoeling zijn geweest&#13;
van de wetgever, dat fouten als de onderhavige&#13;
- anders dan Bruins meent - niet hersteld&#13;
zouden kunnen worden. Hieraan doet niet af&#13;
dat de LC zelf de LGR heeft opgesteld en als&#13;
eerste instantie ook het door haar ingediende&#13;
bezwaar behandelt, nu wanneer geen overeen&#13;
stemming met belanghebbenden wordt be&#13;
reikt, de LC in dat geval verplicht is de zaak&#13;
naar de rechter-commissaris te verwijzen,&#13;
welke op zijn beurt de zaak bij afwezigheid&#13;
van overeenstemming, weer naar de rechtbank&#13;
verwijst, op welke wijze een behoorlijke&#13;
rechtsgang is verzekerd.&#13;
1.7. Voorts heeft de rechtbank overwogen,&#13;
dat art. 214 Lw. aan iedere belanghebbende&#13;
de mogelijkheid geeft om een bezwaar tegen&#13;
de LGR in te dienen zonder daarbij enige beperking&#13;
op te leggen met betrekking tot de&#13;
gronden van een dergelijk bezwaar, onder&#13;
welke omstandigheid er dus geen sprake kan&#13;
zijn van 'détournement de procedure/pouvoir'.&#13;
1.8. Tenslotte is de rechtbank van oordeel,&#13;
dat de LGR juist ter inzage wordt gelegd met&#13;
het oog op eventuele bezwaren daartegen van&#13;
belanghebbenden, hetgeen als gevolg kan&#13;
hebben dat de LGR nog wordt gewijzigd.&#13;
De LGR wordt dan ook pas definitief, indien&#13;
geen bezwaren zijn ingediend, dan wel&#13;
nadat daarover door de rechtbank is beslist,&#13;
tot welk moment dus geen rechten aan de&#13;
LGR kunnen worden ontleend.&#13;
1.9. Bruins heeft tegen voormelde beslis&#13;
sing beroep in cassatie ingesteld, onder aan&#13;
voering van twee cassatiemiddelen, I en II.&#13;
Cassatiemiddel I bestaat uit twee onderdelen,&#13;
a en b, waarin onderscheidenlijk de overwegingen&#13;
van de rechtbank weergegeven in&#13;
de punten 1.4 t/m 1.6 en punt 1.7 hiervóór&#13;
worden bestreden.&#13;
Cassatiemiddel II richt zich tegen de beslissing&#13;
van de rechtbank, weergegeven in&#13;
punt 1.8 hiervóór.&#13;
1.10 Partijen hebben hun standpunten&#13;
schriftelijk doen toelichten ter zitting van Uw&#13;
Raadd.d. 11 december 1991.&#13;
2. Belanghebbende in de zin van art. 214 Lw&#13;
2.1. De art. 214 en 215 LW luiden:&#13;
Art. 214&#13;
Uiterlijk de veertiende dag na de laatste dag,&#13;
waarop de in artikel 213 bedoelde lijst der&#13;
geldelijke regelingen ter inzage heeft gelegen,&#13;
kan iedere belanghebbende schriftelijk zijn&#13;
bezwaren tegen de lijst der geldelijke regelingen&#13;
bij de landinrichtingscommissie indienen.&#13;
Art. 215&#13;
Indien binnen de termijn en op de wijze in het&#13;
artikel 214 bepaald geen bezwaren zijn ingediend,&#13;
staat de lijst der geldelijke regelingen&#13;
vast. Daarvan maakt de landinrichtingscommissie&#13;
een proces-verbaal op.&#13;
2.2. Het begrip belanghebbende wordt in de&#13;
Lw niet nader omschreven. De MvT Lw&#13;
(Tweede Kamer, zitting 1979-1980, 15 907,&#13;
nrs. 3-4, blz. 71) vermeldt slechts, dat de bepalingen&#13;
omtrent de LGR overeenkomen met&#13;
de bepalingen hieromtrent in de Ruilverkavelingswet&#13;
1954 (hierna: Rw).&#13;
2.3. Vervolgens wordt in de Nota naar aanleiding&#13;
van het Eindverslag (Tweede Kamer,&#13;
zitting 1982-1983, 15 907, nr. 11, blz. 32/33)&#13;
ter zake van het ontwerp-artikel 1 Lw. het&#13;
volgende opgemerkt:&#13;
'De leden van de S.G.P.-fractie signaleren&#13;
enige inconsequenties in het gebruik van de&#13;
woorden &lt;rechthebbenden&gt; en &lt;belanghebbenden&gt;.&#13;
De leden vinden het aanbevelingswaardig&#13;
het begrip &lt;belanghebbende&gt; in&#13;
artikel 1 scherper te begrenzen om grote vertragingen&#13;
bij de bezwarenprocedures te voorkomen.&#13;
Het is volgens hen aan te bevelen om&#13;
slechts van belanghebbenden te spreken bij&#13;
gerechtigden tot gronden buiten het blok ...&#13;
In het systeem van het ontwerp en van de&#13;
voorgaande ruilverkavelingswetten is het begrip&#13;
&lt;rechthebbende&gt; naar onze mening een&#13;
belangrijke schakel in de begrippenreeks rond&#13;
inbreng en toedeling.&#13;
Een rechthebbende is de eigenaar en hij,&#13;
die een niet onder de omschrijving van eigenaar&#13;
genoemd zakelijk recht of een recht van&#13;
huur heeft op tot het blok behorende onroerende&#13;
goederen. De in de lijst van rechthebbenden&#13;
opgenomen rechten op in het blok&#13;
gelegen onroerende goederen worden in het&#13;
plan van toedeling, rekening houdend met de&#13;
overige bepalingen inzake de toedeling, weer&#13;
naar dezelfde aard en omvang toegedeeld. ...&#13;
Het begrip &lt;belanghebbende&gt; komt in het&#13;
ontwerp uitsluitend voor in hoofdstuk VII.&#13;
Hierin is aangegeven, dat iedere belanghebbende&#13;
bezwaren kan indienen tegen de inhoud&#13;
van de te inzage gelegde stukken zoals de lijst&#13;
van rechthebbenden en het register van schattingsuitkomsten,&#13;
het plan van toedeling en de&#13;
lijst der geldelijke regelingen. Eveneens kan&#13;
iedere belanghebbende bezwaren indienen tegen&#13;
het stelsel van classificatie van de gronden,&#13;
het plan van tijdelijk gebruik en de&#13;
richtlijnen voor het plan van toedeling.&#13;
Bij vergelijkbare procedure-onderdelen in&#13;
de Ruilverkavelingswet 1954 wordt ook het&#13;
begrip belanghebbende gehanteerd. Hoewel&#13;
de praktische betekenis hiervan niet moet&#13;
worden overschat, is het begrip belanghebbende&#13;
enigszins ruimer van inhoud dan de&#13;
som van de begrippen rechthebbende en pachter.&#13;
Enige praktijkvoorbeelden mogen dit verduidelijken.&#13;
Een perceel gelegen juist binnen&#13;
de grens van een blok kan ontsloten zijn via&#13;
een erfdienstbaarheid buiten het blok. Indien&#13;
langs dit perceel in de ruilverkaveling een&#13;
openbare weg komt te liggen kan de eigenaar&#13;
van het lijdende erf buiten het blok bezwaar&#13;
maken tegen het plan van toedeling en onder&#13;
verwijzing naar artikel 189 van het ontwerp&#13;
vragen om de erfdienstbaarheid te schrappen&#13;
Ruilverkaveling/Landinrichting&#13;
wegens overbodigheid. Voorts is het mogelijk&#13;
dat iemand denkt eigenaar te zijn van een stuk&#13;
grond dat in de lijst van rechthebbenden te&#13;
naam is gesteld van een ander.&#13;
Hij moet dan de mogelijkheid hebben als&#13;
belanghebbende bezwaar te kunnen maken.&#13;
Wij zien, gelet op de gegeven voorbeelden,&#13;
niet in hoe een scherpere begrenzing van het&#13;
begrip &lt;belanghebbende&gt; in artikel 1 kan bijdragen&#13;
tot het vermijden van grote vertraging&#13;
bij de bezwarenprocedures. Overigens geeft&#13;
de huidige ruilverkavelingspraktijk geen aanwijzing,&#13;
dat het ontbreken van een omschrijving&#13;
van het begrip belanghebbende&#13;
vertraging in de bezwarenprocedures veroorzaakt.'&#13;
2.4. Het begrip belanghebbende in zowel&#13;
de Lw als de Rw ziet dus op een ruimere&#13;
kring van personen dan de som van de begrippen&#13;
rechthebbende en pachter. In HR 4 april&#13;
1979, De Pacht 1979, 3411, NJ 1980, 147&#13;
m.nt. F.H.J.M., Ab 1979, 329 m.nt. J.R.St.,&#13;
overwoog Uw Raad op de vraag wie belanghebbenden&#13;
zijn bij de vaststelling van de&#13;
LGR:&#13;
'dat in de wet van 1954 de regeling van de&#13;
behandeling van bezwaren tegen het plan van&#13;
toedeling in hoofdzaak overeenstemt met die&#13;
van de behandeling van de bezwaren tegen de&#13;
lijst der geldelijke regelingen, en dat beide regelingen&#13;
in hoofdzaak overeenstemmen met&#13;
de regeling van de behandeling van bezwaren&#13;
tegen het 'plan van ruilverkaveling' in de wet&#13;
1938;&#13;
dat, gelet op deze samenhang, niet aannemelijk&#13;
is dat de wetgever in deze onderscheidene&#13;
regelingen aan de term 'belanghebbenden'&#13;
uiteenlopende betekenissen heeft willen&#13;
toekennen;&#13;
dat het geen twijfel lijdt dat de oproeping&#13;
van belanghebbenden bij behandeling van bezwaren&#13;
tegen het plan van toedeling, zoals&#13;
ook tegen het 'plan van ruilverkaveling' onder&#13;
de oude wet, met name ertoe strekt om&#13;
rechthebbenden in het geding te roepen aan&#13;
wie kavels zijn toebedeeld die door wijziging&#13;
van het plan bij gegrondbevinding van de bezwaren&#13;
zouden worden geraakt, bijv. omdat&#13;
de reclamant in dat geval kan treden in de&#13;
rechten van degene aan wie de kavel aanvankelijk&#13;
was toebedeeld;&#13;
dat als belanghebbende bij de behandeling&#13;
van bezwaren tegen het plan van toedeling&#13;
derhalve moet worden aangemerkt de eigenaar&#13;
of andere rechthebbende wiens aanspraken&#13;
in de toedeling van kavels door&#13;
gegrondbevinding van bezwaren een corresponderende&#13;
verandering kunnen ondergaan;&#13;
dat dienovereenkomstig moet worden aangenomen&#13;
dat als belanghebbende bij de behandeling&#13;
van bezwaren tegen de lijst der&#13;
geldelijke regelingen moet worden aangemerkt&#13;
de eigenaar of andere rechthebbende&#13;
wiens aanspraken of verplichtingen in het geheel&#13;
der geldelijke verrekeningen door gegrondbevinding&#13;
van bezwaren een corresponderende&#13;
verandering kunnen ondergaan;&#13;
dat daarom, ofschoon een bepaling als artikel&#13;
91, lid 4, in artikel 111 (vervangen door&#13;
art. 216 jo. art. 185 Lw, M.) ontbreekt, de&#13;
rechtbank gehouden is om, alvorens over bezwaren&#13;
tegen de lijst der geldelijke regelingen&#13;
uitspraak te doen, evenbedoelde belanghebbende&#13;
bij de behandeling van die bezwaren te&#13;
horen;...&#13;
dat de Rb., 'gereclameerden' veroordelend&#13;
tot betaling van ƒ12 800 en de wettelijke interessen&#13;
daarvan, blijkens haar overwegingen&#13;
met 'gereclameerden' doelt op de plaatselijke&#13;
commissie (thans LC, M.);&#13;
dat zij daarmee artikel 111 Ruilverkavelingswet&#13;
1954 heeft miskend, omdat blijkens&#13;
die bepaling de plaatselijke commissie geen&#13;
partij is in het geding, maar slechts bij de behandeling&#13;
van de bezwaren door de Rb. wordt&#13;
gehoord;'&#13;
2.5. Zie ook Rb. Groningen 22 augustus&#13;
1986 en 13 februari 1987, Rvkb. 72, 78, waar&#13;
in conform vorenstaand arrest werd overwogen,&#13;
dat als belanghebbende bij de&#13;
behandeling van bezwaren tegen de lijst der&#13;
geldelijke regelingen moet worden aangemerkt&#13;
de eigenaar of andere rechthebbende,&#13;
wiens aanspraken of verplichtingen in het ge&#13;
heel der geldelijke verrekeningen door ge&#13;
grondbevinding van bezwaren een corresponderende&#13;
verandering kunnen ondergaan. Ver&#13;
volgens werd geoordeeld, dat van een zodanige&#13;
verandering ten aanzien van een gecedeerde&#13;
vordering van een hypotheeknemer (de&#13;
bank) geen sprake was, zodat zij niet in haar&#13;
bezwaar kon worden ontvangen.&#13;
2.6. P. de Haan, Onroerend-goedrecht,&#13;
Deel C: Landinrichting (1988), blz. 241/242,&#13;
betoogt naar aanleiding van voormelde jurisprudentie&#13;
met betrekking tot art. 214 Lw:&#13;
'Naar mijn mening moet men hier het begrip&#13;
belanghebbende zo ruim mogelijk opvatten,&#13;
zodat ook het belang van het zo laag&#13;
mogelijk houden van de kosten er onder komt&#13;
te vallen.'&#13;
en op blz. 242 met betrekking tot de positie&#13;
van de LC:&#13;
'Voor het overige zal de commissie bij het&#13;
toekennen van schadevergoedingen zo zuinig&#13;
mogelijk met de herverkavelingskas moeten&#13;
omspringen en ook bij het in rekening brengen&#13;
van overbedelings- en andere voor individuele&#13;
verrekening in aanmerking komende&#13;
kosten het belang van de gezamenlijke eigenaren&#13;
mede voor ogen moeten houden. Aan&#13;
de andere kant is het echter ook onjuist om,&#13;
zoals de Hoge Raad in voornoemd arrest&#13;
deed, de landinrichtingscommissie niet als&#13;
partij bij de lijst te beschouwen, zelfs voor zover&#13;
het om verrekeningen tussen oude en&#13;
nieuwe eigenaar gaat3 5. Het is deze commissie&#13;
die, tezamen met rechtercommissaris en&#13;
rechtbank, de lijst vaststelt in een publiekrechtelijke&#13;
procedure, eindigend in administratieve&#13;
rechtspraak door de gewone rechter.'&#13;
Noot 345 houdt in:&#13;
'De Hoge Raad baseerde zijn zienswijze&#13;
op art. 111 Rvkw. 1954, waar slechts geproken&#13;
werd over het horen van de plaatselijke&#13;
commissie, doch dit zegt op zichzelf niets.&#13;
Bovendien, wie zou anders namens de gezamenlijke&#13;
rechthebbenden optreden dan deze&#13;
commissie?'&#13;
2.7. Voor dit standpunt is steun te vinden&#13;
in de parlementaire geschiedenis van de Rw&#13;
1954, waar in de MvT (Zitting 1950-1951 -&#13;
2063, nr. 3, blz. 18) wordt opgemerkt:&#13;
'Het zal intussen duidelijk zijn, dat de&#13;
plaatselijke commissie niet voor zichzelf optreedt.&#13;
De betrekkingen, welke zij met derden&#13;
als rechtsbetrekkingen aanknoopt, gelden haar&#13;
leden niet individueel, maar gelden de groep&#13;
der gezamenlijke rechthebbenden in het blok.&#13;
Echter ook weer niet in dien zin, dat de commissie&#13;
elk der rechthebbenden individueel&#13;
bindt. De plaatselijke commissie, zelf geen&#13;
rechtspersoon zijnde, vertegenwoordigt evenmin&#13;
een corporatie. Zij kan dus ook weer niet&#13;
als orgaan van de gezamenlijke rechthebbenden&#13;
worden beschouwd, maar zij heeft wel de&#13;
gemeenschappelijke en individuele belangen&#13;
der rechthebbenden te behartigen en af te wegen.'&#13;
2.8. Ik verwijs voorts nog naar mijn beschouwingen&#13;
in punt 4.2 van mijn conclusie&#13;
voor HR 1 april 1987, nr. 13.180. Dit punt is&#13;
niet opgenomen in NJ 1988, 131 m.nt. JBMV,&#13;
maar als bijlage bij de conclusie voor HR 22&#13;
juni 1988, NJ 1988, 929. Ik merkte in punt&#13;
4.2.5 op (NJ 1988, blz. 3230 Ik.):&#13;
'NJ 1980, 147 dwingt tot de opvatting, dat&#13;
de LC bij de LGR niet als zodanig partij is,&#13;
dat het opmaken daarvan (art. 211 Landinrichtingswet),&#13;
het opmaken van het p.-v. bedoeld&#13;
in art. 215 Landinrichtingswet en alle&#13;
verdere akties van de LC in het kader van de&#13;
vaststelling van de LGR (art. 216 Landinrichtingswet)&#13;
geen rechtshandelingen zijn als bedoeld&#13;
in art. 31 lid 1 Landinrichtingswet.'&#13;
Ik trok daaruit de conclusie, dat de LC&#13;
geen procespartij is als het gaat om een procedure&#13;
van de Landinrichtingswet met betrekking&#13;
tot de LGR. Uw Raad volgde die&#13;
conclusie echter niet. Zie recentelijk ook HR&#13;
25 maart 1992, nr. 1134 en de jurisprudentie&#13;
vermeld in punt 3 van mijn conclusie voor dat&#13;
arrest. Het lijkt mij moeilijk te verdedigen, dat&#13;
de LC in verband met haar taak bij het vaststellen&#13;
van de LGR wel procespartij zou zijn,&#13;
maar geen belanghebbende. Zie ook punt&#13;
3.1.2 hierna.&#13;
3. Beoordeling van de cassatiemiddelen&#13;
3.I. Onderdeel a van cassatiemiddel I&#13;
3.1.1 Uit het vorengaande meen ik te kunnen&#13;
afleiden, dat - anders dan door Bruins in dit&#13;
middelonderdeel wordt gesteld - de LC in een&#13;
geval als het onderhavige, waarin door haar&#13;
per abuis aan één van de betrokkenen bij een&#13;
ruilverkaveling een bedrag niet in rekening is&#13;
gebracht, als belanghebbende in de zin van&#13;
art. 214 Lw kan worden aangemerkt.&#13;
3.1.2 Het behoort immers tot de taak van&#13;
de LC er op toe te zien dat de kosten van de&#13;
ruilverkaveling zo laag mogelijk blijven.&#13;
Daarmee behartigt zij de gemeenschappelijke&#13;
en individuele belangen, waarbij zij dient te&#13;
zorgen voor een gelijke behandeling van alle&#13;
rechthebbenden.&#13;
Haar positie is dus bepaald een andere dan&#13;
die van een willekeurig overheidsorgaan. Ten&#13;
aanzien van overheidsorganen in het algemeen&#13;
lijkt het moeilijk te verdedigen, dat het&#13;
tegen de eigen beschikkingen bezwaar kan&#13;
maken. Doorgaans zal dat orgaan de mogelijkheid&#13;
hebben zijn onjuiste beschikking te&#13;
vervangen door een verbeterde beschikking.&#13;
De LC heeft die mogelijkheid niet, gezien&#13;
haar bijzondere positie en de bijzondere bezwaarprocedure&#13;
van de Lw. Ik laat daarbij&#13;
nog in het midden de vraag, of de LGR zoals&#13;
die ter inzage wordt gelegd, wel kan worden&#13;
beschouwd als een beschikking van de LC.&#13;
Zie punt 2.8 hiervóór.&#13;
Ik ben dan ook van mening dat onderdeel a&#13;
van cassatiemiddel I niet kan slagen.&#13;
3.2. Onderdeel b van cassatiemiddel I&#13;
De omstandigheid dat de LC als belanghebbende&#13;
kan worden beschouwd in de zin van&#13;
art. 214 Lw betekent naar mijn mening, dat&#13;
van misbruik van (proces)recht geen sprake&#13;
is, wanneer de LC bij zichzelf een bezwaar indient&#13;
tegen de door haar opgemaakte lijst&#13;
waarvan zij de onjuistheid na de ter inzagelegging&#13;
vaststelt. De LC had immers geen andere&#13;
mogelijkheid om deze onjuistheid te&#13;
herstellen, terwijl bovendien de door de LC&#13;
gevolgde rechtsgang - zoals de rechtbank m.i.&#13;
terecht heeft overwogen - met voldoende&#13;
waarborgen is omgeven.&#13;
3.3. Cassatiemiddel II&#13;
3.3.1 In cassatiemiddel II stelt Bruins dat, nu&#13;
de LC door middel van de vaststelling van de&#13;
LGR het vertrouwen heeft gewekt dat Bruins&#13;
voor ƒ 0 zou worden aangeslagen, hij erop&#13;
mocht vertrouwen dat de LC zelf daar niet&#13;
van af zou wijken, ongeacht de mogelijke bezwaren&#13;
van anderen. M.i. kan ook dit middel&#13;
niet tot cassatie leiden.&#13;
3.3.2 Overeenkomstig het oordeel van de&#13;
rechtbank, weergegeven in punt 1.8 hiervóór,&#13;
ben ik van mening, dat aan de LGR geen&#13;
rechten kunnen worden ontleend totdat de lijst&#13;
onherroepelijk is geworden, hetgeen eerst ge&#13;
schiedt nadat gedurende de inzageperiode van&#13;
de LGR geen bezwaren daartegen zijn ingediend&#13;
(art. 215 Lw) dan wel nadat door de&#13;
rechtbank over alle bezwaren daaromtrent is&#13;
beslist (art. 217/218 Lw).&#13;
3.3.3 Voorts merk ik op, dat een beroep op&#13;
opgewekt vertrouwen alleen dan slaagt, wan&#13;
neer sprake is van een gerechtvaardigde,&#13;
d.w.z. in redelijkheid te koesteren verwachting.&#13;
Zie P. Nicolaï/B.K. Olivier, Bestuursrecht&#13;
(1990), blz. 182.&#13;
Dit is m.i. niet het geval in de onderhavige&#13;
situatie, waarin van iemand geen bijdrage&#13;
wordt gevorderd voor de aanleg van een weg,&#13;
waarvan hij wel profijt heeft, terwijl van anderen&#13;
in een vergelijkbare positie wel een bedrag&#13;
wordt gevorderd.&#13;
4. Conclusie&#13;
Beide cassatiemiddelen ongegrond bevindend,&#13;
concludeer ik tot verwerping van het&#13;
beroep&#13;
Hoge Raad:&#13;
1. Geding in feitelijke instantie&#13;
1.1. De Landinrichtingscommissie in de ruilverkaveling&#13;
'Het Bildt' heeft tegen de Lijst&#13;
der geldelijke regelingen vier bezwaren ingediend.&#13;
Na behandeling daarvan heeft de Landinrichtingscommissie&#13;
één daarvan gehandhaafd&#13;
omdat met de belanghebbende, J.W.&#13;
Bruins (verder Bruins), geen overeenstemming&#13;
daaromtrent kon worden bereikt.&#13;
1.2. Dit bezwaar is vervolgens behandeld&#13;
ten overstaan van de rechter-commissaris die&#13;
partijen niet heeft kunnen verenigen en hen&#13;
heeft verwezen naar de terechtzitting van de&#13;
Rechtbank.&#13;
1.3. Bruins heeft een eis in reconventie in&#13;
gesteld.&#13;
1.4. De Rechtbank heeft bij het in cassatie&#13;
bestreden vonnis: het bezwaar van de Landinrichtingscommissie&#13;
gegrond verklaard; de lijst&#13;
der geldelijke regelingen in de ruilverkaveling&#13;
'Het Bildt' aldus gewijzigd dat daarop voor&#13;
J.W. Bruins (Rnr. 30267) onder basiskosten&#13;
een post voor 'ontsluiting woningen' wordt&#13;
opgenomen ten bedrage van ƒ 5000; Bruins&#13;
niet-ontvankelijk verklaard in zijn vordering&#13;
in reconventie; de proceskosten gecompenseerd&#13;
aldus dat iedere partij haar eigen kosten&#13;
draagt.&#13;
1.5. Het vonnis van de rechtbank is aan dit&#13;
arrest gehecht.&#13;
2. Geding in cassatie&#13;
2.1. Bruins heeft het vonnis van de Rechtbank&#13;
bestreden met twee middelen van cassatie. De&#13;
dagvaarding in cassatie is aan dit arrest gehecht&#13;
en maakt daarvan deel uit.&#13;
2.2. Partijen hebben de zaak schriftelijk&#13;
doen toelichten door hun advocaten.&#13;
2.3. De Advocaat-Generaal Moltmaker&#13;
heeft geconcludeerd tot verwerping van het&#13;
beroep.&#13;
3. Beoordeling van de middelen&#13;
3.1. Op grond van hetgeen de Rechtbank heeft&#13;
vastgesteld, moet in cassatie ervan worden&#13;
uitgegaan dat de Landinrichtingscommissie&#13;
bij vergissing aan Bruins bij het opmaken van&#13;
de lijst der geldelijke regelingen een bedrag&#13;
van ƒ 0,00 in plaats van een bedrag van&#13;
ƒ 5000 in rekening heeft gebracht.&#13;
3.2. De Rechtbank heeft geoordeeld dat de&#13;
Landinrichtingscommissie als belanghebbende&#13;
in de zin van artikel 214 van de Landinrichtingswet&#13;
(verder de Wet) kan worden&#13;
aangemerkt en aldus, tot herstel van de gemaakte&#13;
fout, bezwaar kan maken tegen de lijst&#13;
der geldelijke regelingen. Tegen dat oordeel is&#13;
middel I in zijn beide onderdelen gericht.&#13;
3.3. Het middel is gegrond. Uit artikel 212&#13;
van de Wet blijkt dat de lijst der geldelijke regelingen&#13;
onder meer dient te vermelden voor&#13;
iedere eigenaar, in de zin van de Wet, de veranderingen&#13;
in de waarde van de gronden en&#13;
de overige goederen als gevolg van de landinrichting&#13;
en voorts de verrekeningen voor de&#13;
betrokken eigenaren als gevolg van de landinrichting.&#13;
Waar de Wet in artikel 214 aan iedere&#13;
belanghebbende de bevoegdheid toekent&#13;
om bezwaren tegen de lijst der geldelijke re&#13;
gelingen in te dienen bij de landinrichtingscommissie,&#13;
wordt onder belanghebbenden&#13;
verstaan de eigenaren en overige rechthebbenden,&#13;
doch niet de landinrichtingscommissie&#13;
zelf.&#13;
3.4. Het middel kan evenwel niet tot cassatie&#13;
leiden.&#13;
Uit het bepaalde in artikel 220 van de Wet&#13;
en uit de wijze waarop de behandeling van&#13;
bezwaren tegen de lijst der geldelijke regelingen&#13;
in artikel 216 van de Wet is geregeld,&#13;
volgt dat de landinrichtingscommissie bevoegd&#13;
is wijzigingen aan te brengen in de lijst&#13;
der geldelijke regelingen.&#13;
3.5. De landinrichtingscommissie heeft bij&#13;
het opmaken van de lijst der geldelijke regelingen&#13;
onder meer tot taak de gemeenschappelijke&#13;
en individuele belangen van de&#13;
eigenaren en overige rechthebbenden te behartigen&#13;
en ervoor zorg te dragen dat hen een&#13;
gelijke behandeling ten deel valt. Het is in&#13;
overeenstemming met die taak, dat de landinrichtingscommissie&#13;
ook buiten bij haar ingediende&#13;
bezwaren om wijzigingen aanbrengt in&#13;
de lijst der geldelijke regelingen tot herstel&#13;
van fouten in die lijst.&#13;
3.6. Wenst de landinrichtingscommissie&#13;
van haar bevoegdheid tot wijziging van de&#13;
lijst der geldelijke regelingen gebruik te ma&#13;
ken nadat die lijst op de voet van artikel 213,&#13;
lis 2, van de Wet ter inzage is gelegd, dan zal&#13;
dat dienen te gescheiden binnen de in artikel&#13;
214 vermelde termijn. Na het aanbrengen van&#13;
die wijzigingen zal gehandeld moeten worden&#13;
overeenkomstig hetgeen is bepaald bij artikel&#13;
220 van de Wet.&#13;
3.7. In het onderhavige geval heeft Bruins&#13;
als belanghebbende tegen de door de Landinrichtingscommissie&#13;
aangebrachte wijziging&#13;
op dezelfde wijze aan die Commissie, de&#13;
Rechter-Commissaris en de Rechtbank zijn&#13;
bezwaren kunnen voorleggen als wanneer die&#13;
Commissie gehandeld zou hebben overeenkomstig&#13;
hetgeen hiervoor is overwogen onder&#13;
3.3 tot en met 3.5. Bruins heeft mitsdien geen&#13;
belang bij middel I.&#13;
3.8. Het middel onder II komt op tegen het&#13;
oordeel van de Rechtbank dat geen sprake kan&#13;
zijn van schending van het vertrouwensbeginsel&#13;
wanneer de Landinrichtingscommissie&#13;
wijziging brengt in de lijst der geldelijke regelingen,&#13;
zolang die lijst nog niet onherroepelijk&#13;
vast staat. Het middel is in zoverre gegrond&#13;
dat niet uitgesloten is dat het een landinrichtingscommissie,&#13;
op grond van een door haar&#13;
gedane toezegging of gewekte verwachting,&#13;
niet meer vrijstaat ten nadele van een eigenaar&#13;
wijziging te brengen in de lijst der geldelijke&#13;
regelingen ook al staat die lijst nog niet onherroepelijk&#13;
vast. De enkele omstandigheid dat&#13;
de Landinrichtingscommissie ten aanzien van&#13;
Bruins een bedrag van nihil op de lijst der geldelijke&#13;
regelingen had vermeld is echter onvoldoende&#13;
om aan te nemen dat het in rechte&#13;
te erkennen vertrouwen is gewekt dat de lijst&#13;
in zoverre geen wijziging meer zou ondergaan.&#13;
Nu Bruins niet heeft gesteld dat de&#13;
Landinrichtingscommissie hem heeft toegezegd&#13;
dat de lijst der geldelijke regelingen te&#13;
zijnen aanzien niet zou worden gewijzigd en&#13;
evenmin bijzondere feiten of omstandigheden&#13;
heeft gesteld op grond waarvan hij erop&#13;
mocht vertrouwen dat zulks niet zou gebeuren,&#13;
kan het middel onder II evenmin tot cassatie&#13;
leiden.&#13;
4. Beslissing&#13;
De Hoge Raad verwerpt het beroep, veroordeelt&#13;
Bruins in de kosten van het geding in&#13;
cassatie, (enz.).&#13;
Noot&#13;
De Landinrichtingscommissie (LC) voor de&#13;
ruilverkaveling 'Het Bildt' heeft de lijst der&#13;
geldelijke regelingen voor die ruilverkaveling&#13;
opgemaakt en ter inzage gelegd. Gebleken is&#13;
dat in die lijst verzuimd is een bedrag van&#13;
ƒ 5000 ten laste van Bruins op te nemen, wegens&#13;
verbeterde ontsluiting van zijn woning.&#13;
De LC heeft vervolgens binnen de daartoe&#13;
gestelde termijn bezwaar gemaakt. Met&#13;
Bruins is geen overeenstemming bereikt over&#13;
het alsnog opnemen van genoemd bedrag in&#13;
de lijst, zodat de rechtbank uitspraak moest&#13;
doen. De rechtbank was van oordeel dat de&#13;
LC, als belanghebbende, ontvangen kon wor-&#13;
Ruilverkaveling/Landinrichting&#13;
den in het bezwaar en wees het bezwaar van&#13;
de LC toe en wijzigde de lijst door daarin een&#13;
bedrag van ƒ 5000 ten laste van Bruins te&#13;
brengen wegens 'ontsluiting woningen'.&#13;
Bruins verzet zich in zijn cassatieberoep tegen&#13;
het oordeel van de rechtbank dat de LC als&#13;
belanghebbende in de zin van art. 214 van de&#13;
Landinrichtingswet (verder te noemen de wet)&#13;
is aan te merken en voorts is hij van mening&#13;
dat de bezwarenprocedure niet bedoeld is om&#13;
het beslissende orgaan (i.c. de LC) de gelegenheid&#13;
te geven uit eigen beweging gemaakte&#13;
fouten te herstellen.&#13;
De Hoge Raad honoreert de klacht van&#13;
Bruins door uit te spreken dat de LC niet als&#13;
belanghebbende in de zin van art. 214 van de&#13;
wet is aan te merken. Voor het aanbrengen&#13;
van correcties in de lijst staat naar de mening&#13;
van de Hoge Raad voor de LC een andere&#13;
weg open. Gelet op dit laatste en omdat&#13;
Bruins in processueel opzicht niet benadeeld&#13;
is, verwerpt de Hoge Raad het cassatieberoep.&#13;
De invulling die de Hoge Raad geeft aan&#13;
het begrip belanghebbende en de aangegeven&#13;
weg voor het herstellen van misslagen verdienen&#13;
nader beschouwing.&#13;
Belanghebbende in de zin van art. 214 van de&#13;
wet&#13;
De mening van de Hoge Raad dat de LC niet&#13;
als belanghebbende beschouwd dient te worden&#13;
is gebaseerd op art. 212 van de wet. In dat&#13;
artikel wordt telkens gesproken over verrekening&#13;
met eigenaren, zodat onder belanghebbenden&#13;
volgens de Hoge Raad de eigenaren&#13;
en overige rechthebbenden in de zin van de&#13;
wet verstaan moeten worden.&#13;
De Hoge Raad gaat hier voorbij aan het&#13;
standpunt van adv.-generaal Moltmaker die&#13;
de LC wel als belanghebbende in de zin van&#13;
art. 214 van de wet aanmerkt. De adv.-generaal&#13;
verwijst in dit verband onder meer naar&#13;
de Nota naar aanleiding van het Eindverslag&#13;
van de wet (Tweede Kamer, zitting 1982-&#13;
1983, 15 907, nr. 11, blz. 32 en 33) en jurisprudentie.&#13;
In de Nota naar aanleiding van het&#13;
Eindverslag is onder meer vermeld dat 'het&#13;
begrip belanghebbende enigszins ruimer van&#13;
inhoud (is) dan de som van de begrippen&#13;
rechthebbende en pachter'. In de Nota zijn enkele&#13;
praktijkvoorbeelden ter verduidelijking&#13;
hiervan toegevoegd. Voor wat betreft de jurisprudentie&#13;
verwijst hij onder andere naar het&#13;
door de Hoge Raad gewezen arrest inzake de&#13;
lijst der geldelijke regelingen in de ruilverkaveling&#13;
'Gilze-Bavel-Rijensbroek' (HR 25&#13;
maart 1992, NJ 1992, 99), waarbij hij opmerkt:&#13;
'Het lijkt mij moeilijk te verdedigen,&#13;
dat de LC in verband met haar taak bij het&#13;
vaststellen van de LGR wel procespartij zou&#13;
zijn, maar geen belanghebbende.'1&#13;
In onderdeel 3 van zijn conclusie (Beoordeling&#13;
van de cassatiemiddelen) vermeldt de&#13;
adv.-generaal: 'Uit het vorengaande meen ik&#13;
te kunnen afleiden, dat (...) de LC in een geval&#13;
als het onderhavige (...) als belanghebbende in&#13;
de zin van art. 214 Lw kan worden aangemerkt.&#13;
Het behoort immers tot de taak van de&#13;
LC er op toe te zien dat de kosten van de ruilverkaveling&#13;
zo laag mogelijk blijven. Daarmee&#13;
behartigt zij de gemeenschappelijke en&#13;
individuele belangen, waarbij zij dient te zorgen&#13;
voor een gelijke behandeling van alle&#13;
rechthebbenden. Haar positie is dus bepaald&#13;
een andere dan die van een willekeurig overheidsorgaan.&#13;
Ten aanzien van overheidsorganen&#13;
in het algemeen lijkt het moeilijk te&#13;
verdedigen, dat het tegen de eigen beschikkingen&#13;
bezwaar kan maken. Doorgaans zal dat&#13;
orgaan de mogelijkheid hebben zijn onjuiste&#13;
beschikking te vervangen door een verbeterde&#13;
beschikking. De LC heeft die mogelijkheid&#13;
niet, gezien haar bijzondere positie en de bijzondere&#13;
bezwaarprocedure van de Lw.'&#13;
De kring van personen die in de opvatting&#13;
van de Hoge Raad als belanghebbende wordt&#13;
aangemerkt, is dus beperkt. Deze beperkte uitleg&#13;
kan in de praktijk tot minder gewenste, zo&#13;
niet ongewenste, gevolgen leiden; een tweetal&#13;
voorbeelden ter illustratie.&#13;
Een eigenaar, die geen gronden binnen een&#13;
ruilverkavelingsblok heeft maar waarvan de&#13;
gronden grenzen aan de blokgrens, ondervindt&#13;
schade van binnen het betreffende blok getroffen&#13;
maatregelen. Deze eigenaar is in de&#13;
optiek van de Hoge Raad geen belanghebbende&#13;
in de zin van art. 214 van de wet. Een verzoek&#13;
tot vergoeding van de schade, door&#13;
middel van een bezwaarschrift tegen de lijst&#13;
der geldelijke regelingen, zou derhalve als&#13;
niet-ontvankelijk beschouwd moeten worden.&#13;
Een tweede voorbeeld. Het is voorstelbaar&#13;
dat een pachter van gronden binnen een ruilverkavelingsblok&#13;
(die ingevolge de wet noch&#13;
onder het begrip eigenaar, noch onder het begrip&#13;
rechthebbende valt) rechtstreeks schade&#13;
ondervindt van in dat blok getroffen maatregelen.&#13;
Zijn bezwaar tegen de lijst der geldelijke&#13;
regelingen ter vergoeding van de schade&#13;
zou eveneens niet-ontvankelijk verklaard&#13;
moeten worden. Dit terwijl in de Nota naar&#13;
aanleiding van het Eindverslag een pachter als&#13;
belanghebbende aangemerkt wordt - zie de&#13;
reeds hiervoor aangehaalde passage - en ook&#13;
de wet een verrekening met pachters veronderstelt&#13;
(zie art. 212, eerste lid sub c ten tweede,&#13;
waarin verwezen wordt naar art. 150 van&#13;
de wet).&#13;
De weg voor het aanbrengen van correcties&#13;
De Hoge Raad is van mening dat de LC bij&#13;
het opmaken van de lijst der geldelijke regelingen&#13;
onder meer tot taak heeft de gemeenschappelijke&#13;
en individuele belangen van de&#13;
eigenaren en overige rechthebbenden te behartigen&#13;
en ervoor zorg te dragen dat hen een&#13;
gelijke behandeling ten deel valt. Het aanbrengen&#13;
van wijzigingen in de lijst der geldelijke&#13;
regelingen tot herstel van fouten, buiten&#13;
bij haar ingediende bezwaren om, is in overeenstemming&#13;
met die taak. Eén en ander zou&#13;
dan binnen een maand na de terinzagelegging&#13;
van bedoelde lijst moeten plaatsvinden en na&#13;
het aanbrengen van de correctie zou gehandeld&#13;
moeten worden overeenkomstig hetgeen&#13;
bepaald is bij art. 220 van de wet.&#13;
De taak van de LC was voor de rechtbank&#13;
(mede) aanleiding om de LC als belanghebbende&#13;
te zien. De weg voor het aanbrengen&#13;
van nodig geachte correcties loopt in de visie&#13;
van de rechtbank via het indienen van een bezwaarschrift.&#13;
Het vonnis vermeldt dienaangaande:&#13;
'Voorts overweegt de rechtbank dat&#13;
de LC een centrale rol is toebedeeld bij de&#13;
voorbereiding en de uitvoering van de ruilverkaveling&#13;
en uit dien hoofde mede dient toe te&#13;
zien op de juiste toepassing en uitvoering van&#13;
het proces-verbaal van aanwijzingen. Gelet op&#13;
deze positie is de LC te beschouwen als een&#13;
belanghebbende in de zin van art. 214 Landinrichtingswet,&#13;
zodat het ervoor gehouden&#13;
moet worden dat zij gerechtigd is om een bezwaar&#13;
in te dienen tegen de LGR, wanneer zij&#13;
van oordeel is dat deze correctie behoeft'.&#13;
De door de Hoge Raad aangegeven weg voor&#13;
het aanbrengen van correcties is verrassend.&#13;
Noch in art. 220, noch in enig ander artikel&#13;
van de wet wordt aan een LC de bevoegdheid&#13;
toegekend om, buiten de bij haar ingediende&#13;
bezwaren een wijziging aan te brengen in de&#13;
lijst der geldelijke regelingen anders dan na&#13;
daarover verkregen overeenstemming (zie art.&#13;
216 onder a in verbinding met art. 172, derde&#13;
lid van de wet; en voor wijziging door de&#13;
met art. 178 van de wet).&#13;
Artikel 220 van de wet bevat geen bepalingen&#13;
over het herstellen van gebleken fouten in&#13;
de ter inzage gelegde lijst der geldelijke regelingen,&#13;
maar gaat slechts over het aanbrengen&#13;
van wijzigingen in die lijst, voor zover die&#13;
voortvloeien uit wijzigingen van de toedeling&#13;
als gevolg van de bezwarenbehandeling tegen&#13;
het plan van toedeling indien art. 219 van de&#13;
wet toepassing heeft gevonden. Dus indien er&#13;
een gelijktijdige terinzagelegging van het plan&#13;
van toedeling en de lijst der geldelijke regelingen&#13;
heeft plaatsgevonden.&#13;
Na een dergelijke terinzagelegging worden&#13;
eerst de bezwaren tegen de toedeling behandeld&#13;
en vervolgens die tegen de lijst der geldelijke&#13;
regelingen. Door de behandeling van&#13;
de bezwaren tegen de toedeling kunnen bepaalde&#13;
toedelingen wijzigingen ondergaan,&#13;
waardoor bijvoorbeeld het nut van de landinrichting&#13;
voor verschillende eigenaren aan verandering&#13;
onderhevig is. Artikel 220 geeft de&#13;
LC dan de mogelijkheid die gewijzigde financiële&#13;
gevolgen in de lijst der geldelijke regelingen&#13;
te verwerken. De bij een wijziging in&#13;
die lijst betrokkenen hebben daarna de mogelijkheid,&#13;
uiterlijk veertien dagen na de verzending&#13;
van de mededeling van de wijziging,&#13;
bezwaar in te dienen tegen de aangebrachte&#13;
wijziging. Deze bezwaren worden dan te zamen&#13;
met de eerder tegen de lijst ingediende&#13;
bezwaren behandeld.&#13;
Een gelijktijdige terinzagelegging van het&#13;
plan van toedeling en de lijst der geldelijke regelingen&#13;
vindt in de praktijk slechts zelden&#13;
plaats en was in de ruilverkaveling 'Het Bildt'&#13;
niet aan de orde.</content><legacyfootnotes>1. Zie AgrR 1993, nr. 4591.</legacyfootnotes><footnotes><footnote/></footnotes><auteurs/><published>1993-02-01 00:00:00</published><modified>1992-03-25 00:00:00</modified><editiondate>1993-02-01</editiondate><htmlpath>https://denhollander.info/artikel/5230</htmlpath></article>
</articles></edition>
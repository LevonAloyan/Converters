<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2009</searchword><id>8143</id><udhid>UDH:TvAR/8143</udhid><titel>de stichting Stichting Het Weeshuis/Tjalke Hessel Bergsma, Johannes Cornelis Bergsma (TvAR 2009/5528,5529,5530,5531,5532,5533,5534)</titel><searchwords><searchword>TvAR 7/8/2009</searchword><searchword>TvAR 2009/5528</searchword><searchword>TvAR 2009/5529</searchword><searchword>TvAR 2009/5530</searchword><searchword>TvAR 2009/5531</searchword><searchword>TvAR 2009/5532</searchword><searchword>TvAR 2009/5533</searchword><searchword>TvAR 2009/5534</searchword><searchword>UDH:TvAR/8143</searchword></searchwords><attachments><attachment><name>TvAR2009_-07_08_07_Rechtspraak.pdf</name><extention>pdf</extention><url>https://denhollander.info/download/7357/ci</url></attachment></attachments><inleiding>&lt;p&gt;Pacht. Eigendomsovergang. Melkquotum. Samenhang. [Pachtwet, art. 34; Burgerlijk Wetboek art. 6:212, 7: 361] De omstandigheid dat het gepachte aan een derde (i.c. verpachtster) is overgedragen, leidt er niet toe dat de samenhang tussen het melkquotum en het gepachte is verbroken. Onmiddellijk verband tussen rechten en verplichtingen ten aanzien van melkquotum en de kernverplichtingen van verpachter en pachter. Overgang rechten en verplichtingen op verpachtster op grond van art. 34 Pachtwet. De omstandigheid dat, gelijktijdig met de overdracht van het gepachte, de voordien geldende pachtovereenkomst werd vervangen door een nieuwe pachtovereenkomst op deels andere voorwaarden brengt hierin geen verandering.&lt;/p&gt;</inleiding><content>&lt;p&gt;1. Het geding in eerste aanleg Voor de procedure in eerste aanleg wordt verwezen naar de inhoud van de vonnissen van 18 oktober 2006 en 24 januari 2007, die de pachtkamer van de rechtbank Leeuwarden, sector kanton, locatie Sneek, tussen appellante (hierna te noemen: Het Weeshuis) als eiseres en ge&amp;iuml;ntimeerden (hierna in enkelvoud te noemen: Bergsma) als gedaagden heeft gewezen. Van het vonnis van 24 januari 2007 is een fotokopie aan dit arrest gehecht. 2. Het geding in hoger beroep 2.1. Het Weeshuis heeft bij exploot van 22 februari 2007 aan Bergsma aangezegd van genoemd vonnis van 24 januari 2007 in hoger beroep te komen, met dagvaarding van Bergsma voor dit hof. 2.2. Bij memorie van grieven heeft Het Weeshuis drie grieven tegen het bestreden vonnis aangevoerd en toegelicht, haar eis gewijzigd en een nieuwe productie in het geding gebracht, en heeft zij geconcludeerd dat het hof het bestreden vonnis zal vernietigen, en opnieuw recht doende: primair: Bergsma zal veroordelen om binnen 14 dagen na betekening van het in dezen te wijzen arrest aanHet Weeshuis zal betalen een bedrag ad &amp;euro; 411.372,-, te vermeerderen met de daarop op de (derden)rekening van Accon AVM gekweekte rente; subsidiair: de oorspronkelijke vorderingen van Het Weeshuis alsnog toe zal wijzen; primair en subsidiair: Bergsma zal veroordelen in de kosten van de procedure in beide instanties. 2.. Bij memorie van antwoord heeft Bergsma de grieven bestreden en verweer gevoerd, en heeft hij geconcludeerd dat het hof het bestreden vonnis zal bevestigen onder ongegrondverklaring van de daartegen aangevoerde grieven en de eiswijziging, met veroordeling van Het Weeshuis in de kosten van deze procedure. 2.4. Vervolgens hebben partijen de stukken voor het wijzen van arrest aan het hof overgelegd. 3. De vaststaande feiten 3.1. Op grond van hetgeen is gesteld en niet of onvoldoende is weersproken dan wel blijkt uit de onbetwiste inhoud van de overgelegde bescheiden, staat in hoger beroep het navolgende vast. 3.2. Op 12 maart 1973 is de vader van Bergsma overleden. Op grond van zijn uiterste wil is zijn echtgenote en moeder van Bergsma, E. Bergsma-De Vries, voor de helft eigenaar geworden van de boerderijmet 34.26.76 hectare land en voor de andere helft werd zij vruchtgebruikster. De kinderen bleven bloot eigenaar, elk voor 1/5e deel. 3.3. Tussen E. Bergsma-De Vries en T.H. en J.C. Bergsma is in 1982 een schriftelijke pachtovereenkomst opgesteld. Deze pachtovereenkomst is ingegaan op 1 november 1981 voor de duur van 29 jaar. 3.4. De nalatenschap van vader Bergsma is op 9 november 1984 verdeeld. Aan E. Bergsma-De Vries zijn twee kavels weiland te Bruindeer toegedeeld, tezamen groot ca. 32.76.76 ha. 3.5. Eveneens op 9 november 1984 zijn beide kavels door E. Bergsma-De Vries overgedragen aan Het Weeshuis. Onder de overdracht vielen ook de gronden die onderwerp waren van de pachtovereenkomst tussen E. Bergsma-De Vries en Bergsma. In de akte van levering van beide percelen aan Het Weeshuis wordt onder meer het navolgende vermeld: &amp;lsquo;In plaats van de bestaande pachtverhouding worden de bij deze akte verkochte landerijen verpacht voor ruim vierentwintig jaar tot vijf maart tweeduizend negen (&amp;hellip;)&amp;rsquo;. 3.6. De tussen Het Weeshuis en Bergsma opgemaakte pachtovereenkomst van 9 november 1984 vermeldt onder meer: &amp;lsquo;Tenslotte verklaarden de comparanten, dat de bestaande pachtovereenkomst, die door aankoop van voorschreven weiland op verpachtster is overgegaan, door de bij deze akte geconstateerde pachtovereenkomst is ontbonden.&amp;rsquo; 3.7. Met het gepachte hing een melkquotum samen van 420.269 kg met een vetpercentage van 4,42%. Dit quotum is in gedeelten in 2006 en in januari 2007 verkocht. De verkoopopbrengst is op grond van een tussen partijen gemaakte afspraak gestort op een geblokkeerde rekening dan wel derdenrekening van Accon AVM. 4. Beoordeling van het geschil in hoger beroep 4.1. Het gaat in deze zaak om de vraag of Het Weeshuis aanspraak kan maken op de helft van de verkoopopbrengst van het melkquotum. De pachtkamer in eerste aanleg heeft die vraag ontkennend beantwoord en de vordering van Het Weeshuis afgewezen. Daartegen richten zich de grieven. Het hof zal die grieven gezamenlijk bespreken. 4.2. Per 1 september 2007 is met de art. 7:311 e.v. Burgerlijk Wetboek een nieuwe wettelijke regeling van de pacht in werking getreden en is de Pachtwet vervallen. Omdat tussen oud en nieuw recht geen voor de onderhavige zaak relevant verschil bestaat, behoeft de vraag welk recht volgens het overgangsrecht van toepassing is, geen bespreking. 4.3. Allereerst staat ter beoordeling de vraag of de samenhang tussen het melkquotum en het gepachte op 9 november 1984 is verbroken doordat op die datumhet gepachte aan Het Weeshuis in eigendom is overgedragen, terwijl bovendien op hetzelfde moment de voordien geldende pachtovereenkomst werd vervangen door een nieuwe pachtovereenkomst op deels andere voorwaarden. 4.4. Volgens art. 34 Pachtwet (oud) volgde bij eigendomsovergang van het gepachte op een derde deze de verpachter in alle rechten en verplichtingen op, met uitzondering van die rechten en verplichtingen die v&amp;oacute;&amp;oacute;r de eigendomsovergang opeisbaar waren geworden. In overeenstemming met de regeling in geval van huur en in overeenstemmingmet het huidige art. 7:361 Burgerlijk Wetboek moet de bepaling van art. 34 in die zin worden verstaan, dat de bedoelde rechtsopvolging alleen plaatsvindt voor zover er een onmiddellijk verband bestaat met de kernverplichtingen van verpachter en pachter, namelijk het verschaffen van het gebruik en het betalen van de pachtprijs. 4.5. Wat betreft de vraag of ook de verplichting van de pachter om bij be&amp;euml;indiging van de pacht het melkquotum aan de verpachter over te dragen, alsmede de daartegenover staande verplichting van de verpachter om ter gelegenheid van die overdracht aan de pachter een vergoeding te betalen, in onmiddellijk verband staan met bedoelde kernverplichtingen van verpachter en pachter in de zin als hiervoor bedoeld, is het volgende van belang. Art. 7 lid 1 van de Verordening (EEG) nr. 857/84, zoals gewijzigd bij Verordening (EEG) nr. 590/85, bepaalde dat bij overdracht van het bedrijf de overeenkomstige referentiehoeveelheid aan de koper, huurder of erfgenaamwordt overgedragen en het vierde lid van dat art. 7 bepaalde dat in het geval van het verstrijken van een pachtovereenkomst zonder dat de pachter recht heeft op verlenging van de pacht onder soortgelijke voorwaarden, de lidstaten k&amp;uacute;nnen bepalen dat de referentiehoeveelheid die overeenkomt met het bedrijf waarop de pacht betrekking heeft, ter beschikking van de vertrekkende pachter wordt gesteld, indien hij voornemens is de melkproductie voort te zetten. HetHof van Justitie van de EuropeseGemeenschappen heeft op 13 juli 1989 (5/88, Wachauf/BRD, AB 1992, 14) geoordeeld dat de leden 1 en 4 van art. 7 tezamen gelezen aantonen dat de gemeenschapswetgever de referentiehoeveelheid aan het einde van de pacht in beginsel wilde laten terugkeren naar de verpachter, die opnieuw de beschikking over het bedrijf verkrijgt, onverminderd de mogelijkheid voor de lidstaten om de referentiehoeveelheid geheel of gedeeltelijk aan de vertrekkende pachter toe te kennen. Aldus bestaat naar de bedoeling van de gemeenschapswetgever een onmiddellijk verband tussen het door de verpachter aan de pachter ter beschikking gestelde bedrijf &amp;ndash; in de zin van het geheel van productie-eenheden die door de producent (gedurende de pacht: de pachter) worden beheerd en die op het geografisch grondgebied van de Gemeenschap zijn gevestigd (art. 12 onder d van Verordening (EEG), nr. 857/84) &amp;ndash; en hetmelkquotum.Mede tegen de achtergrond van het beginsel van conforme interpretatie dat de verhouding tussen het nationale recht en het gemeenschapsrecht beheerst,moet daaromworden aangenomen dat eigendomsovergang van het gepachte op een derde mede tot gevolg heeft dat de pachter bij be&amp;euml;indiging van de pacht het melkquotum aan deze opvolgende verpachter dient over te dragen, onverminderd de (door het nationale recht beheerste, Hof van Justitie 24 maart 1994, 2/92) verplichting van de verpachter om &amp;ndash; tegen de achtergrond van het beginsel zoals dit ten grondslag ligt aan art. 6:212 Burgerlijk Wetboek en in overeenstemming met de vaste rechtspraak van deze kamer van het hof &amp;ndash; ter gelegenheid van die overdracht aan de pachter een vergoeding te betalen die in overeenstemming is met de omvang van zijn bijdrage in de opbouw van de melkproductie van het bedrijf. 4.6. Aan het voorgaande doet niet af dat Verordening (EEG) nr. 590/85 op 9 november 1984 nog niet in werking was getreden. Verordening (EEG) nr. 590/85 wijzigde de Verordening (EEG) nr. 857/84, zonder dat daarbij de bedoeling voorzat om &amp;ndash; voor zover hier van belang &amp;ndash; ten nadele van pachters een wijziging aan te brengen in het recht zoals dat op grond van laatstbedoelde verordening gold. Uit de considerans van de Verordening (EEG) nr. 590/85 volgt integendeel dat de gemeenschapswetgever de lidstaten de ruimte heeft willen bieden om vertrekkende pachters tegemoet te komen in het geval zij elders de melkproductie willen voortzetten. Gelet daarop moet worden aangenomen dat op 9 november 1984 reeds de rechtsopvatting gold die het hof hiervoor heeft aanvaard. 4.7. De omstandigheid dat op 9 november 1984 de voordien geldende pachtovereenkomst werd vervangen door een nieuwe pachtovereenkomst op deels andere voorwaarden brengt in het voorgaande geen verandering. In overeenstemming met de bedoeling van de gemeenschapswetgever om het melkquotum aan het einde van de pacht in beginsel te laten terugkeren naar de verpachter als onder 4.5 bedoeld, moet worden aangenomen dat de omstandigheid dat partijen een pachtovereenkomst aangaan die een voorafgaande pachtovereenkomst vervangt, niet tot gevolg heeft dat de samenhang tussen het melkquotum en het gepachte wordt verbroken, behalve voor zover partijen anders zijn overeengekomen. Concrete feiten of omstandigheden waaruit zou kunnen worden afgeleid dat partijen inderdaad anders zijn overeengekomen, zijn door Bergsma niet aangevoerd en volgen ook niet uit de gedingstukken. De enkele omstandigheid dat de pachtovereenkomst van 9 november 1984 vermeldt dat de voordien geldende pachtovereenkomst is ontbonden en dat de nieuwe pachtovereenkomst deels op andere voorwaarden is gesloten dan de ontbonden overeenkomst, is in dit verband onvoldoende. Mede in verband met de omstandigheid dat Bergsma klaarblijkelijk demelkveehouderij op dezelfde voet als voorheen bleef uitoefenen, heeft hij uit een en ander redelijkerwijs niet kunnen afleiden dat Het Weeshuis afstand deed van de op haar overgegane aanspraken ter zake van het melkquotum. Voor zover ervan moet worden uitgegaan dat partijen zich destijds niet bewust waren van de samenhang tussen het melkquotum en het gepachte, geldt dat die omstandigheid het te meer onaannemelijk maakt dat partijen een zodanige afstand zouden zijn overeengekomen. Dat in het onderhavige geval de overgang van de aanspraken ter zake van het melkquotum en het aangaan van de nieuwe pachtovereenkomst in tijd samenvielen, leidt evenmin tot een ander oordeel, omdat ook uit die omstandigheid &amp;ndash; ook niet in samenhang met de overige omstandigheden van het geval &amp;ndash; een dergelijke afstand zich niet laat afleiden. 4.8. Uit het voorgaande volgt dat de samenhang tussen het melkquotumen het gepachte op 9 november 1984 niet is verbroken doordat op die datum het gepachte in eigendomaanHetWeeshuis in eigendomis overgedragen, en evenmin doordat op hetzelfde moment de voordien geldende pachtovereenkomst werd vervangen door een nieuwe pachtovereenkomst op deels andere voorwaarden. 4.9. Vervolgens staat ter beoordeling de vraag op welk gedeelte van de verkoopopbrengst van het inmiddels verkochte melkquotum ieder van partijen aanspraak kanmaken. Volgens vaste rechtspraak van dit hof heeft de pachter bij gelegenheid van overdracht van het melkquotum aan de verpachter een aanspraak ter grootte van in beginsel de helft van de waarde van dat quotum en dient in het geval dat de pachter het quotum met toestemming van de verpachter verkoopt, de pachter de helft van de verkoopopbrengst aan de verpachter te voldoen. 4.10. Dat Het Weeshuis in het referentiejaar 1983 nog geen verpachter was, en derhalve zelf geen bijdrage heeft geleverd aan de opbouw van dat quotum, is onvoldoende grond om te kunnen oordelen dat Bergsma naar redelijkheid en billijkheid op een groter deel dan de helft van de verkoopopbrengst aanspraak kan maken. Ook ter zake van de rechten en verplichtingen met betrekking tot het melkquotum is Het Weeshuis immers &amp;ndash; volgens hetgeen hiervoor is overwogen &amp;ndash; in de plaats getreden van de voorafgaande verpachter, Bergsma-De Vries, en Bergsma-De Vries heeft &amp;ndash; door het ter beschikking stellen van het gepachte &amp;ndash; aan bedoelde opbouw van het melkquotum wel een bijdrage geleverd. Of Bergsma-De Vries bij gelegenheid van de verkoop van het gepachte aan Het Weeshuis al dan niet een vergoeding heeft bedongen voor de aanspraken ter zake van het melkquotum zoals die op Het Weeshuis overgingen, is in dit verband een omstandigheid die Bergsma niet aangaat, omdat zij niet in verband staat met de omvang van de bijdrage van Bergsma als pachter in de opbouw van de melkproductie van het bedrijf. 4.11. Uit een en ander volgt dat ieder van partijen aanspraak kan maken op de helft van de verkoopopbrengst van het melkquotum. 4.12. Ten slotte overweegt het hof nader als volgt. In eerste aanleg heeft Bergsma nog aangevoerd dat het Bergsma- De Vries &amp;lsquo;strikt formeel gezien&amp;rsquo; niet vrij stond om zonder medewerking van de overige erfgenamen de grond te verpachten (conclusie van antwoord, p. 4). Bergsma heeft echter op dezelfde plaats aangegeven dat te veronderstellen valt dat de kinderen hiervoor stilzwijgend toestemming hebben gegeven. In verband daarmee gaat ook het hof uit van een geldig totstandgekomen pachtovereenkomst. 4.13. De slotsomis dat de grieven slagen en dat het bestreden vonnis niet in stand kan blijven. De (gewijzigde) vordering van Het Weeshuis, waartegen door Bergsma voor het overige geen verweer is gevoerd, is toewijsbaar. Het hof zal Bergsma, als de in het ongelijk gestelde partij, veroordelen in de kosten van het geding in beide instanties. 5. Beslissing Het hof, recht doende in hoger beroep: vernietigt het vonnis van de pachtkamer van de rechtbank te Leeuwarden, sector kanton, locatie Sneek, van 24 januari 2007 en doet opnieuw recht; veroordeelt Bergsma om binnen 14 dagen na betekening van dit arrest aan Het Weeshuis te betalen een bedrag van &amp;euro; 411.372,-, te vermeerderen met de daarop op de (derden)rekening van Accon AVM gekweekte rente; veroordeelt Bergsma in de kosten van beide instanties, tot aan deze uitspraak aan de zijde van Het Weeshuis voor wat betreft de eerste aanleg begroot op &amp;euro; 500,- voor salaris procureur, op &amp;euro; 281,- voor griffierecht en op &amp;euro; 84,87 voor explootkosten, en voor wat betreft het hoger beroep begroot op &amp;euro; 3.895,- voor salaris procureur, op &amp;euro; 251,- voor griffierecht en op &amp;euro; 70,85 voor explootkosten. Noot Moeder Bergsma verpachtte met ingang van 1 november 1981 landbouwgrond, die deel uitmaakte van de nalatenschap van haar in 1973 overleden echtgenoot, aan haar beide zoons. Op 9 november 1984, de dag waarop de nalatenschap werd verdeeld en de pachtgrond aan haar werd toegedeeld, droeg moeder de eigendom ervan over aan Het Weeshuis. De pachtovereenkomst tussen moeder en zoons werd bij die gelegenheid be&amp;euml;indigd; Het Weeshuis en de zoons gingen een nieuwe pachtovereenkomst aan.Met de gronden die de zoons van hun moeder pachtten hing een melkquotum samen van ruim 420.000 kg. In de jaren 2006 en 2007 hebben de zoons het quotum in gedeelten vervreemd. Het Weeshuis maakt aanspraak op de helft van de verkoopopbrengst. In eerste aanleg werd de vordering vanHetWeeshuis afgewezen. De Pachtkamer te Sneek overwoog in dit verband dat de nieuwe pachtovereenkomst op essenti&amp;euml;le punten (met name wat betreft de pachtprijs en de einddatum) van de oorspronkelijke afweek. Bovendien had Het Weeshuis op geen enkele wijze aan de totstandkoming van het melkquotum bijgedragen, aangezien het de grond in eigendom had gekregen nadat er melkquotum op was komen te rusten, terwijl niet was gebleken dat Het Weeshuis voor het melkquotum had betaald. Het quotum was Het Weeshuis &amp;lsquo;in de schoot geworpen&amp;rsquo;. Toekenning van (een deel van de waarde van) het melkquotumaanHetWeeshuis zou gezien de omstandigheden strijdig zijn met redelijkheid en billijkheid. Het Pachthof onderscheidt in zijn hierboven afgedrukte arrest twee vragen.Omte beginnen wordt onderzocht of de samenhang tussen het melkquotum en de pachtgrond op 9 november 1984 is verbroken. In theorie hadden twee gebeurtenissen tot een breuk kunnen leiden: (a) het gepachte kreeg een nieuwe eigenaar en (b) de pachtovereenkomst werd door een nieuwe vervangen. In het geval dat de eerste vraag ontkennend wordt beantwoord, komt de tweede vraag aan de orde: op welk gedeelte van de verkoopopbrengst kan ieder van partijen aanspraak maken? Opgemerkt zij dat het hof &amp;ndash; met Het Weeshuis &amp;ndash; niet spreekt over de verdeling van de waarde van het quotum. Ik kom hier later op terug. Wat betreft de eerste vraag overweegt het Pachthof om te beginnen, dat volgens art. 34 Pachtwet bij eigendomsovergang van een pachtobject, de verkrijger de verpachter in alle rechten en verplichtingen opvolgde (met uitzondering van die rechten en verplichtingen die v&amp;oacute;&amp;oacute;r de eigendomsovergang opeisbaar waren geworden).Naar huidig recht geldt hetzelfde ingevolge art. 7:361 BW, zij het dat het derde lid de opvolging beperkt tot kernverplichtingen; de verkrijger wordt slechts gebonden door die bedingen van de pachtovereenkomst, die onmiddellijk verband houden met het doen hebben van het gebruik van de zaak tegen een door de pachter te betalen tegenprestatie. Zoals het hof overweegt, werd het bestaan van deze beperking ook onder het oude recht al aangenomen (vgl. Pachtwet (Houwing/Heisterkamp), art. 34, nr. 422).De desbetreffende passage in r.o. 4.4 is van belang voor de overweging dat voor deze zaak tussen oud en nieuw recht geen relevant verschil bestaat (zodat niet hoeft te worden ingegaan op de vraag welk recht volgens het overgangsrecht van toepassing is; zie r.o. 4.2). Volgens vaste rechtspraak van het Pachthof is een pachter verplicht om het met pachtgrond samenhangende melkquotum bij het einde van de pacht aan de verpachter ter beschikking te stellen. Gaat het daarbij om een kernverplichting als in art. 7:361 lid 3 BW bedoeld? Op het eerste gezicht lijkt de bepaling niet van belang, aangezien niet de pachter de verkrijger in de zin van de bepaling is, maar de als gevolg van de eigendomsoverdracht nieuw aangetreden verpachter. Men kan het ook anders uitdrukken: op het eerste gezicht gaat het niet om een verplichting van de verkrijger, maar om een aanspraak. De plicht van de pachter tot het ter beschikking stellen van het melkquotum kan echter niet los worden gezien van de daar tegenover staande verplichting van de verpachter om een deel van de waarde van het overgedragen melkquotum aan de pachter te vergoeden. Kennelijk tegen deze achtergrond heeft het hof aanleiding gezien om de beide verplichtingen aan elkaar te koppelen (zie de eerste volzin van r.o. 4.5, waarin de verplichtingen in &amp;eacute;&amp;eacute;n adem worden genoemd), en te bezien of zij tezamen genomen als kernverplichtingen moeten worden aangemerkt. Het hof beantwoordt de vraag in bevestigende zin, onder verwijzing naar Europees recht. Het laatste is nieuw. Tot februari 2008 werd in overwegingen over de verplichtingen louter gerefereerd aan nationaal recht (art. 25 lid 2 Pachtwet respectievelijk art. 7:358 lid 1 BW; zie over de overgang van verplichtingen naar nationaal recht bijvoorbeeld Pk Hof Arnhem 21 juli 1998, Agr.r. 2000/5010 (Schouten/Reinders)). Nu overweegt het hof dat, mede tegen de achtergrond van het beginsel van conforme interpretatie dat de verhouding tussen het nationale recht en het gemeenschapsrecht beheerst, moet worden aangenomen dat eigendomsovergang van het gepachte op een derde mede tot gevolg heeft dat de pachter bij be&amp;euml;indiging van de pacht het melkquotum aan de opvolgende pachter dient over te dragen. Hier is aan toegevoegd dat de plicht tot overdracht bestaat, onverminderd de verplichting van de verpachter om de pachter een vergoeding te betalen, die in overeenstemming is met de omvang van zijn bijdrage in de opbouw van de melkproductie van het bedrijf. Terecht heeft het hof onder verwijzing naar het Bostock arrest (HvJEG 24 maart 1994, zaak C-2/92, Jur. I, p. 955-987; The Queen/Ministry of Agriculture, Fisheries and Food; ex parte: D.C. Bostock) overwogen dat het hier om een door het nationale recht beheerste verplichting gaat. Dat de vergoeding volgens het Pachthof in overeenstemming moet zijn met de omvang van de bijdrage van de pachter in de opbouw van de melkproductie van het bedrijf, is eveneens nieuw.De formulering is kennelijk ontleend aan hetWachauf arrest (HvJEG 13 juli 1989, zaak 5/88, Jur. 1989, p. 2609; Wachauf/BondsrepubliekDuitsland).Daar dient dan wel bij te worden aangetekend dat dit arrest geen betrekking had op een door een verpachter te betalen vergoeding, maar op het al of niet bestaan van een vergoedingsplicht van een Lid-Staat. Tot dusverre werd de beslissing dat pachter en verpachter beiden aanspraak konden maken op een deel van de waarde van het quotum, door het Pachthof gemotiveerd met de &amp;lsquo;nationaal rechtelijke&amp;rsquo; overweging dat enerzijds de verpachter het land ter beschikking had gesteld waarop demelkproductie had kunnen plaatsvinden, terwijl anderzijds de pachter die melkproductie tot stand had gebracht; zie reeds Pk Hof Arnhem 20 maart 1989, Agr.r. 1990/4308 (Van der Veen/Tammenga). De verwijzing in dit verband naar art. 6:212 BW (ongerechtvaardigde verrijking) kwam al voor in Pk Hof Arnhem 28 december 2004, Agr.r. 2006/5343 Natuurmonumenten/ Willemsen). Nadat is vastgesteld dat de gekoppelde verplichtingen van pachter en verpachter moeten worden aangemerkt als kernverplichtingen, zodat art. 7:361 lid 1 BWer op van toepassing is, dient te worden nagegaan wat de invloed is van het feit dat de beide zoons een nieuwe pachtovereenkomst met Het Weeshuis zijn aangegaan, deels op andere voorwaarden dan de oorspronkelijke overeenkomst met hun moeder. Volgens het Pachthof is de invloed nihil. Opnieuw onder verwijzing naar het Europese recht moet volgens het Pachthof worden aangenomen dat de omstandigheid dat partijen een pachtovereenkomst aangaan die een voorafgaande pachtovereenkomst vervangt, niet tot gevolg heeft dat de samenhang tussen het melkquotumen het gepachte wordt verbroken, tenzij partijen anders zijn overeengekomen. Dat partijen anders zijn overeengekomen, is gesteld noch gebleken. Het feit dat de voorwaarden waaronder de nieuwe overeenkomst werd aangegaan ter zake van andersoortige onderwerpen van de oorspronkelijke overeenkomst afwijkt, acht het hof onvoldoende omwat betreft verplichtingen ter zake van hetmelkquotumeen breuk aan te nemen. Ook op dit punt is de verwijzing naar Europees recht nieuw. Tot februari 2008 leidden op louter Nederlands recht gebaseerde overwegingen tot dezelfde slotsom. Zie naast het in het voorgaande reeds vermelde arrest van 21 juli 1998 (Schouten/Reinders) ook Pk Hof Arnhem 11 januari 2005, Agr.r. 2006/5344 (Elisabeth Weeshuis/Borgstein), Pk Hof Arnhem 18 juli 2000, Agr.r. 2002/ 5126 (Van Balkom/Vincentiusvereniging), PkHof Arnhem15 november 2005, Agr.r. 2007/5396 (BBL/Van Schie) en Pk Hof Arnhem 24 januari 2006, Agr.r. 2007/ 5388 (De Groot/Van Noord c.s.). De eerste vraag is ontkennend beantwoord; noch (a) de eigendomsovergang van de pachtgrond, noch (b) het aangaan van de nieuwe pachtovereenkomst heeft er toe geleid dat Het Weeshuis geen aanspraak op het melkquotum toekomt. In dat geval dient de tweede vraag te worden beantwoord: op welk gedeelte van de verkoopopbrengst kan elk van partijen aanspraak kan maken? Om te beginnen moet aandacht worden besteed aan het feit dat in dit arrest sprake is van een verdeling van de verkoopopbrengst, en niet van de gebruikelijke verdeling van de waarde van hetmelkquotum.De aan dit arrest ten grondslag liggende casus wijkt op een essentieel punt af van het standaardgeval. Als gezegd hebben de pachters het melkquotum in de jaren 2006 en 2007 vervreemd. Voor de volledigheid dient hier aan te worden toegevoegd dat de verkoop plaatsvond met toestemming van Het Weeshuis. In Pk Hof Arnhem 28 december 2004, Agr.r. 2006/5343 (Natuurmonumenten/Willemsen) werd reeds overwogen dat in een dergelijke situatie uit de eisen van redelijkheid en billijkheid &amp;ndash; mede tegen de achtergrond van de vaste rechtspraak van het Pachthof en het in art. 6:212 BW bepaalde &amp;ndash; volgt, dat de verpachter aanspraak op 50% van de netto verkoopopbrengst kan maken. Verkoop tegen een lagere prijs dan de waarde strekt niet ten nadele van de verpachter zonder wiens toestemmingmelkquotum van de hand werd gedaan; hij heeft hoe dan ook recht op 50% van de waarde. Voor de verpachter die toestemming tot verkoop heeft gegeven, ligt dit anders. Hij moet met 50% van de opbrengst genoegen nemen. Was er aanleiding om de aanspraak van Het Weeshuis op minder dan 50% van de opbrengst vast te stellen? Het Weeshuis had aan de opbouw van het melkquotum immers zelf geen bijdrage geleverd (het was in 1983 nog geen verpachter), terwijl het bij de verwerving van de eigendom in 1984 niet voor het melkquotum had betaald. Het Pachthof ziet geen aanleiding om van de verdeling bij helfte af te wijken. Het arrest komt op dit punt overeen met het eerder vermelde arrest Pk Hof Arnhem 21 juli 1998, Agr.r. 2000/5010 (Schouten/Reinders). De pachters hadden tevergeefs aansluiting gezocht bij Pk Hof Arnhem 31 augustus 2004, Agr.r. 2006/5333 (Otjes/Otjes), waarin de aanspraak van verpachters op nihil werd gesteld. In dat geval was echter van een heel bijzondere casus sprake, aangezien de pachter ten tijde van het toekennen van het melkquotum in 1984 zelf eigenaar en exploitant was van de betrokken grond. Het resultaat van het arrest is in het licht van eerdere rechtspraak niet verrassend. Nieuw zijn vooral de verwijzingen naar Europees recht. Dat het Pachthof uitspraken over de relatie tussen pacht en melkquotum niet langer met louter nationaal rechtelijke argumentenmotiveert, is alleszins begrijpelijk. De superheffing is nu eenmaal een Europees fenomeen. Het Hof van Justitie van de EG heeft al in het van 1989 daterende Wachauf arrest overwogen, dat de verplichting van pachters om het met pachtgrond samenhangende melkquotum bij het einde van de pacht aan de verpachter ter beschikking te stellen, op de aan de superheffing ten grondslag liggende Europese regelgeving is gebaseerd. Het is opmerkelijk dat het Pachthof daar (pas) bijna twintig jaar nadien consequenties aan heeft verbonden. Slechts de vraag of en in hoeverre de verpachter gehouden is om de pachter schadeloos te stellen, is een zaak van nationaal pachtrecht. Intussen blijkt het geannoteerde arrest een mooi opstapje te hebben gevormd voor Pk Hof Arnhem 28 oktober 2008, Agr.r. 2008/5476 (Gemeente Kampen/Van Dijk; met noot Bruil), waarin prejudici&amp;euml;le vragen werden gesteld over de relatie tussen pacht en toeslagrechten (zie r.o.4.9 van dat arrest). Verwijzingen naar Europees recht treft men tevens aan in Hof Arnhem 22 januari 2008, Agr.r. 2008/5434 (Groothuis/ Twickel) en Pk Hof Arnhem 8 april 2008, Agr.r. 2008/5435 (Twickel/Voorthuis-Lefers). G.M.F. Snijders 5529 Pachtkamer Hof Arnhem, 7 oktober 2008, zaaknummer 104.004.196 (Kutschruiter/Rattlestok) (mrs. W.L. Valk, M.M. Olthof en M.F.J.N. van Osch en de raden ing. L.L.M. de Lorijn en ir. H. Rogaar) LJN BG3869 Pacht. Eigendomsovergang. Varkensrechten. Samenhang. [Pachtwet, art. 34; BurgerlijkWetboek art. 7:311 e.v., 7:361, 6: 248, 6:263, Wetboek van Burgerlijke Rechtsvordering, art. 157] Overdracht van gepachte aan een derde leidt niet tot overgang van de rechten en plichten ten aanzien van de varkensrechten ingevolge art. 24 Pachtwet respectievelijk 7:361 BW. Geen sprake van onmiddellijk verband tussen de bedingen ten aanzien van de varkensrechten en de kernverplichtingen van verpachter en pachter, nu verpachter op de dag van totstandkoming pachtovereenkomst al beschikte over de varkensrechten. Hier doet zich niet het geval voor dat tijdens de looptijd van de pachtovereenkomst door de wetgever productierechten zijn toegekend en dat als gevolg daarvan die rechten met het gepachte zijn gaan samenhangen. Ten aanzien van de beantwoording van de vraag aan wie pachter de varkensrechten vervolgens dient te vergoeden, kan niet gezegd worden dat de pachtovereenkomst een regeling inhield voor het geval verpachter het gepachte gedurende de looptijd aan een derde zou vervreemden. De (aanvullende) eisen van redelijkheid en billijkheid brengen in dit geval mee dat pachter de varkensrechten bij het einde van de pacht aan de oorspronkelijke verpachter diende aan te bieden, met als gevolg dat de vermogenswaarde van de varkensrechten naar de oorspronkelijke verpachter zou terugkeren. Met noot G.M.F. Snijders Arrest inzake: Hermanus Johannes Albertus Kutschruiter, wonende te Raalte, appellant, advocaat: mr. H. van Ravenhorst, tegen: 1. de vennootschap onder firma VOF Rattlestok-Wijhe, gevestigd te Wijhe, gemeente Olst-Wijhe, 2. de besloten vennootschap met beperkte aansprakelijkheid Munster Wijhe B.V., gevestigd te Lettele, gemeente Deventer, 3. Paulus Cornelis Maria Stokman, wonende te Hoogwoud, gemeente Opmeer, ge&amp;iuml;ntimeerden, advocaat: mr. F.J. Boom. 1. Het geding in eerste aanleg Voor het geding in eerste aanleg verwijst het hof naar de inhoud van het vonnis van 3 mei 2007, dat de pachtkamer van de rechtbank Zwolle-Lelystad, sector kanton, locatie Deventer, tussen appellant (hierna tezamen ook te noemen: Kutschruiter) als eiser en ge&amp;iuml;ntimeerden (hierna ook in enkelvoud aan te duiden als: Rattlestok) als gedaagden heeft gewezen. Van genoemd vonnis is een fotokopie aan dit arrest gehecht. 2. Het geding in hoger beroep 2.1. Kutschruiter heeft bij exploot van 25 mei 2007 aan Rattlestok aangezegd van genoemd vonnis in hoger beroep te komen,met dagvaarding van Rattlestok voor dit hof. 2.2. Bij memorie van grieven heeft Kutschruiter elf grieven tegen het bestreden vonnis aangevoerd en toegelicht, heeft hij bewijs aangeboden en een aantal producties in het geding gebracht, waaronder het proces-verbaal van het ten overstaan van het hof gehouden voorlopig getuigenverhoor (rekestnummer 2007/741 P), en heeft hij geconcludeerd dat het hof het bestreden vonnis zal vernietigen, en opnieuw recht doende: I. primair: Rattlestok &amp;ndash; uitvoerbaar bij voorraad &amp;ndash; hoofdelijk zal veroordelen, des dat de een betalende de ander zal zijn gekweten, om binnen twee weken na betekening van &amp;rsquo;s hofs arrest aan Kutschruiter te leveren een zodanig aantal varkensrechten dat daarmee 294 fokzeugen gehouden kunnen worden; subsidiair: Rattlestok &amp;ndash; uitvoerbaar bij voorraad &amp;ndash; hoofdelijk zal veroordelen, des dat de een betalende de ander zal zijn gekweten, om binnen twee weken na betekening van &amp;rsquo;s hofs arrest aan Kutschruiter tegen een behoorlijk bewijs van kwijting te betalen &amp;euro; 176.400,- ten titel van schadevergoeding, althans een zodanig bedrag als het hof in goede justitie zal vermenen te behoren, een en ander te vermeerderen met de wettelijke rente vanaf de dag der dagvaarding tot aan de dag der algehele voldoening; II. Rattlestok &amp;ndash; uitvoerbaar bij voorraad &amp;ndash; hoofdelijk zal veroordelen, des dat de een betalende de ander zal zijn gekweten, om binnen twee weken na betekening van &amp;rsquo;s hofs arrest aan Kutschruiter tegen behoorlijk bewijs van kwijting te betalen de vertragingsschade ten bedrage van &amp;euro; 20.916,91, althans een zodanig bedrag als het hof in goede justitie zal vermenen te behoren, een en ander te vermeerderen met de wettelijke rente vanaf de dag der vermeerdering van eis tot aan de dag der algehele voldoening; III. Rattlestok &amp;ndash; uitvoerbaar bij voorraad &amp;ndash; hoofdelijk zal veroordelen, des dat de een betalende de ander zal zijn gekweten, om aan Kutschruiter te betalen de volgens het gebruikelijke tarief te begroten bijdragen in de proceskosten van beide instanties. 2.3. Bij memorie van antwoord heeft Rattlestok de grieven bestreden en verweer gevoerd, heeft hij bewijs aangeboden en een aantal producties in het geding gebracht, en heeft hij geconcludeerd dat het hof het bestreden vonnis zal bekrachtigen, met veroordeling van Kutschruiter in de kosten van bedoeld zal zijn:) het geding in hoger beroep, voor zoveel mogelijk uitvoerbaar bij voorraad. 2.4. Ter zitting van 1 september 2008 hebben partijen &amp;ndash; gelijktijdig met de zaak met nummer 104.004.197 &amp;ndash; de zaak doen bepleiten, Kutschruiter door mr. M.J.G. Peters, advocaat te Zwolle en Rattlestok door mr. A.E.T.M. van de Camp, advocaat te Uden, beiden hebben daarbij pleitnotities in het geding gebracht. Van het ter zitting verhandelde is proces-verbaal opgemaakt. 2.5. Vervolgens hebben partijen de stukken voor het wijzen van arrest aan het hof overgelegd. 3. De vaststaande feiten 3.1. Tussen partijen staan in hoger beroep als enerzijds gesteld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast. 3.2. Kutschruiter heeft aan Rattlestok verpacht een varkensvermeerderingsbedrijf met erf en ongeveer een hectare cultuurgrond. De pachtovereenkomst is aangegaan voor de duur van drie jaren, ingaande 1 januari 2003 en eindigende op 31 december 2005. Het bedrijf is gelegen aan de Wengelerafweg 1 te Wijhe, kadastraal bekend gemeente Olst-Wijhe, sectie F, nummer 1826. De pachtovereenkomst is goedgekeurd door de grondkamer op 22 mei 2003. 3.3. Bij gelegenheid van de pacht heeft Kutschruiter aan Rattlestok varkensrechten ter beschikking gesteld. In de pachtovereenkomst is daarover in art. 16 het volgende opgenomen: &amp;lsquo;Per 1 januari 2003 worden door de verpachter aan de pachter 785,8 verhandelbare varkensrechten fokzeugen, 3 verhandelbare varkensrechten niet-fokzeugen en 15 nietverhandelbare varkensrechten niet-fokzeugen kosteloos overgeschreven.Wanneer de pacht wordt be&amp;euml;indigd, is de pachter verplicht om deze rechten kosteloos terug te doen komen op naam van de verpachter of, in geval de overheid regelgeving rond varkensrechten wijzigt, is de pachter, daaruit voortkomende, verplicht om kosteloos voorwaarden te scheppen dat op het bedrijf 294 fokzeugen gehouden kunnen worden, tenzij in overleg met de verpachter anders wordt overeengekomen.&amp;rsquo; 3.4. Volgens art. 19 van de pachtovereenkomst namRattlestok de levende have van Kutschruiter over. Dat artikel luidt als volgt: &amp;lsquo;De overname van de levende have geschiedt per 1 januari 2003. Taxatie gaat op basis van productiewaarde en slachtwaarde, bepaald per cyclusnummer en correctie voor het aantal weken dracht. Bij ontbinding van de pacht, wordt de levende have wederom overgedragen aan de verpachter met dezelfde methode. Bij meningsverschillen over de taxatie wordt een onafhankelijke deskundige ingeschakeld van Topics en/of DLV. De gezamenlijke uitkomst van genoemde deskundigen is bindend.&amp;rsquo; 3.5. Op 14 juni 2004 heeft Kutschruiter zijn bedrijf aan een derde, namelijk P.C. van der Wel (hierna: Van der Wel) verkocht. In de koop waren begrepen: het fokzeugenbedrijf, bestaande uit een vrijstaande bedrijfswoning met tuin, erf en vier varkensschuren, een werktuigenberging met werkplaats, erf met toegangsweg alsmede aanhorige grond, ter grootte van circa 1.25.00 ha, plaatselijk bekend Wengelerafweg 1, 8131 TG Wijhe. De koopprijs voor het totaal bedroeg &amp;euro; 435.000,- kosten koper. Hiervan is een bedrag ad &amp;euro; 70.000,- gespecificeerd voor de varkensrechten en &amp;euro; 25.000,- voor de inventaris en de roerende zaken. Aldus resteerde een bedrag ad &amp;euro; 340.000,- voor de onroerende zaak. De koopovereenkomst is getekend op 23 juni 2004. Art. 6.1 van de koopakte bepaalt dat pachtvrij geleverd zal worden. 3.6. Partijen hebben deze overeenkomst niet uitgevoerd en Kutschruiter heeft niet kunnen leveren, omdat de bank al in april 2004 een executoriale verkoop had aangezegd en in de krant van 29 mei 2004 gepubliceerd. Op 12 juli 2004 is de onroerende zaak executoriaal verkocht aan een lasthebber van Van der Wel voor een bedrag ad &amp;euro; 497.000,-.Deze koop omvatte alleen de onroerende zaak en niet ook de varkensrechten, de inventaris, de roerende zaken of de levende have. 3.7. Kutschruiter heeft op 7 augustus 2004 het bedrijf verlaten. Op of omstreeks deze datum is Rattlestok teruggekeerd op het bedrijf en heeft in overleg met Van der Wel het bedrijf ge&amp;euml;xploiteerd tot 1 januari 2005. Op 1 mei 2005 heeft Rattlestok de varkensrechten per 1 januari 2005 over doen schrijven op naamvan Van der Wel, die vanaf de overdracht van de onderneming tot 1 januari 2005 verpachter was. 4. De motivering van de beslissing in hoger beroep De varkensrechten 4.1. Volgens het standpunt van Kutschruiter heeft Rattlestok de varkensrechten ten onrechte op naam van Van derWel doen overschrijven, in plaats van op zijn naam. Thans, in hoger beroep, erkent Kutschruiter dat de pachtovereenkomst na de overdracht aan Van der Wel is voortgezet door Van der Wel als verpachter en Rattlestok als pachter.Het debat in hoger beroep spitst zich toe op: 1. de vraag of de aanspraak op overschrijving van de varkensrechten bij gelegenheid van het einde van de pacht op Van der Wel is overgegaan en zo nee 2. de vraag aan wie volgens art. 16 van de pachtovereenkomst de varkensrechten dienden te worden overgeschreven. 4.2. Het hof zal de grieven zoveel mogelijk gezamenlijk bespreken. 4.3. Per 1 september 2007 is met de art. 7:311 e.v. Burgerlijk Wetboek een nieuwe regeling van de pacht in werking getreden en is de Pachtwet vervallen. Omdat tussen oud en nieuw recht geen voor de onderhavige zaak relevant verschil bestaat, behoeft de vraag welk recht volgens het overgangsrecht van toepassing is, geen bespreking. 4.4. Voorop moet worden gesteld dat zich hier niet voordoet het geval dat tijdens de looptijd van de pachtovereenkomst door de wetgever productierechten zijn toegekend en dat als gevolg daarvan die rechten met het gepachte zijn gaan samenhangen. Kutschruiter beschikte reeds voorafgaand aan het aangaan van de pachtovereenkomst over de door hem bij die overeenkomst aan Rattlestok ter beschikking gestelde rechten. Rattlestok heeft zich dan ook terecht niet beroepen op het arrest van deze kamer van 19 februari 2008, LJN BC7324, waarinmet betrekking totmet het gepachte samenhangend melkquotum is geoordeeld dat eigendomsovergang van het gepachte op een derde mede tot gevolg heeft dat de pachter bij be&amp;euml;indiging van de pacht het melkquotum aan deze opvolgende verpachter dient over te dragen. 4.5. Volgens art. 34 Pachtwet (oud) volgde bij eigendomsovergang van het gepachte op een derde deze de verpachter in alle rechten en verplichtingen op, met uitzondering van die rechten en verplichtingen die v&amp;oacute;&amp;oacute;r die eigendomsovergang opeisbaar waren geworden. In overeenstemming met de regeling in geval van huur en in overeenstemmingmet het huidige art. 7:361 Burgerlijk Wetboek moet de bepaling van art. 34 in die zin worden verstaan, dat de bedoelde rechtsopvolging alleen plaatsvindt voor zover er een onmiddellijk verband bestaat met de kernverplichtingen van verpachter en pachter, namelijk het verschaffen van het gebruik en het betalen van de pachtprijs. 4.6. De verplichting van Rattlestok om bij gelegenheid van het einde van de pacht de varkensrechten kosteloos &amp;lsquo;terug te doen komen op naam van de verpachter&amp;rsquo; en het daartegenoverstaande recht van Kutschruiter staan niet in onmiddellijk verband met het verschaffen van het gebruik van het gepachte. De voor de exploitatie van het gepachte &amp;ndash; de tot het varkensbedrijf behorende grond en opstallen &amp;ndash; overeenkomstig zijn bestemming benodigde varkensrechten zou Rattlestok in plaats van Kutschruiter immers ook van een derde hebben kunnen betrekken en het is ook niet ongebruikelijk dat een pachter hetzij bij het aangaan van de pacht reeds over de door hembenodigde varkensrechten beschikt, hetzij zich die rechten door een derde laat overdragen, al dan niet tijdelijk. In dit verband legt geen gewicht in de schaal dat partijen in art. 16 zijn overeengekomen dat &amp;lsquo;ingeval de overheid regelgeving rond varkensrechten wijzigt&amp;rsquo; de pachter verplicht is &amp;lsquo;omkosteloos voorwaarden te scheppen dat op het bedrijf 294 fokzeugen gehouden kunnen worden, tenzij in overleg met de verpachter anders wordt overeengekomen&amp;rsquo;. Uit deze bepaling laat zich niet meer afleiden dan dat Kutschruiter, ervan uitgaande dat hij bij het einde van de pacht nog verpachter zou zijn, in staat wilde zijn omde exploitatie van het bedrijf op gelijke voet voort te zetten en niet dat het hiervoor bedoelde onmiddellijk verband zou bestaan.De hiervoor bedoelde verplichting respectievelijk het bedoelde recht staan evenmin in onmiddellijk verband met de verplichting van de pachter tot het betalen van de pachtprijs. 4.7. Een en ander geldt ook wanneer moet worden aangenomen dat de hoogte van de pachtprijs mede op de beschikbaarheid van de varkensrechten was afgestemd. Daaruit volgt mogelijk dat voor de oorspronkelijke partijen een onmiddellijk verband bestond tussen de verplichting tot het verschaffen van het gebruik van het gepachte en het gebruik van de varkensrechten gedurende de looptijd van de pachtovereenkomst, maar niet dat het in art. 34 Pachtwet (oud) en 7:361 Burgerlijk Wetboek bedoelde verband bestond met hetgeen partijen waren overeengekomen over hetgeen na afloop van die overeenkomst met de varkensrechten diende te geschieden. 4.8. Vervolgens komt het aan op de vraag op wiens naam volgens art. 16 van de pachtovereenkomst de varkensrechten dienden te worden overgeschreven. Rattlestok beroept zich erop dat volgens de tekst van art. 16 overschrijving op naamvan &amp;lsquo;de verpachter&amp;rsquo; dient plaats te vinden. Daartegenover beroept Kutschruiter zich erop dat &amp;lsquo;de verpachter&amp;rsquo; volgens de aanhef van de pachtovereenkomst een verkorte aanduiding is voor de persoon van Kutschruiter en dat wordt gesproken van &amp;lsquo;terug doen komen&amp;rsquo; van de rechten. 4.9. De tekst van de pachtovereenkomst wijst niet eenduidig in de ene dan wel de andere richting. In verband daarmee is de dwingende bewijskracht als bedoeld in het tweede lid van art. 157 Wetboek van Burgerlijk Rechtsvordering in dit verband niet aan de orde. 4.10. Uit de ter gelegenheid van het voorlopig getuigenverhoor afgelegde getuigenverklaringen volgt dat de partijen bij de pachtovereenkomst geen rekening hebben gehouden met de mogelijkheid dat tijdens de looptijd van de pachtovereenkomst het gepachte aan een derde zou worden vervreemd. Kutschruiter heeft als getuige onder meer verklaard: &amp;lsquo;Wij hebben niet gesproken over de mogelijkheid dat het bedrijf tijdens de huurovereenkomst door mij zou worden verkocht.&amp;rsquo; G. de Vries, die de tekst van de pachtovereenkomst heeft opgesteld, nadat hij daarvoor door Stokman was benaderd, heeft als getuige onder meer verklaard: &amp;lsquo;Art. 16 hield in dat aan het einde van de rit de varkensrechten weer werden teruggeschreven op naam van Kutschruiter. U houdt mij voor dat er &amp;lsquo;verpachter&amp;rsquo; staat. Dat klopt. Aan het begin van de overeenkomst staat &amp;lsquo;Kutschruiter, hierna te noemen de verpachter&amp;rsquo;. Dat het zo zou gaan als het is gegaan, hebben wij destijds niet voorzien. U vraagt mij of gesproken is over demogelijkheid dat Kutschruiter het bedrijf zou verkopen. Ja, maar alleen in die zin dat er sprake van was dat de overheid bedrijven zou gaan opkopen.&amp;rsquo; P.C.M. Stokman heeft als getuige onder meer verklaard: &amp;lsquo;Als u mij vraagt of wij destijds rekening hielden met de mogelijkheid dat het bedrijf zou worden verkocht, antwoord ik als volgt. Ik wist wel dat het bedrijf te koop stond, maar omdat er geen belangstelling was konden wij het huren. Over verkoop aan een derde is het niet gegaan, alleen over de mogelijkheid dat de overheid bedrijven zou gaan opkopen. (&amp;hellip;) Ik heb gehoord wat de getuigen Kutschruiter en De Vries verklaard hebben over de wijze waarop wij de pachtovereenkomst vooraf hebben besproken. In grote lijnen klopt dat verhaal in zijn geheel. Dat betekent dus ook dat er niet gesproken is over de mogelijkheid dat de pachtovereenkomst zou eindigen op het moment dat Kutschruiter geen verpachter meer was.&amp;rsquo; V.F.J. Munster, statutair directeur van ge&amp;iuml;ntimeerde sub 2, heeft als getuige onder meer verklaard: &amp;lsquo;Destijds was de mogelijkheid van verkoop aan een derde niet aan de orde. Wel is sprake geweest van de mogelijkheid dat het bedrijf zou komen te vallen in een opkoopregeling. (&amp;hellip;) Op het moment van het sluiten van de overeenkomst kon ikmij niet voorstellen dat ik de varkensrechten aan iemand anders dan aan Kutschruiter zoumoeten overdragen aan het einde van de pacht.&amp;rsquo; 4.11. Gelet op hetgeen waarvan partijen volgens deze overeenstemmende getuigenverklaringen bij het aangaan van de pachtovereenkomst zijn uitgegaan, kan niet worden gezegd dat de pachtovereenkomst een regeling inhield voor het geval dat Kutschruiter het gepachte gedurende de looptijd van de pachtovereenkomst aan een derde zou vervreemden; geen van partijen heeft de overeenkomst redelijkerwijs in die zin kunnen begrijpen. 4.12. Aldus laat de overeenkomst een leemte, die op de voet van het eerste lid van art. 6:248 Burgerlijk Wetboek door aanvulling van de overeenkomst dient te worden weggenomen.De wet en de gewoonte voorzien daarin niet, zodat bepalend is wat uit de eisen van redelijkheid en billijkheid voortvloeit. Bepalend voor het hof is het navolgende. a. De varkensrechten die Kutschruiter aan Rattlestok ter beschikking stelde, vertegenwoordigden een niet te verwaarlozen vermogenswaarde. b. Mogelijk is in de pachtprijs (stilzwijgend) een vergoeding voor het gebruik van de varkensrechten verdisconteerd, maar in ieder geval niet voor een definitief verlies van de rechten door Kutschruiter. c. Partijen gingen er, voor het door hen wel voorziene geval dat Kutschruiter bij het einde van de pacht nog verpachter zou zijn, vanuit dat bedoelde vermogenswaarde naar Kutschruiter zou terugkeren. d. Omdat de verplichting tot het doen overschrijven van de varkensrechten, zoals hiervoor overwogen, niet in een onmiddellijk verband staatmet de kernverplichtingen van verpachter en pachter, mocht Rattlestok er niet zonder nader onderzoek vanuit gaan dat Kutschruiter en Van der Wel de overgang van de aanspraak op overschrijving van de varkensrechten zouden zijn overeengekomen en dat Kutschruiter daarvoor een vergoeding zou hebben bedongen. Bij gebreke van een overgang van rechtswege was voor die overgang immers een cessie vereist, met als geldigheidsvoorwaarde onder meer mededeling aan Rattlestok als schuldenaar. 4.13. Gelet op een en ander brengen de eisen van redelijkheid en billijkheid mee dat Rattlestok bij het einde van de pacht de varkensrechten aan Kutschruiter diende aan te bieden, in die zin dat de rechten op naam van Kutschruiter zouden worden overgeschreven, dan wel de rechten te zijnen behoeve aan een derde zouden worden verkocht, met als gevolg dat de vermogenswaarde die de varkensrechten vertegenwoordigden, naar Kutschruiter zou terugkeren. 4.14. Aan het voorgaande doet niet af dat Kutschruiter, volgens hetgeen onder 3.5 is vastgesteld, in een eerder stadium mede de varkensrechten aan Van der Wel had verkocht. Tussen partijen staat immers vast dat die overeenkomst nimmer tot uitvoering is gekomen. De w&amp;eacute;l tot uitvoering gekomen executoriale verkoop omvatte niet mede de varkensrechten. Rattlestok heeft aangevoerd dat &amp;lsquo;mag&amp;hellip; worden verondersteld dat Kutschruiter van Van der Wel reeds een vergoeding voor de varkensrechten heeft ontvangen of had kunnen ontvangen of hierop recht had/heeft&amp;rsquo; (conclusie van antwoord onder 27; vrijwel woordelijk herhaald bij conclusie van dupliek onder 12). Voor zover Rattlestok hiermee het oog heeft op de koopovereenkomst van 14 juni 2004 geldt daarvoor hetgeen het hof zojuist heeft overwogen. Indien Rattlestok het oog heeft op andere feiten en omstandigheden, is haar standpunt in zoverre onvoldoende gemotiveerd. 4.15. Rattlestok is tekortgeschoten in de op haar rustende verbintenis tot overschrijving van de varkensrechten. Kutschruiter heeft schadevergoeding in natura gevorderd, in de zin van levering van een zodanig aantal varkensrechten dat daarmee 294 fokzeugen gehouden kunnen worden.Dat Kutschruiter op ditmoment geen varkens houdt, neemt niet weg dat een dergelijke schadevergoeding in natura passend is, omdat ook in het geval Rattlestok in overeenstemming met haar verplichtingen had gehandeld, Kutschruiter over een zodanig aantal varkensrechten zou hebben beschikt dat daarmee 294 fokzeugen gehouden kunnen worden. In zoverre is de vordering van Kutschruiter derhalve toewijsbaar. De vertragingsschade 4.16. Kutschruiter heeft, na eisvermeerdering bij gelegenheid van de conclusie van repliek, mede vergoeding gevorderd van vertragingsschade ten bedrage van &amp;euro; 20.916,91. Dit deel van zijn vordering is gegrond op de beweerde tekortkoming van Rattlestok in de nakoming van art. 19 van de pachtovereenkomstmet betrekking tot overname van de levende have. De rechtbank heeft (ook) dit deel van de vordering van Kutschruiter niet toewijsbaar geacht. Daartegen richt zich grief IX. 4.17. Rattlestok heeft bij memorie van antwoord onder 38 en 39 een nieuw verweer tegen bedoeld deel van de vordering van Kutschruiter opgeworpen. Rattlestok voert namelijk aan dat zij in verband met de zeer slechte financi&amp;euml;le positie van Kutschruiter moest aannemen dat Kutschruiter nooit meer in staat zou zijn om aan zijn verplichting tot het overnemen en betalen van de bij het einde van de pachtovereenkomst aanwezige varkensstapel te kunnen voldoen. In verband daarmee heeft Rattlestok voorgesteld dat Rattlestok de overnamesom zou betalen onder de voorwaarde dat Kutschruiter zekerheid zou verschaffen voor zijn betalingsverplichting bij het einde van de pachtovereenkomst. Kutschruiter heeft, alles volgens de stellingen van Rattlestok, dit geweigerd. Bedoeld verweer komt neer op een beroep op de onzekerheidsexceptie van art. 6:263 Burgerlijk Wetboek. 4.18. Kutschruiter is bij gelegenheid van het pleidooi in het geheel niet op bedoeld verweer ingegaan.Het hofmoet dan ook van de feitelijke juistheid van de stellingen van Rattlestok uitgaan en aannemen dat Rattlestok goede gronden had om te vrezen dat Kutschruiter zijn verplichting tot betaling van de overnamesom bij het einde van de pacht niet zou kunnen nakomen. De verplichting van Rattlestok tot betaling van de overnamesom per 1 januari 2003 staat tegenover bedoelde verplichting van Kutschruiter, zodat aan Rattlestok inderdaad een opschortingsrecht toekwam. 4.19. Grief IX kan dan ook niet leiden tot toewijzing van het hier aan de orde zijnde gedeelte van de vordering van Kutschruiter. Slotsom 4.20. De slotsom is dat de grieven slagen voor zover zij richten tegen hetgeen de rechtbank met betrekking tot de varkensrechten heeft overwogen en beslist en dat de griefmet betrekking tot de vertragingsschade faalt.Het hof zal het bestreden vonnis vernietigen en, opnieuw recht doende, ge&amp;iuml;ntimeerden hoofdelijk veroordelen tot levering van een zodanig aantal varkensrechten dat daarmee 294 fokzeugen gehouden kunnen worden. Het anders en meer gevorderde zal worden afgewezen. Het hof zal ge&amp;iuml;ntimeerden, als de overwegend in het ongelijk gestelde partij, hoofdelijk veroordelen in de kosten van het geding in eerste aanleg en van dat in hoger beroep, de kosten van het voorlopig getuigenverhoor daaronder begrepen. 5. De beslissing Het hof, recht doende in hoger beroep: vernietigt het vonnis van de pachtkamer van de rechtbank Zwolle-Lelystad, sector kanton, locatie Deventer, van 3 mei 2007 en doet opnieuw recht; veroordeelt ge&amp;iuml;ntimeerden hoofdelijk ombinnen twee weken na betekening van dit arrest aan Kutschruiter te leveren een zodanig aantal varkensrechten dat daarmee 294 fokzeugen gehouden kunnen worden; veroordeelt ge&amp;iuml;ntimeerden hoofdelijk in de kosten van beide instanties, tot aan deze uitspraak aan de zijde van Kutschruiter voor wat betreft de eerste aanleg begroot op &amp;euro; 1.400,- voor salaris gemachtigde en op &amp;euro; 192,- voor griffierecht en voor wat betreft het hoger beroep, het voorlopig getuigenverhoor daaronder begrepen, begroot op &amp;euro; 10.524,- voor salaris overeenkomstig het liquidatietarief en op &amp;euro; 251,- voor griffierecht; verklaart dit arrest uitvoerbaar bij voorraad wat betreft het in de beide voorgaande alinea&amp;rsquo;s bepaalde; wijst af het meer of anders gevorderde. Noot Het door Kutschruiter aan Rattlestok verpachte varkensvermeerderingsbedrijf is in juli 2004 executoriaal verkocht aan een derde. Betekent dit nu dat de aanspraken van Kutschruiter op de varkensrechten die hij bij het aangaan van de pacht kosteloos aan Rattlestok ter beschikking had gesteld, op de derde zijn overgegaan? Rattlestok beantwoordde de vraag in bevestigende zin, in verband waarmee hij de rechten bij het einde van de pacht op naamvan de derde had doen overschrijven. Kutschruiter was een andere mening toegedaan. Het hier te bespreken arrest is gewezen tussen Kutschruiter en Rattlestok; Kutschruiter vorderde primair dat Rattlestok hem varkensrechten leverde, en subsidiair dat hij voor het verlies van die rechten schadeloos werd gesteld. Op dezelfde datum wees het Pachthof een arrest tussen Kutschruiter en de derde, dat hierna is afgedrukt. Net als in het hierboven afgedrukte arrest Pk Hof Arnhem 19 februari 2008, Agr.r. 2009/5528 (HetWeeshuis/Bergsma) gaat het Pachthof om te beginnen na, of de verplichtingen ten aanzien van de varkensrechtenmoeten worden aangemerkt als kernverplichtingen in de zin van art. 34 Pachtwet of art. 7:361 lid 3 BW (ook weer overwegende dat de vraag welk recht van toepassing is onbeantwoord kan blijven, aangezien tussen het oude en het nieuwe recht wat dit onderwerp betreft geen verschil bestaat). Dat het in dit geval gaat om varkensrechten, en niet om melkquotum, hoeft op zichzelf genomen geen reden voor een andere beoordeling te zijn; de beide productierechten plegen in de pachtrechtspraak op vergelijkbare wijze te worden behandeld. Zie met name Pk Hof Arnhem 4 november 2003, Agr.r. 2006/ 5315 (Wolbert/Kamphuis). Evenmin is van belang dat executoriaal is verkocht; art. 34 Pachtwet betrof &amp;lsquo;eigendomsovergang&amp;rsquo;, en art. 7:361 BW betreft &amp;lsquo;overdracht van de zaak&amp;rsquo;, zonder dat wat betreft de titel van overgang of overdracht onderscheid wordt gemaakt. Het Pachthof constateert echter een ander verschil. Anders dan bij het op 19 februari 2008 besliste geval bestonden de rechten waar het in deze zaak om is begonnen, al op de dag dat de pachtovereenkomst tot stand kwam.Op dit punt wijkt de voorliggende casus af van de gevallen waarop het overgrote deel van de rechtspraak inzake pacht en productierechten betrekking heeft. In deze rechtspraak gaat het in het algemeen immers om aanspraken op productierechten die de pachter tijdens de looptijd van de pachtovereenkomst &amp;lsquo;om niet&amp;rsquo; op zijn naam heeft gekregen, als gevolg van het feit dat de aan het recht ten grondslag liggende regelgeving tijdens die looptijd in werking is getreden. Aangezien de feiten in dit geval anders zijn, speelt de rechtspraak hier geen rol.Dit geeft het hof de ruimte om tot de conclusie te komen dat de (ook in dit geval aan elkaar gekoppelde; zie r.o. 4.6, eerste volzin; vgl. mijn noot bij het hierboven afgedrukte arrest) verplichtingen van Kutschruiter en Rattlestok over en weer niet als kernverplichtingen in de zin van art. 34 Pachtwet c.q. art. 7:361BWkunnen worden beschouwd, zodat de verplichtingen van Kutschruiter niet ingevolge &amp;eacute;&amp;eacute;n van deze bepalingen op de nieuwe verpachter zijn overgegaan. De conclusie is redelijk. In gevallen waarin een verpachter bij het ingaan van de pachtovereenkomst een reeds bestaand productierecht ter beschikking heeft gesteld, kan hij bij het einde van de pacht aanspraken op dat recht doen gelden voor zover hij die aanspraken bij overeenkomst heeft bedongen; niet minder, maar &amp;ndash; althans in beginsel &amp;ndash; ook niet m&amp;eacute;&amp;eacute;r. Ter motivering van de conclusie refereert het Pachthof in de aanhef van r.o. 4.6 aan de tekst van art. 16 van de pachtovereenkomst. Dat is wat verwarrend omdat de overweging de consequenties van de wet betreft; de implicaties van (art. 16 van) de overeenkomst zijn pas aan de orde in r.o. 4.8 e.v. Wat hier ook van moge zijn, vervolgens wordt overwogen dat de verplichtingen van pachter en verpachter ter zake van de varkensrechten onder de gegeven omstandigheden niet met het verschaffen van het gebruik van het gepachte in verband staan, omdat Rattlestok de rechten ook van een ander dan zijn verpachter Kutschruiter had kunnen betrekken. De door het hof gevolgde redenering is begrijpelijk. Ingevolge de pachtovereenkomst heeft Kutschruiter gebouwen en erf in gebruik gegeven; de varkensrechten vormden een extraatje, dat ook van een ander dan Kutschruiter verkregen had kunnen zijn en dientengevolge niet tot de kern van de pachtverhouding kan worden gerekend. Indien de varkensrechten niet kosteloos ter beschikking waren gesteld,maar de hoogte van de pachtprijsmede op de beschikbaarheid van de rechten was afgestemd, had het oordeel van het Pachthof blijkens r.o. 4.7 niet anders geluid. Ook dit is begrijpelijk. In dat geval was, gelet op het gebruik van de rechten, meer betaald dan wanneer de rechten niet beschikbaar waren gesteld, maar dit had nog geen kernverplichting in de pachtverhouding doen ontstaan. Een extra prestatie door de verpachter leverde een extra tegenprestatie op. Zolang de som van de prijs voor gebouwen en erf enerzijds en de prijs voor de rechten anderzijds niet hoger is dan het Pachtprijzenbesluit 2007 toelaat, is er niets aan de hand (vgl. Pk Hof Arnhem 9 juli 1996, Agr.r. 1997/4872 (Van Sloten-de Jonge C,V, c.s./Kaverkort c.s). Tot zover komt het arrest er op neer dat van overgang van verplichtingen ingevolge de wet geen sprake is. Maar zoals in het voorgaande reeds werd opgemerkt, kan een overgang van verplichtingen in een geval als het onderhavige voortvloeien uit hetgeen partijen bij overeenkomst hebben bedongen. Beide partijen ontleenden in dit kader argumenten aan de tekst van art. 16 van de pachtovereenkomst. Volgens de bepaling was de pachter verplicht omde rechten kosteloos &amp;lsquo;terug te doen komen&amp;rsquo; op naam van &amp;lsquo;de verpachter&amp;rsquo;. Kutschruiter legde de nadruk op de als eerste aangehaalde woorden, Rattlestok op de laatste, zich daarbij op het standpunt stellende dat ten tijde van het einde van de pacht niet Kutschruiter zijn verpachter was, maar de derde die de eigendom van het varkensvermeerderingbedrijf uit de executieverkoop had verkregen. De tekst van de pachtovereenkomst wees niet eenduidig in de ene of de andere richting. Uit in een voorlopig getuigenverhoor afgelegde verklaringen volgde, dat partijen bij het aangaan van de pachtovereenkomst geen rekening hadden gehouden met de mogelijkheid dat het gepachte tijdens de looptijd aan een derde zou worden vervreemd. In verband hiermee liet de overeenkomst een leemte, die op de voet van art. 6:248 lid 1 BW moest worden ingevuld; het hof diende te bepalen wat onder de gegeven omstandigheden uit redelijkheid en billijkheid voortvloeide.Op basis van vier in r.o. 4.12 omschreven omstandigheden is het Pachthof tot de conclusie gekomen, dat de eisen van redelijkheid en billijkheid meebrachten dat Rattlestock de varkensrechten bij het einde van de pacht aan Kutschruiter had moeten aanbieden, met als gevolg dat de vermogenswaarde die de rechten vertegenwoordigden, naar Kutschruiter zou terugkeren. In verband hiermee werd de primaire vordering toegewezen. De passages in het arrest die betrekking hebben op de vraag of sprake was van een kernverplichting in de zin van art. 34 Pachtwet of art. 7:361 BW, zijn principieel van aard. Zij scheppen zo gezegd een precedent. Het deel van het arrest dat de uitleg van art. 16 van de pachtovereenkomst betreft, is daarentegen erg feitelijk. Bij een ander beding of bij andere feiten had de uitspraak heel anders kunnen uitpakken. Uit het arrest kan dan ook niet worden afgeleid dat een pachter die bij het ingaan van de pachtovereenkomst de beschikking verkrijgt over reeds bestaande productierechten, bij het einde van de pacht gehouden is om die rechten aan zijn gewezen verpachter ter beschikking te stellen. De aanspraken van pachter en verpachter over en weer hangen in dat geval af van uitleg van hetgeen is overeengekomen, eventueel aangevuld met wat gelet op de aard van de overeenkomst uit de wet, de gewoonte of de eisen van redelijkheid en billijkheid voortvloeit (art. 6:248 lid 1 BW). G.M.F. Snijders 5530 Pachtkamer Hof Arnhem, 7 oktober 2008, zaaknummer 104.004.197 (Kutschruiter/Van der Wel) (mrs. W.L. Valk, M.M. Olthof en M.F.J.N. van Osch en de raden ing. L.L.M. de Lorijn en ir. H. Rogaar) LJN BG3617 Pacht. Procesrecht. Bevoegdheid pachtkamer in hoger beroep. [Wetboek van Burgerlijk Rechtsvordering, art. 220, 1019j, 1019o, 1019q] Indien een zaak die geen pachtzaak betreft, wegens verknochtheid met een pachtzaak door de sector civiel van de rechtbank met toepassing van art. 220 lid 1 Rv is verwezen naar de pachtkamer van de rechtbank, is in hoger beroep de pachtkamer van het gerechtshof Arnhem bevoegd. Met noot G.M.F. Snijders Arrest inzake: Hermanus Johannes Albertus Kutschruiter, wonende te Raalte, appellant, advocaat: mr. H. van Ravenhorst, tegen: Pieter Cornelis van der Wel, wonende te Wijhe, gemeente Olst-Wijhe, ge&amp;iuml;ntimeerde, advocaat: mr. F.J. Boom. 1. Het geding in eerste aanleg Voor het geding in eerste aanleg verwijst het hof naar de inhoud van het vonnis in het incident van 15 februari 2006, dat de rechtbank Zwolle-Lelystad, sector civiel recht, tussen appellant als eiser in het incident (hierna ook te noemen: Kutschruiter) en ge&amp;iuml;ntimeerde (hierna ook te noemen: Van derWel) als verweerder in het incident heeft gewezen, alsmede naar de inhoud van het vonnis in de hoofdzaak van 3 mei 2007, dat de pachtkamer van dezelfde rechtbank, sector kanton, locatie Deventer heeft gewezen tussen Kutschruiter als eiser en Van der Wel als gedaagde. Van beide vonnissen is een fotokopie aan dit arrest gehecht. 2. Het geding in hoger beroep 2.1. Kutschruiter heeft bij exploot van 25 mei 2007 aan Van der Wel aangezegd van genoemd vonnis van 3 mei 2007 in hoger beroep te komen, met dagvaarding van Van der Wel voor dit hof. 2.2. Bijmemorie van grieven heeft Kutschruiter tien grieven tegen het bestreden vonnis aangevoerd en toegelicht, heeft hij bewijs aangeboden en een aantal producties in het geding gebracht, waaronder het proces-verbaal van het ten overstaan van het hof gehouden voorlopig getuigenverhoor (rekestnummer 2007/741 P), en heeft hij geconcludeerd dat het hof het bestreden vonnis zal vernietigen, en opnieuw recht doende: I. primair: Van der Wel &amp;ndash; uitvoerbaar bij voorraad &amp;ndash; zal veroordelen om binnen twee weken na betekening van &amp;rsquo;s hofs arrest aan Kutschruiter te leveren een zodanig aantal varkensrechten dat daarmee 294 fokzeugen gehouden kunnen worden; subsidiair: Van der Wel &amp;ndash; uitvoerbaar bij voorraad &amp;ndash; zal veroordelen om binnen twee weken na betekening van &amp;rsquo;s hofs arrest aan Kutschruiter tegen een behoorlijk bewijs van kwijting te betalen &amp;euro; 176.400,- ten titel van schadevergoeding, dan wel een zodanig bedrag als het hof in goede justitie zal vermenen te behoren, een en ander te vermeerderen met de wettelijke rente vanaf de dag der dagvaarding tot aan de dag der algehele voldoening; II. Van der Wel zal veroordelen om aan Kutschruiter te betalen de volgens het gebruikelijke tarief te begroten bijdragen in de proceskosten van beide instanties, daaronder begrepen het vast recht voor de sector civiel. 2.3. Bij memorie van antwoord heeft Van der Wel de grieven bestreden en verweer gevoerd, en heeft hij een aantal producties in het geding gebracht, en heeft hij geconcludeerd dat het hof het bestreden vonnis zal bekrachtigen, met veroordeling van Kutschruiter in de kosten van (bedoeld zal zijn:) het geding in hoger beroep. 2.4. Ter zitting van 1 september 2008 hebben partijen &amp;ndash; gelijktijdig met de zaak met nummer 104.004.196 &amp;ndash; de z&lt;/p&gt;</content><legacyfootnotes/><footnotes><footnote/></footnotes><auteurs>mrs. Valk, Olthof en Van der Beek en de raden ing. DeLorijn en ir. Rogaar</auteurs><published>2009-08-01 00:00:00</published><modified>2009-08-01 00:00:00</modified><editiondate>2009-08-01</editiondate><htmlpath>https://denhollander.info/artikel/8143</htmlpath></article>
</articles></edition>
<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1981</searchword><id>6513</id><udhid>UDH:TvAR/6513</udhid><titel>RUILVERKAVELING EN LANDINRICHTING IN EEN VIERTAL E.E.G.-LIDSTATEN.</titel><searchwords><searchword>TvAR 4/1981</searchword><searchword>UDH:TvAR/6513</searchword></searchwords><attachments><attachment><name>1981_nr 4_Artikel_Zijp.pdf</name><extention>pdf</extention><url>https://denhollander.info/download/6286/ci</url></attachment></attachments><inleiding>De Memorie van Toelichting inzake het ontwerp-Landinrichtingswet kent geen rechtsvergelijkend hoofstuk zoals dat bijv. in het ontwerp Wet Vervreemding landbouwgronden voorkomt. Het leek daarom gewenst om in deze lacune te voorzien.&#13;
Aandacht is besteed aan de ruilverkavelingswetgeving van Frankrijk, België, de Bondsrepubliek Duitsland en Luxemburg, hier had ook Italië nog bijgehoord. De ruilverkavelingsactiviteit aldaar is echter relatief be-perkt van omvang en bovendien beschikten wij niet over literatuur terzake.&#13;
In sommige gevallen, zoals t.a.v. Frankrijk, is ook enige aandacht besteed aan de plaats en betekenis van de ruilverkaveling in het geheel van het agrarisch structuursbeleid en bleek het nodig, om op enkele organen daarvan nader in te gaan.&#13;
Frankrijk&#13;
I. De ruilverkaveling in het kader van het struktuurbeleid in de landbouw.&#13;
1) Frankrijk omvat 35 miljoen ha landbouwgrond, waarvan evenwel slechts 30 miljoen ha geëxploiteerd wordt; het resterende deel is nl. sinds 1900 door de boeren wegens vertrek naar de stad opgegeven en dikwijls, met de opstallen, verlaten, (de zgn. terres incultes).&#13;
Een van de doelstellingen van het Franse struktuursbeleid is daarom, deze braakliggende en vaak door allerlei struikgewas e.d. overwoekerde grond weer in exploitatie te brengen. Daartoe zijn wettelijke regelingen ingevoerd op grond waarvan onteigening c.q. in pachtge-ving door de prefect mogelijk is reeds na een driejarige periode van braakliggen. Ook bij de uitvoering van de ruilverkaveling kunnen deze "terres incultes" een rol als grondreserve spelen. Ook kan herbebossing hiervan aan de eigenaar worden opgelegd.&#13;
Tegengaan van de ontvolking van het platteland is derhalve een es-sentieel uitgangspunt van het Franse landbouwstruktuurbeleid, evenals dat van het treffen van ekstra voorzieningen voor de omvangrijke, achter gebleven gebieden waartoe in de eerste plaats laag-, midden- en hooggebergte behoren.&#13;
Zo zijn bijv. zeer kostbare en ingrijpende irrigatiewerken in het gebied in Z.W. Frankrijk tussen de Pyreneën en de Rhöne uitgevoerd door een streekverbeteringsmaatschappij, een zgn. sociétémixte, van de overheid en bedrijfsleven, gevestigd in Nimes, teneinde de tuinbouw in dit uitgestrekte gebied (fruit, groenten) te stimuleren door te voorzien in het oppompen van water uit de Rhone om dat te transporteren via een uitgebreid stelsel van betonnen irrigatiewerken dat honderden km's omvat langs het gehele kustgebied tot aan de Pyreneën.&#13;
2) Via allerlei fondsen, via verschillende buro's en diensten die soms als een zelfstandig publiekrechtelijk lichaam zijn opgezet en opereren wordt op verlerlei wijze landbouwstruktuurpolitiek bedreven. Groot belang wordt gehecht aan de subsidiëring van de vestiging van de jonge boer via rentesubsidies e.d. Op velerlei en dikwijls ingenieuze wijze wordt dan gepoogd de finacieringsperikelen van het ook in Frankrijk nog zwaardrukkende "poids foncier" te helpen rondkrijgen c.q. de onverdeeldheid van de nalatenschap gedurende een aantal jaren zo nodig gedwongen in stand te houden. Wij hopen op enige van de hierbij gehanteerde instrumenten in dit blad nader terug te komen.&#13;
Voorts dient nog gewezen te worden op het instituut van de „Sociétés d'Aménagement Foncier et d'Etablissement Rural", in de praktijk genoemd de S.A.F.E.R.'s. Dit zijn privaatrechtelijke N.V.'s met een aandelenkapitaal dat overwegend door de landelijke en regionale overheden wordt verschaft en waarvan de doelstelling is via het aankopen van land dit te herverdelen onder een aantal kategoriëen boeren (bedrijfsvergroting, onteigening, jonge boeren), al dan niet na doorvoering van kavelruil en/of cultuurtechnische verbeteringen.&#13;
Voor dit doel beschikken deze grondmaatschappijen, enigzins te vergelijken met de Duitse Siedlungsgeselschaften maar met veel groter invloed op het verkeer van landbouwgrond, over een voorkoopsrecht. Het overgrote deel van de grond wordt door de Safers echter langs minnelijke weg verkregen (± 85%).&#13;
Het is duidelijk dat deze buro's ook bij de ruilverkaveling in het ka-der van de bedrijfsvergroting en zo nodig ook van bedrijfsverplaat-sing, zomede in het kader van de toedeling van grond aan gemeenten of voor de aanleg van autowegen, een belangrijke rol kunnen vervul-len. Zij plegen dan ook over aanzienlijke grond-reserves te beschikken die veelal weer snel worden doorverkocht. Er zijn nl. doeltreffende wettelijke voorzieningen die verhinderen dat via het voorkoopsrecht van de Safer de Franse landbouwgrond langzaam genationaliseerd zou worden. 3) Voorts moet in dit verband gewezen worden op een andere doelstelling van het Franse grondbeleid, nl. de bevordering van de Groepsland- bouw, waartoe eveneens de Safers hun medewerking, al dan niet in het kader van een ruilverkaveling, kunnen en plegen te verlenen.&#13;
En tenslotte speelt in dit kader de wetgeving betreffende de zgn. "cumuls" een rol, een regeling die elke wijziging, vergroting of verkleining van het areaal grond van een bedrijf uit hoofde van verkoop, pacht of welke rechtsvorm van grondgebruik dan ook, onderwerpt aan een vergunning van de prefect, die, alvorens te beslissen, gehouden is om de departementale struktuurcie te horen. Hierbij geldt, een per departement vast te stellen minimum grens, de zgn. „surface minimum d'installation" (de S.M.I.) en bovendien een maximum. Het minimum is landelijk, bij beschikking van de Minister van Landbouw d.d. 23.2.1970 bepaald op 22 ha, waarvan de departementen ten hoogste 30% naar beneden mogen afwijken (kennelijk niet naar boven). Ook de ruilverkaveling heeft met deze S.M.I. rekening te houden.</inleiding><content>II. Ontwikkeling en karakter van de Franse ruilverkaveling.&#13;
4) Van de 30 miljoen ha landbouwgrond in Frankrijk komt: 18.000.000 ha voor ruilverkaveling in aanmerking; 10.360.464 ha is reeds verkaveld (1978);&#13;
938.430 ha was op 1 januari 1979 in uitvoering, verdeeld over 1083 procedures (1000 ha per procedure).&#13;
Per jaar komt ca 400.000 ha gereed; de duur van de procedure is kort, nl. 2 a 3 jaar. De investeringen zijn laag, 400 en 800 Frs./ha (1976). De lasten voor de grondeigenaren bedragen 20 a 40 Frs/ha.&#13;
Het is daarom duidelijk dat de ruilverkaveling in Frankrijk een eenvoudig en typisch agrarisch karakter bezit en vrijwel uitsluitend gericht is op verbetering van de verkaveling, ontsluiting en waterbeheersing, met het accent op de verkavelingstoestand.&#13;
Bescherming en behartiging van landschaps- natuurbeschermingsbe-langen vindt nauwelijks of niet plaats, integendeel. Vele honderden k.m.'s kavelbeplantingen in de streken van de zgn. "bocages", zoals o.a. in grote delen van Bretagne, zijn in het kader van de perceelsvergroting gerooid, zonder dat daartegenover andere, vervangende beplantingen elders in het blok gesteld zijn. Een landschapsplan kent de Franse ruilverkaveling tot op heden nog niet. Een belangrijke wetswijziging in 1975 heeft in dit opzicht, om tegemoet te komen aan de vele protesten van ecologisten en anderen, enkele beperkte voorzieningen gebracht waarvan de belangrijkste is dat de (gemeentelijke) ruilverkavelingscie bevoegd verklaard is, om nieuwe singelbeplantingen, bijv. met een karakter van windsingel, aan te (doen) leggen.&#13;
Op de bijdrage die de ruilverkaveling kan leveren aan de grondbe-hoefte van de gemeente voor woningbouw e.d. en vooral voor de aanleg van autobanen, komen we hierna nog terug.&#13;
In sommige gebieden, zoals Picardie, is de ruilverkaveling vrijwel voltooid, maar dat is een grote uitzondering. De meeste verkavelingen zijn gerealiseerd ten noorden van de lijn Bordeaux-Grenoble; met name in de landbouwgebieden ten zuiden daarvan is nog weinig gepresteerd. In de Provence bijv. is 20% gereed , 20% in uitvoering of aangevraagd, terwijl 60% geen belangstelling toont. Dit laatste percentage vindt U ook in de Aquitaine, en in de Languedoc. Daarentegen is het goede veeteeltgebied Haute-Normandie voor 75% verkaveld, en is 25% in uitvoering of aangevraagd. Voor Bretagne zijn deze percentages resp. 35%, gereed, 45% in uitvoering of aangevraagd en voor 20% nog geen aanvraag ingediend. Het lijkt overigens een vrijwel onmogelijke opgave om voor het jaar 2000 het nog resterende areaal van ca 18 miljoen ha te doen verkavelen, zelfs op de eenvoudige, snelle en goedkope wijze waarop dit in Frankrijk pleegt plaats te vinden.&#13;
Dit zou nl. meer dan het dubbele, nl. 900.000 ha per jaar gereedge-komen areaal vereisen terwijl de aard van de gebieden zich bovendien veel minder leent voor deze vorm van herindeling van het grondge-bruik.&#13;
5) Van landinrichting in de Nederlandse en Duitse betekenis van het woord is derhalve in Frankrijk geen sprake.&#13;
Wel moet sinds een decreet van 8 juni 1970 en een ministeriële be-schikking van 12 juni 1970 een poging worden gesignaleerd om ver-schillende instrumenten in het vlak van het agrarisch struktuurbeleid in een bepaald gebied gekoördineerd en tegelijkertijd in te zetten ¹). t.w. een versterkt aankoopbeleid door de Safers, intensivering van de af-vloeïng door toekenning van een beeïndigingsvergoeding aan oudere boeren, en voorbereiding van een ruilverkaveling. Men rroemt dit de „opérations groupées d'aménagement foncier". (O.G.A.T.) Teneinde dergelijke gekoördineerde akties te stimuleren, is het meerderheidsbesluit afgeschaft. Sindsdien is het de administratie (prefect) die tot de uitvoering van de ruilverkaveling besluit. Een po-ging van de Communisten, om bij een wetswijziging van 1975, weer een meerderheidsbeslissing in te voeren, mislukte3). Ook de landbouw-organisaties in Frankrijk hebben met de gang van zaken in dit opzicht kennelijk vrede. In de praktijk wordt veelal afdoende afgetast of en in hoeverre, het betrokken bedrijfsleven een voornemen tot ruilverkave-ling aanvaardt.&#13;
U treft de tekst van de regeling met uitvoeringsvoorschriften aan in de Code Rural, het eerste boek. Een aantal faktoren maakte een wijzi-ging noodzakelijk, zoals betere koördinatie met de nieuwe wetgeving t.a.v. de ruimtelijke ordening, meer aandacht schenken aan behoud van het landschap, en betere participatiemogelijkheden; niettemin is de wetwijziging van 11 juli 1975 principieel nogal beperkt gebleven.&#13;
IV. Mogelijkheden tot ruilverkaveling.&#13;
7) De Franse wetgeving kent drie procedures.&#13;
a. de meerzijdige ruilverkavelingsovereenkomst.&#13;
Sedert de wetswijziging van 1975 kan de prefect de overeenkomst bindend verklaren voor het gehele projekt indien tenminste ¼ van de eigenaren met 50% van de oppervlakte hiermede instemmen. Het ad-vies van de partementale ruilverkavelingskommissie is hiertoe ver-plicht en veelal ook beslissend. Cultuurtechnische werken worden niet uitgevoerd.&#13;
De (publiekrechtelijke) Kamers voor de Landbouw beschikken over enkele funktionarissen die speciaal belast zijn met het voorbereiden en begeleiden van dergelijke vrijwillige ruilverkavelingen in de letterlijke zin van het woord. Hierbij plegen ook door de prefect in te stellen ko-missies een rol te vervullen. De Staat betaalt de (partikuliere) land-meester en subsidieert de overige kosten (notaris e.d.) voor 80%. Voor de eigendomsoverdracht geldt een van 11.80% tot 2% verlaagd over-drachtsrecht. Jaarlijks pleegt gemiddeld 15.000 ha op deze aimable' wijze te worden herverkaveld. b. de ruilverkaveling uit kracht van de wet.&#13;
Dit is de normale, als regel gehanteerde procedure, waarop we hierna terugkomen.&#13;
c. de „réorganisation foncière".&#13;
Dit is een procedure als onder b, maar zonder wijziging van de ka-velgrenzen. Wel kunnen er verbeteringen t.a.v. de ontsluiting, drainage e.d. worden aangebracht, maar de kavels worden geruild in de toestand waarin zij verkeren. Deze procedure vond daarom zelden toe-passing. De belangstelling hiervoor neemt evenwel toe, mede als gevolg van de beperking van de kredieten voor de verkaveling. Zo wordt er mee geëxperimenteerd o.a. in wijnbouwgebieden in het kader van de hiervoor vermelde O.G.A.F.-operaties.&#13;
IV. De ruilverkaveling uit kracht van de wet.&#13;
A. Organen.&#13;
8) Er bestaat een nationale raad voor de ruilverkaveling met, naar ons gevoelen, een beperkte taak van adviserende aard. Voorts kent ieder departement een permanente kommissie voor ruilverkavelingen waar-van de bevoegdheden vooral op het terrein van het beroep zijn gelegen.4). De samenstelling van deze kommissie is omschreven in art. 5 C.R. Kenmerkend is dat een rechter voorzitter is, aangewezen door de President van het Gerechtshof (Court d' Appèl), naast enige top-ambtenaren van het departement van het Ministerie van Landbouw (Genie rural en voorlichtingsdienst), twee belastingfunktionarissen (di-rekte belastingen en registratie en domeinen), de president (boer) van de departementale Landbouw Kamer en de voorzitter van de federatie van landbouworganisaties in het departement zomede vijf eigenaren, gekozen uit een lijst van 15, opgemaakt door de Landbouwkamer, waarvan vier boeren.&#13;
Typerend is het ontbreken van van vertegenwoordigers van andere dan agrarische belangen.&#13;
Voor de uitvoering van de ruilverkaveling benoemt de prefect een gemeentelijke c.q. intergemeentelijke cie. U herinnert zich dat deze procedures veelal van beperkte omvang zijn, ca 1000 ha en daarom als regel tot het grondgebied van een van de 36000 Franse gemeenten be-perkt zijn.&#13;
Ook deze gemeentelijke kommissie staat onder leiding van een rechter. Hiertoe behoren de burgemeester, drie ambtenaren van het Ministerie van Landbouw, drie grondeigenaren, één vertegenwoordiger van de belastingsdienst en één vertegenwoordiger, na ambtelijk advies, welke deskundig geacht moet worden op het terrein van de Natuurbescherming. De wetswijziging van 1975 heeft één en ander gewijzigd, het accent wat verlegd op meer vertegenwoordigers van het agrarisch bedrijfsleven en van de natuurbescherming.&#13;
In de praktijk is het vooral een subcommissie onder voorzitterschap van de burgemeester die de werkzaamheden in eerste instantie voorbe-reidt.&#13;
De gemeentelijke ruilverkavelingscie voert zelf geen werken uit. Dit is de taak van de (nieuw op te richten) vereniging van grondeigenaren (association foncière des propriétaires). Frankrijk kent nl. geen water-schappen. Als zodanig fungeren dergelijke „associations", welke belast kunnen zijn met beheer en onderhoud van dijken. Aanvankelijk werden zij eerst opgericht nadat de kommissie in het plan „travaux connexes" (wegen, waterbeheersing) had opgesteld. De wetswijziging van 1975 en een uitvoeringsdecreet van 8.11.1976 hebben het mogelijk gemaakt, reeds in een veel vroeger stadium, nl. van het tijdstip van pu-blikatie van de beslissing van de prefect tot vaststelling van de omvang van het blok een dergelijke vereniging van grondeigenaren op te richten.&#13;
Opgemerkt moet worden dat het deze vereniging van eigenaren vrij staat om ook andere werken dan degene welke in het ruilverkave-lingsplan voorzien zijn, uit te voeren.&#13;
Als toezichthoudende organen fungeren prefect, de direkteur voor de landbouw van het departement (M.v.L.) en het Kadaster. In beroep beslissen de departementale cie en vervolgens niet de burgelijke rechter, maar de administratieve rechter, met als eindstation de Raad van State.&#13;
B. Enkele karakteristieke kenmerken.&#13;
9) Of de prefect tot de uitvoering van de ruilverkaveling zal besluiten, wordt in belangrijke mate bepaald door een hierover uit te brengen rapport van de landbouwvoorlichtingsdienst. Prioriteit wordt verleend aan verkavelingen in gemeenten, welke door een nieuw aan te leggen autoweg worden doorsneden, dan wel waar een vliegveld, oefenterrein e.d. worden aangelegd Overigens ontbreekt in de wet, en wellicht ook in de praktijk een landelijk voorbereidingsschema.&#13;
10) De Franse ruilverkaveling is qua wetgeving typisch opgezet als een eigendoms\erka.veling hoewel Frankrijk evenzeer een pachtland als Nederland is, nl. 45,9% normale pacht en 2,3% deelpacht omvat.5)&#13;
Aangezien de uitsluitende doelstelling van de ruilverkaveling verbe-tering van de bedrijfsmatige exploitatie inhoud van landbouwgrond, ontleent G. Cotton6) hieraan de konklusie dat, indien er sprake is van twee pachters van eenzelfde verpachter, het verkavelingsplan af-gestemd moet zijn op de bedrijfsbelangen van deze pachters en niet op de belangen van de verpachter.&#13;
De pachter is in beginsel gehouden de nieuwe kavelindeling te volgen maar hij mag zonder schadevergoeding de pacht door opzegging voor een deel of voor het geheel beëindigen, inzoverre het genot van zijn ge-pachte als gevolg van de ruilverkaveling is verminderd, (art. 33 C. R.) Hier staat tegenover dat de Franse Pachtwet (art. 835 C. R.) een rege-ling bevat, op grond waarvan de pachter bevoegd is, het genot van het gepachte geheel of ten dele te ruilen; zo nodig na verkregen machtiging van het „tribunal paritaire".&#13;
11) De uitruil geschiedt uiteraard ook in Frankrijk naar evenredigheid op basis van de produktiewaarde (inbreng), uitgedrukt in een punten aan tal, na aftrek van de vereiste oppervlakte voor de ontsluitingswegen en andere kollektieve ruilverkavelingswerken. Volgens de rechtspraak van de Raad van State is ten hoogste 1% speling toegelaten t.a.v. de toedeling voor wat betreft land met eenzelfde bestemming. Na 1975 is door wetswijziging dit strakke regiem versoepeld tot 5 a 20%, over- of onderbedeling worden door de rechtspraak tot 10 a 15% toegelaten, meerwaarde wordt vergoed.&#13;
12) De wetswijziging van 1975 heeft ook meer speelruimte gebracht t.a.v. de koncentratie van de percelen en de ligging t.a.v. het bedrijfsgebouw. Aanvankelijk gold bijv. de regel (art. 23 oud) dat geen kavel bouwland verder dan 3 km van de bedrijfsgebouwen na de toedeling mocht zijn gelegen; anders werd dit beschouwd als „terres incultes". Deze, en an dere bepalingen, stelden landmeters en de rechtspraak voor moeilijke problemen. Vandaar de behoefte aan versoepeling. Thans wordt volstaan met te bepalen dat enerzijds het aantal kavels zoveel mogelijk moet worden teruggebracht tot één en dat anderzijds de afstand tot de bedrijfsgebouwen niet mag worden vergroot.&#13;
13) Het aanleggen van nieuwe en het verbeteren van bestaande gemeente- wegen (derhalve niet uitsluitend van belang als ontsluitingsweg) is ge- bonden aan de goedkeuring van de gemeenteraad, die deze werken ook financiert. Nieuw is dat de ruilverkavelingskommissie kan besluiten tot de uitvoering van werken, welke uitsluitend beogen om het landschaps en natuurbeschermingsbelang te dienen. De hiertoe vereiste grond dient door het blok kennelijk zonder vergoeding te worden afgestaan.&#13;
Overigens is één en ander van bescheiden omvang. Een land-schapsplan in de Nederlandse zin ontbreekt zowel juridisch als praktisch.&#13;
C. De financiering.&#13;
14) De eigenlijke ruilverkavelingskosten komen ten laste van de Staat, die van de aanvullende werken, in beginsel, voor rekening van de eigena- ren. Een terugbetaling in de vorm van annuïteit (ruilverkavelingsrente) kent Frankrijk niet. In 1975 is ook hierin gewijzigd. De aanslag van de kosten voor de grondeigenaren berustte vóórdien op basis van de inge- brachte oppervlakte, nadien op grond van het nut. (art. 28, lid 6 C.R.) Is er sprake van een ruilverkaveling, in samenhang met een onteigening voor de aanleg van een autoweg, spoorweg enz., dan is het niet de Staat, maar de maïtre d'ouvrage, de opdrachtgever, die de eigenlijke ruilverkavelingskosten en nog iets meer, moet betalen.&#13;
Frankrijk heeft een grote voorkeur voor fondsen. Daarom is ook de stichting mogelijk gemaakt van departementale ruilverkavelingsfond-sen met de bedoeling om met de hieruit te putten gelden, het tempo van de ruilverkaveling te versnellen.&#13;
Bovendien maakte de wetswijziging van 1975 het mogelijk dat parti-kulieren deze fondsen voeden met een bedrag van maximaal 20% van de eigenlijke ruilverkavelingskosten; hiertoe is evenwel de instemming van minstens 50% van de eigenaren met 2/3 van de grond of omgekeerd vereist. Een voorafgaande overeenkomst met de Staat tot uitvoering van de ruilverkaveling is nodig. Het is ons niet bekend of deze mogelijkheid in de praktijk toepassing vindt. Het voordeel is kennelijk gelegen in het feit van het eerder in uitvoering nemen van de ruilverkaveling. Ingeval men tot een tweede ruilverkaveling wenst over te gaan in een gebied waar reeds eerder deze procedure gehanteerd werd, dient het blok alle kosten van de landmeter e.d. te dragen en komen noch de Staat, noch het departementale fonds eraan te pas. Het is duidelijk dat een dergelijk gebeuren met een meerderheid van 3A van de eigenaren met 2/3 oppervlakte of omgekeerd gepaard dient te gaan.&#13;
D. Beroep.&#13;
15) Beroepsprocedures zijn niet veelvuldig, klaarblijkelijk minder dan bij ons. Van de ca 400 procedures per jaar voorzien zich uiteindelijk 0.2 a 0.3% in beroep bij de Raad van State.7)&#13;
Zoals reeds opgemerkt, is het niet de burgelijke maar de administra-tieve rechter welke in deze beslist. In tegenstelling tot de Bondsrepubliek worden de betrokken rechterlijke kolleges niet versterkt met de toevoeging van terzake deskundigen leden.&#13;
De beroepsgronden zijn: incompétence, exces de puovoir, vice de forme, violation de la loi.8)&#13;
E. Kontrole op het grondverkeer.&#13;
16) Ingevolge art. 34, tweede lid, C.R. dient iedere voorgenomen wisseling van eigendom tussen levenden gemeld te worden aan de ruilverkave- lingskommissie. Konstateert deze strijd met het verkavelingsbelang, dan wordt de beslissing ingeroepen van de departementale kommissie welke binnen drie maanden dient te beslissen.&#13;
De beslissingsbevoegdheid van de cie is echter beperkt; een algeheel verbod is niet mogelijk, men kan slechts streven naar een zo aan-vaardbaar mogelijke oplossing.9)&#13;
F. Splitsingen na voltooiing van de procedure.&#13;
17) Voor iedere splitsing van een perceel is de toestemming vereist van (we- derom) de departementale cie (art. 35), op straffe van nietigheid van de rechtshandeling. Deze bepaling is volgens de rechtspraak, ook van toe passing in gevallen van het „droit de reprise" van de verpachter.&#13;
V. Koördinatie van de ruilverkaveling met andere belangen.&#13;
A. Het gemeentelijk bestemmingsplan.&#13;
18) De wetswijziging van 1975 heeft nagelaten de vereiste koördinatie met de maatregelen betreffende de ruimtelijke ordening te regelen. Dit is een ernstig verzuim.&#13;
Er is wel iets aan gedaan.&#13;
Zo is er bijv. een betere definitie van het begrip „bouwterrein" gegeven. Deze plegen buiten het blok gelaten te worden. Komen deze hierin wel voor, dan dienen deze percelen desgewenst aan hun oorspronkelijke eigenaar te worden toebedeeld. Minimaal is vereist ligging aan een weg, voorziening van water en elektriciteit, deze definitie is evenwel zuiver feitelijk en verwijst in het geheel niet naar een gemeentelijk bestemmingsplan (plan d'occupation des sols. : P.O.S.) En dat is vreemd, zeker in 1975.&#13;
Wel kende een uitvoeringsvoorschrift (niet de wet) van 22.9.1967 de mogelijkheid van toedeling aan de gemeenten ten behoeve van haar „besoins d'équipement" van grond tot maximaal 1/50 van de opper-vlakte (niet van de waarde). De eis dat de realisering van deze plannen voorwerp dient te zijn van een verklaring van algemeen nut, zoals bij een onteigening, is in 1975 vervallen.&#13;
Deze toedeling aan de gemeente kan inmiddels ook het karakter dra-gen van het verschaffen van een grondreserve.&#13;
De toedeling geschiedt op basis van de ,,valeur réale". De „associa-tion foncière" onderhandelt met de gemeente over de prijs.&#13;
B. Bovengemeentelijk ontwikkelingsplan voor het buitengebied.&#13;
19) Deze rechtsfiguur is in het leven geroepen bij decreet van 8 juni 1970. Het betreft hier een ontwikkelingsplan voor het landelijk gebied, reke-ning houdende met de geldende plannen inzake de ruimtelijke ordening.&#13;
De directeur voor de landbouw van het departement van het M.v.L. brengt een rapport aan de prefect uit. Deze kan vervolgens besluiten tot het in voorbereiding nemen van een dergelijk, niet bindend, soort streekplan. Vervolgens stelt de prefect een voorbereidingskommissie in waarin de verschillende openbare diensten van het departement, verte-genwoordigers van de Kantons, van de Kamer van Koophandel en van de Kamer voor de Landbouw, van de landbouworganisaties en van het landbouw kredietwezen en tenslotte ook van de vrije beroepen in zijn vertegenwoordigd. Naast beschrijving, houdt het plan in voorstellen tot ontwikkeling van handel, landbouw, industrie, toerisme, bescherming van het landschap, één en ander af te stemmen op de toekomstig te verwachten ontwikkeling van de bevolking.&#13;
De prefect en niet een gekozen vertegenwoordigd lichaam, keurt het plan goed. Hier is inderdaad sprake van een koördinerend streekplan. Wij hebben de indruk dat nog maar een gering aantal van dergelijke plannen in voorbereiding zijn. Voor de verdere ontwikkeling van de ruilverkave-ling kunnen zij niettemin belangrijk zijn, met name uit hoofde van hun koördinerende werking.&#13;
VI. Koördinatie met andere landinrichtingsmaatregelen.&#13;
20) Hier is wel sprake van een belangrijke bijdrage van de ruilverkaveling welke tevens in het belang van de betrokken landbouwer is. Wij doelen hier nl. op de aanleg van autowegen en andere grote openbare werken met een lineair karakter.&#13;
De kaderwet inzake beginselen van het landbouwbeleid van de grote Pisani van 1960 (aangevuld in 1962) heeft deze koördinatie geïntrodu-ceerd, (zie art. 10) ¹°)&#13;
Zodra een onteigening voor de uitvoering van de zojuist genoemde werken de struktuur van de betrokken landbouwbedrijven dreigt aan te tasten is de aanbesteder verplicht de geleden schade te vergoeden door een ruilverkaveling met bijbehorende werken te financieren en zorg te dragen voor de hervestiging van de landbouwers waarvan het land voor de uitvoering van het werk vereist is of waarvan het even-wicht van het bedrijf door het grondverlies ernstig is verstoord, tenzij de voorkeur wordt gegeven aan omscholing. In diverse uitvoerings-voorschriften en circulaires is één en ander nader uitgewerkt en toege-licht.&#13;
Er zijn twee mogelijkheden; de te onteigenen grond valt binnen het blok of hij wordt er buiten gehouden. Veelal zal de eerste mogelijkheid zich voordoen; de tweede zal toepassing kunnen vinden indien de Safer reeds in het blok over een voldoende grondreserve beschikt.&#13;
In het eerste geval kan van iedere inbreng in het blok een aftrek wor-den verlangd van maximaal5%¹¹) van de oppervlakte. De „association foncière" onderhandelt met de onteigende instantie over de schadeloosstelling. Na vaststelling en uitbetaling, verdeelt zij (dus niet de ruilverkavelingscie) dit bedrag over de resterende eigenaren van het blok die hiermede een vergoeding voor hun aftrek ontvangen. Ingeval het aankopen c.q. onteigeningen gaat van grond voor de aanleg van industrie-terrein, vestiging van een satellietstad e.d., dan mag geen kompensatie-onteigening via een gedwongen korting plaats-vinden, maar dienen de te onteigenen gronden buiten het blok te blij-ven (art. 2 van het decreet van 26.4.1968).&#13;
Een aanzienlijk deel van de ruilverkavelingen in Frankrijk wordt in het kader van de uitvoering in de aanleg van autowegen 12) uitgevoerd:&#13;
I. Algemeen&#13;
1) Belgie is een land met een zeer dichte bevolking, zij het dat Nederland in dit opzicht de kroon spant, met een zeer intensieve landbouw, verdeeld over overwegend kleine bedrijven waarvan het grondbezit sterk versnipperd is en het grondgebruik overwegend in de vorm van pacht (71,4%) plaats vindt. De gemiddelde bedrijfsgrootte beliep in 1979 ca 12 ha. Zeer groot is echter de versnippering13), nl. ca 5,12 kavels per bedrijf met een gemiddelde oppervlakte van 1.68 ha.&#13;
Hier komt nog bij dat België onevenredig veel landbouwgrond af moet staan voor niet-agrarische doeleinden, nl. gemiddeld 13.000 ha per jaar, 1975 zelfs 15.000 ha. De uitvoering van grote, lineaire infra-strukturele werken, zoals de aanleg van het overigens fraaie net van auto-snelwegen, van pijpleidingen e.a. veroorzaakt desastreuse door-snijdingen van landerijen.&#13;
Al met al is het duidelijk, dat zo ergens, juist België een land zou zijn, waar de ruilverkaveling en de landinrichting in een latere fase, een grote vlucht zou hebben genomen. In werkelijkheid heeft de ruilverka-veling in België zich maar schoorvoetend ontwikkeld, er is meer vaart in gekomen sinds in 1970 de stemming afgeschaft en de zgn. administratieve fase is ingezet. Blijkens het fraaie jaarverslag over 1978 van de Nationale Landmaatschappij was de stand van zaken per 31 decem-ber 1979 als volgt:&#13;
Voor 135.000 ha (144 procedures) waren de ruilverkavelingsakten ondertekend;&#13;
Voor 332.000 ha (210 blokken) is bij K.B. de uitvoering gelast.&#13;
Voor 340.000 ha (289 blokken) heeft de Minister van Landbouw een onderzoek naar het nut van ruilverkaveling doen instellen.&#13;
2) In België wordt de ruilverkaveling uitgevoerd door een Comité dat rechtspersoonlijkheid bezit en waarvan de voorzitter een ambtenaar is van de Rijksdienst ordening van het platteland, de bevoegde instantie terzake van de ruilverkaveling.&#13;
De plaatselijke Comités worden in de uitvoering van de verkaveling bijgestaan door de Nationale Landmaatschappij.&#13;
Deze werd bij wetsbesluit van 27 februari 1935 opgericht onder de naam „Nationale Maatschappij voor de Kleine Landeigendom" met een dubbele taak, enerzijds het bouwen van volkswoningen en ander-zijds het ontginnen van woeste grond en deze vervolgen uit te rusten met boerderijen.&#13;
Achtereenvolgens kwamen tot stand de Wet op de vrijwillige ruilver-kaveling van 1949, de Wet van 25 juni 1956 op de ruilverkaveling van landeigendommen uit kracht van de wet die werd vervangen door de thans geldende wet van 22 juli 1970 welke tevens de huidige benaming van de Maatschappij invoerde.&#13;
Het is deze maatschappij die door de Minister van Landbouw meestal belast wordt met de taak, een ondezoek in te stellen naar het nut van een ruilverkaveling in een bepaald gebied; voorts verzorgt zij het secretariaat van het Ruilverkavelingscomité, dat verantwoordelijk is voor de uitvoering en stelt tenslotte de middelen ter beschikking voor de uitvoering van de cultuurtechnische werken (wegen, waterhuishou-ding, landschapszorg enz.) en voor alle andere uitgaven in verband met de ruilverkaveling. Tenslotte is aan de Maatschappij bij de wet van 1970 (art. 56) een recht van voorkeur bij verkoop toegekend, in daar-toe , door de Minister van Landbouw aangewezen ruilverkavelingsge-bieden. Van dit recht is trouwens tot heden slechts een spaarzaam ge-bruik gemaakt. Gedurende de periode 1971 - 1979 werden nl. in ca. 25.000 gevallen aan de Landmij. ruim 32.000 ha te koop aangeboden. Hiervan zijn door de Maatschappij slechts ca 550 ha, verdeeld over 175 overdrachten, aangekocht. Zowel aan de ontwikkeling van de sociale woningbouw ten platte-land, als in het bijzonder aan de ontwikkeling van de ruilverkaveling, en overige activiteiten in het cultuurtechnisch vlak, heeft de Nationale Landmaatschappij een zeer belangrijke bijdrage geleverd. Het is dui-delijk dat zij ook is aangewezen om de verbreding van de ruilverkave-ling tot het overkoepelend begrip landinrichting inhoud te geven en te stimuleren.&#13;
II. De ruilverkavelingswetgeving nader beschouwd.&#13;
3. In tegenstelling tot Frankrijk leidde het herstel van de door de Eerste Wereldoorlog verwoeste agrarische gebieden niet tot toepassing van ruilverkaveling.&#13;
De uitwerking van de Belgische wet op de vrijwillige ruilverkaveling van 1949 was vrijwel nihil. Slechts enkele voldeden aan de wettelijke eisen. Er kan derhalve van een fiasco worden gesproken.&#13;
Deze gang van zaken gaf aanleiding tot de totstandkoming van de Wet van 25 juni 1956 (B.S. van 9-10 juli 1956). Deze wet stelde de uit-voering van een ruilverkaveling uit kracht van de wet afhankelijk van een meerderheidsbesluit van eigenaren, gebruikers, inclusief de pach-ters. Er werd in twee groepen gestemd, nl. door de eigenaren c.s. ener-zijds, en door de gebruikers anderzijds. De verkaveling gold als aange-nomen indien in beide groepen een dubbele meerderheid zich vóór de verkaveling uitsprak, nl. zowel qua aantal als qua oppervlakte. Dit be-tekent dus in feite een viervoudige meerderheid. In geval slechts in één van beide groepen de dubbele meerderheid wordt behaald, mag de Ko-ning de ruilverkaveling opleggen, indien het algemeen belang dit dwin-gend vordert en voorzover in de andere groep een meerderheid aanwe-zig is van ¼ van de oppervlakte en tevens ¼ van het aantal eigenaren of gebruikers.&#13;
Opmerkelijk was overigens het betrekken van de pachters bij de stemming, waarmee België het eerste land was dat hiertoe overging. U weet dat ons land nog slechts enkele jaren geleden dit pachtersstem-recht heeft ingevoerd. In België gold overigens wel de regel dat de af-wezigen geacht worden vóór te stemmen, een regel die ook in Neder-land tot voor enkele jaren heeft gegolden en steeds veel aanleiding tot kritiek placht te geven.&#13;
4). In zijn eerder aangehaald Commentaar op de Wet van 1956 vreesde De Leeuw reeds dat de eis van een viervoudige meerderheid het uitvoeren van ruilverkavelingen onmogelijk zou maken en bepleitte daarom een enkelvoudige meerderheid in elk van de beide groepen, uitsluitend ge-baseerd op de meerderheid van de eigenaren c.q. van de gebruikers.&#13;
De praktijk gaf De Leeuw gelijk. Een en ander leidde tot de vervanging van de Wet van 1956 door die van 22 juli 1970. Mede onder aandrang van het agrarisch bedrijfsleven is in deze wet de aanvaarding van een ruilverkaveling bij een meerderheidsbesluit van belanghebbenden geschrapt. Het is evenals in Frankrijk thans de Administratie en niet een vertegenwoordigend lichaam die tot uitvoering van een ruilverkaveling besluit.&#13;
De Minister van Landbouw, na overleg met de Minister voor de ruimtelijke ordening, kan een onderzoek naar de wenselijkheid van het uitvoeren van een verkaveling doen instellen. Een dergelijke beslissing wordt zowel ambtshalve, alsook op verzoek van tenminste 20 ondernemers danwel grondeigenaren genomen (drie in de oude wet).&#13;
Zoals reeds opgemerkt, is het de Nationale Landmij. die veelal met dit onderzoek belast wordt.&#13;
Een verkavelingsplan met een lijst van rechthebbenden èn van de ge-bruikers, met een schema en kostenbegroting van de uit te voeren werken, wordt gedurende 30 dagen tervisie gelegd; rechthebbenden en gebruikers ontvangen hiervan bericht. Bezwaren kunnen worden ingebracht bij burgemeester of de gemachtigde schepen, bijgestaan door een ambtenaar van het Ministerie. Van de bezwaren wordt procesverbaal opgemaakt. Nadat eventueel nog een aangepast ruilverkavelingsplan opnieuw ter visie is gelegd met de mogelijkheid van bezwaar-maken, besluit de minister of het al dan niet nuttig is om tot de voorgenomen ruilverkaveling over te gaan. In het bevestigende geval wordt dit in een K.B. kenbaar gemaakt waarbij tevens een ruilverkavelingscommissie van 7 leden wordt ingesteld (voorzitter en één lid op voorstel van de minister van landbouw, één lid op voorstel van de minister van financiën, één lid op voorstel van de minister van openbare werken, één lid op voorstel van de gouverneur van de provincie, twee leden uit het bedrijfsleven via een dubbeltal van de provinciale kamer voor de landbouw die echter geen eigenaar of gebruiker in het blok mogen zijn. Deze commissie heeft rechtspersoonlijkheid. Daarnaast wordt een Adviescommissie ingesteld van 6 tot 10 leden, benoemd door de Minister van Landbouw. Uit de eigenaren en gebruikers van het blok worden 2 eigenaren benoemd, evenals 2 gebruikers uit dubbel-tallen, opgemaakt door de provinciale landbouwkamer; de overige leden worden benoemd uit deskundigen t.a.v. de landbouw en het platteland uit de streek, maar die geen relatie met het blok hebben. Deze commissie vertegenwoordigt derhalve vooral het bedrijfsleven. Zij moet binnen 30 dagen desgevraagd aan het Comité advies uitbrengen. Het ambtelijk element domineert sterk.&#13;
5) Wat de doelstelling van de Belgische ruilverkaveling aangaat, deze is van verbetering van ligging, vorm, grootte en ontsluiting van de ka-vels, tezamen met de aanleg van nieuwe en de verbetering van bestaan-de wegen en verbetering van de waterhuishouding, in 1970 uitgebreid met „travaux d'aménagement dessites" (landschap) en terzake van de aanleg van waterleiding en electriciteit.&#13;
Een plan van wegen en waterlopen wordt, na ingewonnen advies van de hiervoorgenoemde Adviescommissie, op voorstel van de Minister van Landbouw, in overeenstemming met de Minister voor openbare werken, vastgesteld. Een tervisielegging en een gelegenheid tot be-zwaar maken ontbreekt. Wel worden de gemeenteraad en het provinci-aal bestuur gehoord. Dit was overigens de bestaande regeling van art. 22 Wet 1956 welke in 1970 ongewijzigd is overgenomen. Trouwens de Wet van 1970 is in feite niet anders dan een gemoderniseerde wet van 1956. Van coördinatie met stedebouwkundige plannen en in het bij-zonder met de streekplannen, in België aangeduid als gewestplannen (K.B. van 28 dec. 1972), is in de wet van 1970 nog geen sprake. 6.) Wel begint ook in België de belangstelling voor het begrip lancunncn-ting in het kader van de inrichting, bestemming en beheer van het plat-teland toe te nemen. Zo verleende in 1976 de Koning Boudewijnstich-ting, opgericht op 31-3-1976 ter gelegenheid van het 25- jarig Rege-ringsjubileum van de Koning, de Nationale Landmij de opdracht om twee proefverkavelingen, t.w. in het stroomgebied van de Bellebeek voor Vlaanderen en in de gemeente Clavier voor Wallonië, als „piloot-project" voor landinrichting in studie te nemen en daartoe plannen te ontwerpen betreffende landbouw, milieu, bewoning met als uit-gangspunt de geldende gewestplannen. In het project Bellebeek zijn nl. wegens ernstige wateroverlast, dringend maatregelen op het gebied van de af- en ontwatering vereist welke tegenover het belang van het be-houd van de beekvallei moeten worden afgewogen.&#13;
Er is derhalve sprake van zowel agrarisch als in het bijzonder van landschappelijk waardevol agrarisch gebied. Daarenboven staat dit ge-bied onder sterke druk van de nabijheid van de „grootstad". Er is sprake van een ernstige versnippering van bestemmingen. 7). In dit verband verdient vermelding een door senator De Seranno inge-diend wetsvoorstel op de landinrichting, d.d. 16 juni 1977. Hierin wordt voorgesteld om Landinrichtingscommissies op te richten, die de Regering kunnen adviseren over de landinrichting, t.w. de algemene leiding, de keuze en aanwending van voor de landinrichting nuttige wettelijke instrumenten, de coördinatie van de belangrijke ingrepen in de niet-stedelijke gebieden, de begeleiding hiervan, de verdeling van de beschikbare middelen en de bepaling van de prioriteiten enz.14)&#13;
De Landmij. zou voor deze Gewestelijke en Provinciale Landinrich-tingscommissies het secretariaat kunnen voeren en alle technische, ju-ridische en administratieve bijstand kunnen verlenen. Zover ons be-kend, is dit wetsvoorstel nog geen wet. In België worden nl. veelvuldi-ger dan in Nederland initiatief-ontwerpen van wet ingediend. Lang niet altijd leidt dit tot resultaat, maar wel dienen zij dikwijls tot stimu-lans.&#13;
8). Reeds in 197815) kwam een aanvulling van de wet van 1970 tot stand, die evenwel alleen geldt voor het Vlaamsche Gewest, zoals omschreven in art. 1 van de wet van 1 aug. 1974 tot oprichting van gewestelijke in-stellingen. Deze wet voorziet in een verruiming van de doelstelling van de Ruilverkavelingswet naar een landinrichtingswet en wel door:&#13;
a) instelling van een coördinatiecomissie;&#13;
b) verbreding van de samenstelling van het ruilverkavelingscomité met een lid, benoemd door de minister, belast met de zorg voor het natuurbehoud, met een lid, via de minister onder wien de landschapszorg ressorteert en met twee leden, voorgesteld door de provinciale landbouwkamer.&#13;
c) invoering van een landschapsplan.&#13;
d) toewijzing tot ten hoogste 2% van de waarde van de kavels aan de Staat of openbare besturen of instellingen, mits met eenslui- dend advies van de ministers bevoegd inzake natuurbehoud en landschapszorg. De Staat vergoedt de waarde hiervan. Ook de Nationale Landmaatschappij kan ter verwezenlijking van landinrichtingsdoeleinden eigendoms- of gebruiksrechten verwerven. De Mij. mag in verband hiermede gronden voor één jaar verpachten, zonder dat sprake is van toepassing van de Pachtwet. Overigens beperkt het nieuwe art. 75 de toepassing van het voorgaande en wel in deze zin dat de som van de oppervlakten van de grond, aangewend voor de landinrichting, niet meer mag bedragen dan 2% van de oppervlakte van de vroegere kavels. Al geldt deze principeel belangrijke verbreding van de doelstelling van de Belgische ruilverkaveling in de richting van de landinrichting alleen voor het Vlaamsche Gewest, in vergelijking met het nieuwe Nederlandse wetsontwerp inzake de landinrichting, is hier sprake van een nog slechts bescheiden stap.&#13;
9. In dit verband moet nog gewezen worden op een wet dd. 12 juli 1976 (B. St. 15 okt. 1976), houdende „bijzondere maatregelen inzake ruil-verkaveling van landeigendommen uit kracht van de wet bij de uitvoe-ring van grote infrastructuurwerken". Deze wet stelt de mogelijkheid open om in afwachting van een normale ruilverkaveling, reeds een ge-bruiksruil door te voeren tot bevordering, in het algemeen belang, van de economische exploitatie van landeigendommen in zones waar de koning tot de uitvoering van grote infrastructurele werken heeft beslo-ten of daartoe machtiging verleend heeft.&#13;
10. Zoals reeds vermeld, is België een uitgesproken pachtland met ca. 70% pachtgrond. Het is daarom logisch dat de Belgische ruilverkavelings-wet niet alleen aandacht besteedt aan de eigendomsverkaveling doch evenzeer aan de herindeling van het gebruik. Evenals cf. art. 24 van de Wet van 1956, voorziet art. 26, lid 1, in het opstellen van twee plannen van toedeling, één voor de eigenaar en vruchtgebruikers en een tweede voor de gebruikers. Deze laatste categorie verkrijgt vergoeding voor verlies van genot indien de waarde van de nieuwe kavels meer dan 2% minder is dan de inbreng, na het in rekening brengen van de aftrek voor wegen en waterlopen die eigenaren én gebruikers zonder vergoe-ding hebben te aanvaarden.&#13;
Overigens bepaalt art. 30 (art. 29 oud) dat de toedeling zoveel moge-lijk zodanig plaats vindt dat ruilverkaveling van de eigendom en die van het gebruik „parallel verlopen" en dat tevens gestreefd wordt naar vermindering van het aantal verpachters voor een zelfde pachter. Aan de pachter kan een nieuwe verpachter worden toegewezen, cf. de Nederlandse regeling.&#13;
De rechter kan ingeval er aanleiding bestaat tot wijziging van de pachtvoorwaarden (pachtprijs, duur der pacht), ook op verzoek van het Ruilverkavelingscomité, een en ander bindend vaststellen. Hierbij mag de vrederechter afwijken voor wat de duur betreft, van dwingende bepalingen van de Pachtwet.&#13;
II. De kosten welke niet door subsidie gedekt worden, worden over de grondeigenaren verdeeld overeenkomstig de waarde. Indien bepaalde kavels „aanzienlijk meer of aanzienlijk minder" gebaat zijn door de uitgevoerde werken, dan houdt het comité hier rekening mee.&#13;
III. Ruilverkaveling in der minne.&#13;
12. In aug. 1974 had Senator M. Dewulf een voorstel van wet ingediend met betrekking tot de ruilverkaveling bij overeenkomst; in jan. 1975 vond Senator J. Sondag aanleiding tot het aanhangig maken van een wetsvoorstel ten aanzien van de vrijwillige ruilverkaveling. Het lag voor de hand dat beide voorstellen zouden worden samengevoegd. Dit geschiedde, waardoor uiteindelijk tot stand kwam de Wet van 10 jan. 1978 inzake ruilverkaveling van landelijke eigendommen in de minne (B. St. 9-3-78) De doelstelling is strikt agrarisch. Provinciale comité's, op nagenoeg dezelfde wijze samengesteld als de Ruilverkavelings-comité's, zal deze ruilverkavelingen bij multilaterale overeenkomst voorbereiden en uitvoeren, hierbij uiteraard terzijde gestaan door de Nationale Landmij.&#13;
De wet kent twee mogelijkheden:&#13;
a) de vrijwillige ruilverkaveling waarbij belanghebbenden vooraf in dienen te stemmen met een gedetailleerd en uitgewerkt plan van toe deling;&#13;
b) de ruilverkaveling bij overeenkomst, waarbij belanghebbenden al leen de principe-beslissing nemen, terwijl verder de classificatie van de gronden, de verkaveling, overgelaten wordt aan het provinciaal Comité. Deze procedure benadert dus meer of minder de vroegere ruilverkaveling krachtens meerderheidsbesluit, met dit verschil dat men tot deze overeenkomst uitsluitend op vrijwillige basis toe treedt. Uiteraard werd hierbij tevens de praktisch niet toegepaste Wet van 4 mei 1949 tot aanmoediging van de vrijwillige ruilverka- veling ingetrokken. IV. Ruiling van landerijen.&#13;
13. De senatoren J. de Seranno en J. Sondag hebben zich tenslotte ook verdienstelijk gemaakt door verbetering van de fiscale faciliteiten bij de ruil van onbebouwde eigendommen, om daardoor de land-bouwstructuur te verbeteren. Voorheen waren die ruilingen vrijgesteld van het evenredig registratierecht (en onderworpen aan het algemeen vast recht) waarbij de verkoopwaarde van de kavels 250 maal het ka-dastraal inkomen (de kadastrale huurwaarde) niet te boven ging. We-gens de stijging der grondprijzen werd de coëfficiënt van 250 verhoogd tot 700. Bovendien wordt in de vervolge de schriftelijke instemming van de betrokken pachters verlangd. Deze nieuwe regeling geldt sinds 30-11-1978.&#13;
De Bondsrepubliek Duitsland.&#13;
I. Het structuurbeleid en taak van Bond èn landen.&#13;
Het is in een Bondsstaat de Grondwet die in eerste instantie de autonomie van de landen of kantons tegenover die van de Bond omgrenst. Uiteraard geeft dit in de praktijk veelvuldig aanleiding tot problemen. De Bond wenst zijn zeggingschap om allerlei redenen uit te breiden, bijv. op het gebied van de milieubescherming. Derhalve zijn voortdurend aanpassingen van de Grondwet vereist, gelijk de praktijk in o.a. Zwitserland te zien geeft.&#13;
Na een wijziging van de Grondwet (art, 91a) zijn het strutuurbeleid in de landbouw in ruime zin en de kustbescherming tot „Gemeinschaftsaufgabe" aangemerkt, d.w.z. dat Bond en de verschillende „Lander" beiden terzake bevoegd zijn. In een wet van 3 sept. 1969 (BG B I, bl. 1573) is dit nader uitgewerkt. De taakstelling is in vier categorieën onderverdeeld:&#13;
a) Verbetering van produktie- en arbeidsvoorwaarden in de land-en bosbouw;&#13;
b) maatregelen t.a.v. de natte waterstaat en op het gebied van de cultuurtechniek;&#13;
c) verbetering van de afzetstructuur t.a.v. de land-, bosbouw en de visserij;&#13;
d) de kustbescherming.&#13;
De Bond draagt 70% van de kosten van de kustbescherming en over-igens 60%. De Lander financieren het resterende deel en zijn belast met de uitvoering. De wet stelt criteria wanneer sprake is van maatregelen die als „Gemeinschaftsausgabe" zijn te beschouwen.&#13;
Maatregelen welke met name van belang zijn voor landschappelijke doeleinden behoren hier niet toe en dienen derhalve uitsluitend door de landen te worden gedragen.16)&#13;
In de omschrijving van de doelstelling van het structuurbeleid wordt uitdrukkelijk opgedragen om hierbij „Ziele und Erfordernisse der Raumordnung und Landesplanung" in acht te nemen.&#13;
Op de inhoud van het structuurbeleid en op de scala van maatrege-len welke - grotendeels - op de individuele bedrijven zijn gericht, zullen wij niet nader ingaan. In totaal is hier een bedrag van ca. 2 mil-jard DM. mee gemoeid. Hiervan wordt ongeveer 25% aan de ruilver-kaveling en vrijwillige kavelruil besteed; 30% aan waterbouw en cul-tuurtechniek buiten ruilverkaveling en 28% aan ontwikkelings-, verplaatsings- en andere subsidies, toegekend aan individuele bedrij-ven. De Küstenschütz krijgt 9,7% en de marktstructuur 4,9%.&#13;
2) Medebetaling betekent als regel medezeggenschap. Medefinanciering door de Bond, en wel voor het grootste deel, betekent dat ook de Bond over de verdeling der gelden zijn (zware) stem in het kapittel heeft, met name wat de grote lijnen aangaat. Daartoe is een zgn. „Planungskom- mission" ingesteld die in het bijzonder voor de coördinering van de maatregelen zorg draagt.&#13;
Dat geldt in de eerste plaats het sterke „raumorientierte" karakter van infra-structurele maatregelen, doch ook het verminderen van ster-ke regionale verschillen in welvaartsniveau en het samengaan van ruil-verkavelingen enerzijds en de aanleg van straten, de vestiging van in-dustrie, de woningbouw en de bestrijding van waterverontreiniging an-derzijds.&#13;
Interessant is bovendien dat men in de Bondsrepubliek ook poogt om de maatregelen, gericht op het individuele bedrijf, te doen coördi-neren met zgn. „überbetriebliche" maatregelen waartoe o.m. de ruil-verkaveling te rekenen valt zoals ook in Frankrijk plaats vindt. En dit alles gevat in het kader van de ruimtelijke ordening.&#13;
3) Als belangrijk instrument bij de keuze van de structurele maatregelen in de sector landbouw, alsook bij het facetbeleid in de ruimtelijke or- denening, wijzen wij op de zgn. „agrarische Vorplanung" krachtens de Landbouwstructuurwet van 1969. Dit betreft het verzamelen van een aantal belangrijke landbouwkengetallen ter karakterisering van de landbouw in een bepaald gebied. Hierbij wordt (soms) ook het land-schap betrokken. Ook een grondgebruiksinventarisatie met „Pachtbe-sitzstandkarte" gegevens aangaande de bedrijfsopvolging e.d. plegen te worden geïnventariseerd, met name daar waar uitvoering van een ruilverkaveling te verwachten is.&#13;
In het begin van 1975 waren in het Bondsgebied 154 van dergelijke onderzoekingen in uitvoering, welke zich over ongeveer 3,8 miljoen ha uitstrekten, derhalve gemiddeld 24.700 ha per te inventariseren gebied. Het merendeel hiervan was gelegen in Beieren, Hessen, Noordrijn-Westfalen en Baden-Würtenberg.&#13;
Van de 145 onderzoekingen die in 1975 en 1976 werden afgesloten, voorzag een derde deel ook in gegevens betreffende het landschap. In Sleeswijk-Holstein hield van de 30 inventarisaties er zich maar één be-zig met de ecologie. In een vrij groot aantal gevallen was de Vorpla-nung vooral als voorbereiding bedoeld voor een uit te voeren ruiverka-veling. Dit was bijv. overwegend het geval in Beieren waar de uitvoe-ring van het agrarisch streekonderzoek door de „Verbande" der „Teilnehmergemeinschaften Flurbereinigung" plaatsvond.&#13;
Uiteraard worden de resultaten van deze rapporten ook aangewend voor het opstellen van streekplannen. Zo werden in Hessen in het ka-der van de „agrarstrukturelle Vorplanung" ontworpen landschaps-kaderplannen, grotendeels overgenomen in de ontwerpen voor streek-plannen. Hiertoe behoorden ook het ontwerpen van plannen tot be-bossing van bepaalde (braak liggende?) gebieden, het opstellen van gronbalansen e.d.&#13;
In Rijnland-Pfalz waren de ervaringen met deze omvangrijke en kostbare inventarisaties niet zo gunstig. Het sluitstuk, een operationeel agrarisch ontwikkelingsplan, ontbrak te dikwijls alsook een betere coördinering met verbetering van de streek in het algemeen. Vandaar het ontwerpen van een landbouwontwikkelingsplan voor het (achter-gebleven) gebied Eifel-Hunsrück in 1973 en voor het Zuid-Westelijk deel van dit land.&#13;
4) Tenslotte mogen niet onvermeld blijven de (agrarische) Land- en Vesti-gingsmaatschappijen (Siedlung Gesellschaft mit beschrankter Haf-tung) waarvan praktisch ieder land in de B.R.D. er één telt, een pri-vaatrechtelijke vennootschap met een overheidstaak op het gebied van de vestiging (kolonisatie van landbouwers) op vroegerelandgoederen ofDomeingronden, op te ontginnen woeste grond, inclusief boerderijbouw. Zij dateren van na de eerste wereldoorlog (Reichssiedlungsge-setz van 11.8.1919). Na de tweede wereldoorlog speelden zij een belangrijke rol voor wat betreft het opvangen van een belangrijk deel van de vele duizenden vluchtelingen uit de door de Sowjet bezette Oostzone (Flüchtlingssiedlung).&#13;
Hiertoe werden al zeer spoedig enkele ingrijpende wetten uitgevaar-digd, t.w. Flüchtlingssiedlungsgesetz (1949) en het Bundesvertriebe-nengesetz (1953). Daar er te weinig landbouwgrond beschikbaar was voor het stichten van boerderijen met voldoende land, werden daaren-tegen duizenden woningen met 0.12.50 ha land in eigendom, plus nog wat pachtgrond (0.25 ha) aan deze vluchtelingen als „Nebener-werbstelle" ter beschikking gesteld. De laatste decennia vervullen deze Landmaatschappijen van de Lander een rol bij het structuurbeleid in de landbouw, zowel binnen als buiten ruilverkavelingen (sanering van dorpskommen met nieuwbouw van boerderijen in het buitengebied, zo mogelijk met bedrijfsvergroting en bij voorkeur in het kader van een ruilverkaveling, doch ook daarbuiten).&#13;
Deze „Siedlungs GmbH's" beschikken sinds 1919 over een voor-keursrecht bij verkoop van landbouwgrond. Na totstandkoming van de duitsche Vervreemdingswet landbouwgrond dd. 28.7.1961 (BG B I S. 1901) stelt dit voorkeursrecht niet veel meer voor, het is nl. beperkt tot die gevallen waarin het toetsingsorgaan de vereiste goedkeuring aan de overdracht van landbouwgrond voornemens is te weigeren. Dit nu vindt betrekkelijk zelden plaats en is dan dikwijls gegrond op het in het leven roepen door de overdracht van een landbouwkundig ongewenst geoordeelde splitsing.&#13;
Overdracht, niet aan de boer maar wel aan de Landmij., heeft uite-raard ditzelfde nadelige gevolg. Slechts indien een ruilverkaveling in uitvoering ofte verwachten is, dan wel een vrijwillige kavelruil of ruil-verkaveling wordt opgezet, is toepassing van het voorkeursrecht zin-vol.17)&#13;
Blijkens het eerderaangehaalde rapport van de Minister van Land-bouw over het landbouwstructuurbeleid en de kustverdediging in 1975 en 1976, is in de Bond op basis van het voorkeursrecht aan landbouw-grond verworven 73 ha in 1975 en 27 ha in 1976; op de vrije markt daarentegen is in deze beide jaren resp. 1350 ha en 532 ha aangekocht. In beide jaren zijn afgestoten voor bedrijfsvergroting, nieuwe vestigingen en voor de uitvoering van infrastructurele werken resp. 1250 ha en 1150 ha. Eind 1976 beschikten de Siedlungsgesellschaften over een niet onbelangrijke oppervlakte landbouwgrond van 6400 ha.&#13;
II. Ontwikkeling en karakter van de ruilverkaveling in de Bondsrepubliek.&#13;
5) Duitsland en Nederland zijn de landen in de EEG en in West-Europa waar de ruilverkaveling als het meest omvattend instrument van inrich-ting van het platteland is te beschouwen met een hierbij in over-eenstemming zijnde of in vergevorderde staat van herziening verkerende wetgeving.&#13;
Reeds in de 16e eeuw kende Duitsland al ruilverkavelingen op grotere schaal, zij het op vrijwillige basis. Veel geciteerd zijn bijv. de Kemptner Vereinödungen welke omstreeks 1550 in het domheerschap Kempten in Schwaben uitgevoerd werden en waarbij ook reeds boerde-rijen naar het bijbehorende land werden verplaatst.18)&#13;
Vooral gestimuleerd door de verdeling van gemeenschappelijke wei-degronden (vgl. onze marken), beschikten na 1880 alle Lander in Duitsland over een wettelijke regeling. De wetten dienden als voor-beeld voor de ruilverkavelingwetgeving van vele andere west-europese landen waaronder ook die van Nederland (1924)19)&#13;
In 1937, in de Nazi-periode, kwam één centrale, omvangrijke wet voor Duitsland tot stand, de Reichsumlegungsverordenung van 16.6.1937. Na de bevrijding werd deze vervangen door de Ruilverkave-lingswet (Flurbereinigungsgesetz) van 14.7.1953, BGB I. S. 591.&#13;
De wet was qua doelstelling (principieel agrarisch met evenwel en-kele mogelijkheden voor de bevordering van andere belangen), inhoud en uitvoering, heel goed vergelijkbaar met onze Nederlandse wet van 1954. De niettemin ook in de Bondsrepubliek noodzakelijk gebleken modernisering van deze wet heeft men wat eerder en sneller doorge-voerd dan in Nederland. Daardoor is ook geen nieuwe wet tot stand gekomen worden doch heeft men volstaan met een omvangrijke wijzi-ging. Uit juridisch oogpunt diende rekening gehouden te worden met aan-passing aan de wetgeving terzake van de ruimtelijke ordening en het bouwen (Bundesbaugesetz en Stadtebauförderungsgesetz), de planning en aanleg van nationale wegen, de wetgeving betreffende de wa-terhuishouding en vooral met die van Bond en de landen betreffende landschap- en natuurbescherming.&#13;
Voorts wees Quadflieg, een van de belangrijkste figuren bij de aan-passing van de wet in zijn kwaliteit als hoofd Afd. Ruilverkaveling van het Bondsministerie van Landbouw, in een inleiding in 1975 20) op de volgende ontwikkelingen betreffende de landbouwstructuur en de meerzijdige betekenis van landbouwgebieden en -dorpen:&#13;
- Vermindering van het aantal landbouwbedrijven met ± 30.000 per jaar; sinds 1960 is ca 1/3 opgeheven;&#13;
- Per dag wordt 70 ha (per jaar 25.550 ha) aan de landbouw voor niet-agrarische doeleinden onttrokken;&#13;
- De bevolkingsstructuur in de landelijke gebieden verkrijgt door de toename van stedelijke bewoners steeds meer stedelijke verhoudin- gen en behoeften;&#13;
- De betekenis van de landbouwgebieden voor het milieu (schone lucht), voor recreatie, bewaring van natuur- en landschap, voor de stedelijke bevolking neemt nog steeds toe; die als groei-potentieel voor de voortbrenging van agrarische produkten neemt in beteke- nis relatief af.&#13;
Niet langer verhoging van de opbrengst in land- en tuinbouw staat als doelstelling van de ruilverkaveling voorop doch verbetering van de produktie- en arbeidsomstandigheden in de land- en bosbouw, daarbij rekening houdende met alle economische en ecologisch relevante factoren (Förderung der Landeskultur) en tevens planning, voorbereiding en uitvoering van alle maatregelen die geëigend zijn om de woon-, economische- en ontspanningsfuncties van het platteland te verbeteren.&#13;
In dit licht is ook een veel nauwere coördinatie tussen „stadtebauli-che" ontwikkeling en ruilverkavelingsprocedure vereist, zulks in aan-sluiting op de artt. 64-70 van de Stadtebauförderungsgesetz.&#13;
Op dit aspect komen we hierna terug. 6) Wat betreft de stand van zaken t.a.v. de ruilverkaveling, kan het vol- gende worden opgemerkt. Evenals in Nederland, is ook in Duitsland ruilverkavelen of landinrichten een zeer langdurig, gecompliceerd ge- beuren. De voorbereiding eist nl. gemiddeld 5 jaar en de uitvoering van de normale procedure 10 jaar.&#13;
De Bondsrepubliek omvat 13.27 mill. ha landbouwgrond en 7.17 mill. ha bos.&#13;
Eind 1976 was in uitvoering 4,3 mill. ha en gereed gekomen 9,3 mill. ha. Voor verkaveling in aanmerking komen nog 6 mill. ha. Gedurende de jaren 1975 en 1976 werden nieuw in uitvoering gebracht 644 procedures met ruim 500.000 ha en kwamen gereed 400.000 ha. Dat is zo ongeveer het gemiddeld jaarresultaat: 200.000 a 250.000 ha per jaar.&#13;
Gedurende het tiental jaren 1966-1976 konden de verkavelingen beëindigd worden voor 2.216.000 ha, w.o. 13.300 ha percelen met druiven.&#13;
Voor de periode 1977-1981 zal het tempo van 200.000 tot 300.000 ha per jaar opgevoerd worden omdat voor dit tijdsbestek 1.300.000 mill. ha in voorbereiding is genomen.&#13;
Er werd in 1975 een perceelsvergroting bereikt van 0.65 ha tot 2.36 ha en in 1976 van 0.65 ha tot 2.46 ha.&#13;
In 60 procedures, met totaal 42.800 ha ging het om ruilverkavelingen voortvloeiende uit de aanleg van autowegen e.d. Het zwaartepunt daarvan bevindt zich in Beieren en in Baden-Wurtenberg.&#13;
Bij 70% van de 663 procedures met 440.000 ha, waarbij het plan van toedeling in beide genoemde jaren gereed kwam, was sprake van het mede dienstbaar maken van de ruilverkaveling aan het behartigen van andere dan landbouwbelangen, w.v. 42% t.a.v. het verkeer, 30% betreffende de recreatie, 22% betreffende de landschaps- en natuurbescherming en 22% was mede betrokken bij de uitvoering van een gemeentelijk bestemmingsplan. Voor natuurbeschermingsdoeleinden werd door de toedeling aan geëigende beheerders in 1975 1500 ha en in 1976 550 ha oppervlakte natuurterrein veilig gesteld; overigens voor Nederlandse verhoudingen niet onmiddellijk indrukwekkende oppervlakten.&#13;
Wat de financiering betreft, gedurende 1975 en 1976 zijn in het kader van de landinrichting ruim 1,7 miljard DM geïnvesteerd, waarvan de Bond 604 mill. als subsidie voor zijn rekening nam.&#13;
III. De verschillende procedures.&#13;
7) De Duitse Ruilverkavelingswet kent de volgende procedures: a) De normale procedure;&#13;
b) De zgn. ,, Unternehmensflurbereinigung" welke in het kader van de aanleg van ,,lineaire" infra-structurele werken als autowe- gen, spoorwegen, waterwegen, maar ook van vliegvelden e.d. wordt aangewend en tot de onteigening van grond en het ophef- fen van de nadelen voor de landbouw van een dergelijke ingreep (artt. 87-89);&#13;
c) Een vereenvoudigde procedure (art. 86);&#13;
d) Een versnelde procedure (artt. 91-102);&#13;
e) Ruiling bij overeenkomst (103a-1030&#13;
8) A. De normale procedure.&#13;
Het besluit tot ruilverkaveling berust, evenals in België en Frankrijk, op een ambtelijk besluit, nl. van de (obere) Flurbereinigungsbehörde, d.w.z. district of landelijk hoofd van de Landinrichtingsdienst van het betrokken land. Uiteraard moeten de betrokken landgebruikers ,,ein-gehend" worden voorgelicht, ook over de kosten (art. 5) en dienen ook overigens de belanghebbende organisaties (Landwirtschaftskammer) gemeente, enz. te worden gehoord, resp. van de voorgenomen verka-veling op de hoogte gebracht te worden. De duitse wet kent geen rege-lingen over een voorbereidingsschema.&#13;
Afwijkend van ons recht is dat de gerechtigden in een ruilverkave-ling tezamen een rechtspersoon en wel een publiekrechtelijk lichaam vormen. Deze ontstaat van rechtswege, nl. als gevolg van het uitvaar-digen van het besluit tot ruilverkaveling.&#13;
Het bestuur van dit lichaam wordt door de ingelanden rechtstreeks gekozen; ieder heeft één stem. De uitvoerende taak lijkt beperkter dan die van de Nederlandse landinrichtingscommissie, zij het dat de Lan-der taken en bevoegdheden van de Landinrichtingsdienst aan de Teil-nehmersgemeinschaft kunnen overdragen.&#13;
Meerdere Teilnehmergemeinschaften kunnen een „Verband" aan-gaan en meerdere „Verbande" kunnen zich op hun beurt aaneensluiten.&#13;
Omdat in Beieren daarmee goede ervaringen waren opgedaan, is een en ander thans in de wet vastgelegd (art. 26a). De voordelen omschrijft Quadflieg in zijn eerder aangehaalde voordracht als volgt:21) - een coördinatie van de voorbereiding van ruilverkavelingen in het algemeen:&#13;
- het aankopen van land in een zo vroeg mogelijk stadium, dus ook gedurende de 5-jarige periode van voorbereiding;&#13;
- een centrale financiële administratie en kas;&#13;
- een meer geconcentreerde wijze van aanbesteden;&#13;
- een doelmatiger wijze van regie-voering der onderscheidene Teil- nehmergemeinschaften;&#13;
- toezicht op de uitvoering van de infra-structurele werken (plan van wegen en waterlopen met bijbehorend landschapsplan o.a.);&#13;
- Een en ander betekent doelmatiger en derhalve ook goedkoper functioneren.&#13;
In dit verband is ook art. 26, sub d, lid 1 van de wet van belang, op grond waarvan het Hoofd van de Landinrichtingsdienst van het land aan een ,,Verband" kan opdragen vóórdat het besluit tot ruilverkave-ling is genomen, voorbereidende werkzaamheden te verrichten danwel grond aan te kopen of te pachten.&#13;
Uit voorgaande blijkt ook reeds de taak van de Teilnehmergemein-schaft: Uitvoering en beheer van het wegen- en waterlopenplan, het aangaan van leningen, na verkregen machtiging van de Landinrich-tingsdienst en het vaststellen van de door de deelnemers verschuldigde bijdrage. Het kan de ingelanden ook tot het uitvoeren van diensten in natura verplichten (art. 19).&#13;
Daarenboven heeft het een belangrijke inspraakfunctie. Zo bepaalt art. 41 dat het wegen en waterlopenplan mèt landschapsplan door het Hoofd van de Landinrichtingsdienst van het Land na overleg (niet in overeenstemming) met de Teilnehmergemeinschaft vastgesteld wordt. Ook is de Landinrichtingsdienst bevoegd om in het kader van een ruil-verkaveling voor de uitvoering en het toekomstig beheer van water-huishoudingswerken c.q. wegenaanleg een waterschap op te richten!&#13;
9) Voor de herinrichting van het gebied, inclusief de belangen t.a.v. de dorpssanering, de landschapsbouw en -bewaring, recreatie, visserij, de jacht, de waterzuivering, de energieverzorging, de vestiging van (klei-ne) landbouwbedrijven, ontginning van bruinkool of van mineralen enz. stelt de ambtelijke dienst van het land allereerst richtlijnen op, waarover overeenstemming met de landbouw (publiekrechterlijke Landbouwkamer), belanghebbende overheden en andere maatschap-pelijke organisaties, verkregen moet worden. Het eigenlijke ruilverkavelingsplan waarin ook het wegen-, waterlopen- en landschapsplan is vervat, bevat tevens de nieuwe toedeling. Uiteraard zijn hieraan wenszittingen voorafgegaan. Iedere ingeland verkrijgt een afschrift van het plan voor wat de hem toegedeelde percelen betreft.&#13;
Voorzover in het belang van de ruilverkaveling, kan het plan ook wijziging brengen in de grenzen van gemeenten, ook als deze samen-vallen met Kreis-, Bezirks- en grenzen van het Land.&#13;
Juridisch hebben de bepalingen van het ruilverkavelingsplan de rechtskracht van een gemeenteverordening. Na beëindiging van de procedure kan de bevoegde gemeenteraad hierin wijziging brengen.&#13;
10) Ten dienste van doeleinden in het algemeen belang kan in betrekkelijk geringe mate, (in verhaltnismassig geringem Umfang) land worden toegedeeld. De wet beperkt zich tot dit praktische kriterium. Dit ge- schiedt met schadevergoeding aan de Teilnehmergemeinschaft tenzij door de uitvoering van het werk de ekonomische belangen van het blok worden gediend. De ingelanden hebben een aftrek voor de uitvoering van het wegen- en waterlopenplan zonder vergoeding te aanvaarden, tenzij er voldoende kompensatieland aanwezig is of een hardheidsbe- paling van toepassing geacht kan worden.&#13;
Belangrijk is de bepaling dat een deelnemer op zijn verzoek geheel of ten dele onderbedeeld en derhalve financieel gekompenseerd kan worden.&#13;
11) Aangezien de Bondsrepubliek in sterke mate een land van eigengeërfde boeren is (thans ± 30% pacht, waarvan een aanzienlijk deel Zupacht), besteedt de Ruilverkavelingswet aan de regeling van de pacht weinig aandacht. De pachtprijs dient met de nieuwe situatie in overeenstem ming te worden gebracht.&#13;
Verder is de pachter bevoegd om ontbinding van zijn pacht aan de Landinrichtingsdienst (niet de rechter) te verzoeken indien de explota-tie van zijn bedrijf als gevolg van de toedeling wezenlijk verzwaard is geworden, schrale troost!&#13;
12) Het beroep speelt zich af in de administratiereentelijke sfeer. In ieder land dient het „oberste Verwaltungsgericht" te beschikken over een ,,Senat für Flurbereinigung". Eventueel kan één gerecht door meerde re landen als zodanig worden aangewezen.&#13;
Het gerecht beslist in een samenstelling van 2 rechters en 3 deskundi-ge leden. Art. 139 (oud) spreekt van ,,Beisitzern"; deze term is in 1976 gewijzigd in die van „ehrenamtlichen Richter". Opmerkelijk is ook dat niet alleen de 3 deskundige leden, doch ook de 2 rechters bevoegd geweest dienen te zijn tot het bekleden bij de landinrichtingsdienst van hogere funkties en minstens 3 jaar bij een dergelijke dienst gewerkt moeten hebben. Bij het ontbreken van geëigende kandidaten kan van de laatste eis ontheffing worden gegeven.&#13;
De rechters moeten voorts juristen zijn. De benoeming geschiedt op voordracht van de „oberste Landwirtschaftsbehörde" van het land (art. 138 en 139). Ook (gewezen) boeren dienen van de Ehrenrichter deel uit te maken, uiteraard wanneer zij over voldoende ervaring in de-ze materie beschikken.&#13;
Waarborgen voor een deskundige rechtspraak zijn derhalve meer dan voldoende in de wet verankerd. Een lichtend voorbeeld voor Nederland?&#13;
Overigens kan alleen beroep worden ingesteld tegen een Verwaltungsakt", dus tegen een beschikking of besluit met rechtsge-volgen voor betrokkene. Beroep tegen een plan van wegen en waterlo-pen is dus niet-ontvankelijk omdat dan sprake is van een „adressatlo-ser Verwaltungsakt" volgens meerdere Duitse schrijvers.&#13;
Hier zou van een ernstige lacune in de rechtsbescherming sprake zijn. Wel kan de Teilnehmergemeinschaft hier tegen in beroep gaan (art. 41), terwijl eventueel art. 36 uitkomst kan geven ingeval een voorlopige beschikking vereist is indien in het kader van de voorbereiding of uitvoering, over het bezit of het gebruik van bepaalde percelen beschikt moeten kunnen worden.22)&#13;
B. De aanpassings- en onteigeningsruilverkaveling.&#13;
13) Evenals in Frankrijk komt ook in de Bondsrepubliek dit type ruilver-kaveling in het kader van de uitvoering van grote, infrastrukturele wer-ken met een lineair karakter veel meer voor dan in het verleden; zo steeg volgens R. Manger, eerder geciteerd, in Beieren, het areaal land dat deze procedure onderging, van 7% gedurende 1973-1975 (ca 8300 ha per jaar) tot gemiddeld 23% (ca 22.000 ha per jaar) gedurende het tijdsbestek 1976-1978.&#13;
Alleen al gedurende 1979 werd in dit land een oppervlakte van meer dan 48.000 ha (of wel 37% van alle in Beieren in dit jaar in uitvoering genomen ruilverkavelingsgebieden) aan deze Unternehmensflurberei-nigung onderworpen. Voor de Bond als geheel waren eind 1976 volgens deze procedure in uitvoering 385 procedures, omvattende ca 400.000 ha, d.i. 10 a 20% van het totaal areaal dat op dat tijdstip in het uitvoeringsstadium ver-keerde.&#13;
14) Deze procedure kan op verzoek van de instantie die ,,in groszen Um-fang" landbouwgrond wenst te onteigenen voor hiervoor genoemde doeleinden, worden opgelegd. Het te onteigenen land wordt dan naar evenredigheid omgeslagen over het blok; de mate waarin dit zal ge-schieden, en derhalve de omvang van het blok, dient in overeenstem-ming met de bevoegde Landbouwkamer te worden vastgelegd. De ver-deling vindt plaats op basis van de verhouding van de individuele in-brengwaarde tot de totale inbrengwaarde van het blok. Een maxi-mum-percentage is niet voorgeschreven. Wel bepaalt art. 88, lid 4, dat de kontinuïteit van het landbouw- of tuinbouwbedrijf door deze ged-wongen grondafstand niet in gevaar gebracht mag worden. De ont-eigende overheid is gehouden om de nadelen die als gevolg van de on-teigening intreden, op te heffen dan wel, voorzover dit niet mogelijk of naar het oordeel van de Landinrichtingsdienst niet doelmatig is, be-trokkenen schadeloos te stellen en wel op basis van de Onteigenings-wet.&#13;
Beroep tegen deze vergoedingen moeten worden ingesteld bij de ont-eigeningsrechter. De onteigende overheidsinstantie draagt ook dat deel van de ruilverkavelingskosten dat een gevolg is van de uitvoering van de werken, voorzover onteigening vereist is.&#13;
Sinds 1976 kan reeds in een vroeg stadium van de onteigening, nl. wanneer het zgn. „Planfeststellungsverfahren" heeft plaats gevonden, de uitvoering van de werken in gang gezet worden.&#13;
Overigens behoeft het gemis van overeenstemming met het landbou-bedrijfsleven over de omslag van de te onteigenen grond, geen reden te zijn om een dergelijke onteigenings- en aanpassingsruilverkaveling niet uit te voeren. Het laatste tijdstip waarop deze overeenstemming nog mogelijk is, is nl. het moment van vaststelling van het ruilverkave-lingsplan. Daarenboven heeft de Landinrichtingsdienst in ieder sta-dium van uitvoering de bevoegdheid, om het blok te vergroten. In de praktijk poogt men als regel vóór het besluit tot ruilverkaveling, tot overeenstemming te geraken. Dikwijls wordt overigens, volgens Man-ger, het overeengekomen maximumpercentage niet gehaald of is zelfs </content><legacyfootnotes>¹) Zie G. Cotton „Législation Agricole", blz. 390. J. Mégret „Droit Agraire III 1978 blz. 253 e.v.; Revue Chambre d'Agriculture, april 1972, oktober 1977. Zie voor een voorbeeld Information Agricole van september 1977. Vgl. ook Paul Bouret „Les opérations groupées d'aménagement foncier", Revue de droit rural no. 69,1978.&#13;
3) J. C. Benoteau „La réforme du remembrement rural", Droit Rural, nr. 48/49, 1976, blz. 7.&#13;
4) Er zijn uiteraard meer taken, zoals bijv. het opstellen van een overzicht van sedert 2 jaar (eerst drie jaar) braakliggende gronden, en het aangeven daarna welke daarvan uit hoofde van het algemene belang in cultuur moeten worden gebracht dan wel bebost.&#13;
5) „Rechtsvormen grondgebruik in de Europese Landbouw", Landbouwbulletin, maart 1977.&#13;
6) „Législation Agricole", blz. 462.&#13;
7) J. Gastaldi „Le remembreraent aujord'hui" Information Agricole september 1975, blz. 30.&#13;
8) Cotton o.c. blz. 466.&#13;
9) Mégret o.c. blz. 72.&#13;
10) Vgl. hierover een bijlage van „Chambres d'Agriculture" van nov. 1976 welke aan dit thema is gewijd. &#13;
¹¹) Dit is bepaald in art. 5 van het decreet van 10 april 1963.&#13;
12) G. Percheron o.c. blz. 84.&#13;
13) Zie over de oorzaken hiervan uitvoerig A. de Leeuw in zijn dissertatie „De agrarische ruilverkaveling" 1957, blz. 17 e.v.&#13;
14) M. Heijerick in „Landeigendom", maart 1978; en ook de directeur-generaal E. Hemeleers in ditzelfde nummer.&#13;
15) Wet van 11 augustus 1978 tot aanvulling van de Wet van 22 juli 1970 (Belgisch Staatsblad 22 sept. 19787.&#13;
16) „Die Verbesserung der Agrarstruktuur in der Bundesrepubliek Deutschland", verslag over toepassing van bovengenoemde wet gedurende de jaren 1975 en 1976.'&#13;
17) Kroeschell „Landwirtschaftsrecht", 1963, bl. 35.&#13;
18) Zie o.a. H. GamperI „Die Flurbereinigung in Baijern", 1951, bl. 16&#13;
19) De Leeuw: „De agrarische ruilverkaveling", bl. 86.&#13;
20) Agrarrecht 1/1976, bijlage.&#13;
21) Zie ook R. Manger: „Flurbereinigungsverfahren aus Anlasz von Unternehmen", Agrar-recht, juni 1980.&#13;
22) Zie ook Quadflieg, o.c. blz. 15.&#13;
23) Vgl. hierover o.a. H. Magel „Zusammenhange zwischen Landnutzungsplan, Regio-nalsplan und Flurbereinigung am Beispiel Bayern", Zeitschrift für Kulturtechnik und Flurbereinigung, 1979, blz. 362-373.&#13;
24) De gegevens voor deze korte beschouwing zijn ontleend aan een inleiding van de President van het Flurbereinigungsamt Boever, gepubliceerd in een bijlage bij Agrarrecht 1/1976.&#13;
&#13;
</legacyfootnotes><footnotes><footnote/></footnotes><auteurs>mr. N. M. Zijp</auteurs><published>1981-04-01 00:00:00</published><modified>1981-04-01 00:00:00</modified><editiondate>1981-04-01</editiondate><htmlpath>https://denhollander.info/artikel/6513</htmlpath></article>
</articles></edition>
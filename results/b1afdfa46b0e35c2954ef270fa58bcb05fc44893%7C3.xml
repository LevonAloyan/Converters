<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2010</searchword><id>8320</id><udhid>UDH:TvAR/8320</udhid><titel>de besloten vennootschap/B verweerder (TvAR 2010/5554)</titel><searchwords><searchword>TvAR 1/2010</searchword><searchword>TvAR 2010/5554</searchword><searchword>UDH:TvAR/8320</searchword></searchwords><attachments><attachment><name>TvAR2010_01_08_Rechtspraak_5554.pdf</name><extention>pdf</extention><url>https://denhollander.info/download/7497/ci</url></attachment></attachments><inleiding>Algemene voorwaarden voor de in- en verkoop zaai- en&#13;
plantuien 2006 (AVZ). Beslechting door de Arbitragecommissie&#13;
Algemene voorwaarden voor de in- en verkoop zaaien&#13;
plantuien 2006 ingevolge art. 13 AVZ. Koop zaaiuien.&#13;
Vastgestelde gebreken in uien (waterrot) voor rekening van&#13;
koper. Acceptatie door koper van uien overeenkomstig de&#13;
AVZ. Uien ingevolge de AVZ door acceptatie van koper&#13;
vanaf de levering voor zijn rekening en risico. Geen sprake&#13;
van een verborgen gebrek. Bij voldoende onderzoek zijdens&#13;
koper was de aanwezigheid van waterrot aan het licht gekomen;&#13;
koper niet voldaan aan de op hem rustende onderzoeksplicht</inleiding><content>De procedure&#13;
De zaak is aanhangig gemaakt bij verzoekschrift van 25 januari&#13;
2008 van de zijde van verzoekster.&#13;
Daarna zijn de volgende processtukken gewisseld:&#13;
– een verweerschrift van 22 februari 2008 van de zijde&#13;
van verweerder;&#13;
– een memorie van repliek van 22 april 2008 van de zijde&#13;
van verzoekster;&#13;
– een memorie van dupliek van 30 juni 2008 van de zijde&#13;
van verweerder.&#13;
Op 26 september 2008 heeft te Wageningen een mondelinge&#13;
behandeling van het geschil plaatsgevonden. Aan de&#13;
zijde van verzoekster is verschenen [E.W.], bijgestaan door&#13;
mr. Stigter voornoemd. Aan de zijde van verweerder is verschenen&#13;
verweerder bijgestaan door mr. Diekstra voornoemd&#13;
en vergezeld van [H.P.]. De partijen hebben inlichtingen&#13;
verstrekt en hun standpunten doen toelichten, verzoekster&#13;
mede onder overlegging van pleitnotities. Van de&#13;
mondelinge behandeling is aantekening gehouden.&#13;
De zaak is in staat van wijzen gekomen en het vonnis is bepaald&#13;
op heden. &#13;
Conclusies van partijen&#13;
Het verzoek van verzoekster strekt er, na vermindering van&#13;
eis, toe dat de arbitragecommissie verweerder zal veroordelen&#13;
tot betaling van een schadebedrag van € 43.673,36, te&#13;
vermeerderen met de wettelijke rente over dat bedrag vanaf&#13;
de dag van het verzoek tot arbitrage tot aan de dag van voldoening,&#13;
expertisekosten ad. € 1.515,63 en de buitengerechtelijk&#13;
kosten ad. € 1.500,00, met veroordeling van verweerder&#13;
in de proceskosten.&#13;
Verweerder heeft gemotiveerd verweer gevoerd met conclusie&#13;
dat de arbitragecommissie verzoekster niet ontvankelijk&#13;
zal verklaren in haar vordering, althans haar die zal ontzeggen,&#13;
met haar veroordeling in de kosten van de procedure.&#13;
Motivering&#13;
1. De feiten&#13;
Tussen partijen staat als gesteld en erkend dan wel niet (voldoende)&#13;
betwist – mede op grond van de overgelegde en in&#13;
zoverre niet (voldoende) bestreden bescheiden – het volgende&#13;
vast.&#13;
1.2. Op 14 mei 2007 heeft verzoekster met verweerder&#13;
door bemiddeling van [L.K.] van Agrifirm, voor zover&#13;
van belang, een overeenkomst gesloten uit hoofde&#13;
waarvan verzoekster van verweerder heeft gekocht ±&#13;
200.000 kg. zaaiuien van het ras Wellington, KCB&#13;
klasse II voor een prijs van € 28,- per 100 kg.. Voorafgaand&#13;
aan de overeenkomst hebben verzoekster en&#13;
[L.K.] de uienboxen bij verweerder bekeken. Op 22&#13;
mei 2007 en 1 juni 2007 zijn de uien geleverd.&#13;
1.2. Op 4 juni 2007 zijn de uien op het bedrijf van verweerder&#13;
door verweerder, verzoekster en [L.K.] getarreerd.&#13;
Het tarrapercentage is vastgesteld op 18,8%.&#13;
1.3. Conform de afrekening van 7 juni 2007 heeft verzoekster&#13;
€ 43.673,35, inclusief 6 % BTW aan verweerder&#13;
betaald.&#13;
1.4. Op 15 juni 2008 heeft [L.K.] namens verzoekster verweerder&#13;
telefonisch laten weten dat de kwaliteit van&#13;
de geleverde uien snel verminderde en verweerder verzocht&#13;
naar de uien te komen kijken. Verweerder heeft&#13;
niet aan dat verzoek voldaan.&#13;
1.5. Met een brief van 20 juni 2007, heeft de gemachtigde&#13;
van verzoekster verweerder aansprakelijk gesteld&#13;
omdat verweerder uien zou hebben geleverd die vanwege&#13;
een inwendige rotaantasting niet voldoen aan de&#13;
overeengekomen kwaliteitseisen.&#13;
1.6. Met faxbericht van 19 juni 2007 heeft verzoekster het&#13;
Instituut voor Agrarisch Recht te Wageningen verzocht&#13;
om een spoedarbitrage alsmede een expertise.&#13;
1.7. Op 22 juni 2007 heeft M. van den Heuvel, beëdigd&#13;
taxateur te Kampen, op verzoek van de voorzitter van&#13;
de arbitragecommissie, een expertise uitgevoerd in tegenwoordigheid&#13;
van verweerder, [H.P.] zijnde adviseur&#13;
van verweerder, verzoekster alsmede [L.K.]. Blijkens&#13;
het door M. van den Heuvel op 14 augustus&#13;
2007 opgemaakte expertiserapport waren de uien op&#13;
het moment van keuring op 22 juni 2007, maar ook&#13;
al daarvoor, niet geschikt om aan de gestelde eisen&#13;
van klasse II waardig te voldoen.&#13;
1.8. Verzoekster heeft de uien afgezet in Polen met een industriële&#13;
bestemming voor de prijs van € 0,04 per kg.&#13;
2. Standpunten van partijen&#13;
2.1. Volgens verzoekster zijn na de tarrering verborgen gebreken&#13;
gebleken in de vorm van waterrot. Door de&#13;
aanwezigheid van waterrot voldoen de uien niet aan&#13;
de overeengekomen KCB klasse II. Om haar schade&#13;
zoveel mogelijk beperken zag verzoekster zich genoodzaakt&#13;
om de uien in Polen te verkopen voor een&#13;
industriële bestemming tegen een prijs van € 0,04&#13;
per kg, waardoor zij schade heeft geleden.&#13;
2.2. Verweerder stelt dat hij aan de overeenkomst heeft&#13;
voldaan en betoogt voorts als volgt.&#13;
Partijen hebben op 4 juni 2007 een akkoord bereikt&#13;
over de tarrering van de aan verzoekster afgeleverde&#13;
uien en verzoekster heeft dienovereenkomstig terecht&#13;
de afrekening opgemaakt en het bedrag voldaan.&#13;
2.3. Hetgeen partijen over en weer voorts hebben aangevoerd&#13;
komt hierna, voor zover vereist, aan de orde.&#13;
3. De beoordeling van het geschil&#13;
3.1. Gelet op de tussen partijen overeengekomen AVZ is&#13;
de door het Instituut voor Agrarisch Recht te Wageningen&#13;
op de voet van artikel 10 van het Arbitragereglement,&#13;
behorende bij de AVZ, samengestelde arbitragecommissie&#13;
bevoegd om met toepassing van het&#13;
Arbitragereglement van het geschil kennis te nemen&#13;
en daarover te beslissen.&#13;
3.2. Vast staat dat overeenkomstig artikel 8 van de AVZ&#13;
monsters zijn genomen, alsmede dat partijen een tarrapercentage&#13;
van 18,8 % hebben vastgesteld. Vast&#13;
staat voorts dat verzoekster de uien vervolgens heeft&#13;
geaccepteerd en betaald. Artikel 4 sub d) juncto artikel&#13;
4 sub b) van de AVZ verbindt aan de acceptatie&#13;
door verzoekster het gevolg dat de uien na de tarrering&#13;
voor rekening en risico van verzoekster zijn gekomen.&#13;
3.3. De vraag die beantwoord dient te worden is of verzoekster&#13;
bij de tarrering de waterrot, waarvan vast&#13;
staat dat die in de partij uien voorkwam, had kunnen&#13;
vaststellen en, zo nee, of verweerder aansprakelijk is&#13;
voor de schade die verzoekster daardoor stelt geleden&#13;
te hebben.&#13;
3.4. Het verweer van verweerder dat verzoekster de uien&#13;
heeft geaccepteerd, heeft afgerekend conform de tarrerening&#13;
[tarrering, red.] en op grond van de AVZ het&#13;
risico overgaat bij levering gaat op. Gelet op artikel 9&#13;
van de AVZ zijn ook inwendige gebreken (sub d) bij&#13;
de tarrering aan de orde. Het is de arbitragecommissie&#13;
uit eigen wetenschap bekend dat bij de tarrering waterrot&#13;
ontdekt kan worden. De arbitragecommissie&#13;
gaat er van uit dat een handelaar als verzoekster deskundig&#13;
is met betrekking tot het beoordelen van de&#13;
kwaliteit van uien. Op een professionele koper als verzoekster&#13;
rust een verzwaarde onderzoeksplicht. Van&#13;
verzoekster mocht daarom worden verwacht bedacht&#13;
te zijn op de aanwezigheid van waterrot. Vast staat dat&#13;
verzoekster bij het tarreren uien met watervellen heeft&#13;
aangetroffen. Zij had, gelet op de voor haar geldende verzwaarde onderzoeksplicht, zelfs wanneer zij geen&#13;
uien met watervellen had aangetroffen, de uien ter gelegenheid&#13;
van de tarrering ook op inwendige gebreken&#13;
dienen te onderzoeken, of, wanneer zij daartoe&#13;
niet in staat is, deze te laten onderzoeken, bij voorkeur&#13;
door middel van de in de AVZ juist voor gevallen&#13;
als het onderhavige voorziene mogelijkheid van&#13;
expertise. Er moet er van worden uitgegaan dat wanneer&#13;
zij dat had gedaan de aanwezigheid van waterrot&#13;
aan het licht was gekomen.&#13;
3.5. De conclusie uit het vorenoverwogene is dat de uien&#13;
na de tarrering, waarbij verzoekster de aanwezigheid&#13;
van waterrot had kunnen ontdekken, voor rekening&#13;
en risico van verzoekster zijn gekomen en dat verweerder&#13;
derhalve niet aansprakelijk is voor de door&#13;
verzoekster geleden schade. Hetgeen partijen overigens&#13;
hebben aangevoerd maakt dat niet anders en behoeft&#13;
daarom geen bespreking.&#13;
3.6. Als in het ongelijk gestelde partij zal verzoekster in de&#13;
kosten van de arbitrage en in de proceskosten worden&#13;
verwezen. De proceskosten zullen worden begroot&#13;
overeenkomstig het liquidatietarief van de rechtbanken&#13;
en hoven.&#13;
De beslissing&#13;
De arbitragecommissie, beslissende als goede mannen naar&#13;
billijkheid:&#13;
wijst de vordering van verzoekster af;&#13;
veroordeelt verzoekster om aan verweerder de proceskosten&#13;
te betalen, tot op heden begroot op € 2.682,- aan salaris&#13;
gemachtigde;&#13;
veroordeelt verzoekster tot betaling van de arbitragekosten&#13;
begroot op € 4.281,50;&#13;
wijst het meer of anders gevorderde af.</content><legacyfootnotes/><footnotes><footnote/></footnotes><auteurs>mr. H.C.A. Walda, voorzitter, en de leden J.A. de Wit en&#13;
M.C. Overduin</auteurs><published>2010-01-01 00:00:00</published><modified>2010-01-01 00:00:00</modified><editiondate>2010-01-01</editiondate><htmlpath>https://denhollander.info/artikel/8320</htmlpath></article>
</articles></edition>
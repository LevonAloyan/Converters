<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2013</searchword><id>10891</id><udhid>UDH:TvAR/10891</udhid><titel>Rechtspraak 5744. De Waal/In ’t Veld) (TvAR 2013/5744)</titel><searchwords><searchword>TvAR 12/2013</searchword><searchword>TvAR 2013/5744</searchword><searchword>UDH:TvAR/10891</searchword></searchwords><attachments><attachment><name>TvAR2013_12_08_5744.pdf</name><extention>pdf</extention><url>https://denhollander.info/download/9317/ci</url></attachment></attachments><inleiding>Pachtovereenkomst. Beding herziening&#13;
pachtprijs.&#13;
Een beding in een geliberaliseerde pachtovereenkomst dat&#13;
de pachtprijs mag worden geïndexeerd is toegestaan mits&#13;
de pachtprijs niet meer zal bedragen dan op grond van het&#13;
Pachtprijzenbesluit 2007 of daaropvolgende wettelijke regeling&#13;
is toegestaan. Volgens vaste jurisprudentie van de&#13;
Centrale Grondkamer dient bij toetsing van een pachtovereenkomst&#13;
eerst worden nagegaan of door wijziging van de&#13;
overeenkomst de bezwaren zijn te ondervangen.</inleiding><content>Het geding in eerste aanleg&#13;
De grondkamer Zuidwest heeft bij beschikking van 8 februari&#13;
2013, waarvan afschrift aan partijen is verzonden op 4&#13;
maart 2013, met betrekking tot de op 4 september 2012 bij&#13;
haar ter goedkeuring ingekomen pachtovereenkomst als bedoeld&#13;
in artikel 7:397, lid 2 BW tussen partijen betreffende&#13;
de percelen kruidenrijk- en faunarijk grasland, kadastraal&#13;
bekend gemeente Dordrecht, sectie X, nrs. 299, 300, 301 en&#13;
303, tezamen groot 10.75.00 ha, zulks voor de duur van 30&#13;
jaar, ingaande op 1 januari 2012 en eindigende 31 december&#13;
2041 als volgt beslist:&#13;
“De overeenkomst wordt gewijzigd in die zin dat artikel 4&#13;
wordt geschrapt.&#13;
De aldus gewijzigde overeenkomst wordt goedgekeurd”.&#13;
Voormelde beschikking is in fotokopie aan deze beschikking&#13;
gehecht. Daarnaar wordt verwezen voor de procesgang in&#13;
eerste aanleg en de bij de beschikking gegeven motivering.&#13;
Het geding in hoger beroep&#13;
Verpachters zijn bij een op 13 maart 2013 ter griffie ingekomen&#13;
en bij op dezelfde datum per&#13;
faxbericht en op 14 maart 2013 per post aangevuld beroepschrift&#13;
in beroep gekomen van voormelde beschikking, met&#13;
verzoek (naar de Centrale Grondkamer begrijpt:) primair:&#13;
alsnog goedkeuring te hechten aan de overeenkomst met&#13;
in acht name van het gewijzigde artikel 4 dan wel (naar de&#13;
Centrale Grondkamer begrijpt:) subsidiair: met in acht name&#13;
van een zodanig (andere) aanpassing van dit artikel als naar&#13;
het oordeel van de Centrale Grondkamer nodig is met als&#13;
uitgangspunt dat de bedoeling van partijen bij het aangaan&#13;
van deze overeenkomst zoveel mogelijk overeind blijft.&#13;
Pachters hebben geen gebruik gemaakt van de mogelijkheid&#13;
om een verweerschrift in te dienen.&#13;
De grieven&#13;
Verpachters hebben aangevoerd dat zij niet zich kunnen verenigen&#13;
met de beschikking, waarvan beroep; dat de door hen&#13;
gewijzigde redactie van artikel 4 van de onderhavige pachtovereenkomst&#13;
recht doet aan de inhoud van artikel 7:333,&#13;
lid 1 BW (in het beroepschrift is kennelijk abusievelijk vermeld:&#13;
artikel 7:233, lid 1 BW; dat, nu expliciet is vastgelegd&#13;
dat de pachtprijs nooit boven het wettelijk toegestane maximum&#13;
uit mag komen, niet valt in te zien waarom de grondkamer&#13;
het aangepaste artikel 4 heeft geschrapt.&#13;
De mondelinge behandeling&#13;
De Centrale Grondkamer heeft aanleiding gezien om ambtshalve&#13;
een mondelinge behandeling te gelasten. Deze mondelinge&#13;
behandeling heeft plaatsgevonden ter zitting van 27&#13;
mei 2013. Daar zijn verschenen namens verpachters hun gemachtigde,&#13;
terwijl pachters niet zijn verschenen. Ter zitting&#13;
heeft ing. Van Lynden toegelicht dat partijen artikel 4 van&#13;
de onderhavige pachtovereenkomst hebben opgenomen om&#13;
voor een relatief lange duur zekerheid te hebben met betrekking&#13;
tot de ontwikkeling van de door hen overeengekomen&#13;
pachtprijs. De voorzitter heeft aangegeven dat de Centrale&#13;
Grondkamer met de grondkamer van oordeel is dat artikel&#13;
4, zoals geformuleerd in de op 14 januari 2013 bij de grondkamer&#13;
ingekomen brief van verpachters, in het kader van&#13;
het huidige wettelijke systeem niet zonder meer aanvaardbaar&#13;
is, maar dat het in de gegeven omstandigheden in de&#13;
rede ligt om na te gaan of de bezwaren daartegen door wijziging&#13;
van genoemd artikel zijn te ondervangen. In dit verband&#13;
wijst de voorzitter er op dat bij de beoordeling van het&#13;
door verpachters voorgestelde artikel 4 bedacht moet worden&#13;
dat sprake kan zijn van een verlaging van de toepasselijke&#13;
regionorm en ook acht moet worden geslagen op de&#13;
mogelijke aftopping van de pachtprijs als gevolg van (2%&#13;
van) de vrije verkeerswaarde van het land in geschil. Hij&#13;
stelt daarom voor om de zinsnede “tenzij …. pachtprijs” van&#13;
voormeld artikel 4 te wijzigen in “met dien verstande dat de&#13;
tussen partijen geldende pachtprijs in ieder jaar niet meer zal&#13;
bedragen dan op grond van het Pachtprijzenbesluit 2007 of&#13;
een opvolgende wettelijke regeling is toegestaan”.&#13;
Ing. Van Lynden heeft verklaard dat deze wijziging volgens&#13;
hem recht doet aan hetgeen partijen hebben beoogd overeen&#13;
te komen met betrekking tot de herziening van de pachtprijs&#13;
in de onderhavige pachtovereenkomst.&#13;
Beoordeling van het geschil in hoger beroep&#13;
1. Uit de stukken, waaronder die in eerste aanleg, blijkt dat&#13;
in artikel 3 van de op 4 september 2012 bij de grondkamer&#13;
ter goedkeuring ingezonden pachtovereenkomst het volgende&#13;
is bepaald: “De pachtprijs bedraagt € 2.500,00 per jaar&#13;
(zegge: tweeduizend vijfhonderd euro)per jaar, te betalen&#13;
één termijn, uiterlijk op 1 november van ieder jaar, voor het&#13;
eerst op 1 november 2012”.&#13;
2. Artikel 4 van genoemde pachtovereenkomst luidt als&#13;
volgt:&#13;
“De in het voorgaande lid bepaalde pachtprijs zal jaarlijks&#13;
op 1 januari worden geïndexeerd aan de hand van de cpi-index&#13;
door vermenigvuldiging van de laatst geldende pachtprijs&#13;
met de breuk die wordt gevormd door de cpi-index van&#13;
het laatst verschenen gehele kalenderjaar en die van het direct&#13;
daaraan voorafgaande kalenderjaar”.&#13;
3. Bij haar voorlopig oordeel van 21 december 2012 heeft&#13;
de grondkamer onder meer voorgesteld artikel 4 van de onderhavige&#13;
pachtovereenkomst te schrappen.&#13;
4. Bij een op 14 januari 2013 bij de grondkamer ingekomen&#13;
brief hebben verpachters voorgesteld de oorspronkelijke&#13;
tekst van artikel 4 te vervangen door:&#13;
“De in het voorgaande lid bepaalde pachtprijs zal jaarlijks&#13;
op 1 januari worden geïndexeerd aan de hand van de cpi-index&#13;
door vermenigvuldiging van de laatst geldende pachtprijs&#13;
met de breuk die wordt gevormd door de cpi-index van&#13;
het laatst verschenen gehele kalenderjaar en die van het direct&#13;
daaraan voorafgaande kalenderjaar, tenzij voornoemde&#13;
indexering zal leiden tot een hogere pachtprijs dan op grond&#13;
van het toepasselijke Pachtprijzenbesluit zal zijn toegestaan&#13;
in welk geval de pachtprijs zal worden beperkt tot de wettelijk&#13;
geldende maximum pachtprijs”.&#13;
5. Vervolgens heeft de grondkamer op 8 februari 2013 haar&#13;
bestreden beschikking genomen, welke op 4 maart 2013&#13;
aan partijen is verzonden. In deze beschikking overweegt de&#13;
grondkamer onder meer het volgende:&#13;
“De grondkamer blijft van oordeel, dat het bepaalde in artikel&#13;
4 van de overeenkomst dient te worden geschrapt, omdat&#13;
ook voor de als alternatief voorgestelde versie van dit artikel&#13;
geldt, dat deze niet in alle voorkomende gevallen in overeenstemming&#13;
is met het wettelijke stelsel van pachtprijsnormering,&#13;
dat van dwingend recht is”.&#13;
Dienaangaande overweegt de Centrale Grondkamer het navolgende.&#13;
6. Uit artikel 7:397, lid 2 BW volgt dat ondermeer de artikelen&#13;
7:319, lid 1, onder a en 7:333 BW van toepassing zijn op&#13;
pachtovereenkomsten als de onderhavige. Artikel 7:399 BW&#13;
bepaalt dat van genoemde artikelen niet ten nadele van de&#13;
pachter kan worden afgeweken.&#13;
7. De Centrale Grondkamer kan de grondkamer in zoverre&#13;
volgen dat ook zij van oordeel is dat de door verpachters&#13;
als alternatief voorgestelde versie van artikel 4 van de onderhavige&#13;
pachtovereenkomst niet ongewijzigd kan worden goedgekeurd.&#13;
Naar het oordeel van de Centrale Grondkamer had de&#13;
grondkamer, alvorens over te gaan tot schrapping van voormeld&#13;
artikel, moeten nagaan of haar bezwaren niet door wijziging&#13;
daarvan waren te ondervangen (Centrale Grondkamer&#13;
24 september 1982, Agrarisch Recht 1983/3613). Nu hiervan&#13;
niet is gebleken, kan alleen hierom al de bestreden beschikking&#13;
niet in stand blijven en zal de Centrale Grondkamer&#13;
overeenkomstig het subsidiaire verzoek van verpachters&#13;
met toepassing van artikel 38, lid 2 van de Uitvoeringswet&#13;
grondkamers doen hetgeen de grondkamer had behoren&#13;
te doen. Daartoe heeft de Centrale Grondkamer ambtshalve&#13;
voormelde mondelinge behandeling gelast. Tijdens de&#13;
mondelinge behandeling is door haar voorgesteld om de zinsnede&#13;
“tenzij …. pachtprijs” van voormeld artikel 4 te wijzigen&#13;
in “met dien verstande dat de tussen partijen geldende&#13;
pachtprijs in ieder jaar niet meer zal bedragen dan op grond&#13;
van het Pachtprijzenbesluit 2007 of een opvolgende wettelijke&#13;
regeling is toegestaan.”&#13;
De ter zitting aanwezige gemachtigde van verpachters heeft&#13;
verklaard dat deze wijziging recht doet aan de bedoeling van&#13;
partijen met betrekking tot de herziening van de pachtprijs&#13;
in de onderhavige pachtovereenkomst.&#13;
8. In dit verband overweegt de Centrale Grondkamer voor&#13;
zoveel nodig nog dat, indien tussen partijen verschil van mening&#13;
zou ontstaan over de hoogte van de hoogst toelaatbare&#13;
pachtprijs in enig jaar, zij de grondkamer kunnen verzoeken&#13;
om naar analogie van herziening op grond van artikel&#13;
7:333, tweede of derde lid BW de hoogst toelaatbare pachtprijs&#13;
te berekenen.&#13;
Slotsom&#13;
De beschikking, waarvan beroep, kan niet in stand blijven.&#13;
Beslissing&#13;
De Centrale Grondkamer, beschikkende in hoger beroep:&#13;
Vernietigt de beschikking, waarvan beroep, en opnieuw beschikkende:&#13;
Wijzigt de onderhavige pachtovereenkomst in die zin dat artikel&#13;
4 als volgt wordt gewijzigd:&#13;
“De in het voorgaande lid bepaalde pachtprijs zal jaarlijks&#13;
op 1 januari worden geïndexeerd aan de hand van de cpi-index&#13;
door vermenigvuldiging van de laatst geldende pachtprijs&#13;
met de breuk die wordt gevormd door de cpi-index van&#13;
het laatst verschenen gehele kalenderjaar en die van het direct&#13;
daaraan voorafgaande kalenderjaar, met dien verstande&#13;
dat de tussen partijen geldende pachtprijs in ieder jaar niet&#13;
meer zal bedragen dan op grond van het Pachtprijzenbesluit&#13;
2007 of een opvolgende wettelijke regeling is toegestaan”.&#13;
Keurt de aldus gewijzigde overeenkomst goed.&#13;
Noot&#13;
Deze zaak heeft betrekking op een geliberaliseerde pachtovereenkomst&#13;
met een duur van maar liefst dertig jaren. Dat&#13;
komt niet zo heel veel voor. Op de overeenkomst is van toepassing&#13;
art. 7:397 lid 2 BW. Dit betekent dat de pachtprijs&#13;
– anders dan in het geval van art. 7:397 lid 1 – is gebonden&#13;
aan de uit het Pachtnormenbesluit 2007 voortvloeiende&#13;
maxima. In zoverre geldt voor deze overeenkomst hetzelfde&#13;
als voor reguliere pachtovereenkomsten. Laten de desbetreffende&#13;
wettelijke voorschriften toe dat pachter en verpachter&#13;
overeenkomen dat de pachtprijs wordt geïndexeerd?&#13;
Het door de Centrale Grondkamer op deze vraag gegeven&#13;
antwoord is niet verwonderlijk. Partijen kunnen dat inderdaad&#13;
overeenkomen, mits wordt vastgelegd dat de tussen&#13;
partijen geldende pachtprijs in ieder jaar niet meer zal bedragen&#13;
dan op grond van het Pachtprijzen-besluit 2007 of&#13;
een opvolgende wettelijke regeling is toegestaan.&#13;
Het beding week af van het bepaalde in art. 7:333 BW, maar&#13;
een dergelijke afwijking is toegelaten aangezien dit artikel&#13;
niet voorkomt in de opsomming van art. 7:399 BW.&#13;
Opvallend is nog dat de Centrale Grondkamer de grondkamer&#13;
heeft terecht gewezen, aangezien deze het overeengekomen&#13;
beding inzake de herziening van de pachtprijs had geschrapt zonder eerst na te gaan of haar bezwaren door wijziging&#13;
ervan waren te ondervangen. De Centrale Grondkamer&#13;
heeft daarbij verwezen naar een van 1982 daterende&#13;
beschikking. Op dit punt is dus sprake van vaste jurisprudentie.&#13;
Deze jurisprudentie nuanceert het bepaalde in art.&#13;
7:320 lid 1 BW, en leidt in feite tot een drie-traps-beslissing.&#13;
Bij de toetsing van een overeenkomst als bedoeld in&#13;
art. 7:318 BW moet eerst worden bezien of een beding dat&#13;
zich niet verdraagt met de regelgeving, kan worden gewijzigd.&#13;
Bij een ontkennend antwoord moet worden nagegaan&#13;
of het kan worden geschrapt. In het uitzonderlijke geval dat&#13;
ook dat niet toereikend is, kan de overeenkomst worden vernietigd.&#13;
G.M.F. Snijders</content><legacyfootnotes/><footnotes><footnote/></footnotes><auteurs>mrs. W.L. Valk, TH. C. M. Willemse, F.J.P. Lock en de&#13;
deskundige leden mr. ing. J.A. Jansens van Gellicum&#13;
en ir. H.B.M. Duenk</auteurs><published>2013-12-01 00:00:00</published><modified>2013-12-01 00:00:00</modified><editiondate>2013-12-01</editiondate><htmlpath>https://denhollander.info/artikel/10891</htmlpath></article>
</articles></edition>
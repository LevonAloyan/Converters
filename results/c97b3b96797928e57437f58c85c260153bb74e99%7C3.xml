<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2015</searchword><id>11793</id><udhid>UDH:TvAR/11793</udhid><titel>Rechtspraak (TvAR 2015/﻿5788,5789,5790)</titel><searchwords><searchword>TvAR 1/2015</searchword><searchword>TvAR 2015/﻿5788</searchword><searchword>TvAR 2015/5789</searchword><searchword>TvAR 2015/5790</searchword><searchword>UDH:TvAR/11793</searchword></searchwords><attachments><attachment><name>17194.pdf</name><extention>pdf</extention><url>https://denhollander.info/download/17194/ci</url></attachment></attachments><inleiding/><content>&lt;p class="Kaderkop"&gt;﻿Pacht﻿&lt;/p&gt;&lt;p class="JurisprudentieArtikelnummer"&gt;5788&lt;/p&gt;&lt;p class="BroodtekstSchreefloos"&gt;Centrale Grondkamer, 6 augustus 2014,  dossiernummer: GP 11.731 en GP 11.734&lt;/p&gt;&lt;p class="BroodtekstSchreefloos"&gt;(Meijer/Staat)&lt;/p&gt;&lt;p class="BroodtekstSchreefloos"&gt;(mrs. W.L. Valk, Th.C.M. Willemse en F.J.P. Lock en de deskundige leden mr. ing. J.A. Jansens van  Gellicum en ir. H.B.M. Duenk)&lt;/p&gt;&lt;p&gt;[Pachtprijzenbesluit, artt. 16, 20, 21]&lt;/p&gt;&lt;h3&gt;Pachtprijs bedrijfsgebouwen. Doelmatigheid. Overgangsrecht.&lt;/h3&gt;&lt;p&gt;&lt;span class="Cursief"&gt;Bij de invoering van het nieuwe stelsel voor bedrijfsgebouwen is niet voorzien in overgangsrecht. Bij pachtwijzigingen of herzieningsverzoek wordt het nieuwe stelsel toegepast.&lt;/span&gt;&lt;/p&gt;&lt;p&gt;Met noot D.W. Bruil&lt;/p&gt;&lt;p&gt;Beschikking&lt;/p&gt;&lt;p&gt;in de zaken:&lt;/p&gt;&lt;p&gt;GP 11.731&lt;/p&gt;&lt;p&gt;Henricus Josephus Maria Meijer,&lt;/p&gt;&lt;p&gt;wonende te Middenmeer, Nieuw Almersdorperweg 3,&lt;/p&gt;&lt;p&gt;-hierna te noemen: pachter-&lt;/p&gt;&lt;p&gt;gemachtigde:&lt;/p&gt;&lt;p&gt;mr. drs. C.C. van Harten, LTO Noord Advies te Assen,&lt;/p&gt;&lt;p&gt;-tegen-&lt;/p&gt;&lt;p&gt;Staat der Nederlanden, Rijksvastgoed- en ontwikkelingsbedrijf, Directie Vastgoed, Regionale directie Noord &amp;amp; Oost,&lt;/p&gt;&lt;p&gt;Postbus 635 te Zwolle,&lt;/p&gt;&lt;p&gt;-hierna te noemen: verpachtster-.&lt;/p&gt;&lt;p&gt;GP 11.734&lt;/p&gt;&lt;p&gt;Staat der Nederlanden, Rijksvastgoed- en ontwikkelingsbedrijf, Directie Vastgoed, Regionale directie Noord &amp;amp; Oost,&lt;/p&gt;&lt;p&gt;Postbus 635 te Zwolle,&lt;/p&gt;&lt;p&gt;-hierna te noemen: verpachtster-,&lt;/p&gt;&lt;p&gt;-tegen-&lt;/p&gt;&lt;p&gt;Henricus Josephus Maria Meijer,&lt;/p&gt;&lt;p&gt;Wonende te Middenmeer, Nieuw Almersdorperweg 3,&lt;/p&gt;&lt;p&gt;-hierna te noemen: pachter-.&lt;/p&gt;&lt;p&gt;gemachtigde:&lt;/p&gt;&lt;p&gt;mr. drs. C.C. van Harten, LTO Noord Advies te Assen.&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Noordwest heeft bij beschikking van 20 maart 2014, waarvan afschrift aan partijen is verzonden op 2 april 2014, de pachtprijs van de tot de hoeve,“Prins Bernhardhoeve” te Middenmeer, kadastraal bekend gemeente Wieringermeer, sectie C, nrs. 233 en 234, totaal groot 70.07.00 ha, behorende bedrijfsgebouwen herzien en bepaald op € 8.250,- per jaar, ingaande 30 april 2013.&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;in de zaak GP 11.731&lt;/p&gt;&lt;p&gt;Pachter is bij een op 24 april 2014 ter griffie ingekomen beroepschrift in beroep gekomen van voormelde beschikking, met verzoek die beschikking te vernietigen en de pachtprijs van de onderhavige bedrijfsgebouwen te bepalen op  € 4.345,- per jaar, ingaande 30 april 2013, alsmede verpachtster te veroordelen in de procedurekosten waaronder de kosten van rechtshulp. Verpachtster heeft geen gebruik gemaakt van de mogelijkheid om een verweerschrift in te dienen.&lt;/p&gt;&lt;p&gt;in de zaak GP 11.734&lt;/p&gt;&lt;p&gt;Verpachtster is in beroep gekomen van voormelde beschikking bij een op 29 april 2014 ter griffie ingekomen en bij brief van 12 mei 2014 (ter griffie ingekomen op 13 mei 2014) aangevuld beroepschrift, met verzoek die beschikking te vernietigen en de pachtprijs van € 9.929,50, waaraan ten grondslag ligt de beschikking van de Centrale Grondkamer van 8 april 2010, dossiernummer GP 11.613, ongewijzigd te handhaven.&lt;/p&gt;&lt;p&gt;Pachter heeft hiertegen verweer gevoerd bij een op 27 mei 2014 ter griffie ingekomen verweerschrift, tevens houdende incidenteel beroep, met conclusie dat de hoogst toelaatbare pachtprijs van de onderhavige schuur per 30 juli 2013 (kennelijk is bedoeld: 30 april 2013) niet hoger uitkomt dan € 4.455,-, eerder lager.&lt;/p&gt;&lt;h3&gt;De grieven&lt;/h3&gt;&lt;p&gt;in de zaak GP 11.731&lt;/p&gt;&lt;p&gt;Pachter heeft aangevoerd dat in de toelichting op de wijziging van het Pachtprijzenbesluit 2007 per 1 juli 2012 de staatssecretaris van Economische Zaken schrijft: “Een gebouw dat ouder is dan 35 jaar past over het algemeen het best in de categorie “slecht” ”; dat volgens de tabel van artikel 4 van het Pachtprijzenbesluit 2007 bij een akkerbouwschuur in de categorie “slecht” een maximale pachtprijs van € 79,- per ha behoort; dat er geen reden is om in afwijking van de hoofdregel de doelmatigheid op meer dan “slecht” te bepalen en de pachtprijs te bepalen op € 150,- per ha, zoals in de bestreden beschikking.&lt;/p&gt;&lt;p&gt;in de zaak GP 11.734&lt;/p&gt;&lt;p&gt;Verpachtster heeft aangevoerd dat de aanhef van artikel 20 van het Pachtprijzenbesluit luidt: “Wijziging pachtprijs in bestaande overeenkomsten.” en vervolgens bepaalt dat door de Minister jaarlijks het percentage wordt vastgesteld waarmee de tussen partijen geldende pachtprijzen voor bedrijfsgebouwen worden gewijzigd, dat dit impliceert dat voor niet bestaande overeenkomsten, lees nieuwe overeenkomsten, artikel 16 van het Pachtprijzenbesluit van toepassing is; dat het immers nooit de bedoeling van de wetgever kan zijn geweest om binnen één Besluit twee artikelen op te nemen die elkaar tegenspreken; dat zij voorts verwijst naar de Regeling van de Staatssecretaris van Economische Zaken, Landbouw en Innovatie, van 28 juni 2012, nr. 280115, houdende wijziging van de Uitvoeringsregeling pacht in verband met de vaststelling van de pachtprijzen 2012 (Staatscourant nr. 13146 d.d. 29 juni 2012), waar in § 3 is opgenomen: “Wanneer tussen partijen een andere pachtprijs is overeengekomen dan de hoogst toelaatbare pachtprijs van artikel 16 van het Pachtprijzenbesluit 2007, (en daar is hier sprake van), dient deze pachtprijs overeenkomstig artikel 20 van het Pachtprijzenbesluit 2007 jaarlijks te worden aangepast met de Consumentenprijsindex voor alle huishoudens over de vijf voorafgaande jaren…”.&lt;/p&gt;&lt;p&gt;Pachter heeft in zijn incidenteel beroep aangevoerd dat de hoogst toelaatbare pachtprijs van de onderhavige schuur maximaal € 81,- per ha is en dat met de niet ter discussie staande oppervlakte waarvoor de schuur bruikbaar is de maximale pachtprijs per 30 juli 2013 (kennelijk is bedoeld: 30 april 2013) niet hoger uitkomt dan € 4.455,-, eerder lager.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;in de zaken GP 11.731 en GP 11.734&lt;/p&gt;&lt;p&gt;in het principaal en in het incidenteel hoger beroep&lt;/p&gt;&lt;p&gt;1. Blijkens de stukken, waaronder die in eerste aanleg, verschillen partijen van mening over onder meer de beantwoording van de vraag met toepassing van welk artikel van het met ingang van 1 juli 2012 gewijzigde Pachtprijzenbesluit 2007 de pachtprijs van de onderhavige bedrijfsgebouwen met ingang van 30 april 2013 moet worden herzien. De Centrale Grondkamer ziet in de gegeven omstandigheden aanleiding deze vraag eerst te beantwoorden en overweegt dienaangaande het volgende.&lt;/p&gt;&lt;p&gt;2. Uit artikel 21 aanhef en onder c van vorenbedoeld Pachtprijzenbesluit 2007, blijkt dat in geval van een verzoek om herziening van de tegenprestatie van de pachter of de verpachter de grondkamer de hoogst toelaatbare pachtprijs ten aanzien van overeenkomsten voor agrarische bedrijfsgebouwen bepaalt met inachtneming van de bij of krachtens de artikelen 16 tot en met 20 gestelde regels. Artikel 16, lid 1 van voormeld Pachtprijzenbesluit 2007 bepaalt dat de hoogst toelaatbare pachtprijs per hectare van een overeenkomst voor de bedrijfsgebouwen van akkerbouwbedrijven, melkveebedrijven en overige bedrijven overeenkomt met de bedragen zoals vermeld in de daarbij opgenomen tabel.&lt;/p&gt;&lt;p&gt;Artikel 4, lid 1 van de Uitvoeringsregeling pacht, zoals gewijzigd met ingang van 1 juli 2012, vermeldt dat de hoogst toelaatbare pachtprijs voor de bedrijfsgebouwen van akkerbouw- en melkveebedrijven en overige bedrijven, bedoeld in artikel 16, eerste lid, voor het Pachtprijzenbesluit 2007 overeenkomt met de bedragen genoemd in de daarbij opgenomen tabel. Lid 2 van genoemd artikel vermeldt het percentage, bedoeld in artikel 20, eerste lid van het Pachtprijzenbesluit 2007, waarmee de tussen partijen geldende pachtprijs wordt gewijzigd.&lt;/p&gt;&lt;p&gt;De Centrale Grondkamer leidt uit een en ander af dat, anders dan tot 1 juli 2012, de wetgever in het met ingang van die datum inwerking getreden gewijzigde Pachtprijzenbesluit 2007 geen onderscheid meer maakt tussen pachtovereenkomsten betreffende agrarische bedrijfsgebouwen die voor 1 september 2007 zijn aangegaan en nadien aangegane pachtovereenkomsten betreffende agrarische bedrijfsgebouwen. Ook anderszins is naar het oordeel van de Centrale Grondkamer geen aanknopingspunt te vinden voor genoemd onderscheid na 1 juli 2012. Dit impliceert naar het oordeel van de Centrale Grondkamer dat de gewone beginselen van het overgangsrecht hier bepalend zijn, met als hoofdregel de onmiddellijke werking van het nieuwe recht.&lt;/p&gt;&lt;p&gt;Dientengevolge is de Centrale Grondkamer van oordeel dat het, mede gelet op artikel 21 aanhef en onder c van het Pachtprijzenbesluit 2007 als vorenbedoeld, in de rede ligt dat de hoogst toelaatbare pachtprijs ingevolge artikel 16, lid 1 Pachtprijzenbesluit, als vorenbedoeld, de norm is in geval van toetsing van een ter goedkeuring ingezonden pachtovereenkomst of pachtwijzigingsovereenkomst betreffende agrarische bedrijfsgebouwen, maar daarnaast ook in geval van herziening van de desbetreffende pachtprijs door de grondkamer.&lt;/p&gt;&lt;p&gt;3. Met betrekking tot toepassing van de tabel in het eerste lid van artikel 16 van het Pachtprijzenbesluit 2007, zoals vorenbedoeld, overweegt de Centrale Grondkamer dat in de Nota van toelichting, behorende bij voormelde wijziging van het Pachtprijzenbesluit 2007 met ingang van 1 juli 2012 dienaangaande het navolgende is vermeld: “§ 3.1 Indeling op basis van doelmatigheid De pachtprijzen voor bedrijfsgebouwen zijn berekend op basis van de gemiddelde jaarlijkse kosten van de agrarische bedrijfsgebouwen in eigendom voor de verpachter. Bij de kostenberekening van de pachtprijzen per hectare voor bedrijfsgebouwen door het LEI is de leeftijd van het gebouw betrokken, zodat rekening wordt gehouden met het feit dat een bedrijfsgebouw minder doelmatig wordt naarmate het ouder wordt. De doelmatigheid is echter niet alleen afhankelijk van de leeftijd, er zijn meerdere factoren relevant voor de bepaling van de doelmatigheid van een bedrijfsgebouw en daarmee een redelijke pachtprijs. Te denken valt onder meer aan tussentijdse investeringen door de verpachter in het bedrijfsgebouw; de aanwezigheid van meerdere bedrijfsgebouwen in een complex, waardoor niet één leeftijd vastgesteld kan worden; zeer goed- of juist slecht onderhoud gepleegd dor de verpachter; de kwaliteit van de gebruikte materialen en constructie bij de bouw van het bedrijfsgebouw; afspraken tussen partijen; de aanwezigheid van meer (opslag)ruimten, stallen en aansluitingen dan gemiddeld, etc. Bovendien zijn de door het LEI berekende jaarlijkse kosten gemiddelden en zijn er dus altijd gevallen waarbij het gemiddelde juist hoger- of lager ligt dan de werkelijke kosten. Dit zijn de redenen waarom de begeleidingscommissie van deskundigen onder leiding van voorzitter professor mr. Van Hall heeft geadviseerd om niet per levensjaar van het bedrijfsgebouw een vaste pachtprijs vast te stellen, maar om de leeftijd te gebruiken als indicatie voor de indeling in één van de zes doelmatigheidscategorieën. Bij de indeling in de doelmatigheidscategorieën van de tabel in het eerste lid van artikel 16 van het Pachtprijzenbesluit 2007 kan de leeftijd van het bedrijfsgebouw als indicatie worden gebruikt. Een gebouw met een leeftijd van 1 tot en met 7 jaar zal in het algemeen kunnen worden ingedeeld in de categorie «nieuw». Een gebouw met een leeftijd van 8 tot en met 14 jaar past over het algemeen het best in de categorie «zeer goed». Een gebouw met een leeftijd van 15 tot en met 21 jaar past over het algemeen het best in de categorie «goed». Een gebouw met een leeftijd van 21 tot en met 28 jaar past over het algemeen het best in de categorie «redelijk». Een gebouw in de leeftijd van 28 tot en met 35 jaar past over het algemeen het best in de categorie «matig». Een gebouw dat ouder is dan 35 jaar past over het algemeen het best in de categorie «slecht». Door rekening te houden met de leeftijd van het bedrijfsgebouw bij de indeling in een doelmatigheidscategorie wordt rekening gehouden met het uitgangspunt dat de doelmatigheid van een bedrijfsgebouw in de tijd vermindert en zakt de pachtprijs met een enigszins glijdende schaal. Hiernaast blijft de mogelijkheid bestaan dat wordt geschoven in doelmatigheidscategorieën als de situatie ter plaatse afwijkt van het gemiddelde, zoals in de in deze paragraaf beschreven voorbeelden. Wanneer de kwaliteit – en daarmee de doelmatigheid – van het bedrijfsgebouw beter is dan de kwaliteit die over het algemeen kan worden verwacht van een gebouw met die leeftijd, is het de bedoeling dat op basis hiervan het bedrijfsgebouw wordt ingedeeld in een hogere doelmatigheidscategorie, met de daarbij behorende hogere pachtprijs. Wanneer de kwaliteit – en daarmee de doelmatigheid - van het bedrijfsgebouw slechter is dan de kwaliteit die over het algemeen kan worden verwacht van een gebouw met die leeftijd, is het de bedoeling dat op basis hiervan het bedrijfsgebouw wordt ingedeeld in een lagere doelmatigheidscategorie, met de daarbij behorende lagere pachtprijs.&lt;/p&gt;&lt;p&gt;……….”&lt;/p&gt;&lt;p&gt;4. De Centrale Grondkamer ziet, alvorens verder te beslissen, in de gegeven omstandigheden aanleiding om deskundigen met inachtneming van het hiervoor overwogene de hoogst toelaatbare pachtprijs van de tot de onderhavige hoeve behorende bedrijfsgebouwen met ingang van 30 april 2013 te laten taxeren en hun bevindingen ter kennis van partijen te brengen.&lt;/p&gt;&lt;h3&gt;Slotsom&lt;/h3&gt;&lt;p&gt;Deskundigen zullen met inachtneming van het hiervoor overwogene de hoogst toelaatbare pachtprijs van de tot de onderhavige hoeve behorende bedrijfsgebouwen met ingang van 30 april 2013 taxeren en hun bevindingen zullen ter kennis van partijen worden gebracht.&lt;/p&gt;&lt;h3&gt;Beslissing&lt;/h3&gt;&lt;p&gt;in de zaken GP 11. 731 en GP 11.734&lt;/p&gt;&lt;p&gt;in het principaal en in het incidenteel hoger beroep&lt;/p&gt;&lt;p&gt;de Centrale Grondkamer, beschikkende in de zaak GP 11.731 en in de zaak GP 11.734 in het principaal en incidenteel hoger beroep:&lt;/p&gt;&lt;p&gt;alvorens verder te beslissen:&lt;/p&gt;&lt;p&gt;bepaalt dat deskundigen de hoogst toelaatbare pachtprijs van het tot de onderhavige hoeve behorende bedrijfsgebouw met ingang van 30 april 2013 zullen taxeren en dat hun bevindingen ter kennis van partijen zullen worden gebracht;&lt;/p&gt;&lt;p&gt;houdt iedere verdere beslissing aan.&lt;/p&gt;&lt;h3&gt;Noot&lt;/h3&gt;&lt;p&gt;Deze tussenbeschikking geeft antwoord op de vraag of er, voor wat betreft de pachtprijs van bedrijfsgebouwen onderscheid moet worden gemaakt tussen oude overeenkomsten (van voor 1 juli 2012, toen de systematiek van bedrijfsgebouwen werd herzien) en nieuwe overeenkomsten. Dat onderscheid is slechts aanwezig als partijen niets doen. Voor oude overeenkomsten geldt dan dat de pachtprijs van rechtswege wordt herzien met het jaarlijkse veranderingspercentage. Als partijen echter gaan onderhandelen en een nieuwe prijs vaststellen en vervolgens deze pachtwijziging ter goedkeuring naar de grondkamer sturen of als een van de partijen een pachtprijsherziening vraagt, dan is de grondkamer gehouden de nieuwe systematiek, zoals opgenomen in art. 16 van het Pachtprijzenbesluit, toe te passen. Dat geldt vanzelfsprekend ook voor overeenkomsten die nu ter goedkeuring worden ingezonden. De regelgever heeft niet voorzien in overgangsrecht dus moet worden uitgegaan van onmiddellijke werking van het nieuwe recht. Verrassend is deze uitkomst niet: zij ligt in de lijn van het artikel van W.L. Valk ‘Enkele vragen bij de nieuwe normen voor de hoogst toelaatbare pachtprijs van bedrijfsgebouwen’, &lt;span class="Cursief"&gt;Agr.r.&lt;/span&gt; 2013, p. 46 e.v. De Centrale grondkamer bepaalt dat deskundigen de gebouwen moeten taxeren en geeft daarvoor nog enkele handvatten mee, afkomstig uit de Nota van Toelichting bij de wijziging van het Pachtprijzenbesluit.&lt;/p&gt;&lt;p class="JurisprudentieArtikelnummer"&gt;5789&lt;/p&gt;&lt;p class="BroodtekstSchreefloos"&gt;Centrale Grondkamer, 20 oktober 2014,  dossiernummer: GP 11.726&lt;/p&gt;&lt;p class="BroodtekstSchreefloos"&gt;(Terpstra/Stichting Meindersma)&lt;/p&gt;&lt;p class="BroodtekstSchreefloos"&gt;(mrs. W.L. Valk, Th.C.M. Willemse, en F.J.P. Lock en de deskundige leden mr. ing. H. Revoort en  ir. J.H. Jurrius)&lt;/p&gt;&lt;p&gt;[Pachtprijzenbesluit, art. 16]&lt;/p&gt;&lt;h3&gt;Doelmatigheid. Leeftijd gebouwen. Hectaren.&lt;/h3&gt;&lt;p&gt;&lt;span class="Cursief"&gt;De leeftijd van een bedrijfsgebouw is slechts een indicatie voor de doelmatigheidsklasse.&lt;/span&gt;&lt;/p&gt;&lt;p&gt;Met noot D.W. Bruil&lt;/p&gt;&lt;p&gt;Beschikking&lt;/p&gt;&lt;p&gt;in de zaak van:&lt;/p&gt;&lt;p&gt;Wijtze Terpstra,&lt;/p&gt;&lt;p&gt;wonende te Ee, Fjellingsreed 2,&lt;/p&gt;&lt;p&gt;-hierna te noemen: pachter-&lt;/p&gt;&lt;p&gt;-tegen-&lt;/p&gt;&lt;p&gt;Stichting Meindersma-Sybenga,&lt;/p&gt;&lt;p&gt;gevestigd te Leeuwarden,&lt;/p&gt;&lt;p&gt;-hierna te noemen: verpachtster-&lt;/p&gt;&lt;p&gt;gemachtigde: ir. W.J. Ebbers, Wijmenga rentmeesters en agrarisch taxateurs te Burgum.&lt;/p&gt;&lt;h3&gt;Het geding in eerste aanleg&lt;/h3&gt;&lt;p&gt;De grondkamer Noord heeft bij beschikking van 7 oktober 2013, waarvan afschrift aan partijen is verzonden op 17 oktober 2013, de pachtprijs van de door verpachtster aan pachter verpachte boerderij, kadastraal bekend gemeente Ee, sectie H, nrs. 442 en 443, sectie K, nrs. 330, 331, 332, 361, 362, 363, 364, 365, 366, 395, 396, 397, 398, 399, 410, 411, 430, 431, 432, 433, 434, 435, 436, 437, 440, 441, 442, 443, 444, 445, 446, 447, 448, 557, 558, 559, 560, 561, 562, 563 en 564, totaal groot 70.06.70 ha., herzien en bepaald op € 59.061,00 in totaal per jaar, ingaande 1 mei 2013.&lt;/p&gt;&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&lt;h3&gt;Het geding in hoger beroep&lt;/h3&gt;&lt;p&gt;Pachter is bij een op 12 november 2013 ter griffie ingekomen beroepschrift in beroep gekomen van voormelde beschikking, met verzoek om de door de grondkamer vastgestelde pachtprijs van de onderhavige woning en bedrijfsgebouwen te heroverwegen.&lt;/p&gt;&lt;p&gt;Verpachtster heeft hiertegen verweer gevoerd bij een op 9 december 2013 ter griffie ingekomen verweerschrift, tevens houdende incidenteel beroep.&lt;/p&gt;&lt;p&gt;Pachter heeft hier nog op gereageerd bij een op 2 januari 2014 ter griffie ingekomen brief.&lt;/p&gt;&lt;h3&gt;De grieven&lt;/h3&gt;&lt;p&gt;Pachter heeft aangevoerd dat hij zich op een aantal concreet aangegeven onderdelen niet kan verenigen met de door de grondkamer bepaalde pachtprijs van de onderhavige woning en bedrijfsgebouwen.&lt;/p&gt;&lt;p&gt;Verpachtster heeft in haar incidenteel beroep aangevoerd dat zij zich op een aantal concreet aangegeven onderdelen niet kan verenigen met de door de grondkamer bepaalde pachtprijs van de onderhavige woning en bedrijfsgebouwen.&lt;/p&gt;&lt;h3&gt;Het onderzoek&lt;/h3&gt;&lt;p&gt;De Centrale Grondkamer heeft op 20 februari 2014 ter plaatse een onderzoek doen instellen.&lt;/p&gt;&lt;p&gt;Bij brief van de griffier van 13 maart 2014 is een afschrift van een concept-taxatierapport aan partijen gezonden met kennisgeving dat binnen veertien dagen eventuele bezwaren daartegen kenbaar gemaakt konden worden, zulks met vermelding dat, indien binnen de gestelde termijn geen bericht van partijen is ontvangen, deskundigen aannemen dat zij geen bezwaar tegen het concept-rapport hebben, althans dat zij zich hierbij neerleggen.&lt;/p&gt;&lt;p&gt;Verpachtster heeft hierop gereageerd bij op 25 maart 2014 en 2 mei 2014 ter griffie ingekomen brieven. Pachter heeft zijn zienswijze dienaangaande kenbaar gemaakt bij op 14 april 2014 en 19 mei 2014 ter griffie ingekomen brieven.&lt;/p&gt;&lt;p&gt;Bij brief van de griffier van 21 juli 2014 is een afschrift van het definitieve rapport dat aan deze beschikking is gehecht en waarvan de inhoud als hier ingelast moet worden beschouwd aan partijen gezonden met kennisgeving dat binnen veertien dagen eventuele bezwaren daartegen kenbaar gemaakt konden worden, dan wel een verzoek om een mondelinge behandeling kon worden gedaan. Binnen de gestelde termijn is door verpachtster niet gereageerd. Pachter heeft bij een op 25 augustus 2014 ter griffie ingekomen brief verzocht om een onderbouwing van enkele concreet aangegeven onderdelen van de taxatie door deskundigen van de pachtprijs van de bedrijfsgebouwen, zulks met verzoek om een mondelinge behandeling.&lt;/p&gt;&lt;h3&gt;De mondelinge behandeling&lt;/h3&gt;&lt;p&gt;De mondelinge behandeling heeft plaatsgevonden ter zitting van 15 september 2014, waarbij zijn verschenen pachter, vergezeld door zijn echtgenote en bijgestaan door J.G. van Maanen, rentmeester, alsmede namens verpachtster ir. W.J. Ebbers, rentmeester. Tevens was aanwezig als informant ing. L.L.M de Lorijn, zijnde één van de deskundigen.&lt;/p&gt;&lt;p&gt;Ter zitting heeft ing. De Lorijn desgevraagd verklaard dat deskundigen de doelmatigheid van de onderhavige bedrijfsgebouwen hebben gekwalificeerd als slecht+, waarmee zij hebben aangegeven dat de doelmatigheid daarvan ligt tussen slecht en matig en wel dichter bij slecht dan bij matig. Hij heeft daarbij opgemerkt dat het bouwjaar van die gebouwen daarbij wel een rol heeft gespeeld maar niet doorslaggevend is geweest en dat het denkbaar is dat de doelmatigheid van een bedrijfsgebouw nog slechter is dan die van deze bedrijfsgebouwen. Deskundigen hebben in hun rapport in onderdeel L aangegeven dat genoemde bedrijfsgebouwen ruimte bieden aan 23 melkkoeien en 23 stuks jongvee, en daaraan 14 ha toegerekend, zodat 25 ha resulteerde voor de akkerbouw.&lt;/p&gt;&lt;p&gt;Pachter heeft gevraagd om een cijfermatige onderbouwing van de toedeling van de hectares aan de melkveehouderij en de akkerbouw en zich afgevraagd of de bedrijfsgebouwen voldoende ruimte bieden voor de opslag van de opbrengst van 25 ha akkerbouw.&lt;/p&gt;&lt;p&gt;Ing. De Lorijn heeft opgemerkt dat hier sprake is van een gemengd bedrijf, als gevolg waarvan bepaalde gedeelten van de bedrijfsgebouwen, zoals de werktuigenberging, zowel voor de akkerbouw als voor de veehouderij worden gebruikt. Omdat een duidelijke scheiding niet altijd gemaakt kan worden hebben deskundigen in hun rapport vermeld dat zij een en ander tezamen en in onderlinge samenhang hebben bezien.&lt;/p&gt;&lt;p&gt;De heer Van Maanen wil graag duidelijkheid over de vraag wanneer de doelmatigheid van een bedrijfsgebouw slecht is en wanneer deze als matig moet worden aangemerkt. Hij constateert dat deskundigen in hun rapport beide bedrijfstakken hebben bezien in het licht van een totale oppervlakte van 39 ha.&lt;/p&gt;&lt;p&gt;Pachter heeft haar verbazing uitgesproken over de discussie over de doelmatigheid van de onderhavige bedrijfsgebouwen omdat volgens haar de tabel in de LEI-nota Modernisering pachtnormen agrarische bedrijfsgebouwen en de daarin vermelde mogelijkheden om daar van af te wijken voldoende duidelijk zijn. Dientengevolge moet de doelmatigheid van de onderhavige 194 jaar oude bedrijfsgebouwen als slecht worden gekwalificeerd. Voorts plaatst zij vraagtekens bij de constatering van deskundigen in hun rapport dat de onderhavige bedrijfsgebouwen voldoende zijn voor de exploitatie van 39 ha.&lt;/p&gt;&lt;p&gt;Ir. Ebbers wijst er op dat de onderhavige pachtovereenkomst is ingegaan op 1 mei 1974 en dat hetgeen daarvoor ter zake van de bedrijfsgebouwen en bedrijfsvoering is gebeurd niet relevant is. Hij verwijst in dit verband naar de door hem overlegde pleitnotities.&lt;/p&gt;&lt;p&gt;Ing. De Lorijn heeft verklaard dat deskundigen ook bij hun beoordeling van de doelmatigheid van de onderhavige gebouwen zijn uitgegaan van de situatie ten tijde van het ingaan van genoemde pachtovereenkomst en dat zij de nadien daaraan door pachter voor zijn rekening aangebrachte veranderingen en verbeteringen buiten beschouwing hebben gelaten. Tijdens de taxatie bleek dat partijen hierover op onderdelen van mening verschilden. Reden waarom deskundigen genoodzaakt waren om een en ander naar beste weten en kunnen in te schatten. Deskundigen hebben zich met inachtneming van voormeld uitgangspunt zelfstandig een oordeel gevormd over de door middel van die bedrijfsgebouwen in de gegeven omstandigheden redelijkerwijze te exploiteren oppervlakte land.&lt;/p&gt;&lt;h3&gt;Beoordeling van het geschil in hoger beroep&lt;/h3&gt;&lt;p&gt;1. In een procedure als de onderhavige dient de Centrale Grondkamer zich zelfstandig een oordeel te vormen. Dit onafhankelijk van eventuele eerdere beslissingen van de grondkamer.&lt;/p&gt;&lt;p&gt;2. Naar aanleiding van het door pachter ter zitting aangevoerde met betrekking tot de beoordeling van de doelmatigheid van de onderhavige bedrijfsgebouwen in relatie tot de door haar genoemde LEI-nota verwijst de Centrale Grondkamer naar haar beschikking van 6 augustus 2014, kenmerk GP 11.731 en GP11.734 (Meijer/Staat der Nederlanden) waarin zij dienaangaande het volgende heeft overwogen:&lt;/p&gt;&lt;p&gt;“………..&lt;/p&gt;&lt;p&gt;Dientengevolge is de Centrale Grondkamer van oordeel dat het, mede gelet op artikel 21 aanhef en onder c van het Pachtprijzenbesluit 2007 als vorenbedoeld, in de rede ligt dat de hoogst toelaatbare pachtprijs ingevolge artikel 16, lid 1 Pachtprijzenbesluit, als vorenbedoeld, de norm is in geval van toetsing van een ter goedkeuring ingezonden pachtovereenkomst of pachtwijzigingsovereenkomst betreffende agrarische bedrijfsgebouwen, maar daarnaast ook in geval van herziening van de desbetreffende pachtprijs door de grondkamer.&lt;/p&gt;&lt;p&gt;Met betrekking tot toepassing van de tabel in het eerste lid van artikel 16 van het Pachtprijzenbesluit 2007, zoals vorenbedoeld, overweegt de Centrale Grondkamer dat in de Nota van toelichting, behorende bij voormelde wijziging van het Pachtprijzenbesluit 2007 met ingang van 1 juli 2012 dienaangaande het navolgende is vermeld:&lt;/p&gt;&lt;p&gt;“§ 3.1 Indeling op basis van doelmatigheid De pachtprijzen voor bedrijfsgebouwen zijn berekend op basis van de gemiddelde jaarlijkse kosten van de agrarische bedrijfsgebouwen in eigendom voor de verpachter. Bij de kostenberekening van de pachtprijzen per hectare voor bedrijfsgebouwen door het LEI is de leeftijd van het gebouw betrokken, zodat rekening wordt gehouden met het feit dat een bedrijfsgebouw minder doelmatig wordt naarmate het ouder wordt. De doelmatigheid is echter niet alleen afhankelijk van de leeftijd, er zijn meerdere factoren relevant voor de bepaling van de doelmatigheid van een bedrijfsgebouw en daarmee een redelijke pachtprijs. Te denken valt onder meer aan tussentijdse investeringen door de verpachter in het bedrijfsgebouw; de aanwezigheid van meerdere bedrijfsgebouwen in een complex, waardoor niet één leeftijd vastgesteld kan worden; zeer goed- of juist slecht onderhoud gepleegd door de verpachter; de kwaliteit van de gebruikte materialen en constructie bij de bouw van het bedrijfsgebouw; afspraken tussen partijen; de aanwezigheid van meer (opslag)ruimten, stallen en aansluitingen dan gemiddeld, etc. Bovendien zijn de door het LEI berekende jaarlijkse kosten gemiddelden en zijn er dus altijd gevallen waarbij het gemiddelde juist hoger- of lager ligt dan de werkelijke kosten. Dit zijn de redenen waarom de begeleidingscommissie van deskundigen onder leiding van voorzitter professor mr. Van Hall heeft geadviseerd om niet per levensjaar van het bedrijfsgebouw een vaste pachtprijs vast te stellen, maar om de leeftijd te gebruiken als indicatie voor de indeling in één van de zes doelmatigheidscategorieën. Bij de indeling in de doelmatigheidscategorieën van de tabel in het eerste lid van artikel 16 van het Pachtprijzenbesluit 2007 kan de leeftijd van het bedrijfsgebouw als indicatie worden gebruikt. Een gebouw met een leeftijd van 1 tot en met 7 jaar zal in het algemeen kunnen worden ingedeeld in de categorie «nieuw». Een gebouw met een leeftijd van 8 tot en met 14 jaar past over het algemeen het best in de categorie «zeer goed». Een gebouw met een leeftijd van 15 tot en met 21 jaar past over het algemeen het best in de categorie «goed». Een gebouw met een leeftijd van 21 tot en met 28 jaar past over het algemeen het best in de categorie «redelijk». Een gebouw in de leeftijd van 28 tot en met 35 jaar past over het algemeen het best in de categorie «matig». Een gebouw dat ouder is dan 35 jaar past over het algemeen het best in de categorie «slecht». Door rekening te houden met de leeftijd van het bedrijfsgebouw bij de indeling in een doelmatigheidscategorie wordt rekening gehouden met het uitgangspunt dat de doelmatigheid van een bedrijfsgebouw in de tijd vermindert en zakt de pachtprijs met een enigszins glijdende schaal. Hiernaast blijft de mogelijkheid bestaan dat wordt geschoven in doelmatigheidscategorieën als de situatie ter plaatse afwijkt van het gemiddelde, zoals in de in deze paragraaf beschreven voorbeelden. Wanneer de kwaliteit – en daarmee de doelmatigheid – van het bedrijfsgebouw beter is dan de kwaliteit die over het algemeen kan worden verwacht van een gebouw met die leeftijd, is het de bedoeling dat op basis hiervan het bedrijfsgebouw wordt ingedeeld in een hogere doelmatigheidscategorie, met de daarbij behorende hogere pachtprijs. Wanneer de kwaliteit – en daarmee de doelmatigheid - van het bedrijfsgebouw slechter is dan de kwaliteit die over het algemeen kan worden verwacht van een gebouw met die leeftijd, is het de bedoeling dat op basis hiervan het bedrijfsgebouw wordt ingedeeld in een lagere doelmatigheidscategorie, met de daarbij behorende lagere pachtprijs.&lt;/p&gt;&lt;p&gt;……….”&lt;/p&gt;&lt;p&gt;Hieruit vloeit voort dat, anders dan door pachter is aangevoerd, bij de beoordeling van de doelmatigheid van de onderhavige bedrijfsgebouwen niet enkel de leeftijd van die bedrijfsgebouwen bepalend is. Voorts moet, eveneens anders dan hij heeft aangevoerd, in dit verband door de grondkamer, en in beroep de Centrale Grondkamer, toepassing worden gegeven aan de wettelijke bepalingen als vorenvermeld met bijbehorende Nota van toelichting en niet op de mede daaraan ten grondslag liggende LEI-nota.&lt;/p&gt;&lt;p&gt;Mede gelet op de als zodanig door partijen niet weersproken omschrijving van de onderhavige bedrijfsgebouwen in hun rapport, is de Centrale Grondkamer van oordeel dat deskundigen in hun rapport terecht en op juiste wijze toepassing hebben gegeven aan het hiervoor overwogene.&lt;/p&gt;&lt;p&gt;3. Van de zijde van pachter zijn in de stukken en ter zitting vraagtekens geplaatst bij de vermelding door deskundigen in onderdeel L van hun rapport dat de onderhavige bedrijfsgebouwen voldoende zijn voor de exploitatie van 39 ha, waarvan 14 ha toe te rekenen aan de melkveehouderij en 25 ha aan de akkerbouw. Mede gelet op de ter zitting door ing. L.L.M. de Lorijn namens deskundigen gegeven toelichting op genoemd onderdeel van het taxatierapport overweegt de Centrale Grondkamer dienaangaande het navolgende. Bij de beoordeling van een verzoek om herziening van de pachtprijs van bedrijfsgebouwen als het onderhavige dienen de grondkamer, en in beroep de Centrale Grondkamer, uit te gaan van het gebruik van het pachtobject zoals door partijen is overeengekomen bij het ingaan van de tussen hen bestaande pachtovereenkomst, in casu 1 mei 1974. Anders dan pachter kennelijk veronderstelt, ligt het evenwel in de rede dat de grondkamer, en in beroep de Centrale Grondkamer, daarnaast ook acht slaan op de wijze waarop het bedrijf zich nadien in het licht van het indertijd door partijen overeengekomen gebruik heeft ontwikkeld. Dit brengt mede dat bij een verzoek om herziening van de pachtprijs van de onderhavige bedrijfsgebouwen in de gegeven omstandigheden niet zonder meer enkel moet worden uitgegaan van het indertijd door partijen in hun pachtovereenkomst overeengekomen gebruik daarvan maar dat daarbij ook mede moet worden betrokken eventueel gewijzigd gebruik dat nadien is overeengekomen of goedgevonden. Of hiervan sprake is, is een voorvraag. Omdat verpachtster niet eerder in deze procedure bezwaar heeft gemaakt tegen het gewijzigd gebruik, beantwoordt de Centrale Grondkamer de voorvraag aldus dat verpachtster het gewijzigd gebruik stilzwijgend heeft goedgevonden. In het licht hiervan en mede gelet op de stukken en het dienaangaande ter zitting door partijen en namens deskundigen verklaarde, is de Centrale Grondkamer van oordeel dat de zienswijze van deskundigen zoals vermeld in onderdeel L van hun taxatierapport haar in de gegeven omstandigheden niet als onredelijk voorkomt. De Centrale Grondkamer zal hiervan dan ook uitgaan.&lt;/p&gt;&lt;p&gt;Voor zoveel nodig overweegt de Centrale Grondkamer in dit verband nog dat, indien en voor zover partijen van mening verschillen over de vraag of het nadien ontstane gebruik van het pachtobject is overeengekomen of goedgevonden, dit een rechtsvraag betreft, waarvan de beantwoording uiteindelijk is voorbehouden aan de bevoegde pachtrechter.&lt;/p&gt;&lt;p&gt;4. Ook overigens heeft de Centrale Grondkamer geen onjuistheden in het rapport van deskundigen aangetroffen en zal zij dit volgen.&lt;/p&gt;&lt;h3&gt;Slotsom&lt;/h3&gt;&lt;p&gt;De beschikking, waarvan beroep, kan niet in stand blijven.&lt;/p&gt;&lt;p&gt;Beslissing&lt;/p&gt;&lt;p&gt;De Centrale Grondkamer, beschikkende in hoger beroep:&lt;/p&gt;&lt;p&gt;Vernietigt de beschikking, waarvan beroep, en opnieuw beschikkende:&lt;/p&gt;&lt;p&gt;Herziet de pachtprijs van de onderhavige boerderij en bepaalt deze op € 57.655,03 per jaar, ingaande 1 mei 2013.&lt;/p&gt;&lt;h3&gt;Noot&lt;/h3&gt;&lt;p&gt;In deze uitspraak komen drie problemen bij de vaststelling van pachtprijzen voor bedrijfsgebouwen aan de orde. In de eerste plaats de te hanteren doelmatigheidscategorie. Pachter betoogde kennelijk dat een gebouw van 194 jaar oud steeds in de categorie `slecht´ zou moeten terecht komen. Dat is niet juist. De leeftijd van een gebouw is slechts een indicatie voor de doelmatigheidsklasse. Overigens blijkt uit deze beschikking ook nog maar weer eens dat de doelmatigheid ook ergens tussenin kan zitten. Zoals de deskundige aangeeft “tussen slecht en matig en wel dichter bij slecht dan bij matig” ofwel “slecht+”; de deskundige geeft aan dat er misschien wel bedrijfsgebouwen zijn die nog slechter zijn dan de onderhavige. Waarop de afwijking naar boven in dit geval gebaseerd is – de toelichting spreekt over: “ onder meer (..) tussentijdse investeringen door de verpachter in het bedrijfsgebouw; de aanwezigheid van meerdere bedrijfsgebouwen in een complex, waardoor niet één leeftijd vastgesteld kan worden; zeer goed- of juist slecht onderhoud gepleegd door de verpachter; de kwaliteit van de gebruikte materialen en constructie bij de bouw van het bedrijfsgebouw; afspraken tussen partijen; de aanwezigheid van meer (opslag)ruimten, stallen en aansluitingen dan gemiddeld, etc.” – wordt uit de beschikking niet duidelijk. De taxateurs hebben het goed gedaan, is de conclusie. Het tweede probleem is voor hoeveel hectares de gebouwen gebruikt kunnen worden. In dit geval moest daarbij een onderscheid worden gemaakt tussen gebruik voor de akkerbouw en gebruik voor koeien. Ook deze toerekening hebben de deskundigen goed kunnen uitleggen. Daarbij kwam nog een derde probleem om de hoek kijken: welk gebruik is bepalend? De Centrale Grondkamer overweegt dat als uitgangspunt wordt genomen het gebruik dat oorspronkelijk was overeengekomen, maar dat ook het gebruik zoals zich dat heeft ontwikkeld – met goedvinden van de verpachter – erbij betrokken dient te worden.&lt;/p&gt;&lt;p class="Kaderkop"&gt;﻿Marktordening﻿&lt;/p&gt;&lt;p class="JurisprudentieArtikelnummer"&gt;5790&lt;/p&gt;&lt;p class="BroodtekstSchreefloos"&gt;Gerechtshof Arnhem-Leeuwarden, 18 juni 2013, ECLI:NL:GHARL:2013:9414, 10 december 2013, ECLI:NL:GHARL:2013:4326, 2 september 2014, ECLI:NL:GHARL:2014:6776&lt;/p&gt;&lt;p class="BroodtekstSchreefloos"&gt;(Van den Top/Hendriks)&lt;/p&gt;&lt;p class="BroodtekstSchreefloos"&gt;(mrs. W.L. Valk, H.E. de Boer en Th.C.M. Willemse)&lt;/p&gt;&lt;h3&gt;Toeslagrechten&lt;/h3&gt;&lt;p&gt;[Burgerlijk Wetboek art. 6:248, 6:258]&lt;/p&gt;&lt;p&gt;&lt;span class="Cursief"&gt;Gelet op gebruik in de sector en vooral omstandigheid dat verkoop van een vleeskalverenbedrijf(locatie) zonder de bijbehorende toeslagrechten leidt tot een lagere koopprijs en dat de ontkoppeling niet heeft geleid tot een meerwaarde voor een dergelijk(e) bedrijf(slocatie) brengen eisen van redelijkheid en billijkheid mee dat verkoper de hem toegekende toeslagrechten om niet aan de koper dient over te dragen. Afdoening op grond van onvoorziene omstandigheden leidt tot zelfde uitkomst. Matiging van contractuele boete. &lt;/span&gt;&lt;/p&gt;&lt;p&gt;Met noot H.A. Verbakel – Van Bommel&lt;/p&gt;&lt;p&gt;Arrest van de tweede civiele kamer van 18 juni 2013&lt;/p&gt;&lt;p&gt;in de zaak van&lt;/p&gt;&lt;p&gt;Evert van den Top en Elbertha Jacoba van den Top,&lt;/p&gt;&lt;p&gt;beiden wonende te Wekerom,&lt;/p&gt;&lt;p&gt;appellanten,&lt;/p&gt;&lt;p&gt;hierna: Van den Top (in mannelijk enkelvoud),&lt;/p&gt;&lt;p&gt;advocaat: mr. F.R.H. Kuiper,&lt;/p&gt;&lt;p&gt;tegen:&lt;/p&gt;&lt;p&gt;Teunis Hendriks en Marica Harkanovac,&lt;/p&gt;&lt;p&gt;beiden wonende te De Klomp,&lt;/p&gt;&lt;p&gt;geïntimeerden,&lt;/p&gt;&lt;p&gt;hierna: Hendriks (in mannelijk enkelvoud),&lt;/p&gt;&lt;p&gt;advocaat: mr. J.M.M. Kroon.&lt;/p&gt;&lt;h3&gt;1 Het geding in eerste aanleg&lt;/h3&gt;&lt;p&gt;Voor het geding in eerste aanleg verwijst het hof naar de inhoud van de vonnissen van 28 september 2011 en 1 februari 2012, die de rechtbank Arnhem tussen Van den Top als eisers en Hendriks als gedaagden heeft gewezen.&lt;/p&gt;&lt;h3&gt;2 Het geding in hoger beroep&lt;/h3&gt;&lt;p&gt;2.1 Het verloop van de procedure blijkt uit:&lt;/p&gt;&lt;ul&gt;&lt;li class="Opsomming_Dash"&gt;de dagvaarding in hoger beroep d.d. 17 februari 2012;&lt;/li&gt;&lt;li class="Opsomming_Dash"&gt;de memorie van grieven;&lt;/li&gt;&lt;li class="Opsomming_Dash"&gt;de memorie van antwoord.&lt;/li&gt;&lt;/ul&gt;&lt;p&gt;2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&lt;p&gt;2.3 Gelet op artikel CIII van de Wet herziening gerechtelijke kaart (Staatsblad 2012, 313) wordt in deze voor 1 januari 2013 aanhangig gemaakte zaak uitspraak gedaan door het hof Arnhem-Leeuwarden, locatie Arnhem.&lt;/p&gt;&lt;h3&gt;3 De vaststaande feiten&lt;/h3&gt;&lt;p&gt;3.1 Het hof gaat in hoger beroep uit van de feiten zoals beschreven in de rechtsoverwegingen 2.1 tot en met 2.7 van het vonnis van 1 februari 2012. Die feiten zijn de volgende.&lt;/p&gt;&lt;p&gt;3.2 Van den Top c.s. exploiteert een veehouderij en een agrarisch loonbedrijf aan de Otterloseweg 56 te Wekerom, gemeente Ede, waar hij ook woont. Hendriks c.s. houdt een vleeskalverbedrijf aan de Holboomweg 7 in De Klomp en hield vanaf omstreeks 2000 tot april 2008 een vleeskalverbedrijf aan de Otterloseweg 54 te Wekerom. Op dit laatste bedrijf hield hij ongeveer 500 kalveren.&lt;/p&gt;&lt;p&gt;3.3 In januari 2008 heeft Hendriks c.s. zijn bedrijf te Wekerom aan zijn buurman Van den Top c.s. verkocht voor een koopsom van € 925.000,—. Bij de verkoop is H.A. van Drie (hierna: Van Drie) van Drieklomp Makelaars en Rentmeesters als aankopend makelaar opgetreden voor Van den Top c.s. De op 28 januari 2008 getekende koopovereenkomst omschrijft het verkochte als:&lt;/p&gt;&lt;p&gt;“het vleeskalverbedrijf bestaande uit bedrijfswoning, kalverstallen met stalinrichting, voerkeuken en technische installaties, overige opstallen, ondergrond, erf, tuin, toegangsweg en cultuurgrond, (…).”&lt;/p&gt;&lt;p&gt;3.4 Op 7 april 2008 hebben partijen een wijzigingsformulier aan de Dienst Regelingen een uitvoeringsorgaan van het Ministerie van Economische Zaken, Landbouw en Innovatie verzonden. Op dit formulier is aangekruist:&lt;/p&gt;&lt;p&gt;“Het bedrijf is geheel overgedragen aan een andere relatie.”&lt;/p&gt;&lt;p&gt;Verderop is bij de vraag of bij de overdracht ook een locatie is overgedragen ingevuld:&lt;/p&gt;&lt;p&gt;“ja, ME/UBN 2480965, Locatie Otterloseweg 54, 6733 AN Wekerom.”&lt;/p&gt;&lt;p&gt;Bij de opmerkingen is vermeld dat de runderen van het aangekochte bedrijf op het UBN-nummer van Van den Top c.s. dienden te worden bijgeschreven en dat het UBN-nummer 2480965 diende te vervallen. De overdracht heeft vervolgens op 15 april 2008 plaatsgevonden.&lt;/p&gt;&lt;p&gt;3.5 Over 2008 en 2009 heeft Van den Top c.s. van overheidswege per geslacht kalf slachtpremies ontvangen. Deze premies worden aan witvleeskalverhouders uitgekeerd door het Productschap Vee, Vlees en Eieren en zijn het gevolg van Europese regelgeving ter zake van inkomenssteun in de landbouwsector.&lt;/p&gt;&lt;p&gt;3.6 In november 2008 heeft de Raad van de Europese Unie beslist dat de slachtpremies (inkomenssteun) voor kalveren en volwassen runderen uiterlijk per 1 januari 2012 ontkoppeld dienden te worden van de productie. Die ontkoppeling houdt in dat de veehouder niet langer per geslacht dier uitbetaald krijgt maar forfaitaire bedragen ontvangt. Het stond de lidstaten vrij om te beslissen op welke wijze en in welk tempo zij tot volledige ontkoppeling in 2012 zouden komen. Nederland heeft besloten de ontkoppelde inkomenssteun te baseren op de hoeveelheid geleverde kalveren in de jaren 2006, 2007 en 2008 (de ‘referentiejaren’) en dit systeem te laten ingaan vanaf 1 januari 2010.&lt;/p&gt;&lt;p&gt;3.7 Bij brieven van 30 maart 2010 en 11 juni 2010 heeft Van den Top c.s. Hendriks c.s. verzocht respectievelijk gesommeerd mee te werken aan het op naam van Van den Top c.s. overschrijven van de referentiegegevens over de jaren 2006 tot en met 2008, die (grotendeels) op naam van Hendriks c.s. staan. Hendriks c.s. heeft hierop, onder meer bij brief van 6 mei 2010, afwijzend gereageerd.&lt;/p&gt;&lt;p&gt;3.8 In een brief van de Minister van Landbouw, Natuur en Voedselkwaliteit aan de Tweede Kamer der Staten-Generaal van 10 december 2007 is onder meer vermeld:&lt;/p&gt;&lt;p&gt;‘(…) Nederland heeft in 2004 in beginsel besloten tot een volledige ontkoppeling van de directe inkomenssteun. Een aantal sectoren is hiervan toen echter uitgezonderd omdat een abrupte ontkoppeling tot ongewenste distorsies zou kunnen leiden. Het ging daarbij om de slachtpremies voor kalveren en volwassen runderen en lijnzaad (vlas). Aangekondigd werd dat deze sectoren bij wijze van uitzondering een periode van vier jaar zouden krijgen om te anticiperen op een volledige ontkoppeling per 2010 (TK 21 501-32, nr.73). (…)&lt;/p&gt;&lt;p&gt;Het kabinet is van mening dat volledige ontkoppeling gewenst is. De inzet van het kabinet is om te komen tot een ontkoppeling van de slachtpremies voor kalveren en volwassen runderen en van lijnzaad per 2010, zoals reeds in 2004 aangekondigd. (…).’&lt;/p&gt;&lt;h3&gt;4 De motivering van de beslissing in hoger beroep&lt;/h3&gt;&lt;p&gt;4.1 In dit geding heeft Van den Top primair gevorderd dat Hendriks zal worden veroordeeld tot medewerking aan overschrijving van de referentiejaren 2006, 2007 en 2008 op naam van Van den Top, althans overschrijving van aan Hendriks toegekende toeslagrechten voor zover gebaseerd op verkregen slachtpremies in de jaren 2006, 2007 en 2008, op straffe van een dwangsom, met betaling van een contractuele boete en met veroordeling tot voldoening aan Van den Top van de door Hendriks op basis van de bedoelde toeslagrechten ontvangen bedragen. Subsidiair heeft Van den Top een verklaring voor recht gevorderd dat Hendriks onrechtmatig heeft gehandeld, met veroordeling van Hendriks tot schadevergoeding. Bij het bestreden vonnis van 1 februari 2012 heeft de rechtbank de vorderingen van Van den Top afgewezen.&lt;/p&gt;&lt;p&gt;4.2 In hoger beroep heeft Van den Top zijn eis gewijzigd, aldus dat hij – in plaats van zijn subsidiaire vordering in eerste aanleg – subsidiair “partiële vernietiging” op grond van dwaling vordert, meer subsidiair wijziging van de overeenkomst op grond van artikel 6:258 Burgerlijk Wetboek en uiterst subsidiair een verklaring voor recht dat Hendriks onrechtmatig heeft gehandeld, met veroordeling van Hendriks tot schadevergoeding.&lt;/p&gt;&lt;p&gt;4.3 Met grief 1 klaagt Van den Top erover dat de rechtbank onder 4.4 van het bestreden vonnis heeft overwogen dat er van een volledige bedrijfsovername geen sprake is geweest. De grief wordt vergeefs opgeworpen. Uit de bedoelde rechtsoverweging blijkt dat de rechtbank zich er rekenschap van heeft gegeven dat Hendriks de bedrijfsmiddelen van zijn locatie te Wekerom aan Van den Top heeft overgedragen. Dat is waarom het gaat. Dat de rechtbank dit niet een volledige bedrijfsovername heeft willen noemen omdat immers Hendriks zijn andere bedrijfslocatie (te De Klomp) niet heeft verkocht, terwijl Van den Top dezelfde feiten wel van het etiket “volledige bedrijfsovername” voorziet, betreft een omstandigheid die voor de beoordeling van de zaak van geen betekenis is. In dit verband acht het hof onjuist de stelling van Hendriks (memorie van antwoord onder 23) als zouden alleen onroerende zaken zijn overgedragen. Uit de omschrijving in de koopovereenkomst (hiervoor onder 3.3) en de bijschrijving van de runderen van het aangekochte bedrijf op het UBN-nummer van Van den Top (hiervoor onder 3.4) blijkt anders. Hendriks heeft zijn standpunt in zoverre niet begrijpelijk gemotiveerd.&lt;/p&gt;&lt;p&gt;4.4 De grieven 2, 3, 4 en 5 hebben betrekking op de beoordeling door de rechtbank van de primaire grondslag van de vorderingen van Van den Top. Die primaire grondslag veronderstelt dat Hendriks op grond van de koopovereenkomst gehouden is om eraan mee te werken dat Van den Top de toeslagrechten kan uitoefenen die aan Hendriks zijn toegekend naar aanleiding van de productie van slachtkalveren op zijn voormalige bedrijfslocatie te Wekerom.&lt;/p&gt;&lt;p&gt;4.5 Het hof overweegt als volgt. Van non-conformiteit kan geen sprake zijn omdat ook volgens de eigen stellingen van Van den Top de afgeleverde zaak ten tijde van de aflevering aan de overeenkomst beantwoordde. De later ingetreden wijziging in de regelgeving kan daaraan niet afdoen. Die wijziging zou wel op andere gronden tot gevolg kunnen hebben dat op Hendriks de verbintenis is komen te rusten om eraan mee te werken dat Van den Top de toeslagrechten kan uitoefenen die aan Hendriks zijn toegekend naar aanleiding van de productie van slachtkalveren op de bedrijfslocatie te Wekerom, maar daartoe heeft Van den Top onvoldoende gesteld. Van den Top erkent dat zoiets niet is besproken en beweert zelfs dat partijen aan toekomstige toeslagrechten niet hebben gedacht (memorie van grieven onder 18). Ook als juist is (zoals Van den Top onder meer met grief 5 stelt) dat een rendabele exploitatie van het gekochte als slachtkalverbedrijf zonder toeslagrechten niet mogelijk is, is die omstandigheid onvol-doende om daaruit af te leiden dat Hendriks redelijkerwijs moest begrijpen dat hij zich mede ertoe had verbonden om de eventueel aan hem op basis van de productie op de locatie te Wekerom toe te kennen toeslagrechten aan Van den Top te doen toekomen en dat Van den Top dit redelijkerwijs heeft mogen verwachten. In zoverre falen de grieven.&lt;/p&gt;&lt;p&gt;4.6 Waar Van den Top zich erop beroept dat andere verkopers in vergelijkbare gevallen vrijwillig hebben meegewerkt aan een overdracht van toeslagrechten om niet (memorie van grieven onder 18), begrijpt het hof hem aldus dat hij zich beroept op de aanvullende werking van redelijkheid en billijkheid. In zoverre houdt het hof de beslissing op grief 4 aan tot na de comparitie van partijen als hierna onder 4.11 bedoeld.&lt;/p&gt;&lt;p&gt;4.7 De grieven 6, 7 en 8 (gedeeltelijk) hebben betrekking op hetgeen de rechtbank heeft overwogen en beslist omtrent het beroep van Van den Top op dwaling en onvoorziene omstandigheden. Met betrekking tot deze grieven overweegt het hof als volgt.&lt;/p&gt;&lt;p&gt;4.8 Hendriks heeft bij gelegenheid van de comparitie na antwoord ten overstaan van de rechtbank onder meer verklaard dat toen hij de koopovereenkomst tekende niemand nog wist wat er ging gebeuren, dat hij toen “niet direct” wist dat er iets ging veranderen met de slachtpremies. Hij is er pas ongeveer een jaar na verkoop van het bedrijf achter gekomen dat en hoe het systeem van de slachtpremies ging veranderen. Volgens hetgeen Van den Top bij dezelfde gelegenheid heeft verklaard was ten tijde van de koopovereenkomst wel bekend dat de inkomenssteun een keer zou worden ontkoppeld van het aantal afgeleverde kalveren, maar wist niemand per wanneer, met welke referentiejaren en “hoe precies”. De stellingen van Van den Top komen er op neer dat de uitwerking die de ontkoppeling uiteindelijk heeft gekregen, zozeer nadelig voor hem is uitgepakt (en daartegenover navenant voordelig voor Hendriks) dat hij, indien hij dat vooraf geweten had, de koop nimmer op dezelfde voorwaarden zou hebben gesloten.&lt;/p&gt;&lt;p&gt;4.9 Van den Top beroept zich vergeefs op dwaling, omdat de feiten waaromtrent volgens Van den Top partijen beiden hebben gedwaald ten tijde van de overeenkomst nog geheel in de toekomst lagen. Daaraan doet niet af dat het gaat om de uitwerking van een beleidsvoornemen van de Minister van Landbouw, Natuur en Voedselkwaliteit dat ten tijde van de overeenkomst reeds bestond, omdat partijen niet omtrent dat beleidsvoornemen hebben gedwaald, maar uitsluitend omtrent de uitwerking die daaraan ná de overeenkomst is gegeven. Het hof verwijst naar het tweede lid van artikel 6:228 Burgerlijk Wetboek.&lt;/p&gt;&lt;p&gt;4.10 Ter zake van het beroep van Van den Top op artikel 6:258 Burgerlijk Wetboek stelt het hof voorop dat toepassing van die bepaling veronderstelt het intreden van onvoorziene&lt;/p&gt;&lt;p&gt;– in de zin van niet in de overeenkomst verdisconteerde – omstandigheden, die op het ogenblik van het tot stand komen van de overeenkomst nog in de toekomst lagen, van dien aard dat de wederpartij geen ongewijzigde instandhouding van de contractuele rechtsverhouding mag verwachten. Daaraan is niet spoedig voldaan, omdat redelijkheid en billijkheid immers in de eerste plaats trouw aan het gegeven woord eisen en afwijking daarvan slechts bij hoge uitzondering toelaten. Het hof verwijst naar het arrest van de Hoge Raad van 20 februari 1998, NJ 1998/493 inzake Briljant Schreuders/ABP.&lt;/p&gt;&lt;p&gt;4.11 Met het oog op het beroep van Van den Top op onvoorziene omstandigheden in de zin van artikel 6:258 Burgerlijk Wetboek heeft het hof behoefte aan nadere inlichtingen van partijen. In de eerste plaats behoeft het hof inzicht in alternatieve scenario’s van ontkoppeling van de inkomenssteun voor slachtkalverbedrijven, zoals die zouden hebben kunnen dienen als uitwerking van het hiervoor bedoelde beleidsvoornemen van de Minister. In de tweede plaats is van belang of Van den Top het door hem geleden inkomensverlies had kunnen opvangen of beperken door toeslagrechten aan te kopen of te huren (dat dit mogelijk is, is door Hendriks onder meer aangevoerd bij conclusie van antwoord onder 53 en 54). Indien die mogelijkheid inderdaad bestond, is van belang welke kosten daarmee voor Van den Top gemoeid zouden zijn geweest. Het hof wil over beide punten met partijen en hun advocaten van gedachten wisselen. Indien partijen zich bij die gedachtewisseling willen laten bijstaan door een partijdeskundige, zal het hof daarvoor de ruimte geven. Voor dat geval draagt het hof aan partijen op om voorafgaande aan de comparitie een notitie van hun partijdeskundige aan de wederpartij en het hof over te leggen, waarin beknopt op de zojuist bedoelde punten wordt ingegaan. Het hof zal ter zitting tevens een minnelijke regeling beproeven.&lt;/p&gt;&lt;p&gt;4.12 Aan het voorgaande voegt het hof nog het volgende toe.&lt;/p&gt;&lt;p&gt;4.13 Niet bij voorbaat beslissend is dat Van den Top door een deskundige makelaar werd bijgestaan. Onder meer afhankelijk van de grootte van het door Van den Top als gevolg van de bedoelde ontkoppeling geleden nadeel en het daartegenover staande voordeel voor Hendriks, leidt die omstandigheid er niet zonder meer toe dat, ervan uitgaande dat aan de maatstaf van het eerste lid van artikel 6:258 Burgerlijk Wetboek is voldaan, de onvoorziene omstandigheden naar verkeersopvattingen voor rekening van Van den Top komen.&lt;/p&gt;&lt;p&gt;4.14 Voor zover sprake blijkt te zijn van onvoorziene omstandigheden van dien aard dat Hendriks geen ongewijzigde instandhouding van de overeenkomst mag verwachten, ligt het niet voor de hand dat wijziging van de overeenkomst zover behoort te gaan dat Van den Top feitelijk in de positie wordt geplaatst alsof partijen zouden zijn overeengekomen dat Hendriks toekomstige toeslagrechten die naar aanleiding van productie op de locatie Wekerom zouden worden toegekend, geheel aan Van den Top diende af te staan. Dat de uitwerking die aan het voornemen tot ontkoppeling zou worden gegeven nog onbekend was, impliceert immers dat Van den Top er rekening mee diende te houden dat die uitwerking nadelen voor hem zou kunnen hebben. Voor zover de nadelen van de uiteindelijk door de regelgever gekozen uitwerking (en de daartegenover staande voordelen voor Hendriks) zo groot zijn dat zij de in de koopovereenkomst verdisconteerde risicoverdeling te buiten gaan (vergelijk hiervoor onder 4.10), is dat nog geen reden om die nadelen gehéél op Hendriks af te wentelen (en de door hem als gevolg van de ontkoppeling genoten voordelen geheel te ontnemen). Het ligt in dat geval meer voor de hand dat wijziging plaatsvindt in de vorm van een correctie op de koopprijs.&lt;/p&gt;&lt;p&gt;4.15 Voor zover grief 8 betrekking heeft op hetgeen de rechtbank heeft overwogen en beslist omtrent het beroep van Van den Top op onrechtmatige daad, faalt de grief. Niet valt vol te houden dat Hendriks toeslagrechten uitoefent die aan Van den Top toekomen (memorie van grieven onder 31). Ook overigens heeft Van den Top onvoldoende gesteld om te kunnen aannemen dat Hendriks onrechtmatig heeft gehandeld.&lt;/p&gt;&lt;p&gt;4.16 Ook grief 9, die betrekking heeft op ongerechtvaardigde verrijking, faalt. In de toelichting op de grief voert Van den Top aan dat inkomenssteun waar hij recht op heeft, ten goede van Hendriks komt (memorie van grieven onder 34). Van den Top heeft volgens de geldende regelgeving echter juist geen recht op de bedoelde inkomenssteun en ook uit hoofde van hetgeen partijen zijn overeengekomen heeft hij zo’n recht niet (vergelijk de bespreking van de grieven 2 tot en met 5). Een andere feitelijke grondslag voor het beroep op ongerechtvaardigde verrijking leest het hof in de grief niet.&lt;/p&gt;&lt;h3&gt;5 Slotsom&lt;/h3&gt;&lt;p&gt;Het hof zal met partijen compareren naar aanleiding van hetgeen hiervoor onder 4.6, 4.11 en 4.14 is overwogen.&lt;/p&gt;&lt;h3&gt;6 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;bepaalt dat partijen in persoon samen met hun advocaten zullen verschijnen voor het hierbij tot raadsheer-commissaris benoemde lid van het hof mr. W.L. Valk, die daartoe zitting zal houden in het paleis van justitie aan de Walburgstraat 2-4 te Arnhem op een nader door deze te bepalen dag en tijdstip, om inlichtingen te geven als hiervoor vermeld en opdat kan worden onderzocht of partijen het op een of meer punten met elkaar eens kunnen worden;&lt;/p&gt;&lt;p&gt;bepaalt dat partijen de verhinderdagen van partijen en hun advocaten in de maanden juli, augustus, september en oktober 2013 zullen opgeven op de rol van 2 juli 2013, waarna dag en uur van de comparitie (ook indien voormelde opgave van een of meer van partijen ontbreekt) door de raadsheer-commissaris zullen worden vastgesteld;&lt;/p&gt;&lt;p&gt;bepaalt dat indien een partij bij gelegenheid van de comparitie van partijen nog een proceshandeling wenst te verrichten of producties in het geding wenst te brengen (bijvoorbeeld op grond van de opdracht hiervoor onder 4.11 met betrekking tot notities van een partijdeskundige) deze partij ervoor dient te zorgen dat het hof en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen;&lt;/p&gt;&lt;p&gt;houdt iedere verdere beslissing aan.&lt;/p&gt;&lt;p&gt;Arrest van de tweede civiele kamer van 10 december 2013&lt;/p&gt;&lt;h3&gt;1 Het verloop van het geding&lt;/h3&gt;&lt;p&gt;1.1 Voor het verloop van het geding tot aan het arrest van 18 juni 2013 verwijst het hof naar dat arrest.&lt;/p&gt;&lt;p&gt;1.2 Ingevolge het arrest van 18 juni 2013 heeft op 22 november 2013 een comparitie van partijen plaatsgevonden. Het proces-verbaal van die comparitie behoort tot de gedingstukken. Bij gelegenheid van de comparitiezitting zijn prof. mr. D.W. Bruil en ir. I. Visser gehoord als deskundigen.&lt;/p&gt;&lt;p&gt;1.3 Vervolgens heeft het hof arrest bepaald.&lt;/p&gt;&lt;h3&gt;2 Voortgezette motivering van de beslissing in hoger beroep&lt;/h3&gt;&lt;p&gt;2.1 Volgens hetgeen bij gelegenheid van de comparitie van partijen is besproken, wensen beide partijen dat het hof thans een bewijsopdracht zal geven, opdat getuigen kunnen worden gehoord met betrekking tot: (1) de vraag op welke wijze bij vergelijkbare transacties is gehandeld, dit met het oog op vaststelling van de verkeersopvattingen binnen de sector, en (2) de wijze van totstandkoming van de onderhavige transactie, naar het hof begrijpt in verband met de vraag welke omstandigheden in de koopovereenkomst zijn verdisconteerd. Zowel wat betreft de verkeersopvattingen binnen de sector als wat betreft de vraag wat in de koopovereenkomst was verdisconteerd, draagt Van den Top op grond van de hoofdregel van artikel 150 Wetboek van Burgerlijke Rechtsvordering de bewijslast. Het hof zal het bedoelde bewijs dus aan hem opdragen.&lt;/p&gt;&lt;p&gt;2.2 Iedere verdere beslissing wordt aangehouden.&lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat Van den Top toe tot het onder 2.1 bedoelde bewijs;&lt;/p&gt;&lt;p&gt;bepaalt dat het verhoor van de getuigen zal geschieden ten overstaan van het hierbij tot raadsheer-commissaris benoemde lid van het hof mr. W.L. Valk, die daartoe zitting zal houden in het paleis van justitie aan de Walburgstraat 2-4 te Arnhem op 20 december 2013 vanaf 9.00 uur;&lt;/p&gt;&lt;p&gt;bepaalt dat partijen in persoon bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;houdt iedere verdere beslissing aan.&lt;/p&gt;&lt;p&gt;Arrest van de tweede civiele kamer van 2 september 2014&lt;/p&gt;&lt;h3&gt;1 Het verloop van het geding&lt;/h3&gt;&lt;p&gt;1.1 Voor het verloop van het geding tot aan de beide arresten van 18 juni 2013 en 10 december 2013 verwijst het hof naar die arresten.&lt;/p&gt;&lt;p&gt;1.2 Het vervolg van het geding blijkt uit:&lt;/p&gt;&lt;ul&gt;&lt;li class="Opsomming_Dash"&gt;proces-verbaal van getuigenverhoor aan de zijde van Van den Top;&lt;/li&gt;&lt;li class="Opsomming_Dash"&gt;de akte overlegging producties tevens akte uitlating van Van den Top;&lt;/li&gt;&lt;li class="Opsomming_Dash"&gt;de akte uitlating van Hendriks;&lt;/li&gt;&lt;li class="Opsomming_Dash"&gt;proces-verbaal van getuigenverhoor aan de zijde van Hendriks;&lt;/li&gt;&lt;li class="Opsomming_Dash"&gt;de memorie na enquête van Van den Top.&lt;/li&gt;&lt;/ul&gt;&lt;p&gt;1.3 Vervolgens hebben partijen andermaal de dossiers overgelegd en heeft het hof andermaal arrest bepaald.&lt;/p&gt;&lt;h3&gt;2 Voortgezette motivering van de beslissing in hoger beroep&lt;/h3&gt;&lt;p&gt;2.1 Nadat het hof ingevolge het arrest van 18 juni 2013 met partijen had gecompareerd (bij welke gelegenheid prof. mr. D.W. Bruil en ir. I. Visser als deskundigen zijn gehoord), zijn ingevolge het arrest van 10 december 2013 getuigen gehoord met betrekking tot: (1) de vraag op welke wijze bij vergelijkbare transacties is gehandeld, dit met het oog op vaststelling van de verkeersopvattingen binnen de sector, en (2) de wijze van totstandkoming van de onderhavige transactie, in verband met de vraag welke omstandigheden in de koopovereenkomst zijn verdisconteerd. Bovendien zijn door partijen nieuwe stukken overgelegd.&lt;/p&gt;&lt;p&gt;2.2 Thans zal het hof nader beslissen op de grieven 4 (voor zover het betreft het beroep op de aanvullende werking van redelijkheid en billijkheid) en 6, 7 en 8 (onvoorziene omstandigheden).&lt;/p&gt;&lt;p&gt;2.3 Gelet op wat de deskundige Bruil heeft verklaard, gaat het hof er vanuit dat ten tijde van de koopovereenkomst (28 januari 2008) voor goed geïnformeerde partijen voorzienbaar was dat de inkomenssteun zou worden ontkoppeld van het aantal afgeleverde kalveren, dat ook duidelijk was dat er in plaats van de slachtpremies toeslagrechten zouden komen, maar dat de vormgeving nog onzeker was, met name de keuze van de referentiejaren. Er was een “einddatum” bekend, namelijk 2012, maar er kon ook worden gekozen voor ontkoppeling op een eerder moment, wat uiteindelijk ook is gebeurd (2010). Naar het hof uit de verklaring van Bruil verder begrijpt, lag het voor personen met voldoende deskundigheid bovendien voor de hand dat met betrekking tot de ontkoppeling van de inkomenssteun voor vleeskalverbedrijven gekozen zou worden voor een langere referentieperiode dan één jaar, bijvoorbeeld twee of drie jaar.&lt;/p&gt;&lt;p&gt;2.4 De deskundige Visser heeft vooral verklaard over de vraag of het voor Van den Top – ervan uitgaande dat hij minder toeslagrechten had verkregen dan wanneer alle in de referentiejaren 2006, 2007 en 2008 op de door hem aangekochte bedrijfslocatie te Wekerom gerealiseerde productie bij de toekenning aan hem van toeslagrechten zouden zijn meegeteld – voordelig zou zijn geweest om extra toeslagrechten aan te kopen. Naar het hof begrijpt zou dat voordelig geweest zijn vanaf het derde jaar na aankoop van deze extra rechten. Visser heeft verder onder meer verklaard over de vermoedelijke inhoud van de voergeldovereenkomst waarbij Van den Top partij is. Volgens haar pakt de overeenkomst nadelig uit voor Van den Top, maar zijn dit soort contracten wel gangbaar.&lt;/p&gt;&lt;p&gt;2.5 De getuige Gerritsen, hoofd INR en premies binnen de Van Drie Groep, heeft verklaard over de gang van zaken bij andere verkopen van vleeskalverbedrijven in de jaren 2010, 2011 en 2012. Bij de waardering van wat deze getuige heeft verklaard, moet worden bedacht dat veel verkooptransacties niet werkelijk vergelijkbaar zijn. Veel van de verkopers waarover Gerritsen heeft verklaard, waren “stoppers”, dat wil zeggen vleeskalverhouders die hun bedrijf beëindigden. Deze stoppers hadden er geen belang bij om toeslagrechten op hun naam te krijgen, omdat zij die rechten toch niet zouden kunnen uitnutten. Dit is volgens Gerritsen anders wat betreft de transacties Folmer/Van den Berg, Van de Zandschulp/De Kruif, De Langenberg/Verlangen, Olthof/Hazeleger, Mekelenkamp/Van de Weerd en Van Essen/Van Ginkel. Wat betreft de transactie De Langenberg/Verlangen weet Gerritsen niet of partijen wat zijn overeengekomen met betrekking tot toeslagrechten, en zo ja wat daarvan de inhoud is. Met betrekking tot de resterende transacties volgt uit zijn verklaring en de door hem overgelegde stukken kort samengevat het volgende:&lt;/p&gt;&lt;ul&gt;&lt;li class="Opsomming_Dash"&gt;Folmer/Van den Berg: koopovereenkomst van januari 2011; verkoper werkt mee aan overdracht van toeslagrechten in de jaren 2006, 2007 en 2008; daaraan zal een waarde worden toegekend die in mindering strekt op de waarde van de bedrijfsgebouwen; de totale koopsom wordt er niet door beïnvloed (artikel 9 koopakte; akte slechts zeer gedeeltelijk overgelegd).&lt;/li&gt;&lt;li class="Opsomming_Dash"&gt;Van de Zandschulp/De Kruif: koopovereenkomst van 10 april 2010; de toeslagrechten gaan op koper over (artikel 14 koopakte); in de opsplitsing van de koopsom (voorafgaand aan artikel 1) is aan de toeslagrechten geen waarde toegekend.&lt;/li&gt;&lt;li class="Opsomming_Dash"&gt;Olthof/Hazeleger: koopovereenkomst van oktober 2009; alle tot het verkochte behorende slachtpremies c.q. EU-toeslagrechten welke in het verleden (de referentiejaren) op het bedrijf zijn opgebouwd, zullen op de koper overgaan (artikel 21 koopakte); in de opsplitsing van de koopsom (artikel 22) is aan de toeslagrechten geen waarde toegekend.&lt;/li&gt;&lt;li class="Opsomming_Dash"&gt;Mekelenkamp/Van de Weerd: koopovereenkomst van 4 oktober 2011; in de opsplitsing van de koopsom komt een bedrag van € 40.000 voor toeslagrechten voor; volgens Gerritsen kan dit een fiscale achtergrond hebben (besparing van overdrachtsbelasting).&lt;/li&gt;&lt;li class="Opsomming_Dash"&gt;Van Essen/Van Ginkel: koopovereenkomst van 12 mei 2006; achteraf zijn met medewerking van verkoper de referentiegegevens met betrekking tot het overgedragen bedrijfsgedeelte overgeschreven op naam van koper; Gerritsen is ervan overtuigd dat hij het zou hebben gehoord als verkoper voor zijn medewerking betaling zou hebben verkregen.&lt;/li&gt;&lt;/ul&gt;&lt;p&gt;Naar aanleiding van de vraag of de getuige transacties kent waarbij “het anders is gegaan”, heeft de getuige verklaard over de transactie Groeneveld/Drost, waarvan de transportakte van 26 september 2007 is. In dat geval waren partijen overeengekomen dat er geen premierechten, maïspremies, toeslagrechten of (mest)productierechten in de koop waren inbegrepen (artikel 7). Volgens Gerritsen is vervolgens voor het overschrijven van toeslagrechten betaald en wel 50% van de uitbetaalde waarde over een periode van drie jaar. Daarop heeft de advocaat van Hendriks de desbetreffende overeenkomst overgelegd, waaruit volgt dat de koopsom 75% bedroeg van de ontvangen waarde.&lt;/p&gt;&lt;p&gt;2.6 De getuige Bahlman, notaris, heeft niets kunnen verklaren wat voor de beslissing van de zaak van belang is.&lt;/p&gt;&lt;p&gt;2.7 De getuige Van Drie, makelaar, was destijds in opdracht van Van den Top betrokken bij de koopovereenkomst tussen partijen. Volgens de getuige is er bij de voorbereiding van de koopovereenkomst met geen woord gerept over toeslagrechten, noch in de besprekingen met Hendriks noch in het contact met Van den Top. Volgens Van Drie is de achtergrond van artikel 20 van de koopovereenkomst (volgens welke in het verkochte geen EU-toeslagrechten begrepen waren) dat er destijds al wel toeslagrechten waren maar geen toeslagrechten die voor vleeskalverbedrijven van belang zijn; er waren slechts slachtpremies. Van Drie en zijn kantoor waren er destijds niet mee bekend dat er ook voor vleeskalverbedrijven toeslagrechten zouden (kunnen) komen; die bekendheid bestond volgens de getuige ook niet “vanuit de branchevereniging”. Van Drie heeft wat betreft de transactie Van Essen/Van Ginkel verklaard dat de toeslagrechten “zodra dat kon” om niet door Van Essen zijn overgedragen. Volgens de getuige heeft een bedrijf zonder toeslagrechten weliswaar een lagere waarde en wordt om fiscale redenen aan het toeslagrecht een waarde toegekend, maar wil dit niet zeggen dat het complex van het over te dragen bedrijf meerwaarde krijgt als gevolg van de ontkoppeling. Als je een bedrijf zou kopen zonder toeslagrechten vertaalt dat zich volgens Van Drie onherroepelijk in een veel ongunstiger contract met de integratie, zoals de Van Drie Groep.&lt;/p&gt;&lt;p&gt;2.8 De getuige Boon, agrarisch makelaar, heeft verklaard over de transactie Groeneveld/Drost. Volgens zijn verklaring is tussen partijen uitdrukkelijk aan de orde geweest of toeslagrechten over zouden gaan op de koper en is afgesproken dat de verkoper alle rechten zelf zou aanhouden. Uiteindelijk zijn toch toeslagrechten overgedragen, tegen betaling van 75% van de waarde. Volgens Boon was er in 2005 en 2006 al voortdurend sprake van de aankomende ontkoppeling in agrarische tijdschriften en via bijscholing. Aan de getuige is verder onder meer ook gevraagd wat een koper te doen stond als hij geen toeslagrechten had. Daarop heeft Boon geantwoord dat het voorkomt dat er bedrijven worden verkocht zonder toeslagrechten, maar dat dit dan leidt tot een bijstelling van de koopprijs.&lt;/p&gt;&lt;p&gt;2.9 Op grond van deze getuigenverklaringen en stukken stelt het hof vast dat van een gebruik in de sector slechts in beperkte zin is gebleken; het aantal gevallen dat zich goed laat vergelijken met dat van partijen is daarvoor te gering. Niet alleen zijn er maar betrekkelijk weinig transacties waarbij de verkoper geen “stopper” is, maar ook zijn bijna alle transacties waarover de getuigen hebben verklaard, duidelijk later in de tijd (2009 en later, in plaats van begin 2008). Wel wijzen alle relevante transacties waarover door de getuigen is verklaard meer in de richting van het gelijk van Van den Top dan in dat van Hendriks. Alleen wat betreft de transactie Groeneveld/Drost is door de koper van de bedrijfslocatie extra voor de toeslagrechten betaald, maar dat betrof een geval waarin geen premierechten, toeslagrechten, of (mest)productierechten in de koop waren inbegrepen. Weliswaar is ook in de koopovereenkomst tussen partijen een beding op genomen volgens welke geen EU-toeslagrechten waren inbegrepen (artikel 20), maar het beding in de transactie Groeneveld/Drost ging veel verder. Ook de wel ten tijde van de koopovereenkomst met betrekking tot vleeskalverbedrijven bestaande mestproductierechten bleven immers buiten de koop, hetgeen aannemelijk maakt dat Groeneveld en Drost de bedoeling hadden om uitsluitend de fysieke productiemiddelen te verkopen respectievelijk kopen.&lt;/p&gt;&lt;p&gt;2.10 Verder blijkt zowel uit de verklaring van Van Drie als die van Boon dat verkoop van een vleeskalverbedrijf(locatie) zonder de bijbehorende toeslagrechten leidt tot een lagere koopprijs en dat de ontkoppeling niet heeft geleid tot een meerwaarde voor een dergelijk(e) bedrijf(slocatie). Dat weegt voor het hof zwaar. Door Hendriks is niet aangevoerd, in ieder geval niet voldoende gemotiveerd, dat partijen door middel van een lagere koopprijs in hun overeenkomst hebben verdisconteerd dat de (ten tijde van de koopovereenkomst nog toekomstige) toeslagrechten niet aan Van den Top als koper zouden toekomen. Het komt dus erop neer dat Hendriks een meerwaarde heeft willen realiseren die voor verkopers onder overigens vergelijkbare omstandigheden niet alleen niet bestond onder het voorheen bestaande stelsel van slachtpremies, maar ook niet thans na de inwerkingtreding van het huidige stelsel van toeslagrechten. Hendriks zou de bedoelde meerwaarde dus realiseren dankzij de toevallige omstandigheid dat hij de bedrijfslocatie Wekerom heeft verkocht in een overgangsperiode tussen de beide stelsels. Tegenover die door hem gerealiseerde meerwaarde staat bovendien een nadeel voor Van den Top. Dat nadeel zou deze niet hebben geleden indien hij voorafgaand aan de referentiejaren zou hebben gekocht en evenmin wanneer hij na de inwerkingtreding van het huidige stelsel zou hebben gekocht.&lt;/p&gt;&lt;p&gt;2.11 Gelet op hetgeen onder 2.9 en 2.10 is overwogen brachten en brengen de eisen van redelijkheid en billijkheid mee dat Henriks de aan hem toegekende toeslagrechten, voor zover die hem werden toegekend op grond van op de aan Van den Top verkochte bedrijfslocatie Wekerom gerealiseerde productie in de referentiejaren, aan Van den Top overdraagt en wel om niet.&lt;/p&gt;&lt;p&gt;2.12 Voor het hof is hiervoor een bijkomend argument dat Hendriks de extra toeslagrechten die hij dankzij “Wekerom” op zijn naam heeft gekregen, oorspronkelijk op de locatie De Klomp niet kon benutten, maar dat hij daartoe extra grond heeft moeten pachten (proces-verbaal comparitie van partijen en proces-verbaal getuigenverhoor 20 december 2013, blad 2). Het is dus niet zo dat de wettelijke regeling met betrekking tot de toeslagrechten Hendriks zonder meer een voordeel in de schoot wierp; hij heeft de inrichting van zijn (resterende) bedrijf moeten wijzigen om dat voordeel te behalen. Dat had te meer aanleiding voor hem moeten zijn om zich af te vragen of dat voordeel hem in redelijkheid toekwam en hoe het door hem te behalen voordeel zich verhield tot door Van den Top opgelopen nadeel.&lt;/p&gt;&lt;p&gt;2.13 Aan het voorgaande doet niet af dat partijen in de gevolgen van de ten tijde van de koopovereenkomst nog toekomstige systeemwijziging hadden kunnen voorzien en evenmin dat een voldoende zorgvuldig handelend adviseur van Van den Top daarop mogelijk ook zou hebben aangestuurd. Vaststaat dat partijen in die systeemwijziging niet hebben voorzien. Dat betekent dat de koopovereenkomst op dit punt een leemte liet, die werd en wordt opgevuld door wat de eisen van redelijkheid en billijkheid in de gegeven omstandigheden meebrengen (art. 6:248 lid 1 Burgerlijk Wetboek).&lt;/p&gt;&lt;p&gt;2.14 Aan het voorgaande doet ook niet af dat Van den Top het door hem opgelopen nadeel eventueel had kunnen beperken door toeslagrechten aan te kopen. Hij behoefde dat niet te doen omdat hij zich terecht op het standpunt kon stellen dat Hendriks diende mee te werken aan overschrijving van de aan deze toegekende toeslagrechten (voor zover die hem waren toegekend op grond van op de aan Van den Top verkochte bedrijfslocatie Wekerom gerealiseerde productie in de referentiejaren).&lt;/p&gt;&lt;p&gt;2.15 In zoverre slaagt dus grief 4. Dat leidt tot toewijzing van de vordering van Van den Top tot veroordeling van Hendriks tot overschrijving van de aan hem toegekende toeslagrechten voor zover gebaseerd op verkregen slachtpremies in de jaren 2006, 2007 en 2008, voor zover die premies zijn toegekend naar aanleiding van op de bedrijfslocatie Wekerom gerealiseerde productie. Aan die veroordeling zal het hof een dwangsom verbinden, maar voor een lager bedrag per dag en met een lager maximum dan door Van den Top gevorderd. Ook toewijsbaar is de vordering tot veroordeling van Hendriks om aan Van den Top te voldoen de bedragen die hij op grond van de bedoelde toeslagrechten tot nu toe heeft ontvangen, te vermeerderen met de wettelijke rente vanaf de dag van betaling van de overheid aan Hendriks. Wat betreft het ingangsmoment van de wettelijke rente verwijst het hof naar artikel 6:83 aanhef en onder b Burgerlijk Wetboek.&lt;/p&gt;&lt;p&gt;2.16 Niet toewijsbaar is de door Van den Top gevorderde veroordeling tot betaling van de contractuele boete. Door Hendriks is een beroep gedaan op matiging (conclusie van antwoord, blad 15, conclusie onder 4). Voor matiging bestaat inderdaad alle grond. Het gaat hier om de niet-nakoming van een gedeelte van de koopovereenkomst waarover tussen partijen onduidelijkheid bestond. Die onduidelijkheid komt in dit verband (dus wat betreft de contractuele boete) niet voor rekening van Hendriks; integendeel komt in dit verband wél betekenis toe aan de omstandigheid dat partijen in de gevolgen van de ten tijde van de koopovereenkomst nog toekomstige systeemwijziging hadden kunnen voorzien en dat een goed ingevoerde adviseur van Van den Top daarop ook zou hebben aangestuurd. In verband daarmee eist de billijkheid klaarblijkelijk de matiging van de contractuele boete tot nihil.&lt;/p&gt;&lt;p&gt;2.17 Ten overvloede overweegt het hof nader als volgt. Indien het hof over grief 4 anders zou hebben geoordeeld, zouden slagen de grieven 6, 7 en 8, omdat dan sprake is van onvoorziene omstandigheden van dien aard dat Hendriks geen ongewijzigde instandhouding van de koopovereenkomst mag verwachten. In dat geval moet de overeenkomst aldus worden gewijzigd dat Hendriks alsnog verplicht is tot overdracht van de aan deze toegekende toeslagrechten voor zover die hem werden toegekend op grond van op de aan Van den Top verkochte bedrijfslocatie Wekerom gerealiseerde productie in de referentiejaren en daarnaast ook tot afdracht aan Van den Top van de door Hendriks op basis van de bedoelde toeslagrechten ontvangen bedragen (het hof komt in zoverre terug van hetgeen het bij het tussenarrest van 18 juni 2013 onder 4.14 had overwogen). Deze uitkomst komt dus overeen met de uitkomst waartoe het gedeeltelijk slagen van grief 4 leidt. In dit verband beschouwt het hof de onvoorziene omstandigheden als zodanig klemmend dat de bedoelde wijziging van het overeengekomene geboden is, ondanks de in beginsel bij de toepassing van artikel 6:258 Burgerlijk Wetboek te betrachten terughoudendheid. Die klemmendheid volgt met name uit hetgeen hiervoor onder 2.10 is overwogen.&lt;/p&gt;&lt;p&gt;2.18 De slotsom is dat het vonnis van 1 februari 2012 niet in stand kan blijven. Opnieuw rechtdoende zal het hof de primaire vordering van Van den Top (gemodereerd) toewijzen, met uitzondering van zijn vordering met betrekking tot de contractuele boete.&lt;/p&gt;&lt;p&gt;Het hof zal Hendriks veroordelen in de proceskosten van de eerste aanleg en het hoger beroep. De aan de zijde van Van den Top gevallen kosten zal het hof wat betreft de eerste aanleg begroten op € 103,91 voor explootkosten, € 260,- voor griffierecht en € 904,- voor salaris overeenkomstig het liquidatietarief (twee punten tarief II), en wat betreft het hoger beroep op € 104,64 voor explootkosten, € 291,- voor griffierecht en € 2.682,- voor salaris overeenkomstig het liquidatietarief (het maximum van drie punten tarief II). Als niet weersproken zal het hof ook de gevorderde wettelijke rente over de proceskosten toewijzen zoals hierna vermeld.&lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;vernietigt het vonnis van de rechtbank Arnhem van 1 februari 2012 en doet opnieuw recht;&lt;/p&gt;&lt;p&gt;veroordeelt Hendriks om binnen tien werkdagen na betekening van dit arrest mee te werken aan het overschrijven van de referentiejaren 2006, 2007 en 2008 op naam van Van den Top/op het bedrijfsnummer van Van den Top, dan wel het om niet overdragen van toeslagrechten voor zover gebaseerd op de in de jaren 2006, 2007 en 2008 gerealiseerde productie op de locatie Wekerom, op straffe van een dwangsom van € 2.000,- per dag dat dit achterwege blijft, met een maximum van € 100.000,-;&lt;/p&gt;&lt;p&gt;veroordeelt Hendriks tot voldoening aan Van den Top van de door hem ontvangen bedragen op grond van zijn toeslagrechten voor zover gebaseerd op de in de jaren 2006, 2007 en 2008 gerealiseerde productie op de locatie Wekerom, te vermeerderen met de wettelijke rente over deze bedragen vanaf de dag der betaling door de overheid aan Hendriks;&lt;/p&gt;&lt;p&gt;wijst af het meer of anders gevorderde;&lt;/p&gt;&lt;p&gt;veroordeelt Hendriks in de kosten van het geding in eerste aanleg en in hoger beroep en begroot de tot de uitspraak van dit arrest aan de zijde van Van den Top gevallen kosten wat betreft de eerste aanleg op € 103,91 voor explootkosten, € 260,- voor griffierecht en € 904,- voor salaris overeenkomstig het liquidatietarief, en wat betreft het hoger beroep op € 104,64 voor explootkosten, € 291,- voor griffierecht en € 2.682,- voor salaris overeenkomstig het liquidatietarief, te voldoen binnen veertien dagen na dagtekening van dit arrest, en – voor het geval voldoening binnen bedoelde termijn niet plaatsvindt – te vermeerderen met de wettelijke rente te rekenen vanaf bedoelde termijn voor voldoening;&lt;/p&gt;&lt;p&gt;verklaart dit arrest wat betreft voormelde veroordelingen uitvoerbaar bij voorraad.&lt;/p&gt;&lt;h3&gt;Noot&lt;/h3&gt;&lt;p&gt;Het gerechtshof te Arnhem heeft twee tussenarresten en een eindarrest gewezen in de zaak Van den Top/Hendriks.&lt;/p&gt;&lt;p&gt;Hendriks exploiteert een vleeskalverenbedrijf met een locatie in De Klomp en in de periode van 2000 tot april 2008 ook een locatie In Wekerom. In Wekerom werden door hem ongeveer 500 kalveren gehouden.&lt;/p&gt;&lt;p&gt;In januari 2008 werd de locatie in Wekerom verkocht door Hendriks aan Van den Top. Van den Top heeft hiertoe een (aankopend) makelaar ingeschakeld. Van den Top is vanaf medio april 2008 binnen deze locatie kalveren gaan houden.&lt;/p&gt;&lt;p&gt;Hij heeft over de jaren 2008 en 2009 zogenoemde slachtpremie ontvangen (premies voor witvleeskalveren). Deze slachtpremie is in Nederland met ingang van 1 januari 2010 komen te vervallen en als het ware overgeheveld naar het stelsel van toeslagrechten (‘ontkoppeling’). Deze wijziging had tot gevolg dat voor uitbetaling niet meer het aantal geslachte dieren als uitgangspunt werd genomen, maar er werd als het ware een forfaitair bedrag gehanteerd dat werd geïncorporeerd in de toeslagrechten van het betreffende bedrijf. Voor het vaststellen van de hoogte van dit forfaitaire bedrag werden de jaren 2006, 2007 en 2008 als referentiejaren gehanteerd. Het betreffen aldus jaren waarin Hendriks de verkochte locatie exploiteerde. De betreffende referentiegegevens en extra toeslagrechten werden op basis van de toepasselijke wetgeving aan Hendriks toegerekend respectievelijk toegekend.&lt;/p&gt;&lt;p&gt;In casu gaat het om de nasleep van genoemde verkoop van de bedrijfslocatie in Wekerom in de overgangsperiode van de systematiek van slachtpremies naar het stelsel van toeslagrechten.&lt;/p&gt;&lt;p&gt;Samengevat moesten door het gerechtshof twee vragen beantwoord worden:&lt;/p&gt;&lt;ul&gt;&lt;li class="Opsomming_Num"&gt;Waren de toekomstige toeslagrechten inbegrepen bij de koop van de locatie?&lt;/li&gt;&lt;li class="Opsomming_Num"&gt;Zo nee, heeft de koper (Van den Top) niettemin een aanspraak op die rechten op grond van de aanvullende werking van de redelijkheid en billijkheid en/of onvoorziene omstandigheden?&lt;/li&gt;&lt;/ul&gt;&lt;p&gt;De rechtbank had in eerste aanleg beide vragen ontkennend beantwoord. Kort samengevat werd geoordeeld dat de koper maar beter had moeten opletten.&lt;/p&gt;&lt;p&gt;Het gerechtshof heeft ten aanzien van de tweede vraag echter een ander standpunt ingenomen en deze bevestigend beantwoord en wel om de volgende redenen.&lt;/p&gt;&lt;p&gt;Op basis van de toepasselijke wetgeving komen de rechten toe aan de verkoper en op basis van de tussen partijen bestaande overeenkomst heeft de koper in beginsel geen recht op de betreffende toeslagrechten.&lt;/p&gt;&lt;p&gt;Zoals reeds vermeld stond in deze zaak de vraag centraal of de later ingetreden wijziging tot gevolg heeft dat op Hendriks de verplichting is komen te rusten eraan mee te werken dat Van den Top de toeslagrechten kan uitoefenen die aan Hendriks zijn toegekend naar aanleiding van de productie van slachtkalveren in de referentiejaren in de aan Van den Top overgedragen locatie.&lt;/p&gt;&lt;p&gt;Met deze wijziging in regelgeving hadden partijen destijds in de onderhandelingen en in de akte geen rekening gehouden. Er was op dat moment wel een beleidsvoornemen om de slachtpremie te ontkoppelen, maar de uitwerking daarvan was pas na het sluiten van de overeenkomst gegeven.&lt;/p&gt;&lt;p&gt;Vergelijkbare gevallen waren er nauwelijks. In casu werd immers ‘slechts’ één locatie overgedragen in plaats van het gehele bedrijf. Wel wezen alle relevante transacties op het gelijk van Van den Top.&lt;/p&gt;&lt;p&gt;Verder was gebleken uit verklaringen dat een vleeskalverenbedrijf/locatie zonder toeslagrechten leidde tot een lagere koopprijs. Hendriks had een meerwaarde gerealiseerd vanwege het feit dat de transactie heeft plaatsgevonden in een overgangsperiode (ontkoppeling). Daartegenover stond een nadeel voor Van den Top. Een nadeel dat hij niet had geleden als hij de locatie had gekocht vóór de ontkoppeling (slachtpremie) of op het moment dat de ontkoppeling had plaatsgevonden (onder het stelsel van toeslagrechten).&lt;/p&gt;&lt;p&gt;In dit kader werd door het gerechtshof nog van belang geacht dat Hendriks extra toeslagrechten had verkregen die hij oorspronkelijk op de door hem gehouden locatie in De Klomp niet kon benutten. Hij heeft daartoe extra grond moeten pachten.&lt;/p&gt;&lt;p&gt;Volgens het gerechtshof brengen dan ook de eisen van redelijkheid en billijkheid mee dat Hendriks de aan hem toegekende toeslagrechten die hem werden toegekend op grond van op de aan Van den Top verkochte bedrijfslocatie in Wekerom gerealiseerde productie in de referentiejaren, aan Van den Top overdraagt en wel om niet, inclusief de bedragen die Hendriks op grond van bedoelde toeslagrechten reeds had ontvangen.&lt;/p&gt;&lt;p&gt;Ten overvloede heeft het gerechtshof nog overwogen dat als het leerstuk van de aanvullende werking van redelijkheid en billijkheid niet aan de orde zou zijn geweest, geen ongewijzigde instandhouding van de overeenkomst mocht worden verlangd vanwege het feit dat Van den Top een gerechtvaardigd beroep mocht doen op ‘onvoorziene omstandigheden’.&lt;/p&gt;&lt;p&gt;Wel is de vordering van Van den Top tot betaling van de contractuele boete door Hendriks ten gunste van laatstgenoemde gematigd door het gerechtshof. Het contract was immers onduidelijk. Deze onduidelijkheid komt volgens het gerechtshof niet voor rekening van Hendriks. Van den Top had een adviseur ingeschakeld; die had een bepaling omtrent deze problematiek in de akte kunnen adviseren. Dat laatste was echter niet gebeurd.&lt;/p&gt;&lt;p&gt;Deze (eind)uitspraak kan een rol gaan spelen bij beoordeling van mogelijk toekomstige vergelijkbare casusposities. We krijgen immers in 2015 te maken met het zogenoemde stelsel van betalingsrechten. Ook in het kader van dit stelsel is sprake van ‘referentiewaarden’ waarvan de vraag is of deze al dan niet zijn overgegaan in het kader van een (gedeeltelijke) bedrijfsoverdracht. Voor een aantal partijen kan hetgeen het gerechtshof in deze uitspraak heeft geoordeeld in de toekomst wellicht een handvat zijn.&lt;/p&gt;&lt;p&gt;H.A. Verbakel-Van Bommel&lt;/p&gt;</content><legacyfootnotes/><footnotes><footnote/></footnotes><auteurs/><published>2015-02-04 15:05:24</published><modified>2015-02-04 15:05:24</modified><editiondate>2015-02-04</editiondate><htmlpath>https://denhollander.info/artikel/11793</htmlpath></article>
</articles></edition>
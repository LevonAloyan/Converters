<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2000</searchword><id>4736</id><udhid>UDH:TvAR/4736</udhid><titel>NVV / Staat (TvAR 2000/4994)</titel><searchwords><searchword>TvAR 1/2000</searchword><searchword>TvAR 2000/4994</searchword><searchword>UDH:TvAR/4736</searchword></searchwords><attachments><attachment><name>2000_nr 1_Rechtspraak_4994.pdf</name><extention>pdf</extention><url>https://denhollander.info/download/4678/ci</url></attachment></attachments><inleiding>[Wet herstructurering varkenshouderij art. 1]&#13;
&#13;
Hoger beroep inzake Pres. Rb. Den Haag&#13;
4 mei 1999 (Agr.r. 1999/4975). De informatie&#13;
die de Staat verstrekte aan NVV-leden&#13;
inzake de mogelijkheid zich te verzetten&#13;
– door middel van een verklaring – tegen&#13;
het vonnis (art. 3:305 BW), is niet onrechtmatig.&#13;
Ook mag daarbij een termijn worden&#13;
gesteld. Slechts ten aanzien van de procespartijen&#13;
is dit onrechtmatig. Bedreiging met&#13;
strafvervolging is loos. Vernietigt vonnis&#13;
rechtbank, voorzover gewezen tussen NVV&#13;
en de Staat.</inleiding><content>ARREST IN DE ZAAK VAN:&#13;
de Staat der Nederlanden (Ministerie van&#13;
Landbouw, Natuurbeheer en Visserij),&#13;
zetelende te ’s-Gravenhage,&#13;
principaal appellant,&#13;
incidenteel geïntimeerde,&#13;
procureur: mr. R.J.M. van den Tweel,&#13;
tegen&#13;
1. de vereniging Nederlandse Vakbond Varkenshouders,&#13;
gevestigd te Barneveld,&#13;
2. Hendrikus Schutte, wonende te Bathmen,&#13;
3. Josephus Martinus Maria van Gerwe, wonende&#13;
te Erp,&#13;
4a. Henricus Willibrordus van den Heuvel,&#13;
wonende te Heusden (gemeente Asten),&#13;
4b. Jacquelina Maria van den Heuvel-Vlemmix,&#13;
wonende te Heusden (gemeente Asten),&#13;
4c. Richardus Henricus Jacobus van den Heuvel,&#13;
wonende te Heusden (gemeente Asten),&#13;
4d. de vennootschap onder firma Bleekerheide&#13;
V.O.F., gevestigd te Heusden (gemeente&#13;
Asten),&#13;
5. Johannes Franciscus Maria van den Heuvel,&#13;
wonende te Ommel (gemeente Asten),&#13;
6a. Hermanus Gerardus Jozef Lohuis, wonende&#13;
te Hellendoorn,&#13;
6b. Wilhelmina Gertrudis Lohuis-Voshaar,&#13;
wonende te Hellendoorn,&#13;
7.a. Gerhardus Hendrikus Rodijk, wonende te&#13;
Nieuw Heeten,&#13;
7b. Maria Anne Josephina Barbara Cleber,&#13;
wonende te Nieuw Heeten,&#13;
7c. Johannes Gerardus Hendrika Rodijk, wonende&#13;
te Nieuw Heeten,&#13;
7d. Petrus Maria Mathilda Rodijk, wonende te&#13;
Nieuw Heeten,&#13;
8. de vennootschap naar het recht van de&#13;
plaats harer vestiging Gebr. Nooren Schweinehaltungs&#13;
GmbH, gevestigd te Holdenstedt&#13;
(Bondsrepubliek Duitsland),&#13;
principaal geïntimeerden,&#13;
incidenteel appellanten,&#13;
procureur: mr. H.J.A. Knijff.&#13;
Het geding&#13;
Bij exploot van 18 mei 1999 is principaal&#13;
appellant (“de Staat”) in hoger beroep gekomen&#13;
(het betreft een zogenaamd spoedappel)&#13;
van het vonnis van 4 mei 1999, door de president&#13;
van de rechtbank te ’s-Gravenhage in&#13;
kort geding gewezen tussen principaal geïntimeerden&#13;
(“NVV c.s.”) als eisers en de Staat als&#13;
gedaagde. Ten dienende dage heeft de Staat bij&#13;
conclusie van eis tevens akte houdende overlegging&#13;
producties geconcludeerd voor eis&#13;
overeenkomstig de dagvaarding, waarin vier&#13;
grieven zijn opgenomen, welke grieven NVV&#13;
c.s. bij memorie van antwoord in het principaal&#13;
appel tevens memorie van grieven in het&#13;
incidenteel appel (met producties) heeft bestreden.&#13;
NVV c.s. hebben in het incidenteel&#13;
appel hunnerzijds twee grieven tegen het vonnis&#13;
van 4 mei 1999 aangevoerd, welke door de&#13;
Staat bij memorie van antwoord in het incidenteel&#13;
appel (met producties) zijn bestreden.&#13;
Op 27 september 1999 hebben partijen hun&#13;
standpunten voor het hof doen bepleiten, de&#13;
Staat bij monde van mr. Van den Tweel voornoemd,&#13;
advocaat te ’s-Gravenhage, en NVV c.s.&#13;
door mr. S.M. Evers, advocaat te Zwolle. Beide&#13;
partijen hebben daarbij producties in het geding&#13;
gebracht. De pleitnota’s van mrs. Van den&#13;
Tweel en Evers zijn overgelegd. Partijen hebben&#13;
de procesdossiers overgelegd voor arrest.&#13;
De beoordeling van het hoger&#13;
beroep&#13;
in het principaal en incidenteel appel&#13;
1. Het gaat in deze zaak om het volgende.&#13;
1.1. Op 1 september 1998 is de Wet herstructurering&#13;
varkenshouderij (“Whv”) in werking&#13;
getreden, houdende een regeling inzake een&#13;
stelsel van varkensrechten en een heffing ter&#13;
zake van het houden van varkens.&#13;
Hoofdstukken II t/m IV van de Whv voorzien&#13;
in omzetting van mestproductierechten&#13;
in varkens- en fokzeugenrechten en de omvang&#13;
van deze rechten (in beginsel wordt die&#13;
omvang verminderd met eerst 10% en later&#13;
nog eens maximaal 15% ten opzichte van de&#13;
bestaande rechten), verbieden uitbreiding van&#13;
het aantal varkens en fokzeugen en regelen de&#13;
overgang/overdracht van (bedrijven met) varkens-&#13;
en fokzeugenrechten en registratie van&#13;
een en ander door het Bureau Heffingen.&#13;
1.2. NVV c.s., een belangenorganisatie voor&#13;
varkenshouders, hebben in een bodemprocedure&#13;
voor de rechtbank te ’s-Gravenhage o.m.&#13;
gevorderd – samengevat – primair onverbindendverklaring&#13;
althans buitenwerkingstelling&#13;
van de Whv, subsidiair buitentoepassinglating&#13;
van de hoofdstukken II t/m IV, althans totdat&#13;
zal zijn voorzien in een adequate schadevergoedingsregeling&#13;
voor individuele gevallen.&#13;
Bij tussenvonnis van 23 december 1998 heeft&#13;
de rechtbank i.v.m. de primaire vordering de&#13;
Staat om nadere gegevens gevraagd en voorts&#13;
o.m. geoordeeld, dat, indien de primaire vordering&#13;
wordt afgewezen, de subsidiaire vordering&#13;
zal worden toegewezen. Een beslissing&#13;
op dat punt werd aangehouden. Tegen dat&#13;
vonnis is door de Staat principaal en door&#13;
NVV c.s. incidenteel appel ingesteld. In dat&#13;
hoger beroep is op 25 oktober jl. gepleit maar&#13;
nog geen uitspraak gedaan.&#13;
1.3. Vervolgens heeft de president van de&#13;
rechtbank te ’s-Gravenhage in kort geding op&#13;
vordering van NVV c.s. bij vonnis van 23&#13;
februari 1999 – door dit hof bekrachtigd bij&#13;
arrest van 10 juni 1999 – de Staat bevolen&#13;
bedoelde hoofdstukken ten aanzien van de&#13;
leden van principaal geïntimeerde sub 1 en ten&#13;
aanzien van principaal geïntimeerden sub 2&#13;
t/m 8 buiten toepassing te laten totdat hetzij&#13;
in de bodemprocedure is beslist dat de Whv&#13;
niet in strijd is met art. 1 van het Eerste Protocol&#13;
bij het EVRM, hetzij is voorzien in een&#13;
adequate schadevergoedingsregeling.&#13;
1.4. Bij brief van 25 maart 1999 heeft het&#13;
Bureau Heffingen alle varkenshouders in&#13;
Nederland op de hoogte gesteld van het kortgedingvonnis&#13;
van 23 februari 1999, het daartegen&#13;
ingestelde hoger beroep, de in voorbereiding&#13;
zijnde tijdelijke wettelijke maatregelen&#13;
(waarbij o.m. de in de Whv opgenomen eerste&#13;
generieke korting van 10% zou worden opgeschort,&#13;
maar voor het overige weer een limiet&#13;
zou worden gesteld aan de varkensmestproductie)&#13;
en de gevolgen voor hun bedrijven. De&#13;
brief vermeldt dat verhandeling en opkoop&#13;
van varkensrechten en de registratie van de&#13;
kennisgevingen daarvan gewoon kunnen&#13;
doorgaan, indien partijen uitdrukkelijk verklaren&#13;
daartegen geen bezwaar te hebben.&#13;
Voorts wordt uitdrukkelijk gewaarschuwd&#13;
voor de terugwerkende kracht van de voorgenomen&#13;
tijdelijke wettelijke maatregel en aangekondigd&#13;
dat strafrechtelijke vervolging zal&#13;
plaatsvinden indien een bedrijf in de periode&#13;
van 23 februari 1999 t/m 31 december 1999&#13;
meer varkens heeft gehouden dan toegestaan&#13;
op grond van de varkensrechten die in het&#13;
bedrijf mogen worden geproduceerd.&#13;
1.5. Varkenshouders die een subsidieaanvraag&#13;
hadden ingediend op grond van de Beëindigingsregeling&#13;
varkensbedrijven in de Ecologische&#13;
Hoofdstructuur (“Bevar”), kregen daarnaast&#13;
eind maart 1999 nog een brief van de&#13;
Minister van Landbouw (de Dienst Landelijk&#13;
Gebied), waarin werd vermeld, dat geen beschikking&#13;
subsidieverlening kon worden afgegeven&#13;
zonder verklaring van de aanvrager, dat&#13;
hij geen bezwaar heeft tegen de afhandeling&#13;
van de Bevar-aanvraag en tegen registratie van&#13;
de kennisgeving van overgang respectievelijk&#13;
doorhaling van het varkensrecht door het&#13;
Bureau Heffingen. Bij die brief was een verklaring&#13;
van geen bezwaar gevoegd en in de&#13;
brief werd medegedeeld, dat de Bevar-aanvraag&#13;
zou worden afgewezen, indien die verklaring,&#13;
ingevuld en ondertekend, niet binnen&#13;
4 weken zou zijn geretourneerd.&#13;
1.6. Begin april 1999 zijn naar die varkenshouders&#13;
die (vóór 23 februari 1999) aan het&#13;
Bureau Heffingen een kennisgeving van transactie&#13;
hadden gedaan, de in de brief van 25&#13;
maart 1999 aangekondigde verklaringen van&#13;
geen bezwaar verzonden met het verzoek,&#13;
indien geen bezwaar tegen registratie bestond,&#13;
de ondertekende verklaring binnen 4 weken&#13;
terug te sturen. Daarbij werd erop gewezen,&#13;
dat, indien de verklaring niet tijdig werd geretourneerd,&#13;
er niet zou worden geregistreerd&#13;
en de transactieformulieren zouden worden&#13;
teruggezonden.&#13;
1.7. Stellende dat de Staat door de verzending&#13;
van die brieven en door feitelijk uitvoering te&#13;
geven aan hetgeen in die brieven wordt&#13;
gesteld in strijd met de door de president&#13;
getroffen voorziening – en aldus onrechtmatig&#13;
– handelt, hebben NVV c.s. in dit kort geding&#13;
gevorderd&#13;
– samengevat –:&#13;
I. primair de Staat te bevelen alle adressanten&#13;
(bedoeld zal zijn: geadresseerden) van de brieven&#13;
van 25 maart 1999 en van eind maart 1999&#13;
inzake de Bevar te berichten dat die brieven&#13;
worden ingetrokken althans als niet gezonden&#13;
moeten worden beschouwd door middel van&#13;
de in de dagvaarding omschreven tekst,&#13;
subsidiair dat een aantal zinsneden uit de brief&#13;
van 25 maart 1999 onjuist is en als niet geschreven&#13;
kan worden beschouwd en dat de&#13;
brief van eind maart 1999 inzake de Bevar&#13;
wordt ingetrokken en als niet geschreven&#13;
moet worden beschouwd door middel van de&#13;
eveneens in de dagvaarding aangeduide tekst,&#13;
meer subsidiair de Staat te bevelen het primair&#13;
of subsidiair gevorderde door publicatie in het&#13;
Agrarisch Dagblad en de Trog openbaar te&#13;
maken en bij toewijzing van het primair of&#13;
subsidiair gevorderde de Staat te bevelen een&#13;
lijst met geadresseerden van de brief van&#13;
25 maart 1999 aan de NVV c.s. te verschaffen,&#13;
alles telkens binnen drie dagen na betekening&#13;
van het vonnis en op straffe van een dwangsom&#13;
van ƒ 1.000.000,– voor elke dag of gedeelte&#13;
daarvan dat de Staat nalatig is in het&#13;
voldoen aan de gegeven bevelen;&#13;
II. de Staat te verbieden na betekening van het&#13;
vonnis nog enige uitvoering te (doen) geven&#13;
aan het gestelde in meervermelde (gedeelten&#13;
van) brieven, eveneens op straffe van een&#13;
dwangsom van ƒ 1.000.000,– per (gedeeltelijke)&#13;
overtreding van het verbod;&#13;
III. te bepalen dat de Staat bij iedere (nieuwe)&#13;
overtreding van het gebod van de president&#13;
van 23 februari 1999 per overtreding een&#13;
dwangsom van ƒ 10.000.000,– verbeurt;&#13;
IV. met veroordeling van de Staat in de kosten.&#13;
1.8. In het bestreden vonnis van 4 mei 1999&#13;
heeft de president:&#13;
I. het onder I subsidiair gevorderde in zoverre&#13;
toegewezen, dat de Staat werd bevolen binnen&#13;
drie dagen na betekening van het vonnis in de&#13;
Trog (het ledenorgaan van NVV) een publicatie&#13;
op te nemen als in het vonnis vermeld,&#13;
erop neerkomend dat de in de brief van&#13;
25 maart 1999 opgenomen zinsnede dat de&#13;
verhandeling en opkoop van varkensrechten&#13;
gewoon konden doorgaan als partijen uitdrukkelijk&#13;
verklaarden daartegen geen bezwaar&#13;
te hebben, onjuist was en als niet&#13;
geschreven kon worden beschouwd en dat de&#13;
verklaringen van geen bezwaar ten onrechte&#13;
waren verzonden en hetzelfde gold voor de&#13;
verklaringen die door de Dienst Landelijk&#13;
Gebied met betrekking tot de Bevar waren&#13;
verzonden,&#13;
II. de Staat verboden ten aanzien van principaal&#13;
geïntimeerden consequenties te verbinden&#13;
aan het al dan niet terugontvangen van de&#13;
verklaringen van geen bezwaar, op straffe van&#13;
een dwangsom van ƒ 100.000,– voor iedere&#13;
overtreding en&#13;
III. bepaald dat de Staat bij overtreding van&#13;
het bij vonnis van 23 februari 1999 opgelegde&#13;
gebod een dwangsom verbeurt van&#13;
ƒ 1.000.000,– per overtreding,&#13;
het meer of anders gevorderde afgewezen en&#13;
de Staat in de kosten van de procedure veroordeeld.&#13;
2. De Staat komt in het principaal appel op&#13;
tegen de beslissingen van de president. De&#13;
grieven in het principaal appel beogen het&#13;
geschil in volle omvang aan het hof voor te&#13;
leggen. In het incidenteel appel klagen NVV&#13;
c.s. erover, dat de president in het vonnis heeft&#13;
aangenomen, dat de bezwaren van NVV c.s.&#13;
zich met name richtten tegen de verzonden&#13;
verklaringen van geen bezwaar: het ging hen&#13;
ook om de onterechte dreiging met strafvervolging&#13;
en zij wensen alsnog (algehele) toe-&#13;
wijzing van hetgeen zij onder I hebben gevorderd.&#13;
Gelet op een en ander zal het hof het geschil&#13;
in volle omvang behandelen.&#13;
3. Bij de betwisting van de stelling, dat hij met&#13;
de brieven van 25 maart en eind maart 1999 in&#13;
strijd met het vonnis van 23 februari 1999&#13;
heeft gehandeld verwijst de Staat o.m. naar&#13;
art. 3:305 lid 5 BW, waaromtrent het hof als&#13;
volgt overweegt.&#13;
4. De Staat heeft onbestreden verklaard, dat&#13;
inmiddels alle uit het – door de collectieve&#13;
actie van NVV uitgelokte – vonnis van&#13;
23 februari 1999 voortvloeiende consequenties&#13;
gelden voor NVV-leden en leden van&#13;
LTO-Nederland. Bij dat vonnis is slechts bij&#13;
wege voor voorlopige maatregel bevolen de&#13;
Whv buiten toepassing te laten en de mogelijkheid&#13;
dat dit ten onrechte is geschied en de&#13;
Whv alsnog verbindend zal blijken, is niet uitgesloten.&#13;
5. Niet buiten toepassing zijn verklaard de&#13;
Opkoopregeling varkenshouderij (“de Opkoopregeling”)&#13;
en de Bevar, welke beide regelingen&#13;
hun basis vinden in de kaderwet LNVsubsidies&#13;
en de mogelijkheid bieden subsidie&#13;
aan te vragen in verband met de beëindiging&#13;
van een varkenshouderij. De aanvragen daartoe&#13;
konden volgens art. 11 van de Opkoopregeling&#13;
respectievelijk art. 5 van de Bevar, t/m&#13;
30 november 1999 respectievelijk t/m 30 juni&#13;
1999 worden ingediend.&#13;
6. Geen subsidie op basis van de Opkoopregeling&#13;
en de Bevar kan worden toegekend,&#13;
indien de Whv buiten toepassing moet worden&#13;
gelaten.&#13;
Goed denkbaar is nu, dat een individuele varkenshouder&#13;
niet het risico wil lopen, dat achteraf&#13;
blijkt dat het bevel om de Whv buiten&#13;
toepassing te laten ten onrechte is gegeven en&#13;
dat hij meer waarde hecht aan toepassing van&#13;
de Whv op zijn individuele situatie. Nu de&#13;
aard van de uitspraak zich daartegen niet verzet,&#13;
biedt art. 3:305 lid 5 BW in een dergelijk&#13;
geval de individuele varkenshouder de mogelijkheid&#13;
zich tegen de werking van het vonnis&#13;
van 23 februari 1999 te verzetten.&#13;
7. In casu heeft de Staat met de omstreden&#13;
brieven het initiatief genomen en alle varkenshouders&#13;
erop gewezen, dat de mogelijkheid&#13;
bestond – indien hij dat uitdrukkelijk verklaarde&#13;
– af te zien van de werking van dat&#13;
vonnis ten opzichte van hem. Er is geen&#13;
rechtsregel die een dergelijk initiatief – met&#13;
uitzondering ten aanzien van geïntimeerden&#13;
sub 2 t/m 8 waarover hierna meer – verbiedt.&#13;
Gelet op de bijzondere taak van de overheid&#13;
om de burger – zeker in een situatie als de&#13;
onderhavige – zoveel mogelijk te informeren&#13;
over zijn rechtspositie, lag het naar het voorlopig&#13;
oordeel van het hof zelfs op de weg van&#13;
de Staat die informatie te verschaffen.&#13;
8. Thans ligt de vraag voor, of de wijze waarop&#13;
de Staat zich van die taak heeft gekweten&#13;
onzorgvuldig is geweest.&#13;
9. In dat verband wijzen NVV c.s. erop, dat&#13;
de Staat een fatale termijn heeft gesteld door&#13;
te verlangen dat de verklaringen van geen&#13;
bezwaar (zowel die ten aanzien van de registratie&#13;
van kennisgeving van transactie als ten&#13;
aanzien van aanvragen in het kader van de&#13;
Opkoopregeling varkenshouderij en de Bevar)&#13;
binnen 4 weken zouden worden geretourneerd.&#13;
10. De gestelde termijn van inzending is naar&#13;
het voorlopig oordeel van het hof te zien als&#13;
een termijn waarbinnen de Staat wenste te&#13;
weten of de aangeschreven varkenshouder al&#13;
dan niet instemde met de voorlopige maatregel.&#13;
Wanneer een varkenshouder geen gebruik&#13;
maakte van de geboden mogelijkheid om een&#13;
verklaring van geen bezwaar in te dienen&#13;
(m.a.w. te kennen gaf af te zien van de werking&#13;
van het vonnis ten opzichte van hem),&#13;
wist de Staat – na verstrijken van de termijn –&#13;
dat de betreffende varkenshouder wenste dat&#13;
het vonnis tegen de Staat zou worden gehandhaafd.&#13;
Niet valt in te zien dat de Staat aldus&#13;
onzorgvuldig heeft gehandeld.&#13;
11. Evenmin is onzorgvuldig te achten dat de&#13;
Staat zich het recht voorbehield aan de varkenshouder&#13;
die hem aan het vonnis wilde&#13;
houden, zulks in een later stadium tegen te&#13;
werpen. Er mag immers van worden uitgegaan&#13;
dat degene die een (kort-geding)vonnis&#13;
wenst uit te voeren of uitgevoerd te zien weet&#13;
althans behoort te weten, dat hij zijn handelen&#13;
baseert op een voorlopige maatregel, zodat de&#13;
door zijn handelen veroorzaakte schade, indien&#13;
deze maatregel in de bodemprocedure&#13;
geen stand houdt, in beginsel als door zijn&#13;
schuld veroorzaakt heeft te gelden.&#13;
12. Wel onzorgvuldig acht het hof de bedrei-&#13;
ging met strafvervolging ter zake van overtreding&#13;
van het volgens een voorgenomen noodwet&#13;
met terugwerkende kracht geldende uitbreidingsverbod,&#13;
hoewel dit, zoals de Staat&#13;
thans ook zelf stelt, gelet op art. 1 lid 1 van&#13;
het WvSr. een loze bedreiging is. De Staat&#13;
behoort als geen ander te weten, dat die&#13;
bedreiging niet reëel is, terwijl dit voor de&#13;
gemiddelde varkenshouder niet zonder meer&#13;
het geval is en aannemelijk is, dat deze zich&#13;
door de bedreiging laat imponeren en wellicht&#13;
zijn gedrag erdoor laat bepalen.&#13;
13. Nu de toegewezen rectificatie inmiddels in&#13;
de Trog is gepubliceerd, terwijl het onder r.o.&#13;
6, 9 en 10 overwogene meebrengt dat dit ten&#13;
onrechte is geschied en de vorderingen van&#13;
NVV c.s. te dien aanzien ten onrechte zijn&#13;
toegewezen, acht het hof het niet opportuun&#13;
te bevelen ten aanzien van de loze bedreiging&#13;
met strafvervolging opnieuw een brief te doen&#13;
uitgaan danwel een rectificatie te publiceren.&#13;
Ook die vordering zal worden afgewezen.&#13;
14. Anders ligt een en ander ten aanzien van&#13;
de geïntimeerden sub 2 t/m 8. Zij traden zelf&#13;
in het geding op en op hen is art. 3:305 BW&#13;
dan ook niet van toepassing. Onder die&#13;
omstandigheden was het onzorgvuldig van de&#13;
Staat hun de omstreden brieven te zenden.&#13;
Door de uitspraak in dit arrest hebben geïntimeerden&#13;
sub 2 t/m 8 geen belang bij de in het&#13;
incidenteel appel gevorderde rectificaties.&#13;
15. De slotsom is, dat de grieven in het principale&#13;
appel slagen voorzover het bestreden&#13;
vonnis is gewezen tussen de NVV en de Staat&#13;
zodat het vonnis in zoverre zal worden&#13;
vernietigd en de vorderingen van NVV in&#13;
zoverre zullen worden afgewezen, terwijl de&#13;
grieven in het principaal appel falen voorzover&#13;
het vonnis is gewezen tussen geïntimeerden&#13;
sub 2 t/m 8 en de Staat. NVV en deze&#13;
geïntimeerden zijn voorzien van dezelfde juridische&#13;
bijstand. Onder deze omstandigheden&#13;
ziet het hof aanleiding de kosten van de procedure&#13;
in hoger beroep, nu zowel de NVV als&#13;
de Staat op onderdelen in het ongelijk zijn&#13;
gesteld, te compenseren, in die zin dat iedere&#13;
partij de eigen kosten draagt, terwijl de kosten&#13;
van de eerste instantie voor rekening van de&#13;
Staat dienen te blijven.&#13;
Het incidenteel beroep wordt verworpen.&#13;
Gelet op het onder 13 en 14 overwogene ziet&#13;
het hof aanleiding ook de kosten van dit&#13;
beroep te compenseren in die zin dat iedere&#13;
partij de eigen kosten draagt.&#13;
Beslissing&#13;
Het gerechtshof:&#13;
in het principaal appel&#13;
– bekrachtigt het bestreden vonnis voorzover&#13;
gewezen tussen geïntimeerden sub 2 t/m 8 en&#13;
de Staat en voorzover daarbij de Staat in de&#13;
kosten van de procedure werd veroordeeld;&#13;
– vernietigt het vonnis voorzover gewezen&#13;
tussen de NVV en de Staat en&#13;
in zoverre opnieuw rechtdoende&#13;
– wijst de vorderingen van de NVV af;&#13;
in het incidenteel appel&#13;
– verwerpt het beroep;&#13;
in beide appellen&#13;
– compenseert de kosten van het hoger&#13;
beroep in die zin, dat iedere partij de eigen&#13;
kosten draagt.</content><legacyfootnotes/><footnotes><footnote/></footnotes><auteurs/><published>2000-01-01 00:00:00</published><modified>1998-01-20 00:00:00</modified><editiondate>2000-01-01</editiondate><htmlpath>https://denhollander.info/artikel/4736</htmlpath></article>
</articles></edition>
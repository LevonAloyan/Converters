<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2022</searchword><id>17124</id><udhid>UDH:TvAR/17124</udhid><titel> ECLI:NL:GHARL:2021:11281  (Meststoffenwet, strafrecht, pluimveerechten) (TvAR 2022/8088)</titel><searchwords><searchword>TvAR 2/2022</searchword><searchword>TvAR 2022/8088</searchword><searchword>UDH:TvAR/17124</searchword></searchwords><attachments><attachment><name>22106.pdf</name><extention>pdf</extention><url>https://denhollander.info/download/22106/ci</url></attachment></attachments><inleiding/><content>&lt;h3&gt;TvAR 2022/8088&lt;/h3&gt;&lt;p&gt;&lt;strong&gt;Gerechtshof Arnhem-Leeuwarden&lt;/strong&gt;&lt;/p&gt;
&lt;p&gt;&lt;strong&gt;8 december 2021&lt;/strong&gt;&lt;/p&gt;
&lt;latex-blank-line&gt;&lt;/latex-blank-line&gt;
&lt;p&gt;&lt;strong&gt;ECLI:NL:GHARL:2021:11281&lt;/strong&gt;&lt;/p&gt;
&lt;latex-blank-line&gt;&lt;/latex-blank-line&gt;
&lt;p&gt;&lt;strong&gt;Met noot van mr. H.A. van Bommel&lt;/strong&gt;&lt;/p&gt;
&lt;latex-blank-line&gt;&lt;/latex-blank-line&gt;&lt;h5&gt;Milieu&lt;/h5&gt;
&lt;p&gt; &lt;/p&gt;
&lt;p&gt;&lt;strong&gt;(Meststoffenwet) &lt;/strong&gt;&lt;/p&gt;
&lt;p&gt;&lt;strong&gt; &lt;/strong&gt;&lt;/p&gt;
&lt;p&gt;&lt;strong&gt;(mr. N.C. van Lookeren Campagne, voorzitter, mr. R.G.J. Welbergen en mr. M. Nooijen, raadsheren)&lt;/strong&gt;&lt;/p&gt;
&lt;p&gt;&lt;strong&gt; &lt;/strong&gt;&lt;/p&gt;
&lt;p&gt;&lt;strong&gt;Strafrecht. Meststoffenwet. Pluimveerechten.&lt;/strong&gt;&lt;/p&gt;
&lt;p&gt; &lt;/p&gt;
&lt;p&gt;[Wetboek van Strafvordering, art. 422; Wetboek van Strafrecht, art. 14a, art. 14b, art. 14c, art. 23, art. 24, art. 57; Wet op de economische delicten, art. 1, art. 2, art. 6; Meststoffenwet, art. 20 lid 1]&lt;/p&gt;
&lt;p&gt; &lt;/p&gt;
&lt;p&gt;&lt;em&gt;Economische zaak. Tekort aan pluimveerechten. Sprake van één bedrijf als bedoeld in de Meststoffenwet waardoor pluimveerechten van eenmanszaak en commanditaire vennootschap bij elkaar kunnen worden opgeteld en tekort aan pluimvee-eenheden lager uitvalt.&lt;/em&gt;&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;Verkort arrest&lt;/strong&gt; van de economische kamer van het gerechtshof Arnhem-Leeuwarden, zittingsplaats Arnhem&lt;/p&gt;
&lt;p&gt;gewezen op het hoger beroep, ingesteld tegen het vonnis van de economische politierechter in de rechtbank Gelderland van 14 januari 2020 met parketnummer 84-014695-19 in de strafzaak tegen&lt;/p&gt;
&lt;p&gt;&lt;strong&gt;[verdachte] ,&lt;/strong&gt;&lt;/p&gt;
&lt;p&gt;gevestigd te [adres] .&lt;/p&gt;
&lt;p&gt;&lt;strong&gt;Het hoger beroep&lt;/strong&gt;&lt;/p&gt;
&lt;p&gt;De verdachte heeft tegen het hiervoor genoemde vonnis hoger beroep ingesteld.&lt;/p&gt;
&lt;p&gt;&lt;strong&gt;Onderzoek van de zaak&lt;/strong&gt;&lt;/p&gt;
&lt;p&gt;Dit arrest is gewezen naar aanleiding van het onderzoek op de terechtzitting van het hof van 24 november 2021 en, overeenkomstig het bepaalde bij artikel 422 van het Wetboek van Strafvordering, het onderzoek op de terechtzitting in eerste aanleg.&lt;/p&gt;
&lt;p&gt;Het hof heeft kennisgenomen van de vordering van de advocaat-generaal. Deze vordering is na voorlezing aan het hof overgelegd.&lt;/p&gt;
&lt;p&gt;Het hof heeft voorts kennisgenomen van hetgeen door verdachte en haar raadsman, mr. N. Bouwman, naar voren is gebracht.&lt;/p&gt;
&lt;p&gt;&lt;strong&gt;Het vonnis waarvan beroep&lt;/strong&gt;&lt;/p&gt;
&lt;p&gt;Het hof zal het vonnis waarvan beroep vernietigen omdat het tot een andere bewezenverklaring en strafoplegging komt. Het hof zal daarom opnieuw rechtdoen.&lt;/p&gt;
&lt;p&gt;&lt;strong&gt;De tenlastelegging&lt;/strong&gt;&lt;/p&gt;
&lt;p&gt;Aan verdachte is tenlastegelegd dat:&lt;/p&gt;
&lt;p&gt;1.&lt;br&gt;verdachte in het kalenderjaar 2016 te Barneveld , althans in Nederland,&lt;br&gt;al dan niet opzettelijk,&lt;br&gt;op een bedrijf met het BRS-nummer/relatienummer [BSR-nummer/relatienummer] ,&lt;br&gt;gelegen aan of nabij de locatie [adres] , in de gemeente Barneveld , gemiddeld een groter aantal kippen (legkippen, regulier/biologisch) heeft gehouden dan het op dat bedrijf rustende pluimveerecht van 0 pluimvee-eenheden (de overschrijding bedroeg ongeveer 5.566 pluimvee-eenheden);&lt;/p&gt;
&lt;p&gt;2.&lt;br&gt;verdachte in het kalenderjaar 2017 te Barneveld , althans in Nederland,&lt;br&gt;al dan niet opzettelijk,&lt;br&gt;op een bedrijf met het BRS-nummer/relatienummer [BSR-nummer/relatienummer] ,&lt;br&gt;gelegen aan of nabij de locatie [adres] , in de gemeente Barneveld , gemiddeld een groter aantal kippen (legkippen, regulier/biologisch) heeft gehouden dan het op dat bedrijf rustende pluimveerecht van 0 pluimvee-eenheden (de overschrijding bedroeg ongeveer 12.829 pluimvee-eenheden).&lt;/p&gt;
&lt;p&gt;Indien in de tenlastelegging taal- en/of schrijffouten voorkomen, zijn deze, voor zover bewezenverklaard, in de bewezenverklaring verbeterd. De verdachte is daardoor niet geschaad in de verdediging.&lt;/p&gt;
&lt;p&gt;&lt;strong&gt;Overweging met betrekking tot het bewijs&lt;/strong&gt;&lt;/p&gt;
&lt;p&gt;&lt;em&gt;Standpunt van het openbaar ministerie&lt;/em&gt;&lt;/p&gt;
&lt;p&gt;De advocaat-generaal heeft gerekwireerd tot bewezenverklaring van de tenlastegelegde feiten.&lt;/p&gt;
&lt;p&gt;&lt;em&gt;Standpunt van de verdediging&lt;/em&gt;&lt;/p&gt;
&lt;p&gt;Ten aanzien van het onder 2 tenlastegelegde heeft de raadsman ter terechtzitting van het hof bepleit dat sprake is van één bedrijf als bedoeld in de Meststoffenwet en dat het totaal aantal pluimveerechten van eenmanszaak [eenmanszaak] en [verdachte] bij elkaar dienen te worden opgeteld. Daardoor valt het tekort in 2017 met 11.035 pluimvee-eenheden lager uit.&lt;/p&gt;
&lt;p&gt;&lt;em&gt;Oordeel van het hof&lt;/em&gt;&lt;/p&gt;
&lt;p&gt;Artikel 1, eerste lid, aanhef en onder i, van de Meststoffenwet luidt:&lt;/p&gt;
&lt;p&gt;&lt;em&gt;"In deze wet en de daarop berustende bepalingen wordt verstaan onder:&lt;/em&gt;&lt;br&gt;&lt;em&gt;bedrijf: geheel van productie-eenheden bestaande uit één of meer gebouwen of afgescheiden gedeelten daarvan en de daarbij behorende landbouwgrond, uitsluitend of onder meer dienende tot de uitoefening van enige vorm van landbouw, zulks beoordeeld naar de feitelijke omstandigheden."&lt;/em&gt;&lt;/p&gt;
&lt;p&gt;De memorie van toelichting bij de Meststoffenwet (Kamerstukken 2004/05, 29930, nr. 3, p. 104-106) houdt als toelichting op het begrip 'bedrijf', voor zover hier van belang, het volgende in:&lt;/p&gt;
&lt;p&gt;&lt;br&gt;&lt;em&gt;"Onder «bedrijf» wordt voor de toepassing van de Meststoffenwet altijd een landbouwbedrijf verstaan. (…) Het gaat bij het bedrijfsbegrip net als voorheen om een samenhangend geheel van productie-eenheden dat uitsluitend of onder meer ten behoeve van de landbouw wordt geëxploiteerd. (…) De in de begripsomschrijving gebruikte woorden «en de daarbij behorende landbouwgrond» vormen geen constitutief vereiste waaraan moet zijn voldaan wil gesproken kunnen worden van «bedrijf», maar drukken uit dat als sprake is van landbouwgrond, deze tezamen met de gebouwen één feitelijke eenheid moet vormen om gezien te worden als onderdeel van één-en-hetzelfde bedrijf. (…) Voor de vraag welke productie-eenheden als een zodanige eenheid moeten worden gezien dat gesproken kan worden van één-en-hetzelfde bedrijf, is de beoordeling van de feitelijke omstandigheden van groot belang. Deze feitelijke omstandigheden komen uiteraard naast de voorwaarde dat ook in juridische zin sprake zal moeten zijn van een eenheid wil gesproken kunnen worden van een «geheel van productie-eenheden». Dat vereist op zijn minst dat de productie-eenheden in gebruik zullen moeten zijn bij één-en-dezelfde persoon of rechtspersoon dan wel één-en hetzelfde samenwerkingsverband van personen of rechtspersonen, op grond van een civielrechtelijke titel die het exclusieve gebruiksgenot van de productie-eenheden, waaronder de grond verschaft"&lt;/em&gt;.&lt;/p&gt;
&lt;p&gt;De feitelijke situatie is dus met name van belang voor de beoordeling of de eenmanszaak en de commanditaire vennootschap (cv) die op de [adres] in Barneveld zijn gevestigd zijn aan te merken als één bedrijf in de zin van de Meststoffenwet.&lt;/p&gt;
&lt;p&gt;&lt;br&gt;Uit de bewijsmiddelen en wat ter terechtzitting is aangevoerd door de verdediging, leidt het hof af dat zich in de tenlastegelegde periode op de [adres] in Barneveld een woonhuis, twee kippenstallen en enkele bijgebouwen bevonden. Tot 2016 was op deze locatie alleen een eenmanszaak met de handelsnaam [eenmanszaak] gevestigd. Omdat [eenmanszaak] in 2016 gedeeltelijk wilde overstappen op het biologisch houden van pluimvee, heeft hij een van de stallen gerenoveerd en – op aandringen van Skal Biocontrole – een cv opgericht die onder een ander bedrijfsrelatienummer (bij de Rijksdienst voor Ondernemend Nederland) is geregistreerd. Vanaf dat moment wordt op hetzelfde adres zowel op een reguliere als biologische manier pluimvee gehouden. [eenmanszaak] had als beherend vennoot zowel feitelijk, financieel als organisatorisch de zeggenschap in de cv. De facturen voor [verdachte] werden aan dezelfde persoon geadresseerd en voor beide bedrijven bleef alleen [eenmanszaak] werkzaam.&lt;/p&gt;
&lt;p&gt;Het hof is van oordeel dat de verschillende op het adres [adres] in Barneveld ontplooide bedrijfsactiviteiten, gelet op de feitelijke situatie, maar ook juridisch gezien, zo sterk samenhangen dat gesproken kan worden van één bedrijf in de zin van de Meststoffenwet.&lt;/p&gt;
&lt;p&gt;Dit betekent dat de pluimveerechten van eenmanszaak [eenmanszaak] en [verdachte] voor de beoordeling van deze zaak bij elkaar worden opgeteld. Hierdoor valt het tekort aan pluimveerechten in 2017 van [verdachte] 11.035 pluimveeeenheden lager uit en komt daarmee op: (12.829 ‑/‑ 11.035 =) 1.794 pluimvee-eenheden. Het hof zal dit laten meewegen in de strafmaat.&lt;/p&gt;
&lt;p&gt;&lt;strong&gt;Bewezenverklaring&lt;/strong&gt;&lt;/p&gt;
&lt;p&gt;Door wettige bewijsmiddelen, waarbij de inhoud van elk bewijsmiddel – ook in onderdelen – slechts wordt gebezigd tot het bewijs van dat tenlastegelegde feit waarop het blijkens de inhoud kennelijk betrekking heeft, en waarin zijn vervat de redengevende feiten en omstandigheden waarop de bewezenverklaring steunt, acht het hof wettig en overtuigend bewezen dat verdachte het onder 1 en 2 tenlastegelegde heeft begaan, met dien verstande, dat:&lt;/p&gt;
&lt;p&gt;1.&lt;br&gt;verdachte in het kalenderjaar 2016 te Barneveld , althans in Nederland,&lt;br&gt;al dan niet opzettelijk,&lt;br&gt;op een bedrijf met het BRS-nummer/relatienummer [BSR-nummer/relatienummer] ,&lt;br&gt;gelegen aan of nabij de locatie [adres] , in de gemeente Barneveld , gemiddeld een groter aantal kippen (legkippen, regulier/biologisch) heeft gehouden dan het op dat bedrijf rustende pluimveerecht van 0 pluimvee-eenheden (de overschrijding bedroeg ongeveer 5.566 pluimvee-eenheden);&lt;/p&gt;
&lt;p&gt;2.&lt;br&gt;verdachte in het kalenderjaar 2017 te Barneveld , althans in Nederland,&lt;br&gt;al dan niet opzettelijk,&lt;br&gt;op een bedrijf met het BRS-nummer/relatienummer [BSR-nummer/relatienummer] ,&lt;br&gt;gelegen aan of nabij de locatie [adres] , in de gemeente Barneveld , gemiddeld een groter aantal kippen (legkippen, regulier/biologisch) heeft gehouden dan het op dat bedrijf rustende pluimveerecht van 0 pluimvee-eenheden (de overschrijding bedroeg ongeveer 12.829 pluimvee-eenheden).&lt;/p&gt;
&lt;p&gt;Het hof acht niet bewezen hetgeen verdachte meer of anders is tenlastegelegd dan hierboven is bewezenverklaard, zodat deze daarvan behoort te worden vrijgesproken.&lt;/p&gt;
&lt;p&gt;&lt;strong&gt;Strafbaarheid van het bewezenverklaarde&lt;/strong&gt;&lt;/p&gt;
&lt;p&gt;Het onder 1 en 2 bewezenverklaarde levert op, telkens:&lt;/p&gt;
&lt;p&gt;&lt;strong&gt;Opzettelijke overtreding van een voorschrift gesteld bij artikel 20, eerste lid, van de Meststoffenwet, begaan door een rechtspersoon.&lt;/strong&gt;&lt;/p&gt;
&lt;p&gt;&lt;strong&gt;Strafbaarheid van de verdachte&lt;/strong&gt;&lt;/p&gt;
&lt;p&gt;Verdachte is strafbaar aangezien geen omstandigheid is gebleken of aannemelijk geworden die verdachte niet strafbaar zou doen zijn.&lt;/p&gt;
&lt;p&gt;&lt;strong&gt;Oplegging van straf en/of maatregel&lt;/strong&gt;&lt;/p&gt;
&lt;p&gt;De economische politierechter in de rechtbank Gelderland heeft de verdachte voor het in eerste aanleg bewezenverklaarde veroordeeld tot geldboete ter hoogte van € 20.000,- waarvan € 4.000,- voorwaardelijk met een proeftijd van 2 jaren.&lt;/p&gt;
&lt;p&gt;De advocaat-generaal heeft gevorderd dat de verdachte voor het tenlastegelegde zal worden veroordeeld tot een geldboete ter hoogte van € 14.000,- waarvan € 4.000,- voorwaardelijk met een proeftijd van 2 jaren.&lt;/p&gt;
&lt;p&gt;Ter terechtzitting van het hof heeft de verdediging meerdere feiten en omstandigheden aangevoerd die zouden moeten meewegen in de strafmaat. De vertegenwoordiger van verdachte is onvoldoende scherp geweest bij het benutten van de pluimveerechten in 2016. In 2017 is de vertegenwoordiger van verdachte geconfronteerd met de Fipronilcrisis en heeft hij te maken gehad met een Pasteurella-uitbraak op het bedrijf. De vertegenwoordiger van verdachte is daardoor in 2017 niet voldoende alert geweest op een gebrek aan pluimveerechten. De rechten die de vertegenwoordiger van verdachte in 2016 had gekocht waren (ook) voor de uitbreiding van de biopluimveetak, maar na aankoop van de rechten bleken deze nog niet in 2016 gebruikt te mogen worden. De verdediging heeft dan ook verzocht om oplegging van een geheel voorwaardelijke geldboete.&lt;/p&gt;
&lt;p&gt;Het hof heeft in hoger beroep de op te leggen straf bepaald op grond van de ernst van de feiten en de omstandigheden waaronder deze zijn begaan en gelet op de draagkracht van verdachte, zoals van een en ander bij het onderzoek ter terechtzitting is gebleken.&lt;/p&gt;
&lt;p&gt;Verdachte heeft zich in de jaren 2016 en 2017 schuldig gemaakt aan het houden van meer bio-leghennen dan waartoe zij op grond van haar pluimveerechten gerechtigd was. Hiermee heeft zij artikel 20, eerste lid, van de Meststoffenwet overtreden. Door het plegen van deze feiten heeft verdachte economisch voordeel gehad ten opzichte van andere bedrijven die zich wel aan de geldende wet- en regelgeving hebben gehouden.&lt;/p&gt;
&lt;p&gt;In het voordeel van verdachte houdt het hof in de strafoplegging rekening met het feit dat verdachte, gelet op het Uittreksel Justitiële Documentatie van 19 oktober 2021, niet eerder is veroordeeld voor een strafbaar feit.&lt;/p&gt;
&lt;p&gt;Ook houdt het hof in het voordeel van verdachte rekening met de proceshouding van de vertegenwoordiger van verdachte ter terechtzitting. De vertegenwoordiger van verdachte is verschenen en heeft openheid van zaken gegeven.&lt;/p&gt;
&lt;p&gt;Tot slot houdt het hof in het voordeel van verdachte ermee rekening dat het in deze zaak om oudere feiten gaat en dat aan verdachte in verband met de bewezen verklaarde feiten (door de economische politierechter) een ontnemingsmaatregel is opgelegd die inmiddels onherroepelijk is geworden. Het hof acht een matiging dan ook op zijn plaats.&lt;/p&gt;
&lt;p&gt;Het hof is van oordeel dat een geheel voorwaardelijke geldboete van € 5.000,- met een proeftijd van 2 jaren passend en geboden is.&lt;/p&gt;
&lt;p&gt;&lt;strong&gt;Toepasselijke wettelijke voorschriften&lt;/strong&gt;&lt;/p&gt;
&lt;p&gt;Het hof heeft gelet op artikel 20 van de Meststoffenwet, de artikelen 14a, 14b, 14c, 23, 24 en 57 van het Wetboek van Strafrecht en de artikelen 1, 2 en 6 van de Wet op de economische delicten.&lt;/p&gt;
&lt;p&gt;Deze voorschriften zijn toegepast, zoals zij golden ten tijde van het bewezenverklaarde.&lt;/p&gt;
&lt;p&gt;&lt;strong&gt;BESLISSING&lt;/strong&gt;&lt;/p&gt;
&lt;p&gt;Het hof:&lt;/p&gt;
&lt;p&gt;Vernietigt het vonnis waarvan beroep en doet opnieuw recht:&lt;/p&gt;
&lt;p&gt;Verklaart zoals hiervoor overwogen bewezen dat de verdachte het onder 1 en 2 tenlastegelegde heeft begaan.&lt;/p&gt;
&lt;p&gt;Verklaart niet bewezen hetgeen de verdachte meer of anders is tenlastegelegd dan hierboven is bewezenverklaard en spreekt de verdachte daarvan vrij.&lt;/p&gt;
&lt;p&gt;Verklaart het onder 1 en 2 bewezenverklaarde strafbaar, kwalificeert dit als hiervoor vermeld en verklaart de verdachte strafbaar.&lt;/p&gt;
&lt;p&gt;&lt;strong&gt;Veroordeelt de verdachte tot een geldboete van € 5.000,00 (vijfduizend euro).&lt;/strong&gt;&lt;/p&gt;
&lt;p&gt;Bepaalt dat de geldboete niet ten uitvoer zal worden gelegd, tenzij de rechter later anders mocht gelasten omdat verdachte zich voor het einde van een proeftijd van &lt;strong&gt;2 (twee) jaren&lt;/strong&gt; aan een strafbaar feit heeft schuldig gemaakt.&lt;/p&gt;
&lt;p&gt; &lt;/p&gt;
&lt;p&gt;&lt;strong&gt;Noot&lt;/strong&gt;&lt;/p&gt;
&lt;p&gt;&lt;strong&gt; &lt;/strong&gt;&lt;/p&gt;
&lt;p&gt;Op 8 december 2021 heeft de economische kamer van het Gerechtshof Arnhem-Leeuwarden in hoger beroep een (verkort) arrest gewezen. In deze zaak staat de definitie van het begrip 'bedrijf' in de zin van artikel 1, eerste lid, aanhef en onder i, van de Meststoffenwet centraal.&lt;/p&gt;
&lt;p&gt;Deze definitie luidt als volgt: "&lt;em&gt;bedrijf: geheel van productie-eenheden bestaande uit één of meer gebouwen of afgescheiden gedeelten daarvan en de daarbij behorende landbouwgrond, uitsluitend of onder meer dienende tot de uitoefening van enige vorm van landbouw, zulks beoordeeld naar de feitelijke omstandigheden&lt;/em&gt;".&lt;/p&gt;
&lt;p&gt; &lt;/p&gt;
&lt;p&gt;Een bedrijf wordt door RVO in het register geregistreerd onder een zogenoemd relatienummer. Het relatienummer wordt ten name van de landbouwer gesteld die de feitelijke beschikkingsmacht heeft over de productie-eenheden. Volgens art. 1 lid 1 onder gg is een 'landbouwer' een '&lt;em&gt;natuurlijk persoon of rechtspersoon die of samenwerkingsverband van natuurlijke personen of rechtspersonen dat enige vorm van landbouw uitoefent op een bedrijf&lt;/em&gt;'.&lt;/p&gt;
&lt;p&gt; &lt;/p&gt;
&lt;p&gt;Sinds 2010 heeft RVO (destijds Dienst Regelingen) ervoor gekozen om de registratie van bedrijven direct te koppelen aan de registratie van ondernemingen in het handelsregister van de Kamer van Koophandel. Hiervoor is geen wettelijke basis, maar dit is een keuze van de uitvoeringsinstantie. Kort samengevat komt het erop neer dat volgens RVO  een bedrijf in de zin van de Meststoffenwet het geheel van productie-eenheden is dat onder een relatienummer is geregistreerd. De landbouwer is degene op wiens naam het relatienummer, oftewel het KvK-nummer, is gesteld. Dit heeft tot gevolg dat als sprake is van twee verschillende juridische 'entiteiten' er op basis van de Handelsregisterwet 2007 geen sprake is van één KvK-nummer. Dit heeft tot gevolg dat er ook twee relatienummers c.q.  twee bedrijven zijn in de zin van de Meststoffenwet, aldus RVO. In de onderhavige zaak was sprake van een onderneming gedreven in het kader van een eenmanszaak en een commanditaire vennootschap. In het Handelsregister zijn beide ondernemingen afzonderlijk geregistreerd; het betreffen immers twee verschillende rechtsvormen. De natuurlijke persoon die zijn onderneming als eenmanszaak heeft laten registreren, is tevens beherend vennoot in de commanditaire vennootschap. De commanditaire vennootschap wordt in onderhavige zaak verdacht van het overtreden van het uitbreidingsverbod van de Meststoffenwet voor het houden van pluimvee.&lt;/p&gt;
&lt;p&gt; &lt;/p&gt;
&lt;p&gt;In de artikelen in de Meststoffenwet die betrekking hebben op de uitbreidingsverboden wordt uitgegaan van het principe dat het een landbouwer verboden is om op zijn bedrijf gemiddeld in een kalenderjaar een groter aantal varkens of kippen of melkvee te houden dan het op het bedrijf rustende varkensrecht, pluimveerecht of fosfaatrecht (artikelen 19 respectievelijk 20 respectievelijk 21b Meststoffenwet). &lt;br&gt;Het Openbaar Ministerie heeft in onderhavige zaak het standpunt ingenomen dat het bedrijf ten name van de eenmanszaak en het bedrijf ten name de commanditaire vennootschap als twee aparte bedrijven in de zin van de Meststoffenwet moeten worden beschouwd. Dit is in lijn met het beleid van RVO. Er zijn twee aparte relatienummers en dus twee aparte bedrijven. De raadsman van de verdachte (de commanditaire vennootschap) heeft aangevoerd dat de eenmanszaak en de commanditaire vennootschap als één bedrijf in de zin van de Meststoffenwet moeten worden aangemerkt. De voor deze entiteiten geregistreerde pluimveerechten mogen dan bij elkaar opgeteld worden. Er zou dan nog steeds sprake zijn van overtreding van het uitbreidingsverbod, maar het tekort aan rechten is dan minder groot. Dit is van belang voor de strafmaat.&lt;/p&gt;
&lt;p&gt;Het gerechtshof heeft geoordeeld dat uit de definitie van het begrip 'bedrijf' volgt dat de feitelijke situatie van belang is voor de beoordeling of sprake is van één bedrijf of twee bedrijven in de zin van de Meststoffenwet. In casu is sprake van één locatie. Tot 2016 was voor dit adres alleen de eenmanszaak geregistreerd. In 2016 is een deel van het bedrijf omgeschakeld naar het biologisch houden van pluimvee. Op aandringen van Skal Biocontrole (onafhankelijke toezichthouder biologische keten in Nederland) is een commanditaire vennootschap opgericht waarin het biologische deel van het bedrijf is ingebracht. Zoals reeds vermeld, is de natuurlijke persoon waarvoor de eenmanszaak is geregistreerd, de beherend vennoot in de commanditaire vennootschap. Facturen werden aan dezelfde persoon gericht en voor beide bedrijven bleef alleen deze persoon werkzaam. &lt;br&gt;Op basis van deze feiten en omstandigheden heeft het gerechtshof geoordeeld dat sprake is van één bedrijf in de zin van de Meststoffenwet.&lt;/p&gt;
&lt;p&gt; &lt;/p&gt;
&lt;p&gt;Naar mijn mening heeft het gerechtshof terecht de definitie van de wet als uitgangspunt is genomen in plaats van de uitvoeringspraktijk. Het is in de praktijk echter niet altijd eenvoudig om vast te stellen of feitelijk sprake is van één bedrijf of van meerdere bedrijven. Wanneer is sprake van één geheel van productie-eenheden? Welke feiten en omstandigheden zijn hierbij doorslaggevend? Als in de onderhavige casus sprake was geweest van bijvoorbeeld een vennootschap onder firma of maatschap in plaats van een commanditaire vennootschap was mogelijk een ander oordeel geveld. &lt;br&gt;Feit is dat het begrip bedrijf en de vraag welke productie-eenheden tot een bedrijf behoren al jarenlang een stroom aan jurisprudentie oplevert. Wellicht tijd dat de wetgever hieruit lering trekt en bij een eerstvolgende wijziging van de Meststoffenwet dit begrip wijzigt c.q. verduidelijkt.&lt;/p&gt;
&lt;p&gt;Tevens een interessant onderwerp voor een meer uitgebreide bijdrage in dit tijdschrift.&lt;/p&gt;</content><legacyfootnotes/><footnotes><footnote/></footnotes><auteurs>mr. H.A. van Bommel</auteurs><published>2022-03-10 13:49:55</published><modified>2022-03-23 13:46:37</modified><editiondate>2022-03-10</editiondate><htmlpath>https://denhollander.info/artikel/17124</htmlpath></article>
</articles></edition>
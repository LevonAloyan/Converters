<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1989</searchword><id>6251</id><udhid>UDH:TvAR/6251</udhid><titel>Heeft de coöperatieve vereniging een januskop?</titel><searchwords><searchword>TvAR 5/1989</searchword><searchword>UDH:TvAR/6251</searchword></searchwords><attachments><attachment><name>1989_nr 5_Artikel_Kras.pdf</name><extention>pdf</extention><url>https://denhollander.info/download/6045/ci</url></attachment></attachments><inleiding>INLEIDING&#13;
De coöperatieve vereniging is een van die boeiende fenomenen, zoals je die ook aantreft&#13;
bij de intellectuele eigendomsrechten, waar dynamische economische processen&#13;
in juridische vormen gegoten moeten worden, oude discussies zich in nieuwe nuances&#13;
herhalen en soms onverwachte paden inslaan. Juist dat grensvlak tussen economie&#13;
en recht, algemeen en individueel belang is zo interessant, omdat economische&#13;
gedragingen vaak leiden tot creatieve gedragingen, die toch weer gebed moeten worden&#13;
in juridische kaders. Bekend is de discussie in coöperatie-kring van collectief&#13;
lidmaatschap1 en, algemener, de verschuiving van de grenzen tussen natuurlijke en&#13;
rechtspersonen.&#13;
Boeiend dus omdat de steeds veranderende economische gedragingen zich niet altijd&#13;
even makkelijk laten vangen in statische definities en regels. Zonder me bij&#13;
voorbaat te excuseren, kan ook ik niet anders dan beamen, dat wat prof. mr. E.M.&#13;
Meyers in 1907 al verzuchtte: 'Een goede definitie te geven van een coöperatieve vereniging&#13;
zal wel steeds een onmogelijkheid blijven.' Dit is hem vijftig jaar later dan&#13;
ook niet helemaal gelukt in ons huidige art. 53,2 boek 2 BW:&#13;
'Onder coöperatieve vereniging wordt verstaan een vereniging, die zich ten doel stelt&#13;
in bepaalde stoffelijke behoeften van haar leden te voorzien door met hen overeenkomsten&#13;
te sluiten in het bedrijf dat zij te dien einde ten behoeve van haar leden uitoefent&#13;
of doet uitoefenen. De statuten kunnen de vereniging veroorloven soortgelijke&#13;
overeenkomsten met derden te sluiten, doch dit mag niet in een zodanige mate&#13;
geschieden dat de overeenkomsten met de leden voor het bedrijf slechts van ondergeschikte&#13;
betekenis zijn.'&#13;
Omschrijft de wetgever wel wat een coöperatieve vereniging is, een definitie van een&#13;
gewone vereniging wordt niet gegeven. Art. 26 boek 2 biedt zodanige aanknopingspunten&#13;
dat gesteld kan worden dat een vereniging tot stand wordt gebracht door een&#13;
meerzijdige rechtshandeling. Het is een rechtspersoon met leden. Deze leden werken&#13;
samen volgens overeengekomen regels om een bepaald doel te realiseren, niet zijnde&#13;
het behalen van onder elkaar te verdelen winst.2 Naast de 'gewone' vereniging van&#13;
art. 26 boek 2 BW kent de wet nog enkele specifieke met name genoemde familieleden in de coöperatieve vereniging: de onderlinge&#13;
waarborgmaatschappij en de vereniging van eigenaars.&#13;
Deze bijdrage beperkt zich tot de coöperatieve vereniging. Dit is op zichzelf reeds&#13;
uitdagend genoeg, want het begrip 'coöperatieve vereniging' is geen afgerond rechtsbegrip.&#13;
3</inleiding><content>IN VOGELVLUCHT&#13;
De samenwerkingsvorm coöperatie is een van de verworvenheden uit de vorige&#13;
eeuw. Een van de wijzen om de economie en daarmee de maatschappij rechtvaardig&#13;
te ordenen.4&#13;
De eerste coöperaties in Nederland werden opgericht als naamloze vennootschap&#13;
of als gewone vereniging vallend onder de verenigingswet.5 Het onthouden van de&#13;
koninklijke erkenning op de aanvrage van een kredietcoöperatie6 leidde tot de Wet&#13;
op de coöperatieve verenigingen van 17 november 1876, Stb. 227. Was in het wetsontwerp&#13;
van deze wet nog sprake van een coöperatieve vennootschap zoals in België&#13;
en Frankrijk, bij amendement-Bredius werd de naam gewijzigd in coöperatieve vereniging.&#13;
De Wet tot regeling der coöperatieve vereenigingen van 1876 werd vervangen door&#13;
de wethoudende nieuwe wettelijke regeling van de Coöperatieve Vereenigingen&#13;
1925, 28 mei 1925 Stb. 204.7&#13;
Bij besluit van 22 juni 1976, Stb. 342 traden boek 1 en 2 BW in werking op 26&#13;
juli 1976 en kreeg de coöperatieve vereniging haar plaats in afdeling 2, titel 2, boek&#13;
2 als species van de vereniging.&#13;
Wetsvoorstel 17 725, te zamen in te voeren met de nieuwe boeken 3, 5 en 6, keert&#13;
terug naar de wet van 1926 (en 1876) en geeft de coöperatieve vereniging en de onderlinge&#13;
waarborgmaatschappij een eigen vorm waarbij het formele criterium geldt&#13;
dat een coöperatieve vereniging als zodanig moet worden opgericht.&#13;
WETTELIJKE CRITERIA&#13;
Met het formele vereiste in wetsontwerp 17 725 lijkt de wetgever tegemoet te komen&#13;
aan de kritiek op het huidige systeem, waarbij geldt dat ingeval een vereniging zich als coöperatie gedraagt zij als coöperatieve vereniging beoordeeld wordt. De naam&#13;
waaronder wordt opgetreden impliceert nog niet de daarbij behorende rechtsgevolgen;&#13;
dat is onduidelijk en dus verwarrend.8 Het nieuwe coöperatieve stelsel leidt&#13;
verder niet tot grote wijzigingen en blijft lijken op het verenigingsstelsel.&#13;
Andere punten van kritiek op het huidige rechtsregime worden, lijkt het dus, niet&#13;
opgelost.&#13;
Onder de definitie van art. 53,2 boek 2 BW vallen alle coöperaties: aan- en verkoopverenigingen,&#13;
verbruikscoöperaties, kredietverenigingen, produktiecoöperaties,&#13;
flatexploitatieverenigingen, centrale antennecoöperaties en werknemersproduktiecoöperaties.&#13;
Art. 53,3 boek 2 BW noemt daarnaast nog de onderlinge waarborgmaatschappij&#13;
.&#13;
Alle coöperatieve verenigingen zijn niet te vatten onder één definitie en één regeling.&#13;
9 De onderlinge verschillen tussen diverse hierboven genoemde coöperaties, allen&#13;
vallend onder Meyers' definitie, zijn veel groter dan de verschillen tussen NV en&#13;
BV. Eén specifiek punt noem ik hier. In de meeste produktiecoöperaties vloeien de&#13;
bedrijfsactiviteiten van de coöperatieve vereniging voort uit de lidmaatschapsrelaties&#13;
tussen de leden en de coöperatie. Dit betekent dat er in het geheel geen (of zo men&#13;
wil bij de toetreding tot de coöperatieve vereniging één) overeenkomsten gesloten&#13;
worden. Deze coöperaties maken er dus niet hun bedrijf van overeenkomsten te sluiten&#13;
om in bepaalde stoffelijke behoeften van hun leden te voorzien.&#13;
Naar mijn mening ontbeert de definitie van art. 53,2 ten aanzien van dit punt de&#13;
aansluiting met een veel voorkomende praktijk in de coöperatieve wereld.&#13;
In 1955 adviseerde de Nationale Coöperatieve Raad (NCR) prof. Meyers om de&#13;
zinsnede 'door met hen overeenkomsten te sluiten in het bedrijf dat de vereniging&#13;
(nu 'zij') te dien einde ten behoeve van haar leden uitoefent' te vervangen door de&#13;
zinsnede: 'door te dien einde ten bate van haar leden een bedrijf uit te oefenen'.&#13;
Wellicht verdient het aanbeveling dat de NCR dit oude advies nog eens krachtig&#13;
herhaalt om aldus wederom te proberen in wetsontwerp nr. 17 725 aansluiting te vinden&#13;
bij een meer gangbaar normaal-type.10 Ook in het huidige wetsontwerp komt terug&#13;
het krachtens overeenkomsten voorzien in de stoffelijke behoeften van haar leden.&#13;
Kan in deze zin wetsontwerp 17 725 nog worden aangepast dan schieten we weer&#13;
wat op. De coöperatieve vereniging mag met zijn bedrijf winst maken (art. 26,2&#13;
boek 2 BW) en onder winst kan ook kostenbesparing worden begrepen.11 Wellicht&#13;
kan dan de huidige regeling van art. 59, handelend over wijzigingen in overeenkomsten&#13;
met de leden, geheel vervallen. De grote verschillen tussen de diverse coöperatietypen slaan terug op de positie&#13;
van de directeur in die coöperaties; de man of vrouw die namens de vereniging het&#13;
bedrijf van de coöperatie leidt.&#13;
INPERKING VAN HET ONDERWERP&#13;
De verdere behandeling van het onderwerp in deze notitie betreft vooral de produktiecoöperaties.&#13;
Mij schieten daarbij in eerste instantie dan meestal situaties te binnen&#13;
uit de bloemenveilingwereld. Coöperatieve sierteeltafzetverenigingen, kortweg bloemenveilingen&#13;
genoemd, onderscheiden zich van andere produktiecoöperaties naar&#13;
hun economische functie.&#13;
Zuivel-, vlees-, suiker- en aardappelproduktiecoöperaties hebben als bedrijf in de&#13;
regel een fabriek waar de door de leden geleverde halffabrikaten worden verwerkt&#13;
tot eindprodukt. Deze eindprodukten worden afgezet en de 'winst', de opbrengst&#13;
minus de verwerkings- en afzetkosten, wordt uitgekeerd aan de leden. Bloemenveilingen12&#13;
beperken zich vooral tot het organiseren van een markt, een plaats waar&#13;
vraag en aanbod elkaar ontmoeten, en het daaruit voortvloeiende verrichten van&#13;
hergroeperingshandelingen.&#13;
Bloemenveilingen verkopen zelfs nog op naam van de aanbieder (het lid) die&#13;
rechtstreeks zijn eigendom overdraagt aan de koper. De lidmaatschapsrelatie van&#13;
een bloemenveiling houdt in dat de veiling de bevoegdheid heeft in naam van de volmachtgever&#13;
rechtshandelingen te verrichten. De bestaande rechtsverhouding is het&#13;
lidmaatschap.13&#13;
Tussen de bloemenveilingen en andere afzet- en verwerkingscoöperaties (produktiecoöperaties)&#13;
liggen echter dermate grote overeenkomsten in het statutaire regime,&#13;
dat vele parallellen zijn te trekken. De statutaire grondslag, de driepoot waar deze&#13;
coöperatieve verenigingen op zitten, is namelijk vrijwel altijd stemrecht, aansprakelijkheid&#13;
en leveringsplicht.&#13;
De coöperatieve flatexploitatievereniging14, de werknemerscoöperatie15, de onderlinge&#13;
waarborgmaatschappij16, de kredietvereniging, noch de coöperatieve centrale&#13;
antennevereniging zullen worden behandeld.&#13;
Buiten beschouwing blijven eveneens de onderwerpen internationalisering van&#13;
coöperaties17 en de Europese coöperatie.18 Geen rechtsvergelijking met andere rechtstelsels vindt plaats.19 De fusie van coöperaties20 en de financieringsgrondslag&#13;
blijven onbesproken.21&#13;
Vooral deze laatste twee onderwerpen zijn in het kader van schaalvergroting en&#13;
grensoverschrijdende samenwerking binnen de EG actueel. Vergroting van eigen&#13;
vermogen, het tot leven wekken van de dode hand van de coöperatie verdient stellig&#13;
nadere bestudering en publicering. Eén recent fenomeen dat ik in dit verband hier&#13;
noem, omdat het meer aandacht verdient dan het krijgt, is de participatiereserve van&#13;
de centrale coöperatieve westlandse sierteeltproduktenveiling Bloemenveiling Westland.&#13;
De participatiereserve is vorig jaar juli ingevoerd en kan worden beschouwd&#13;
als een tussenvorm tussen het vreemd vermogen en het onbenoemde eigen vermogen&#13;
van de coöperatie. Na afsluiting van de jaarrekening wordt het netto exploitatieoverschot&#13;
of toegeschreven aan het eigen vermogen of teruggestort naar de leden.&#13;
Nieuw is nu dat een deel van dit exploitatie-overschot op naam van het lid als eigen&#13;
vermogen van de coöperatie wordt geregistreerd. Indien voldaan wordt aan zekere&#13;
voorwaarden wordt dit geld bij beëindiging van het lidmaatschap uitgekeerd aan het&#13;
lid.&#13;
Waar wordt teruggevallen op de algemeen bekende en toegankelijke literatuur zal&#13;
daar niet specifiek naar worden verwezen. Genoemd kunnen worden 'Vertegenwoordiging&#13;
en rechtspersoon', zesde druk, Asser van der Grinten II; 'Het nieuwe&#13;
verenigingsrecht' A.J.W.M, van Hengstum en C.E.M, van Steenderen; 'Van de&#13;
naamloze en besloten vennootschap' mr. P. van Schilfgaarde; 'Kluwers Klapper&#13;
Rechtspersonen' prof. mr. P. van Schilfgaarde en mr. A.L.G.A. Stille; 'De directeur;&#13;
bestuurder en werknemer' mr. C.C.Th, van Andel en 'Compendium van het&#13;
ondernemingsrecht' prof. mr. W.J. Slagter. Mij past nog een woord van dank aan&#13;
mevrouw mr. E. Padberg-de Haan van wie ik veel steun heb ondervonden bij de&#13;
voorbereiding en mevrouw P. Streng die zeer van steun was bij de uitwerking. ECONOMISCHE OMGEVING&#13;
Los van de vraag of er sprake is van een vereniging die een bedrijf exploiteert of&#13;
de mate van integratie of differentiatie van de economische functie van een coöperatie,&#13;
is de coöperatie een economische organisatie-eenheid.22&#13;
De verbindende spil in deze organisatie-eenheid tussen vereniging en bedrijf is de&#13;
directeur.&#13;
Het aantal land- en tuinbouwcoöperaties bedraagt (in 1988) 131423, inclusief 922&#13;
Rabobanken, exclusief 468 onderlinge waarborgmaatschappijen.24 Ongeveer 80%&#13;
van de tuinbouwproduktie wordt via een coöperatieve afzetvereniging afgezet.25&#13;
Het aantal directieleden van deze 1314 coöperaties bedraagt ca. 1450, het aantal&#13;
werknemers ca. 77 000 en het aantal leden ca. 422 000.26&#13;
De coöperaties opereren in een sterk veranderende economische omgeving. De algemene&#13;
economische conjunctuur in de westerse landen typeert zich door verzadigingsverschijnselen&#13;
in de consumptie van agrarische produkten. Het accent verschuift&#13;
van een produktiemarkt naar een consumptiemarkt. De grootste economische&#13;
invloed in dit economische proces verschuift van producenten naar de consumenten.&#13;
Het zullen uiteindelijk de consumenten zijn, die bepalen wat wordt geproduceerd.&#13;
Onontkoombaar moet het EG-landbouwbeleid daarop worden aangepast.&#13;
In de na-oorlogse periode van voedselschaarste is bij de oprichting van de EG in art.&#13;
39 EG Verdrag het primaat gelegd bij de producenten in de landbouw. Hoewel het&#13;
wel niet mogelijk zal zijn de landbouw in de EG geheel over te laten aan de vrije&#13;
economische maatschappelijke krachten, ligt het primaat in de toekomst als belangrijkste&#13;
factor ter bepaling van het EG-landbouwbeleid bij de consument. Art. 39 e.v.&#13;
EG Verdrag zal als zodanig aangepast moeten worden.27&#13;
De nationale Nederlandse overheid trekt zich in toenemende mate terug uit algemeen&#13;
landbouwonderzoek en voorlichting. Het traditionele beleidsdrieluik onderwijs,&#13;
onderzoek, voorlichting komt daarmee onder grote druk.&#13;
Het aantal boeren en tuinders en het aantal coöperaties neemt sterk af. Hier tegenover&#13;
staat schaalvergroting en internationalisering van produktie en afzet. Dit levert&#13;
een boeiend schouwspel op.28 In feite achterhaalde organisaties, niet passend binnen een moderne staatsvorm29 noch de EG30 storten zich als uitgehongerde wolven&#13;
op elk algemeen probleem om hun bestaansrecht en nut te bewijzen. Gelukkig, zou&#13;
je haast denken, zijn er nu milieuproblemen. De nu bijna 100 jaar bestaande&#13;
overkoepelende organisatiestructuren staan onder druk. Het is zinvoller je te richten&#13;
op de gewénste structuren dan met grote krachtsinspanningen te trachten te behouden&#13;
wat er is en was. Het aantal boeren en tuinders neemt voorlopig niet toe, schaalverkleining&#13;
treedt nauwelijks op en geheel nieuwe coöperaties worden niet opgericht.&#13;
Daarbij valt ook in de toekomst niet te verwachten dat de consument aan de roos&#13;
herkent of hij door een katholieke tuinder in Kudelstaart is geteeld, door een protestantse&#13;
tuinder in Monster of een ongelovige tuinder in Klazienaveen. Was de structuur&#13;
de laatste 100 jaar stabiel, een ding is zeker; dat blijft hij niet. De druk vanuit&#13;
de EG en de markt is zo sterk dat het zinvoller is daar adequaat op in te spelen.31&#13;
Het principiële uitgangspunt van het ledenprimaat in de coöperatie behoeft daarbij&#13;
niet losgelaten te worden.32&#13;
Een vergelijking van belangengroepen tussen NV/BV aan de ene en de coöperatie&#13;
aan de andere kant levert in volgorde van belangrijkheid het volgende beeld:&#13;
NV/BV&#13;
1. Werknemer&#13;
2. Aandeelhouder&#13;
3. Afnemer&#13;
4. Toeleverancier&#13;
5. Algemeen Maatschappelijk Belang33&#13;
Coöperatie&#13;
1. Lid, kapitaalverschaffer, risicodrager&#13;
2. Werknemer&#13;
3. Afnemer&#13;
4. Toeleverancier&#13;
5. Algemeen Maatschappelijk Belang33&#13;
De keuze om de coöperatieleden een hoger belang te geven dan de werknemer van&#13;
de coöperatie is gebaseerd op twee hoofdargumenten: ten eerste de economische&#13;
spin-off: kwantitatief is de economische toegevoegde waarde van een lid-agrarisch ondernemer met zijn van de coöperatie afhankelijke bedrijf veel groter dan dat van&#13;
een werknemer. Op de tweede plaats en wellicht belangrijker is dat de agrarische ondernemer&#13;
- coöperatielid dé voorwaarde is voor het bestaan van de coöperatie en&#13;
het enige wezenlijke element vormt waarom juist de coöperatie zich onderscheidt&#13;
van een gewone NV/BV. De vraag wel of geen ledenprimaat is daarmee een vraag&#13;
wel of niet een coöperatie. In extremo kan je principieel stellen dat het algemene&#13;
maatschappelijke nut van een coöperatie-lid groter is dan dat van een coöperatiewerknemer.&#13;
Eerst zijn er agrariërs, ze richten samen een coöperatie op en deze coöperatie&#13;
neemt werknemers aan. Het toegevoegde element komt van de leden en niet&#13;
van de werknemers. Het blijkt in deze tijd van grote discussies noodzakelijk deze&#13;
zo logisch lijkende argumenten nog eens nadrukkelijk te herbevestigen.&#13;
Althans in de sierteeltsector vormt de veiling34 één van de zeer weinige wezenlijke&#13;
sterke punten waarmee de Nederlandse sierteelt zich kan onderscheiden van de&#13;
concurrerende producenten in andere landen. Niet voor niets wordt ten koste van&#13;
grote financiële offers getracht met forse EG- en nationale overheidssteun coöperatieve&#13;
veilingen te stichten in Frankrijk, Italië en Spanje.&#13;
Erkenning van deze specifieke coöperatie-kenmerken en onderschrijving daarvan&#13;
impliceert mede de juridische waardering voor de organen van de coöperatieve vereniging&#13;
en de plaats van de directeur in deze coöperatie.&#13;
Het probleem dat blijft is de beheersvorm van de coöperatie.35 Hierover is zeer&#13;
veel geschreven en ik sluit me aan bij hen die pleiten voor een verdeling van taken&#13;
tussen bestuur en directie naar vereniging (bestuur) en bedrijf (directie) met dien verstande&#13;
dat het bedrijf op de eerste plaats tot doel heeft het inkomen van de leden&#13;
te optimaliseren.&#13;
DE DIRECTEUR IN DE COÖPERATIE&#13;
Het bestuur is belast met het besturen van de (coöperatieve) vereniging (art. 44,1&#13;
boek 2 BW). Zo is eveneens het bestuur van een vennootschap belast met het besturen&#13;
(art. 129 en 239 boek 2 BW).&#13;
De bestuurders van een vereniging worden (voornamelijk) door de Algemene Leden-&#13;
Vergadering uit haar midden benoemd (art. 37,1 boek 2 BW). De bestuurders van&#13;
een vennootschap worden door de Algemene Leden-Vergadering van Aandeelhouders&#13;
benoemd (art. 132 en 242 boek 2 BW). Dit kan uit het midden van de aandeelhouders&#13;
zijn, maar hoeft niet. Dit is zelfs in mindere mate het geval bij structuurvennootschappen.&#13;
Bij structuurvennootschappen worden bestuurders benoemd door de Raad&#13;
van Commissarissen (art. 162 boek 2 BW). Hier al twee duidelijke verschillen tussen&#13;
bestuurders van de coöperatie en vennootschap; naar benoeming en achtergrond. Bij ontbreken van een wettelijke definitie van wat besturen is, zegt men wel dat&#13;
de leiding van de rechtspersonen bij het bestuur berust. Besturen is het vinden van&#13;
de weg om de continuïteit van het door de rechtspersoon uitgeoefende bedrijf36 te&#13;
verzekeren en aldus de doelstelling te realiseren. Besturen omvat een veelheid van&#13;
niet altijd in abstracto aan te geven activiteiten zoals:&#13;
- het nemen van beleidsinitiatieven;&#13;
- het organiseren van bedrijfsactiviteiten;&#13;
- het aanwenden van het bedrijfsvermogen ter realisering van de doelstellingen;&#13;
- het namens de rechtspersoon verrichten van rechtshandelingen;&#13;
- het nemen en uitvoeren van besluiten;&#13;
- het vertegenwoordigen van de rechtspersoon;&#13;
- het aannemen en ontslaan van personeel.&#13;
Vennootschappen benoemen in de regel bestuurders die met specifieke bekwaamheden&#13;
op deze terreinen zijn uitgerust om hun doelstellingen te realiseren.&#13;
Coöperaties benoemen in de regel bestuurders uit de leden. Dit zijn niet per definitie&#13;
mensen opgeleid om het coöperatie-bedrijf te besturen. Bij de benoeming tot coöperatiebestuurder&#13;
spelen overwegingen mee als:&#13;
- wordt hij (zij, zit nog niet in het bestuur) gezien als een goede boer of tuinder;&#13;
- is hij representatief voor een bepaalde groep leden, qua religie, naar regio, naar&#13;
gekweekt produkt (laten we naast alle snijbloementelers ook eens een potplantenteler&#13;
benoemen);&#13;
- heeft hij voldoende tijd naast zijn eigen bedrijf voor het coöperatiebestuur.&#13;
Vele coöperaties zijn daarom al in een vroegtijdig stadium overgegaan tot de aan&#13;
stelling van een directie, de facto belast met dezelfde taken als een bestuurder van&#13;
een vennootschap. De directeur van een coöperatie dient het bedrijf van de coöperatie&#13;
dusdanig te leiden dat de coöperatiedoelstelling wordt gerealiseerd.&#13;
Nu hoeft niet elke bestuurder uit en door de leden te worden benoemd (art. 37&#13;
boek 2 BW). Deze door de wet geboden mogelijkheden worden door de coöperaties,&#13;
indien al gebruikt, veeleer benut om externe deskundigheid in het bestuur te halen&#13;
dan dat ze worden aangewend voor de benoeming van directeuren belast met de leiding&#13;
van het bedrijf.37&#13;
Het begrip directeur wordt niet wettelijk gedefinieerd en komt zelfs als begrip in&#13;
de wet niet voor.&#13;
Zowel bij de coöperatieve vereniging als bij een vennootschap komt het voor dat&#13;
personen functioneren onder de persoonlijke titel van directeur. Doch de coöperatiedirecteur&#13;
is (veelal) geen bestuurder in de strikte zin van art. 44 boek 2 BW en&#13;
de vennootschapsdirecteur is (veelal) meer dan procuratiehouder en officieel benoemd&#13;
tot bestuurder in de zin van art. 129 boek 2 BW.&#13;
Rechtspersonen zijn georganiseerde lichamen opgebouwd uit organen. Dit zijn&#13;
personen of colleges ingesteld door wet en/of statuten met de bevoegdheid in de organisatie&#13;
een bepaalde functie te vervullen. De wet noemt een aantal organen en veelal wordt de mogelijkheid gebruikt om de vereniging uit te rusten met meer dan&#13;
de in de wet genoemde organen.38 Vele coöperaties zijn uitgerust met dagelijkse&#13;
besturen en directies waaraan een deel van de bestuurstaken is overgedragen.&#13;
Het is hier niet de plaats verder op de organen van de coöperatie in te gaan. Ik&#13;
verwijs hier naar mijn geachte mede preadviseurs, de heren Galle en Raaymakers.&#13;
Mede omdat het begrip coöperatie-orgaan ruimer opgevat mag worden dan het&#13;
begrip vennootschapsorgaan39 concludeer ik dat de coöperatiedirecteur orgaan is.&#13;
Tussen bestuur en directie en de andere verenigingsorganen geldt de verplichting&#13;
zich jegens elkaar te gedragen naar hetgeen de redelijkheid en billijkheid vergen (art. 7&#13;
boek 2 BW).&#13;
Hiermee rijst de vraag hoe de functies in de organisatie tussen bestuur en directie&#13;
te verdelen als deze laatste, net als het bestuur, wel orgaan is.40 De positie van de&#13;
coöperatiedirecteur wordt geregeld in statuten, reglementen en arbeidsovereenkomsten.&#13;
41 De directeur bereidt het beleid voor middels strategisch plan, jaarplan en&#13;
begroting. Het bestuur stelt deze vast en de directeur voert als hoofd van het bedrijf&#13;
dit beleid daadwerkelijk uit.&#13;
In mijn bijdrage aan het coöperatienummer van TVVS vorig jaar (88-3) heb ik&#13;
vier theoretische bestuurs- en directiemodellen kort beschreven.&#13;
BESTUUR-DIRECTIEMODELLEN&#13;
Verschillende bestuur-directiemodellen kunnen worden onderkend.&#13;
1. Een bestuur met een volledig ondergeschikte directie. De positie van de directeur&#13;
is nauwelijks of niet geregeld en berust op arbeidsovereenkomst, gegroeide praktijk,&#13;
bestuursbesluiten en delegatie (mandaat). De juridische verantwoordelijkheid ligt&#13;
geheel bij het bestuur. Dit bestuur is en blijft bevoegd zelf het bestuur uit te oefenen.&#13;
In deze gevallen kan zelfs niet de gehele bestuurstaak worden gedelegeerd.42&#13;
2. Onderzoek heeft aangetoond43 dat in ieder geval de grote primaire land- en tuinbouwcoöperaties&#13;
naast het bestuur in de statuten een directie kennen met bevoegd&#13;
heden. Deze situatie komt veelvuldig voor.&#13;
De Centrale Rabobank kent twee naast elkaar opererende bestuursorganen. Een bestuur&#13;
gekozen uit en door de leden en een benoemd bestuur, de hoofddirectie. Elk&#13;
college heeft omschreven eigen bevoegdheden en verantwoordelijkheden. Tussen&#13;
beide vindt bestendig overleg plaats. 3. Een derde model is een coöperatie waarbij krachtens statuten de bestuursbevoegdheid&#13;
aan de directie is gedelegeerd. Het bestuur oefent de functie uit van toezichthoudend&#13;
orgaan.&#13;
4. Coöperatie-Vennootschapsmodel. Het bedrijf van de coöperatie wordt ondergebracht&#13;
in een naamloze (besloten) vennootschap. De aandelen zijn in eigendom van&#13;
de coöperatie. Twee varianten komen in dit model voor: De directie van de vereniging&#13;
is raad van bestuur van de NV (BV) en het bestuur van de vereniging is raad&#13;
van bestuur van de NV (BV) en kent één door haar benoemde statutaire directie bij&#13;
vereniging en vennootschap.44&#13;
J.M. Vrij heeft veertien grote primaire coöperaties onderzocht en concludeert dat&#13;
de feitelijke invloed van het bestuur op de strategische beleidsvorming van de onderzochte&#13;
coöperaties veel lager is dan je zou verwachten op grond van de omvang en&#13;
de belangen van de coöperatie. Naar typologie onderscheid bij stuwende, sturende,&#13;
meedenkende en toeziende besturen. De overgrote meerderheid van de besturen typeert&#13;
hij als meedenkende besturen.&#13;
De stuwende en sturende krachten in deze coöperaties liggen kennelijk bij de directies&#13;
van deze coöperaties.&#13;
De directeuren in deze coöperaties zijn geen bestuurder ex 37 boek 2 BW maar&#13;
feitelijk voeren zij het bestuur.&#13;
Dit heeft arbeidsrechtelijk gezien consequenties. De directeur niet bestuurder ex&#13;
37 boek 2 BW is werknemer (1637a boek 4 BW). Dit maakt, juridisch, nogal wat&#13;
verschil met de directeur van een vennootschap:&#13;
- Hij kan niet te allen tijde door het orgaan dat hem benoemde worden ontslagen&#13;
of geschorst.&#13;
- Een veroordeling tot herstel van de dienstbetrekking kan worden uitgesproken&#13;
(art. 37,5 boek 2 BW en 1639t boek 4 BW).&#13;
- De directeur van de coöperatie kan niet door de ondernemingskamer worden ge&#13;
schorst of ontslagen (art. 356, b boek 2 BW).&#13;
- De directeur van een coöperatie is naar mijn mening werknemer ex art. 6 BBA&#13;
en er zal dus voor beëindiging van de arbeidsverhouding toestemming nodig zijn van&#13;
de directeur van het G.A.B.&#13;
- De directeur is in de zin van art. 8 boek 2 BW verantwoordelijk noch aansprakelijk&#13;
als bestuurder.&#13;
Hier wordt nog wel eens gewezen op het verschil tussen 'een behoorlijke vervulling&#13;
van de hem opgedragen taak' en 'den bedongen arbeid naar zijn beste vermogen te&#13;
verrichten' (art. 8 boek 2 BW en 1639 boek 4 BW).&#13;
Behoorlijke vervulling is in die gedachte een objectief criterium om het functioneren&#13;
van een bestuurder te beoordelen. Naar zijn beste vermogen is dan een subjectief&#13;
criterium om den arbeiders arbeidsinspanning te beoordelen. Mij komt dit wat gekunsteld&#13;
over. Of het zou moeten zijn dat de rechtbank en de kantonrechter zich&#13;
ieder specialiseren op een van deze criteria en een dagvaarding of verzoekschrift aparte mogelijkheden bieden.45 Een laatste te noemen verschil tussen een coöperatiebestuurder&#13;
en een coöperatiedirecteur in de hier genoemde zin, zit in de schadeplichtigheid&#13;
in geval van opzegging der dienstbetrekking zonder inachtneming van de&#13;
voor de opzegging geldende bepalingen (art. 1639,0 en 1639r boek 4 BW).&#13;
WEL DE LASTEN NIET DE LUSTEN?&#13;
Een coöperatiedirecteur lijkt niet verantwoordelijk, noch aansprakelijk op grond van&#13;
art. 8 boek 2 BW. Nadere bestudering van de anti-misbruikwetgeving en de wetgeving&#13;
rond de misbruik van rechtspersonen46 toont aan dat deze regelingen ook slaan op&#13;
'degene ten aanzien van wie aannemelijk is dat hij het beleid van het lichaam heeft&#13;
bepaald of mede heeft bepaald als ware hij bestuurder'.47&#13;
Eveneens is de directeur bestuurder in de zin van de Wet op de Ondernemingsraden.&#13;
Dit op grond van de feitelijke zeggenschapsverhoudingen binnen de coöperatie. De&#13;
directeur voert het overleg met de OR, hij behoort conform art. 1,3 WOR niet tot de in&#13;
de onderneming werkzame personen en heeft geen actief of passief stemrecht.48&#13;
Bij de benoeming van een bestuurder in een coöperatieve vereniging worden, aldus&#13;
minister Boersma in zijn toelichting bij de herziene Wet op de Ondernemingsraden49,&#13;
niet bedoeld de leden-bestuurders maar de directeur (en). Zouden leden-bestuurders in de&#13;
zin van de WOR worden aangemerkt als bestuurder dan zou benoeming en ontslag niet&#13;
meer alleen zijn voorbehouden aan de leden, maar mede een zaak worden van de&#13;
ondernemingsraad. Deze constructie past niet binnen de coöperatieve vereniging.&#13;
Interessant kan zijn het verschil in aansprakelijkheid bij rechterlijk ingrijpen in&#13;
bestuursbesluiten. Wordt ingegrepen ex art. 11-12 boek 2 BW dan worden daarmee in&#13;
principe bestuursbesluiten van het leden-bestuur vernietigd. Art. 13 boek 2 BW biedt&#13;
wellicht de uitkomst om een frictie met art. 26 WOR te voorkomen. De directeur is&#13;
namelijk naar mijn mening orgaan van de coöperatieve vereniging.&#13;
CONCLUSIE&#13;
De coöperatieve vereniging is een economische samenwerkingsvorm. Ordening en&#13;
regelgeving mag slechts de pretentie hebben dat het bijdraagt aan het beter verlopen van&#13;
deze samenwerkingsvorm. Lukt het niet een sluitende definitie of allesomvattende regeling te maken dan zij dat zo. Vele coöperatieve verenigingen slagen erin een&#13;
belangrijke taak, bijvoorbeeld de afzet, voor haar leden te verrichten met enorme&#13;
economische voordelen. Deze samenwerkingsvorm geeft optimale vrijheid aan de leden&#13;
en stelt hen in staat een geheel eigen bedrijf te leiden als vrije ondernemers. De&#13;
coöperatieve vereniging vindt daarin haar bestaansgrond en onderscheidt zich juist&#13;
hierin van andere samenwerkingsvormen. Het ledenprimaat kan dus niet ter discussie&#13;
staan. De directeur oefent in goede samenwerking met het bestuur zijn functie&#13;
uit. De onduidelijkheid tussen de formeel-juridische en feitelijke positie zal moeten&#13;
worden weggenomen. De directeur, mits in statuten genoemd, is orgaan en conform&#13;
de aansprakelijkheidswetgeving zelfs bestuurder. Bestuur en directie zullen gezamenlijk&#13;
het coöperatiedoel moeten realiseren en hun relatie wordt beheerst door de&#13;
verplichting zich als redelijke en billijke mensen jegens elkaar (en als organen jegens&#13;
elkaar) te gedragen.&#13;
De coöperatieve vereniging heeft geen januskop, maar een eigen karakteristiek,&#13;
die zich ook manifesteert in de leiding.&#13;
Het is aan de top van een coöperatie niet zoals in het klassieke raadsel van de twee&#13;
elkaar wantrouwende torenwachters.50&#13;
De besluitvormingsrol van het bestuur is geen fictie en de directeur is geen fictieve&#13;
bestuurder.</content><legacyfootnotes>1. - Bekend voorstander prof. mr. P.L. Dijk.&#13;
- Mr. Hehemann 'Kan een V.O.F, lid zijn van een coöperatieve vereniging?' TVVS 1972, nr. 10, pag.&#13;
263-268.&#13;
2. Hier liggen bijvoorbeeld afbakeningsproblemen met de maatschap daar onder 'winst' valt het besparen&#13;
van kosten, HR 17 april 1939, NJ 1939, 690.&#13;
3. Ook niet origineel, dit stelde prof. mr. W.L.P.A. Molengraaff in 1903.&#13;
4. Zo kennen we in onze landbouwordening nog steeds een ander verschijnsel: het corporatisme, ook één&#13;
van de -ismen uit de vorige eeuw, in onze PBO-structuur. In de Zuideuropese landen (Spanje, Portugal,&#13;
Italië) worden coöperatie en corporatie vaak vermengd. Ook nu nog wordt de coöperatie als emancipatiemogelijkheid&#13;
gezien onder andere in ontwikkelingslanden, zie mr. P.G.M. Els 'De coöperatie in een re&#13;
commandatie' TV VS, 1966, nr. 9 pag. 201-204.&#13;
5. Wet van 22 april 1855, Stb. 32 tot regeling en beperking der uitoefening van het recht van vereniging&#13;
en vergadering. Eerste kabinet van Hall, een organieke wet op grond van art. 10 Grondwet 1848.&#13;
6. De Amerongse Credietvereeniging 1874; minister van Justitie mr. G. de Vries Azn.&#13;
7. Zie prof. mr. J.M. Polak preadvies Broederschap der Kandidaat-Notarissen 'De coöperatieve vereni&#13;
ging' 1965, over de positie van de coöperatieve vereniging vergeleken met andere samenwerkingsvormen&#13;
onder de wet van 1925 met name pag. 6-13.&#13;
8. - Mr. H. de Groot 'Zijn alle coöperatieve verenigingen wel te vatten onder één definitie en één rege&#13;
ling' TVVS 1985, nr. 2, pag. 37-44.&#13;
- Mr. P. Willemse 'De afbakening tussen de vereniging aan de ene kant en de coöperatie en onderlinge&#13;
aan de andere kant in het nieuwe BW', TVVS 1975, pag. 42-44 en 'De definities van onderlinge en coöpe&#13;
ratie taalkundig bezien', TVVS 1974, pag. 150.&#13;
- Mr. P.A.L.M, van der Velden 'De systematiek van het verenigingsrecht volgens boek 2 BW', TVVS&#13;
1976, nr. 2, pag. 40-48.&#13;
9. Zie eerder in noot 8 genoemde artikel van mr. H. de Groot en mr. F.J. Hehemann 'De definitie van&#13;
de coöperatieve vereniging in het nieuwe BW', TVVS 1971, nr. 1, pag. 22-28.&#13;
10. Mr. P. Willemse 'Is de coöperatie in Boek 2 nieuw BW wel het normaal-type?', TVVS 1978, nr. 12,&#13;
pag. 378-383.&#13;
11. HR 17 april 1939, NJ 39, 690.&#13;
12. Dit geldt hier ook voor groente- (en in iets mindere mate) fruitveilingen.&#13;
13. Volmacht, boek 3 nieuw BW art. 3.3.1. e.v.&#13;
14. Zie onder andere notaris J.J.M, de Vries 'De coöperatieve flatexploitatievereniging', preadvies Broe&#13;
derschap der Kandidaatnotarissen 1965.&#13;
15. Recent een aardig opstel van prof. dr. G.J. ter Woorst 'Werknemersproduktiecoöperatie Utopie of&#13;
werkelijkheid'.&#13;
16. Mrs. C. Pieters en G.J. Zweers 'De onderlinge verzekeringsmaatschappij' TVVS '88, nr. 3, pag.&#13;
93-98.&#13;
17. - Cogeca-congres 9-10 september 1987 'Internationalisering van coöperaties' te Brussel.&#13;
- Actes Conférence Européenne 20-21 november 1986 Brussel 'L'économie coopérative, mutualiste et&#13;
associative'.&#13;
18. Mr. J.H. Lunshof 'Europees Coöperatie Statuut' in het blad Coöperatie van de NCR, nr. 4, 1988.&#13;
19. Eveneens mr. J.H. Lunshof NCR (in verschillende afleveringen van Coöperatie).&#13;
20. - Prof. mr. P.A. Stein 'Fusie van coöperatieve verenigingen'. TVVS 1976, nr. 3, pag. 81-90. - Mr. M.J.G.C. Raaymakers 'Juridische fusie mogelijk voor vereniging en stichting', TVVS 1987, nr.&#13;
7, pag. 178-179.&#13;
- Tweede Kamer der Staten Generaal, vergaderjaar 1987-1988, 20 651, nrs. 3-4 'Uitvoering van de Ver&#13;
ordening nr. 2137/85 van de Raad van de Europese Gemeenschappen van 25 juli 1985 tot instelling van&#13;
Europese economische samenwerkingsverbanden (Pb. EG L 199/1)'. Memorie van Toelichting en de bij&#13;
lagen.&#13;
21. - Dr. D. Wind 'De toepassing van de ledenrekening als financieringsvorm bij enkele sectoren van&#13;
agrarische coöperaties', prf. 1970.&#13;
- Mr. Ph.C.M. van Campen 'Nieuwe ontwikkelingsmogelijkheden voor de coöperatie op aandelen?'&#13;
TVVS 1971, nr. 3, pag. 69-76.&#13;
- dr. R. Leep 'De coöperatie Enkele bedrijfseconomische aspecten van afzet- en verwerkingscoöpera&#13;
ties', prf. juli 1985.&#13;
- Mr. A. Ch.H. ten Velthuis 'De betrokkenheid van de leden bij de financiering van de Nederlandse&#13;
land- en tuinbouwcoöperaties', TVVS coöperatienummer '88-3, pag. 86-89.&#13;
22. Prof. dr. G.J. ter Woorst 'De coöperatie als vorm van economische organisatie' prf. 1966.&#13;
23. 1960: ca. 5000.&#13;
24. 10 Levensverzekeringsmaatschappijen, 9 begrafenisfondsen en 449 schadeverzekeringsmaatschappij&#13;
en.&#13;
25. Met dank aan de heer mr. J.H. Lunshof die deze cijfers wilde verstrekken, zie april nr. 89 'Coöpera&#13;
tie' van de NCR.&#13;
26. Zie voor nadere kencijfers 'Cijfers en trends van de Nederlandse land- en tuinbouwcoöperaties in&#13;
1988' aprilnr. 'Coöperatie' 1989 van de NCR.&#13;
27. Zie o.a. mr. J.N. Kras 'Production and commercialization of floricultural products and other specialized&#13;
vegetal cultures' IV CEDR-Symposium 1988, 6-9 juni 1988.&#13;
28. Onthutsend, onthullend schetst prof. dr. D. Horringa het nationale schouwspel in zijn werkje 'Twee&#13;
miljoen banen" maart 1989 Sijthoff Amsterdam.&#13;
29. L. Hans 'De Positie van de Publiekrechtelijke Bedrijfsorganisatie in het EEG-recht'.&#13;
30. - Arrest Jongeneel, Hof van Justitie 237/82 van 7 februari 1984. Jurisprudentie Hof van Justitie&#13;
EG 1984, pag. 483. - Arrest van Miert, Hof van Justitie 47, 48/83 van 28 maart 1984. Jurisprudentie Hof van Justitie EG&#13;
1984 pag. 1721.&#13;
- Idem van Neuman, Hof van Justitie EG 67, 573.&#13;
- Idem van Sadan, Hof van Justitie EG 76, 323.&#13;
- Idem Hof van Justitie, EG 94, 79 van 26 februari 1980, Hof van Justitie EG 1981, pag. 201.&#13;
- Mr. H.E. Akyüreck-Kievits 'Het Europese Hof en de landbouwkwaliteitswet' Agrarisch recht 1985,&#13;
nr. 8, pag. 357 e.v. 31. In plaats van met reünies ruïnes in stand te houden.&#13;
32. - HR 18 oktober 1988 Westland - AID. Een bloemenveiling is geen handelaar in de zin van EGPVS&#13;
kwaliteitsverordening. - Arresten Bloemenveiling Berkel &amp; Omstreken, Hof 's-Gravenhage d.d. 7 februari 1989 'Een lid kan&#13;
zich door uittreding niet onttrekken aan het omslaan van tekorten over de leden'.&#13;
- Prof. mr. F. Molenaar 'Omslag van tekorten over leden van een coöperatie' TVVS 1982, pag. 233-234.&#13;
- Structuurwet grote coöperaties en onderlingen respecteert juist op deze punten het ledenprimaat en&#13;
wijkt op deze onderdelen af van de Structuurregeling grote NV/BV.&#13;
- Mr. P.A. Stein 'De regeling van het omslaan van tekorten in statuten van coöperatieve verenigingen'&#13;
R.M. Theunis 1961, pag. 14-37. Dit artikel verschafte een belangrijke bijdrage in de rechtsgedingen voor&#13;
Hof 's-Gravenhage voornoemd.&#13;
33. In de zin van: - sponsor (kunst, sport);&#13;
- milieu;&#13;
- vliegwielfunctie in gemeenschap.&#13;
34. Als coöperatieve af zet vereniging die vraag en aanbod concentreert ten faveure van leden én kopers.&#13;
35. Recente promoties op dit vlak: - J.M. Vrij 'Topstructuur en strategische besturing van grote landbouwcoöperaties' VUGA 1981.&#13;
- H.M. Raemaekers 'Ontwikkeling in agrarische organisaties' van Mastrigt en Verhoeven 1983.&#13;
- Th. Homan 'Management in coöperatieve organisaties' prf. april 1989.&#13;
- G. Cardol 'Ruimte voor agribusiness-complexen' 1988.&#13;
36. In de ruime zin des woords.&#13;
37. Zie mr. J.N. Kras ' De directeur in de coöperatie' TVVS 88-3.&#13;
38. Zie mr. H.E. Gewin in eerder genoemd coöperatienr. TVVS 'Organen van de coöperatieve vereniging'.&#13;
39. Ik deel hier de mening van Van Hengsten Van Steenderen 'Het nieuwe verenigingsrecht' tweede her&#13;
ziene druk, pag. 74.&#13;
40. E. Abma 'Leiding en leden in landbouwcoöperaties' prf. 1962 Boom Meppel hierover 'Op papier is&#13;
het op te lossen, maar in de praktijk leidt het er nog weieens toe dat de directeur spreekt over ik en mijn&#13;
bestuur.'&#13;
41. In diverse statuten van ziekenhuizen blijkt de directie niet eens te worden genoemd. (W.J.M. Gitmans&#13;
en P.J.M, van Wersel: 'Knelpunten in de bestuursstructuur van het algemene ziekenhuis'. Serie Medisch&#13;
Recht, nr. 9, Kluwer 1976.)&#13;
42. HR 12 april 1957, NJ 1957, 345&#13;
43. J.M. Vrij: 'Topstructuur en strategische besturing van grote landbouwcoöperaties', prf. Vuga 1981.&#13;
44. F. Terlouw 'De landbouwcoöperatie als vereniging: de interne organisatie of beheersstructuur'.&#13;
Landbouwkundig Tijdschrift 1978, pag. 455-460.&#13;
45. Art. 131 en 241 boek 2 BW en 1639w boek 4 BW.&#13;
46. 'Nadere wijziging van enige sociale verzekeringswetten, de wet betreffende verplichte deelneming in&#13;
een bedrijfspensioenfonds en enige fiscale wetten in het verband met het misbruik van rechtspersonen.'&#13;
Wetsontwerp 1980, Tweede Kamer, nr. 16 530&#13;
47. - Zie terzake anti-misbruikwetgeving mr. J.N. Kras in eerder genoemd artikel in TVVS nr. 3, maart&#13;
1988, pag. 85 (Coöperatie-special).&#13;
- Zie terzake misbruik van rechtspersonen mr. A. Kieboom 'Aansprakelijkheid van bestuurders van&#13;
rechtspersonen voor loon- en omzetbelasting en sociale premies', TVVS 1981, nr. 8, pag. 173-177.&#13;
48. Coöperatiedirecteur en WOR idem mr. J.N. Kras eerder genoemd TVVS Coöperatie nr. 3, 1988.&#13;
49. Memorie van antwoord bij herziene Wet op de Ondernemingsraden 6 januari 1977&#13;
50. De een heeft tot taak uit te kijken over de westelijke zeezijde, de ander speurt de landelijke oostkant&#13;
af op onraad. Ze vertrouwen elkaar niet en staan met de ruggen tegen elkaar. Hoe kunnen ze nu én hun&#13;
werk goed blijven doen én elkaar beter in de gaten houden?</legacyfootnotes><footnotes><footnote/></footnotes><auteurs>Mr. Jaap N. Kras mba</auteurs><published>1989-05-01 00:00:00</published><modified>1989-05-01 00:00:00</modified><editiondate>1989-05-01</editiondate><htmlpath>https://denhollander.info/artikel/6251</htmlpath></article>
</articles></edition>
<edition><articles><article><jaar>2001</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2001</searchword><id>5631</id><udhid>UDH:TvAR/5631</udhid><titel>Vermarkting van agrarische producten</titel><searchwords><searchword>TvAR 9/2001</searchword><searchword>UDH:TvAR/5631</searchword></searchwords><attachments><attachment><name>2001_nr 9_Artikel_Kras.pdf</name><extention>pdf</extention><url>https://denhollander.info/download/5563/ci</url></attachment></attachments><inleiding>1. Inleiding&#13;
Deze bijdrage omvat een kort overzicht van enkele belangrijke verdragen, wetten,&#13;
organen en organisaties in Nederland die toezien op en zich bezighouden met de vermarkting&#13;
van agrarische producten en is geschreven als inleiding voor Commissie 1&#13;
van het 21ste CEDR-congres te Helsinki (27-30 mei 2001).&#13;
De hoofdthema’s van Commissie 1 zijn de horizontale en verticale integratie en de&#13;
kwaliteit van de productie en producten. Om te voorkomen dat verschillende verdragen,&#13;
wetten en maatregelen op vele plaatsen terugkomen is gekozen voor een overzicht&#13;
van de meest relevante verdragen, wetten, besluiten en regels en een summiere&#13;
behandeling van het kader waarin ze zijn geplaatst. Het geheel valt in twee delen&#13;
uiteen. Het onderhavige overzicht van wetten en regels en een subjectief overzicht&#13;
vanuit de historie naar het heden met een mening hoe we, kijkend naar de toekomst,&#13;
verder zouden moeten gaan. Laatstgenoemde overzicht zal in een latere aflevering&#13;
van Agrarisch recht worden gepubliceerd.&#13;
De huidige actualiteit in de Europese Unie met de recente uitlatingen van EUlandbouwcommissaris&#13;
Fischler duiden op een versterkte tendens naar renationalisatie&#13;
van het landbouwbeleid, hetgeen past in mijn mening het landbouwbeleid aan te passen&#13;
door het voeren van structuurbeleid.&#13;
Het is in het kader van deze CEDR-bijdrage onmogelijk gebleken een geheel tot in&#13;
detail kloppend overzicht te maken van verdragen, wetten en besluiten waar een boer&#13;
of handelaar van agrarische producten in de verticale en horizontale keten mee te&#13;
maken kan krijgen. Gekozen is voor een beperkte relevante opsomming met verwijsplaatsen&#13;
voor de geïnteresseerden. Daar waar belangrijke rechtsgebieden geheel niet&#13;
worden besproken wordt dit vermeld.</inleiding><content>2. Grondwet&#13;
Onze Grondwet staat toe1 dat bevoegdheden tot wetgeving, bestuur en rechtspraak&#13;
kunnen worden overgedragen aan volkenrechtelijke organisaties. Voorst kunnen&#13;
regels en besluiten door organen van volkenrechtelijke organisaties worden genomen&#13;
welke zich onmiddellijk richten op de inwoners van Nederland. Tot slot is de Nederlandse&#13;
rechter bevoegd het Nederlandse recht te toetsen op strijdigheid met het desbetreffende&#13;
internationale recht. Over de uitleg van EU-verdragsbepalingen is de hoogste Nederlandse rechter zelfs verplicht vooraf een beslissing te toetsen bij het&#13;
Hof van Justitie te Luxemburg.2&#13;
Dit monistische Nederlandse staatsrechtelijke systeem staat dus zelfwerkende&#13;
bepalingen in internationale overeenkomsten toe. Voorbeelden van voor dit onderwerp&#13;
relevante supranationale verdragen zijn de EG-basisverdragen3, het Verdrag van&#13;
de Verenigde Naties en het Verdrag tot Bescherming van de Rechten van de Mens en&#13;
de fundamentele vrijheden. Daarnaast kennen we bilaterale en multilaterale verdragen&#13;
waarvan de verdragsteksten eerst omgezet moeten worden naar Nederlandse wetten&#13;
alvorens rechtskracht te verkrijgen. Het proces van ratificatie tot van kracht wording&#13;
in Nederlands recht wordt hier verder buiten beschouwing gelaten. De relevante wetten&#13;
en hun verdragen komen hierna aan de orde.&#13;
3. Kwaliteit&#13;
Direct na de oorlog zijn in Verenigde Naties verband de grondslagen gelegd voor een&#13;
wereldwijd landbouwkwaliteitsbeleid. Dit beleid is overgenomen en voortgezet door&#13;
de EG. De eerste EG-kwaliteitsnormen betroffen de handel in groenten en fruit.4&#13;
Voorts heeft de EG kwaliteitsnormen opgesteld voor siergewassen.5&#13;
Het verkeer met teeltmateriaal is in diverse EG-richtlijnen vastgesteld. De basis&#13;
voor het stelsel vinden we in de periode van 1966 tot 1972 waarin de toelating tot het&#13;
verkeer van vrijwel alle land- en tuinbouwgewassen is geregeld. Deze variëren van&#13;
bietenzaad6 en Kenmerken en Minimumeisen Rassenonderzoek Landbouwgewassen7&#13;
tot Uitwendige kwaliteit Bosbouwkundig Teeltmateriaal.8&#13;
In de meer recente richtlijnen uit de negentiger jaren verschuift het accent naar de&#13;
verantwoordelijkheid om identificeerbaar teeltmateriaal op de markt te brengen. Zo&#13;
wordt het toezicht op de controle van leveranciers van teeltmateriaal van groenten en&#13;
fruit en siergewassen geregeld in richtlijnen die het accent verschuiven van gezondheid&#13;
naar identificeerbaarheid en verantwoordelijkheid van de leverancier. De eerste&#13;
stappen naar uniforme beschrijving en controle op eenduidigheid in de handel van&#13;
teeltmateriaal worden daarmee gezet.9&#13;
De regeling van het verkeer met teeltmateriaal in Nederland is geregeld in het tweede&#13;
deel van de Zaaizaad- en Plantgoedwet (ZPW), hoofdstuk VI art. 80-93. 4. Marktordening&#13;
Regelingen betreffende kwaliteit en verkeer met teeltmateriaal zijn te onderscheiden&#13;
van de marktordening die door de EG-organen voor een aantal producten tot in&#13;
detail wordt geregeld. Daarin worden dwingende voorschriften gegeven voor de productie&#13;
en handel. Marktordeningsvoorschriften kennen we voor de producten graan,&#13;
varkensvlees, eieren, slachtpluimvee, groenten en fruit, wijn, zuivelproducten, rundvlees,&#13;
rijst, oliën en vetten, suiker, bloemen en planten, gedroogde voedergewassen,&#13;
verwerkte groenten en fruit, tabak, vlas en hennep, hop, zaaigoed en schapen- en&#13;
geitenvlees. Deze marktordeningbesluiten worden veelal genomen in de vorm van&#13;
verordeningen en richtlijnen van de Raad. Opgemerkt dient te worden dat de marktordening&#13;
voor de verschillende genoemde producten erg verschilt. Ze strekt zich uit&#13;
van een enkele algemene aanbeveling tot een gedetailleerde regeling inzake productie&#13;
en handel.&#13;
Nederlandse instrumenten voor de uitvoering van de EG-besluiten vinden we in&#13;
de Landbouwwet.10 Daarnaast kunnen in medebewind door de Publiekrechtelijke&#13;
Bedrijfsorganisaties (PBO’s) taken worden uitgevoerd. Hieronder zal nog nader op de&#13;
PBO’s worden ingegaan.&#13;
De uitvoering van Europese gezondheidsregelingen vindt in Nederland zijn grondslag&#13;
in de Warenwet11 en de, wellicht meest geraadpleegde wet dit voorjaar, Gezondheids-&#13;
en welzijnswet voor dieren12.&#13;
5. Mededinging&#13;
In het kader van dit summiere overzicht is het van belang te melden dat in verschillende&#13;
uitspraken het Europese Hof te kennen heeft gegeven dat de realisering van de&#13;
doelstellingen van het landbouwbeleid13 prevaleert boven de algemene regels van&#13;
mededinging van het EG-verdrag.14 In artikel 36 van het EG-verdrag wordt de landbouw&#13;
toegestaan een afwijkend concurrentieregime in het leven te roepen. Zo staat de&#13;
Raad uitzonderingen toe op het kartelverbod zoals in de inmiddels bij juristen in de&#13;
tuinbouw bekende verordening 26/62.15&#13;
6. Belastingverdragen&#13;
Voor de Nederlandse exporteurs – en gelukkig zijn we nog steeds in staat het merendeel&#13;
van onze agrarische producten te exporteren – zijn ook de belastingverdragen&#13;
met vele Nederlandse handelspartners van belang. Het Nederlandse uitgangspunt is dat dubbele heffing dient te worden voorkomen.16 Omzetbelasting wordt geheven&#13;
naar de regels van het land van invoer. Nederlandse exporteurs krijgen dus de in&#13;
Nederland geheven BTW op exportproducten terug. Hoewel deze regelingen buitengewoon&#13;
belangrijk zijn voor hen die het treft zal er in dit kader niet verder op worden&#13;
ingegaan.&#13;
7. Intellectuele eigendom&#13;
Niet onvermeld mag blijven het Nederlandse lidmaatschap van de Wereld Intellectuele&#13;
Eigendomsorganisatie (WIPO of OMPI) met haar secretariaat te Genève, voortgekomen&#13;
uit het Unie Verdrag van Parijs van 20 maart 1882 waarin voor het eerst de&#13;
gehele industriële eigendom werd geregeld. Deze organisatie omvat de verdragen die&#13;
de mens moeten stimuleren tot het doen van scheppingen van de geest, tot het daarmee&#13;
maken van nieuwe producten en rassen en het ontwikkelen van nieuwe diensten&#13;
en procédés zoals door het verrichten van uitvindingen, het veredelen van nieuwe rassen,&#13;
het schrijven van originele teksten, scripts en software en het maken van tekeningen&#13;
en modellen. Nederland is lid van verdragen die het auteursrecht regelen, het&#13;
octrooirecht, het kwekersrecht, het tekeningen- en modelrecht, het merkrecht en het&#13;
mededingingsrecht.&#13;
Daar waar het ene recht een, onder voorwaarden en voor een beperkte duur,&#13;
monopolie geeft op productie en handel, gaat een ander recht ongecontroleerde misbruiken&#13;
van monopolies weer tegen.&#13;
8. Onderlinge verhoudingen&#13;
Interessant zijn de onderlinge verhoudingen tussen bepalingen die rechtstreeks werken&#13;
in het Nederlands recht, vooral bepalingen die onderling met elkaar strijden of&#13;
strijden met het Nederlands recht. Een hobby van bij uitstek juristen natuurlijk die&#13;
daar veelal hun brood mee verdienen.&#13;
Zo waarborgt het Verdrag tot bescherming van de rechten van de mens en de fundamentele&#13;
vrijheden (EVRM) een aantal grondrechten en vrijheden voor iedere ingezetene&#13;
in de verdragsluitende landen. Een boer is ook een mens. En in de verdragsluitende&#13;
landen zoals Nederland wonen boeren. Het recht op vrijheid en veiligheid&#13;
wordt geregeld evenals het recht op eerbiediging van het privé-, familie- en gezinsleven.&#13;
17 Het eerste protocol bij het EVRM luidt zelfs expliciet: “Iedere natuurlijke en&#13;
rechtspersoon heeft recht op het ongestoorde genot van zijn eigendom.” Vele EGmaatregelen,&#13;
daarin gesteund door het Europese Hof, grijpen diep in de persoonlijke&#13;
levenssfeer van boeren in. Het ongestoorde genot van het eigendom komt daardoor&#13;
nog wel eens in het gedrang.&#13;
Grensverkennende oriëntaties naar de reikwijdte van verdragen en wetten kunnen&#13;
evenzoveel boeiende bespiegelingen opleveren en laten soms belangrijke vragen met&#13;
grote economische consequenties onbeantwoord. Zo is de verhouding tussen multilaterale&#13;
en supranationale regels heel belangrijk. Hoe groter de verwevenheid hoe leuker de casus. Nederland is aangesloten bij het UPOV (de Union internationale&#13;
pour la Protection des Obtentions Vegetales) dat het kwekersrecht regelt. Op basis&#13;
van het UPOV-verdrag18 is in Nederland het kwekersrecht opgenomen in de Zaaizaad-&#13;
en Plantgoedwet (ZPW).19 Deze wet regelt het materiële kwekersrecht en het&#13;
procesrecht in Nederland. Inmiddels heeft de EU zich op 1 september 199420 aangesloten&#13;
bij de UPOV en het kwekersrecht geregeld in de Plant Variety Rights op&#13;
27 april 1995 met een eigen communautair bureau voor plantenrassen, het Community&#13;
Plant Variety Office o.l.v. de Nederlander mr. B. Kiewiet, te Angers Frankrijk.21&#13;
Nu lijkt zich het antwoord op de volgende casus wel te raden doch absolute zekerheid&#13;
is er nog niet. Wat gebeurt er indien een Luxemburgse rozenzetter – en Luxemburg&#13;
is geen lid van de UPOV – een in Nederland maar niet in de EU kwekersrechtelijk&#13;
beschermd rozenras vermeerdert zonder toestemming van de Nederlandse kwekersrechthouder&#13;
– die behoeft hij immers niet te vragen – , zetlingen in Luxemburg&#13;
verkoopt aan een Nederlandse rozenteler die deze meeneemt naar Nederland – er is&#13;
sprake van vrij verkeer van goederen, diensten en personen in de EU – en in Nederland&#13;
opplant om er bloemen van te telen? Dit kan een aanmerkelijke besparing voor&#13;
de Nederlandse tuinder in kwestie opleveren indien hij geen royalty hoeft te betalen&#13;
aan de Nederlandse veredelaar. Op een kas van 1 ha scheelt dat al gauw 1,5 ton en zo&#13;
duur is dat ritje naar Luxemburg natuurlijk niet.&#13;
9. Handel in bedreigde dier- en plantensoorten&#13;
Nederland is aangesloten bij de Convention on International Trade in Endangered&#13;
Species of wild flora and fauna (CITES). Deze ook wel genoemde Conventie van&#13;
Washington22 regelt de handel in bedreigde dier- en plantensoorten. De dier- en&#13;
plantensoorten waarop het verdrag toeziet zijn opgenomen in drie bijlagen waarin&#13;
de voorwaarden van verhandelbaarheid of het verbod op verhandelbaarheid zijn&#13;
geregeld. De soorten die met uitsterven zijn bedreigd staan in Bijlage 1. De dier- en&#13;
plantensoorten in Bijlage 1 mogen slechts onder zeer stringente voorwaarden worden&#13;
vervoerd, tentoongesteld of verhandeld. Bijlage 2 omvat een lijst van dier- en plantensoorten&#13;
die nog niet met uitsterven worden bedreigd doch wel kunnen uitsterven als&#13;
niet zeer streng wordt toegezien op de handel en exploitatie. Ook deze dieren en&#13;
planten mogen slechts onder stringente voorwaarden worden vervoerd en verhandeld.&#13;
Bijlage 3 omvat dier- en plantensoorten met een specifieke bescherming in een&#13;
van de lidstaten. Dieren en planten van deze soorten mogen slechts met specifieke&#13;
overheidsvergunningen en certificaten worden vervoerd en verhandeld. De EU heeft de conventie van Washington onderschreven. De EU bepaalt dat de&#13;
lidstaten uniforme uitvoering geven aan de Conventie.23 In een aantal opzichten is de&#13;
EU-regelgeving strenger dan het Cites-verdrag. In bijlage C1 van de EU-verordening&#13;
zijn soorten uit de bijlagen 2 en 3 van het Cites-verdrag opgenomen als ware zij&#13;
opgenomen in bijlage 1 met het strengste regime tegen vervoer, verhandeling en tentoonstelling.&#13;
Bijlage C2 van de EU-verordening omvat aanvullende strenge voorwaarden&#13;
terzake het verlenen van invoervergunningen.&#13;
In Nederland is uitvoering gegeven aan de internationale afspraken in de Wet&#13;
bedreigde uitheemse dier- en plantensoorten (Wet Budep).24 Deze wet bevat de nationale&#13;
regels voor de bescherming van uitheemse dier- en plantensoorten en de internationale&#13;
bepalingen voor de handel in bedreigde in het wild levende dier- en plantensoorten.&#13;
25&#13;
Inheemse dieren en planten kunnen eveneens onder het regime van het Cites-verdrag&#13;
vallen doch waren in ons land geregeld in de Natuurbeschermingswet, de Visserijwet&#13;
1963, de Jachtwet en de Vogelwet 1936. Deze verspreide wetten en regelingen&#13;
worden opgenomen in de nieuwe Flora- en faunawet die de genoemde wetten en&#13;
regelingen geleidelijk gaat vervangen.26&#13;
10. Kwaliteit&#13;
Ter uitvoering van de EG-richtlijnen en voor de terreinen waar een zelfstandige&#13;
bevoegdheid rest, gelden de nationale wetten en regelgevingen. Om slagvaardig uitvoering&#13;
te kunnen geven “gezien het karakter van de Nederlandse landbouw, waarvan&#13;
de belangen ten nauwste verweven zijn met de economische situatie in andere&#13;
landen”, regelt de Landbouwwet27 de mogelijkheid bij ministeriële beschikking uitvoering&#13;
te geven aan het EG-landbouwbeleid.&#13;
Daarnaast kennen we in Nederland de Landbouwkwaliteitswet.28 Deze raamwet&#13;
geeft de overheid de mogelijkheid snel op basis van Algemene Maatregel van Bestuur&#13;
of Koninklijk Besluit voorschriften uit te vaardigen op het gebied van de kwaliteit&#13;
van agrarische producten en visserij. Deze regels kunnen betrekking hebben op de&#13;
oorsprong van het product, de hoedanigheid, de sortering, de verzorging, de verpakking,&#13;
de vorm, de afwerking, de aanduiding, de maat en het gewicht, alsmede de betaling&#13;
naar gelang van de kwaliteit.29 De overheid heeft dus de bevoegdheid zeer vergaande&#13;
maatregelen te treffen. 11. De Publiekrechtelijke Bedrijfsorganisatie (PBO)&#13;
In het kader van het overzicht van wetten en regelingen betreffende de handel van&#13;
agrarische producten kan de Wet op de bedrijfsorganisatie (Wet BO) niet ontbreken.30&#13;
Deze wet opende de mogelijkheid tot het instellen van Publiekrechtelijke Bedrijfsorganisaties.&#13;
Dit is daadwerkelijk gebeurd en heeft vooral in de agrarische sector&#13;
geleid tot de instelling van deze lichamen.31 De wet onderscheidt horizontale en verticale&#13;
organisaties.32 Horizontale organisaties, bedrijfschappen genoemd, voor allen die&#13;
eenzelfde beroep uitoefenen (“gelijke of aanverwante functie”) en verticale organisaties,&#13;
productschappen genoemd, voor hen die hetzelfde product telen, verwerken en&#13;
verhandelen (“verschillende functies ten aanzien van bepaalde producten of groepen&#13;
van producten”). Zo zijn er o.a. bedrijfschappen voor groot- en detailhandel en productschappen&#13;
voor vee en vlees en voor tuinbouwproducten. Deze lichamen hebben&#13;
oorspronkelijk drie rollen. Ze maken verordeningen voor de verplicht aangeslotenen&#13;
ten aanzien van hun bedrijfsvoering, hun product of de vorming van nuttig geachte&#13;
fondsen voor onderzoek en/of promotie en reclame. Daarnaast was de idee dat de&#13;
bedrijfsorganisaties belangenbehartiging tot hun taak hadden en andere dienstverlenende&#13;
taken zouden behoren te doen. Belangenbehartiging wordt op voortreffelijke&#13;
wijze gedaan door de betrokkenen zelf, zoals voor tuinders en boeren door de Federatie&#13;
van Land- en Tuinbouw Organisaties (LTO) of voor bijvoorbeeld de bloemenveilingen&#13;
door de Vereniging van Bloemenveilingen in Nederland (VBN). Dienstverlening&#13;
in de vorm van sociaal-economische diensten wordt eveneens door&#13;
bijvoorbeeld LTO aan zijn leden aangeboden. Deskundige voorlichting en relevant&#13;
onderzoek vindt plaats door professionals op commerciële grondslag en door wetenschappelijke&#13;
onderzoeksinstituten al dan niet daarin rechtstreeks ondersteund door&#13;
overheidsmiddelen.&#13;
Resteert de verordenende taak van de bedrijfsorganisaties. Afgevraagd wordt of een&#13;
dergelijk instrumentarium in deze tijd en op deze wijze nog wel nodig is.33 Hirsch&#13;
Ballin beantwoordt deze vraag ondubbelzinnig positief. De Wet op de bedrijfsorganisatie&#13;
geeft de grondslag aan het zijns inziens belangrijke “verplicht gezamenlijk&#13;
optrekken van ieder afzonderlijk (betrekkelijk) kleine, economisch kwetsbare, agrarische&#13;
ondernemer”.34 Anderen noemen het een vorm van functionele decentralisatie.&#13;
De opzet van de wet is dat werkgevers en werknemers paritair het bestuur vormen&#13;
van de bedrijfslichamen. Bestuurders worden dan ook gekozen en benoemd uit de werkgevers- en werknemersorganisaties. Toezicht wordt uitgeoefend door de ministers&#13;
van Sociale Zaken en Werkgelegenheid en Landbouw, Natuurbeheer en Visserij.&#13;
De wet regelt boven de product- en bedrijfschappen een overkoepelend orgaan, de&#13;
Sociaal Economische Raad (de SER).35 Deze ziet toe op de schappen.&#13;
De SER ontleent overigens zijn grootste gewicht aan zijn veel belangrijker functie,&#13;
namelijk het zijn van het belangrijkste adviesorgaan van de regering voor sociaal-economische&#13;
vraagstukken. Daartoe is de SER niet alleen samengesteld uit vertegenwoordigers&#13;
van het bedrijfsleven (15 werkgevers-15 werknemers) doch kent hij eveneens&#13;
15 Kroonleden. Deze worden benoemd door de regering.36&#13;
Uit de oorspronkelijke opzet van de Wet BO blijkt dat de primaire taken van de&#13;
bedrijfslichamen waren het adviseren, en zonodig dwingend voorschrijven, van ordenende&#13;
sociaal-economische regels voor de bedrijfstakken waarop ze zich richten.&#13;
Deze doelstelling is niet gehaald, gewenst of tot stand gekomen. Hier liggen vooral&#13;
taken voor de EG-organen en de daaruit voortvloeiende Landbouwwet-organen dan&#13;
wel voor de organen met taken gebaseerd op andere hier genoemde relevante wetten.&#13;
Zo kent de Landbouwkwaliteitswet op dit gebied bevoegdheden toe en inderdaad&#13;
ook aan de bedrijfslichamen. Doch de belangrijkste taak blijkt toch het uitvaardigen&#13;
door de PBO’s van verordeningen op de terreinen die de betrokken besturen voor de&#13;
desbetreffende bedrijfstak nuttig en gewenst achten. Dit gaat over een vrij breed terrein&#13;
van het treffen van fytosanitaire eisen en gezondheidsvoorzieningen tot het bij&#13;
elkaar zetten van gelden voor onderzoek en het maken van gemeenschappelijke generieke&#13;
reclame.&#13;
De lage organisatiegraad onder de werknemers, het volstrekt ontbreken van zelfs&#13;
enige kennis omtrent deze schappen en hun werking bij de werknemers leidt tot de&#13;
vraag in hoeverre deze schappen gelegitimeerd zijn. Voordelen lijken vooral te liggen&#13;
bij bepaalde werkgevers die hiermee een instrument in handen hebben om zelf verordende&#13;
bevoegdheden te hebben. In de breedte weten vele agrarische ondernemers&#13;
evenmin iets van de PBO’s, hun achtergrond, hun zin, nut en werkwijze. De agrarische&#13;
ondernemers kennen de PBO’s vooral door de regelmatige heffing die ze dienen&#13;
te betalen. Afgevraagd kan verder worden of de kosten van het apparaat en de aanwending&#13;
van de middelen de heffingshoogten – er dient zowel voor het bedrijfschap&#13;
als het productschap te worden betaald – rechtvaardigen.&#13;
12. Procesrecht&#13;
De Wet BO kent zijn eigen rechtsprekende college waarbij beroep ingesteld kan worden&#13;
tegen besluiten en handelingen van de SER en de bedrijfslichamen37: het College&#13;
van Beroep voor het bedrijfsleven.38 Deze vindt haar wettelijke grondslag in de Wet&#13;
bestuursrechtspraak bedrijfsorganisatie.39 Op 16 december 1993 is deze wet geheel&#13;
herzien in het kader van het in te voeren nieuwe stelsel van bestuursrechtspraak in Nederland. Daarnaast is in verschillende wetten40 het College aangewezen voor de&#13;
behandeling die voortvloeien uit die wetten. Voor de agrarisch sector belangrijke wetten&#13;
zijn de Wet economische mededinging,41 de Gezondheids- en welzijnswet voor&#13;
dieren (Gwvd), de Landbouwwet en de Landbouwkwaliteitswet.&#13;
Overtreding van genoemde wetten is een economisch delict. Grondslag voor de&#13;
opsporing, vervolging en berechting ligt in de Wet economische delicten.42&#13;
Fusies en overnames dienen te worden voorgelegd aan de Nederlandse Mededingingsautoriteit&#13;
(NMa).43&#13;
Bij velen is inmiddels bekend of berucht geworden de Gezondheids- en welzijnswet&#13;
voor dieren44 met zijn beroepsmogelijkheid bij het College van Beroep voor het&#13;
bedrijfsleven. Deze wet dient te bevorderen dat vee- en pluimveehouders er alles aan&#13;
doen om het optreden van besmettelijke dierziekten op hun bedrijf te voorkomen. De&#13;
wet bevat voorschriften omtrent de inrichting en de hygiëne van het bedrijf. Verder&#13;
bevat de wet mogelijkheden EU-voorschriften omtrent de uitvoer van vee en de toepassing&#13;
van veterinaire bepalingen uit te voeren. Tot slot zei vermeld dat deze wet&#13;
ertoe dient om wettelijke maatregelen te nemen bij plotseling optredende besmettelijke&#13;
ziekten en ten behoeve van de dierenziektebestrijding.45 Op basis van deze wet kunnen&#13;
de maatregelen genomen worden tot het bestrijden van besmettelijke dierziekten.46&#13;
13. Privaatrechtelijke structuur&#13;
Boeren en tuinders, veredelaars en vermeerderaars, handelaren, verwerkende bedrijven,&#13;
transporteurs en detaillisten richten hun ondernemingen in naar de algemene&#13;
regels van het Nederlands recht. Boek 2 BW kent hiervoor de ondernemingsvormen.&#13;
De natuurlijke personen eenmanszaak, maatschap, vennootschap onder firma (vof)&#13;
met haar species commanditaire vennootschap (cv). De rechtspersonen coöperatie&#13;
(coop), besloten vennootschap (bv), de naamloze vennootschap (nv) met hun structuurregime&#13;
regeling. Daarnaast worden economische activiteiten uitgevoerd in verenigings-&#13;
en stichtingsvorm. Het BW biedt het algemene juridische kader. In statuten&#13;
en reglementen wordt de ondernemingen een grote vrijheid gelaten binnen de wettelijke&#13;
kaders onderlinge afspraken ten behoeve van hun onderneming verder uit te&#13;
werken.&#13;
Deze ondernemers hebben hun eigen organisaties zoals werkgevers- en werknemersverenigingen&#13;
die verder buiten het bestek van dit overzicht vallen doch bijvoorbeeld&#13;
hierboven bij het optuigen van de besturen van de SER en de bedrijfslichamen&#13;
wel even om de hoek kwamen kijken.&#13;
Hierboven ook al even genoemd hebben de tuinders en boeren standsorganisaties,&#13;
verenigd in de LTO. Deze standsorganisaties behartigen de stoffelijke belangen van&#13;
de leden. Studieclubs dienen ter vergroting van de kennis. Belangenbehartiging vindt plaats bij de lands- en Europese overheden. Internationaal overleg en belangenbehartiging&#13;
vindt plaats in EU-verband in het Comité des Organisations Professionelles&#13;
Agricole de l’EU (Copa).&#13;
Daarnaast kan de coöperatie niet onvermeld blijven. Vele boeren en tuinders hebben&#13;
voor hen belangrijke productie-, verwerkings- en afzetorganisaties georganiseerd&#13;
in de vorm van een coöperatie. De jongste wettelijke regeling van de coöperatie vinden&#13;
we in BW boek 2 titel 347 “Coöperaties en OnderlingeWaarborgmaatschappijen”.&#13;
Art. 53 luidt:&#13;
De coöperatie is een bij notariële akte opgerichte vereniging. Zij moet zich blijkens de statuten&#13;
ten doel stellen in bepaalde stoffelijke behoeften van haar leden te voorzien krachtens&#13;
overeenkomsten, anders dan van verzekering, met hen gesloten in het bedrijf dat zij te dien&#13;
einde te hunnen behoefte uitoefent of doet uitoefenen.48&#13;
Coöperaties spelen nog immer een zeer belangrijke rol bij de inkoop, verwerking en&#13;
afzet van agrarische producten49. Ook de coöperaties kennen hun EU-overlegorgaan,&#13;
het Comité General de la Cooperation Agricole des pays de l’EU (Cogeca).&#13;
Naast verenigingen en coöperaties van boeren en tuinders kennen we in Nederland&#13;
eveneens in private verenigingen georganiseerde veredelaars, vermeerderaars, groothandelaren&#13;
en detaillisten. Het zijn er teveel om op te noemen, ze zijn er van a (aardappelhandelaren)&#13;
tot z (zuivelhandel). Deze verenigingen hebben evenals de boerenen&#13;
tuindersorganisaties tot doel de economische belangen te behartigen voor hun&#13;
leden zoals bij de nationale overheid of de EU. Velen zijn internationaal georganiseerd&#13;
met zusterverenigingen in overkoepelende overlegorganisaties met vertegenwoordigingen&#13;
bij belangrijke verdragen zoals de EU.&#13;
14. Samenvattend overzicht&#13;
De belangrijkste verdragen en wetten, en de daarmee samenhangende wetten, regels&#13;
en organisaties, op het gebied van de vermarkting van agrarische producten hier kort&#13;
behandeld zijn:&#13;
het Verdrag betreffende de Europese Unie;&#13;
het Verdrag tot oprichting van de Europese Gemeenschap;&#13;
de World Intellectual property organization en de Union pour la Protection des&#13;
Obtentions Vegetales;&#13;
de Conventie van Washington;&#13;
de Landbouwwet;&#13;
de Landbouwkwaliteitswet;&#13;
de Flora- en faunawet;&#13;
de Zaaizaad- en Plantgoedwet;&#13;
de Wet op de bedrijfsorganisatie;&#13;
de Gezondheids- en welzijnswet voor dieren. </content><legacyfootnotes>1. Art. 93, 94, 95 GW.&#13;
2. Art. 234 EEG en 150 EGA.&#13;
3. Verdrag tot de oprichting van de Europese gemeenschap, 25 maart 1957, Trb.1975, 91 (idem Verdrag tot&#13;
oprichting van de Europese Gemeenschap voor Kolen en Staal en het Verdrag tot oprichting van de&#13;
Europese Gemeenschap voor Atoomenergie).&#13;
4. EGVO 158/1966, PbEG 192.&#13;
5. EGVO 234/68, PbEG L 55, EGVO 315 en 316 PbEG L 71.&#13;
6. EG-Richtlijn 66/400, PbEG L 125.&#13;
7. EG-Richtlijn 72/180 PbEG L 108.&#13;
8. EG-Richtlijn 71/161 PbEG L 87.&#13;
9. EG 93/61, PbEG L 250/19; EG 93/62, PbEG L 250/29; EG 93/63 PbEG L 250/31; EG 93/64, PbEG L&#13;
250/33.&#13;
10. Wet van 26 juli 1957, Stb. 342.&#13;
11. Stb. 1988, 360.&#13;
12. Stb. 1992, 385.&#13;
13. Art. 33, 34 jo 36 EG.&#13;
14. Art. 81 en 82 EG.&#13;
15. PbEG 1962, p. 993. De zaak 71.74 Frubo is het voorbeeld. Een recenter arrest waarin het Hof haar&#13;
standpunt heeft bevestigd betrof de zaak Florimex versus VBA, Hof 5e Kamer 30 maart 2000. Het is&#13;
land- en tuinbouwcoöperaties onder bepaalde voorwaarden – waaraan de VBA overigens niet voldeed&#13;
in de Florimex zaak – toegestaan op basis van VO 26 de mededinging tussen aanvoerders te beperken.&#13;
16. Wij kennen daartoe het Besluit voorkoming dubbele belasting 1988.&#13;
17. Zie de art.5 jo 8 EVRM.&#13;
18. Gesloten te Parijs op 2 december 1961, in werking getreden bij de Rijkswet van 6 oktober 1966, Stb. 442&#13;
en laatstelijk gewijzigd op 19 maart 1991, Trb. 1992, 52.&#13;
19. Zie boven i.v.b. met de regeling van het verkeer met teeltmateriaal. De ZPW is laatstelijk belangrijk&#13;
gewijzigd ter aanpassing aan de nieuwe UPOV afspraken op 26 juni 1996, Stb. 398 en 11 december&#13;
1996, Stb. 4.&#13;
20. VO EG 2100/94, Pb L 227.&#13;
21. Zie ‘Sortenschutzrecht und UPOV Ubereinkommen’ over het VAR kwekersrecht Dreilanderseminar&#13;
1998 Maastricht o.l.v. mr. B. Kiewiet, Beilage 1/1999 in Agrarrecht (het Duitse tijdschrift voor agrarisch&#13;
recht), met bijdragen van H.W.R. Rutz (Duitsland), M. Bootsman (Nederland) en G. Van Overwalle&#13;
(België).&#13;
22. Verdrag van 3 maart 1973, Trb. 1974, 23.&#13;
23. EGVO 3626/82, PbEG L 384.&#13;
24. Wet van 8 januari 1975, Stb. 48, laatstelijk gewijzigd in de wet van 23 juni 1994, inwerkingtreding&#13;
1 augustus1995.&#13;
25. Zie o.a. art.3a Budep.&#13;
26. Verwacht wordt dat in de loop van dit jaar de vereiste AMvB’s door de Staten Generaal worden aanvaard&#13;
waardoor de Flora- en faunawet nog dit jaar in werking zal treden.&#13;
27. Wet van 26 juli 1957, Stb. 1957, 342, laatstelijk gewijzigd bij wet van 4 december 1997, Stb. 1997, 580.&#13;
28. Wet van 8 april 1972, Stb. 371, geraadpleegd: Teksten en toelichting op de Landbouwkwaliteitswet,&#13;
M. Bootsman, Koninklijk Vermande 1999.&#13;
29. Zie art. 2 Landbouwkwaliteitswet.&#13;
30. Wet van 27 januari 1950, Stb. K 22.&#13;
31. Maar zo staan in de Lijst van Lichamen bedoeld in art.1 van de Wet bestuursrechtspraak bedrijfsorganisatie&#13;
o.a. genoemd het Bedrijfschap voor het Stukadoors-, het Terrazzo- en Steengaasstellersbedrijf in&#13;
Woerden, het Bedrijfschap voor het Schildersbedrijf en het Bedrijfschap voor het Natuursteenbedrijf te&#13;
Rijswijk, en het Bedrijfschap voor de Lederindustrie te Tilburg.&#13;
32. Art. 66, tweede, resp. eerste lid. De wet kent formeel vijf typen lichamen: naast de Sociaal Economische&#13;
Raad (hfdst. 1 Wet BO), kent de wet formeel bedrijfschappen en productschappen en hoofdbedrijfschappen&#13;
en hoofdproductschappen.&#13;
33. W. van der Duin, ‘De PBO: terug van bijna weggeweest’, Agr.r. 1998, p. 10, en W. van der Duin, ‘Haalt&#13;
de PBO het jaar 2000?’, in: Kroniek Agrarisch recht 1998, Koninklijke Vermande, Lelystad 1999, p. 11-15.&#13;
34. E.M.H. Hirsch Ballin, ‘Gronden voor publiekrechtelijke bedrijfsorganisatie in de agrarische sector. Preadvies&#13;
voor de Vereniging voor Agrarisch Recht’, Agr.r. 1996, p. 164.&#13;
35. Wet BO Hfdst. 1, art. 1 t/m 65.&#13;
36. Dus inclusief de Koningin die daarvan deel uitmaakt cf. art. 42 GW.&#13;
37. Wet BO, art 66, vierde lid jo 140 en Wet arbo, art. 18, eerste lid.&#13;
38. Wet arbo art. 2.&#13;
39. Wet van 16 september 1954, Stb. 416.&#13;
40. Zie uitputtend overzicht o.a. S&amp;J, nr. 135a, zevende druk, p. vi-viii.&#13;
41. Wet van 28 juni 1956 Stb. 401 (nu: Mededingingswet, Stb. 1997, 242).&#13;
42. Wet van 22 juni 1959, Stb. K 258, laatstelijk gewijzigd bij wet van 22 december 1999, Stb. 582.&#13;
43. WEM art. 34.&#13;
44. Wet van 24 september 1992, Stb. 585.&#13;
45. Gwvd art. 6, 7, 8 en 9.&#13;
46. Gwvd art. 15 t/m 32.&#13;
47. Wet van 16 juni 1988, Stb. 305, in werking getreden op 1 januari 1989.&#13;
48. R.C.J. Galle, De coöperatie, diss., Tjeenk Willink, Zwolle 1993. Verder J.N. Kras o.a. met ‘De directeur&#13;
in de coöperatie’, TVVS 1988, p.81e.v. en ‘Heeft de coöperatieve vereniging een januskop?’ preadvies&#13;
voor de Vereniging voor Agrarisch Recht mei 1989, Agr.r. 1989, p. 227 e.v.&#13;
49. W.J.J. van Diepenbeek, De coöperatieve organisatie, diss. Tilburg 1990.</legacyfootnotes><footnotes><footnote/></footnotes><auteurs>mr. J.N. Kras</auteurs><published>2001-09-01 00:00:00</published><modified>1999-10-19 00:00:00</modified><editiondate>2001-09-01</editiondate><htmlpath>https://denhollander.info/artikel/5631</htmlpath></article>
</articles></edition>
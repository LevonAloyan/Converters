<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/1995</searchword><id>5021</id><udhid>UDH:TvAR/5021</udhid><titel>Amev / De Kruif (TvAR 1995/4773)</titel><searchwords><searchword>TvAR 10/1995</searchword><searchword>TvAR 1995/4773</searchword><searchword>UDH:TvAR/5021</searchword></searchwords><attachments><attachment><name>1995_nr 10_Rechtspraak_4773.pdf</name><extention>pdf</extention><url>https://denhollander.info/download/4961/ci</url></attachment></attachments><inleiding>Pachtwet, art. 1 lid ld, 12, 57, art. 3:13, 6:2 Burgerlijk Wetboek&#13;
&#13;
Een rechtsverhouding tussen partijen, waarbij de grondeigenaar (X) aan een ander (Y) opdraagt zijn land tegen betaling voor de teelt van gewassen te bewerken en in te zaaien en waarbij X tegelijkertijd die gewassen per ha aan Y voor een hogere prijs verkoopt en ter beschikking stelt en Y het bouwplan bepaalt, dient te worden aangemerkt als pacht. Volgens de afspraak bewerkt Y het land en zaait hij dit in, bepaalt hij de gewassenkeuze, oogst hij de gewassen, geniet de opbrengst daarvan en heeft hij het teeltrisico van een tegenvallende oogst. Aan Y is aldus het gebruik van het land afgestaan ter uitoefening van de landbouw met als tegenprestatie hetgeen hij X voor de gewassen per ha meer betaalt dan hij aan X voor de werkzaamheden in rekening brengt.&#13;
Redelijkheid en billijkheid kunnen in beginsel ook inbreuk maken op hetgeen uit een dwingende wetsbepaling voortvloeit. Wel zal aan zware eisen moeten worden voldaan voor de terzijdestelling van een dwingende wetsbepaling als in strijd met redelijkheid en billijkheid. Daarvoor is onvoldoende dat de overeengekomen prijs voor het gebruik van het land mogelijkerwijs zal worden beheerst ingevolge de toepassing van het Pachtnormenbesluit met als gevolg dat het rendement lager wordt. Van misbruik van bevoegdheid schriftelijke vastlegging te vragen is, gelet op de gang van zaken, geen sprake. Volgt onder andere bewijsopdracht aan Amev dat partijen jaarlijks overleg voerden over het bouwplan en dat Amev dit bouwplan naar eigen inzicht vaststelde.</inleiding><content>Arrest in de zaak van:&#13;
Amev Levensverzekering N.V., gevestigd en kantoorhoudende te Utrecht, appellante, incidenteel geïntimeerde, procureur: mr. J.M. Bosnak,&#13;
tegen&#13;
Jan Hendrik de Kruif wonende te Hooge Mierde, gemeente Hooge en Lage Mierde, geïntimeerde, incidenteel appellant, procu-reur: mr. D.M.H.M. van Dijk.&#13;
Het geding in eerste aanleg&#13;
De pachtkamer van het kantongerecht te Til-burg heeft op 8 mei 1992 tussen appellante als gedaagde en geïntimeerde als eiser een inter-locutoir vonnis gewezen, dat in fotocopie aan dit arrest is gehecht en naar de inhoud waar-van wordt verwezen.&#13;
Het geding in hoger beroep&#13;
Appellante - hierna ook te noemen: Amev -is bij exploit van 4 juni 1992, met gelijktijdige dagvaarding van geïntimeerde - hierna ook te noemen: De Kruif - voor dit hof, in hoger be-roep gekomen van het vonnis van 8 mei 1992, waarbij Amev werd toegelaten tot bewijs dat De Kruif geen pachter maar loonwerker is.&#13;
Bij memorie van grieven heeft Amev vijf grieven tegen het vonnis, waarvan beroep, aangevoerd, met conclusie dat het hof dat vonnis zal vernietigen en opnieuw rechtdoen-de, De Kruif alsnog in zijn vordering niet-ont-vankelijk zal verklaren, althans die vordering zal afwijzen met veroordeling van De Kruif in de kosten van beide instanties.&#13;
De Kruif heeft bij memorie van antwoord de aangevoerde grieven - met uitzondering van grief I - bestreden en heeft zijnerzijds on-der aanvoering van twee grieven incidenteel appel ingesteld met conclusie dat het hof,&#13;
primair, het vonnis van 8 mei 1992 zal ver-nietigen en, opnieuw rechtdoende, de tussen De Kruif en Amev met ingang van het voor-jaar 1988 gesloten pachtovereenkomst betref-fende de percelen, kadastraal bekend gemeente Hooge en Lage Mierde, sectie F 3, nrs. 291, 292 en 317 (alle gedeeltelijk) schrif-telijk zal vastleggen met als pachtprijs over 1988 f 20 055,20, over 1989 f 18 921 en laatstelijk f 16 536&#13;
en subsidiair, het vonnis waarvan beroep, zal bekrachtigen, met veroordeling van Amev in de proceskosten.&#13;
Amev heeft bij memorie (lees:) van ant-woord in het incidenteel appel de incidentele grieven bestreden met conclusie dat het hof De Kruif in zijn incidenteel appel niet-ontvan-kelijk zal verklaren althans dit zal afwijzen, met zijn veroordeling in de proceskosten.&#13;
Vervolgens hebben partijen de zaak op 17 januari 1994 doen bepleiten, Amev door mr. E.IJ. Ie Blanc, advocaat te Utrecht, en De Kruif door mr. D.M.H.M. van Dijk, advocaat te Arnhem.&#13;
Nadat partijen nog in overleg met elkaar waren getreden voor het beproeven van een vereniging, hebben zij de stukken tenslotte doen overleggen voor het wijzen van arrest.&#13;
De grieven&#13;
De door Amev aangevoerde grieven luiden&#13;
als volgt:&#13;
I. Ten onrechte heeft de pachtkamer van het kantongerecht overwogen dat ter gelegen heid van de comparitie en ook in de daarna genomen conclusie Amev als haar standpunt heeft herhaald dat De Kruif als loonwerker in haar dienst werkzaam was en nog steeds is.&#13;
II. De pachtkamer van het kantongerecht heeft ten onrechte overwogen dat De Kruif ter comparitie onweersproken heeft gesteld dat hij sedert het voorjaar 1988 de enige gebrui- ker van de onderhavige grond is en dat de wa- terlopen in zijn opdracht en voor zijn rekening worden verzorgd door loonwerker van Raak.&#13;
III. Ten onrechte overweegt de pachtkamer van het kantongerecht van oordeel te zijn dat, gelet op het tussen partijen vaststaande feit dat De Kruif sedert 1988 de enige gebruiker van de grond is, en voorts gelet op hetgeen door De Kruif bij en na de comparitie ter mo- tivering van zijn stelling dat er tussen partijen een pachtovereenkomst bestaat is aangevoerd, Amev dient te worden belast met het bewijs van de stelling dat De Kruif geen pachter maar loonwerker is.&#13;
IV. Ten onrechte gaat de pachtkamer er - zakelijk weergegeven - in haar vonnis van 8 mei 1992 van uit dat de stelling van De Kruif dat er sprake is van een pachtovereenkomst aannemelijker overkomt dan de stelling van Amev dat zulks niet het geval is.&#13;
V. Ten onrechte heeft de pachtkamer be- slist Amev toe te laten en heeft de pachtkamer Amev gelast om door alle middelen rechtens en speciaal door middel van getuigen te be- wijzen: 'dat De Kruif geen pachter maar loon werker is'.&#13;
De Kruif heeft in het incidenteel appel de navolgende grieven aangevoerd:&#13;
A. Ten onrechte heeft de pachtkamer van het kantongerecht overwogen, dat Amev ge-noegzaam heeft aangetoond, dat de door haar genoemde verzekering mede het Bolgoor om-vat.&#13;
B. Ten onrechte heeft de pachtkamer van het kantongerecht nagelaten de vordering tot schriftelijke vastlegging onmiddellijk toe te wijzen.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend danwel niet of onvoldoende weersproken, staat ten pro-cesse het navolgende vast:&#13;
- Bij brief van 21 april 1988 heeft Amev schriftelijk prijsopgave aan De Kruif ge- vraagd voor door deze te verrichten loon- werkzaamheden op de vermelde percelen, te weten de kosten per ha voor het telen van aardappelen en snijmaïs (met grondbewerking en bemesting) alsmede voor de bemesting van grasland. De gevraagde prijsopgave volgde na een herinneringsbrief van Amev van 17 juni 1988 op 28 juni 1988, waarbij De Kruif de oppervlaktes aardappelland, maïsland en gras land vermeldde met de daaraan verbonden kosten per ha.&#13;
Overeenkomstig de offerte heeft Amev bij brief van 22 juli 1988 opdracht voor de loon-werkzaamheden verleend, waarbij zij een misslag in de offerte van De Kruif verbe-terde (2,6 ha in plaats van 2,7 ha maïsland). Bij rekening van 15 augustus 1988 heeft De Kruif de werkzaamheden tot een bedrag ad f 28 910, vermeerderd met 6% BTW, in re-kening gebracht. Dit bedrag heeft Amev aan De Kruif uitbetaald.&#13;
- Bij nota van 31 augustus 1988 heeft Amev door De Kruif op stam gekochte land bouwgewassen, te weten aardappelen, snij maïs en gras tot een bedrag ad f 47 830, vermeerderd met 6% BTW, bij De Kruif in rekening gebracht, waarbij de onderverdeling van de oppervlaktes gewas als vermeld in de rekening van 15 augustus 1988 van De Kruif, werd aangehouden.&#13;
- Bij brief van 10 mei 1989 heeft Amev schriftelijk prijsopgave aan De Kruif ge vraagd voor het door deze verrichten van loonwerkzaamheden op de vermelde percelen, te weten bemesting van grasland en telen van twee sneden gras en grondbewerking, zaaien en poten, bemesting en onkruidbestrijding van aardappelen en snijmaïs. De prijsopgave volg- de op 22 juni 1989, waarbij De Kruif een on- derverdeling van de oppervlaktes grasland, aardappelland en maïsland aanhield. Bij brief van 12 juli 1989 heeft Amev de opdracht voor de loonwerkzaamheden overeenkomstig de prijsopgave verstrekt. Nadien heeft De Kruif de werkzaamheden tot een bedrag ad f 17 850 (zonder vermelding van BTW) Amev in reke-ning gebracht. Dit bedrag is door Amev aan De Kruif uitbetaald.&#13;
- Bij nota's van 10 augustus 1989 en 31 augustus 1989 heeft Amev aan De Kruif gras, snijmaïs en aardappelen als door hem (op stam) gekocht in rekening gebracht tot een be- drag ad respectievelijk f 14 300 en f 19 300, beide exclusief 6% BTW, waarbij net zoals in de vermelde nota van 31 augustus 1988 de prijs per ha werd berekend en de oppervlaktes gewas als vermeld in de rekening van De Kruif voor de loonwerkzaamheden (in dit ge val f 17 850) werden gevolgd.&#13;
- Bij brief van 30 maart 1990 heeft Amev wederom aan De Kruif schriftelijk prijsopga- ve gevraagd voor het door deze verrichten van loonwerkzaamheden op de vermelde per celen, te weten bemesting van grasland ten behoeve van het telen van 2 sneden gras en grondbewerking, bemesting, zaaien en on- kruidbestrijding voor het telen van snijmaïs. Later is de prijsopgave ook nog (mondeling) gevraagd voor de teelt van boontjes en schor seneren. De prijsopgave ten bedrage van f 17 000 volgde op 13 augustus 1990 waar bij De Kruif de oppervlaktes grasland, maïsland, schorsenerenland en boontjesland aangaf en per ha offreerde. De nota van De Kruif ten bedrage van f 17 000 exclusief 6% BTW volgde op 5 september 1990 en deze is door Amev aan hem voldaan. Daarvóór had Amev De Kruif een nota d.d. 31 augustus 1990 gezonden voor door laatstgenoemde op stam gekochte landbouw-gewassen ten bedrage van f 34 556 inclusief 6% BTW. De hectareindeling per gewas in de offerte van De Kruif d.d. 13 augustus 1990 werd in de nota aangehouden.&#13;
- De Kruif heeft de bovenvermelde reke- ningen van Amev steeds betaald.&#13;
- De Kruif heeft het gewas van de percelen in de vermelde jaren steeds geoogst, de akker- bouwprodukten verkocht en de overige pro- dukten in zijn veehouderijbedrijf aangewend.&#13;
- Volgens de hierboven bedoelde afspraak zou in de genoemde jaren alleen De Kruif van Amev de opdracht voor de vermelde loon werkzaamheden verkrijgen. Dat is ook zo ge beurd.&#13;
De beoordeling van het geschil in hoger be-roep&#13;
1. Door de grieven wordt allereerst het ge-schilpunt in volle omvang aan het hof voorge-&#13;
legd of er tussen partijen in het voorjaar van 1988 al dan niet een (mondelinge) pachtover-eenkomst met betrekking tot de percelen in geschil is gesloten.&#13;
2. Blijkens artikel 1, lid 1 aanhef en sub d van de Pachtwet moet, voor zover hier van belang, onder een pachtovereenkomst worden verstaan elke overeenkomst, in welke vorm en onder welke benaming ook aangegaan, waar bij de ene partij zich verbindt aan de andere partij tegen voldoening van een tegenprestatie los land in gebruik te verstrekken ter uitoefe ning van de landbouw.&#13;
Volgens De Kruif voldoet de tussen partij-en in het voorjaar van 1988 totstandgekomen rechtsverhouding aan deze omschrijving. Hij stelt zich op het standpunt dat het land in ge-schil hem toen door Amev is afgestaan om het te bewerken, het gewas, waarvan hij het bouwplan bepaalde, in te zaaien en te oogsten en de opbrengst daarvan te genieten. Als te-genprestatie gold volgens De Kruif (ook voor de jaren 1989 en 1990) het verschil tussen het bedrag van een nota, dat Amev hem in reke-ning bracht voor op stam gekochte landbouw-gewassen van de percelen in geschil (zie onder de feiten) en het bedrag dat hij, De Kruif, aan Amev in rekening bracht voor zijn werkzaamheden op die percelen, dit omgere-kend per ha.&#13;
Amev voert terzake het verweer dat De Kruif, die in opdracht, en voor rekening van Amev loonwerk op het land in geschil ver-richtte, in 1988 (en in 1989 en 1990) slechts de gewassen daarvan per ha heeft gekocht.&#13;
3. Naar het oordeel van het hof dient een rechtsverhouding tussen partijen, waarbij de grondeigenaar (X) aan een ander (Y) opdraagt zijn land tegen betaling voor de teelt van ge wassen te bewerken en in te zaaien en waarbij X tegelijkertijd die gewassen per ha aan Y voor een hogere prijs verkoopt en ter beschik- king stelt en Y het bouwplan bepaalt, te wor- den aangemerkt als pacht. Deze rechtsverhou- ding voldoet immers aan de omschrijving, vermeld in de rechtsoverweging 2. Volgens de afspraak bewerkt Y het land en zaait hij dit in, bepaalt hij de gewassenkeuze, oogst hij de gewassen, geniet hij de opbrengst daarvan en heeft hij het teeltrisico van een tegenvallende oogst. Aan Y is aldus het gebruik van het land afgestaan ter uitoefening van de landbouw met als tegenprestatie hetgeen hij X voor de gewassen per ha meer betaalt dan hij aan X voor de werkzaamheden in rekening brengt.&#13;
4. Deze situatie doet zich hier, blijkens de vaststaande feiten voor, behoudens dat nog niet vaststaat wie van partijen het bouwplan vaststelde, waarop hieronder wordt terugge- komen.&#13;
In dit geval valt bovendien nog het volgen-de op. Het is het hof bekend dat het ploegen en bemesten van land uiterlijk in maart pleegt te geschieden en het inzaaien van gras, afhan-kelijk van weersomstandigheden, uiterlijk in maart of april. Aardappelen (met name fa-brieksaardappelen) plegen in de zuidelijke ge-bieden omstreeks medio april te worden geplant, bonen zo mogelijk in maart, schorse-neren plegen in april te worden ingezaaid en snijmaïs begin april. De offertes voor de werkzaamheden werden door Amev achter-eenvolgens op 21 april 1988, 10 mei 1989 en 30 maart 1990 gevraagd, derhalve op tijdstip-pen waarop werkzaamheden als hier bedoeld plegen te zijn uitgevoerd danwel op korte ter-mijn zullen worden uitgevoerd. De offertes zelf volgden later, namelijk op 28 juni 1988, 22 juni 1989 en 13 augustus 1990, waarna de opdrachten werden gegeven. Van reële offer-tes voor loonwerkzaamheden en aanvaarding daarvan vóór de aanvang van de werkzaamhe-den is dus geen sprake geweest. In feite werd de prijs aldus bepaald: 'ha prijs gewas (bere-kend door Amev) minus kosten van werk-zaamheden per ha (berekend door De Kruif)'.&#13;
5. Die werkzaamheden - en dus het ge- bruik van de grond door De Kruif - waren (het oogsten nog daargelaten) zoveel omvat- tend dat in het midden kan blijven wie was belast met het onderhoud van afrasteringen en sloten en of De Kruif ook land in geschil heeft beweid. Het hof acht om die reden ook niet van belang of - en zo ja om welke reden - Amev teelten op het land in geschil in 1989 en 1990 heeft verzekerd tegen stormschade en hagelschade.&#13;
6. Amev heeft bij memorie van grieven nog wel uitdrukkelijk gesteld dat partijen jaar lijks overleg voerden over het bouwplan en dat Amev dit uiteindelijk vaststelde. Zij heeft hiervan bewijs aangeboden. De Kruif heeft dit ontkend en uiteengezet dat hij het bouwplan geheel naar eigen inzicht bepaalde.&#13;
Een bouwplan moet voor de exploitatie van land als het onderhavige zodanig essenti-eel worden geacht dat, indien dit naar het in-zicht van Amev werd vastgesteld en De Kruif zich aan dit inzicht had te houden, er sprake kan zijn van een rechtsverhouding tussen par-tijen, welke niet als pacht kan worden aange-&#13;
merkt maar als koop en verkoop van gewas per ha.&#13;
Daarom zal het hof Amev in de gelegen-heid stellen bewijs van zijn stelling als hierbe-doeld bij te brengen. Bij conclusie van dupliek in eerste aanleg heeft Amev subsidiair aangevoerd dat in de jaren 1988, 1989 en 1990 telkens een pachtovereenkomst voor een jaar is gesloten omdat partijen toen jaarlijks opnieuw afspraken over het gebruik in het be-treffende jaar maakten. Het hof zal Amev in de gelegenheid stellen ook hiervan bewijs bij te brengen.&#13;
7. In haar toelichting op de grief IV heeft Amev nog aangevoerd dat toepassing van ar-tikel 1, lid 1, aanhef en sub d van de Pachtwet in de gegeven omstandigheden naar maatsta-ven van redelijkheid en billijkheid onaan-vaardbaar is omdat de eventuele, door partijen niet beoogde consequentie van deze wetsbe-paling dat de rechtsverhouding tussen partijen moet worden aangemerkt als een pachtover-eenkomst, ertoe zal leiden dat het rendement op het Bolgoor lager wordt en Amev in haar vermogenspositie wordt benadeeld.&#13;
Blijkens artikel 57 van de Pachtwet is ook artikel 1 van de Pachtwet een dwingende wetsbepaling. Redelijkheid en billijkheid kun-nen in beginsel ook inbreuk maken op het-geen uit een dwingende wetsbepaling voortvloeit. Wel zal aan zware eisen moeten worden voldaan voor de terzijdestelling van een dwingende wetsbepaling als in strijd met redelijkheid en billijkheid. Daarvoor is onvol-doende dat de overeengekomen prijs voor het gebruik van het land in geschil mogelijkerwijs zal worden beheerst ingevolge de toepassing van het Pachtnormenbesluit 1977 met als ge-volg dat het rendement op het Bolgoor lager is dan zonder die prijsbeheersing zou kunnen worden bedongen (hetgeen door die prijsbe-heersing immers juist kan zijn beoogd). Even-zo kan niet gezegd worden dat De Kruif, zoals Amev heeft aangevoerd, misbruik maakt van zijn bevoegdheid schriftelijke vastlegging van de onderhavige pachtovereenkomst(en) te vragen met een beroep op artikel 1, lid 1, aan-hef en sub d van de Pachtwet. De gang van zaken met betrekking tot offertes zoals in de rechtsoverweging 4 uiteengezet, geeft vol-doende steun aan zijn stelling dat hij zijn be-voegdheid niet misbruikt door die schriftelijke vastlegging te vorderen, behoudens voorzover sprake is van een pachtovereenkomst.&#13;
Slotsom&#13;
8. Gelet op het bovenoverwogene is de grief V gegrond, zij het dat de pachtkamer van het kantongerecht de bewijslast terecht bij Amev heeft gelegd. Het interlocutoire vonnis kan niet in stand blijven. De overige grieven in het principaal appel treffen geen doel. Dat laatste is ook het geval voor wat betreft de grieven A en B in het incidenteel beroep.&#13;
De kosten van het principaal appel worden gecompenseerd nu de grieven in dit appel zo-als toegelicht, slechts ten dele gegrond zijn. De Kruif dient de kosten van het incidenteel appel te dragen als de daarin in het ongelijk gestelde partij. Beslissing Het hof, rechtdoende in hoger beroep;&#13;
vernietigt het interlocutoire vonnis van de pachtkamer van het kantongerecht te Tilburg d.d. 8 mei 1992, waarvan beroep, en opnieuw rechtdoende;&#13;
laat Amev toe, allereerst door middel van getuigen, te bewijzen:&#13;
1. dat partijen in 1988, 1989 en 1990 jaar- lijks overleg voerden over het bouwplan voor het land in geschil en dat Amev dit bouwplan uiteindelijk naar eigen inzicht vaststelde;&#13;
2. dat in de jaren 1988, 1989 en 1990 tus- sen partijen elk jaar opnieuw afspraken wer- den gemaakt, strekkende tot de ingebruikge- ving van het land in geschil voor het betreffende jaar;&#13;
bepaalt dat partijen in persoon, Amev deugdelijk vertegenwoordigd, bij het getui-genverhoor aanwezig zullen zijn;&#13;
verwijst de zaak naar de pachtkamer van het kantongerecht te Tilburg voor het verhoor van de getuigen en teneinde deze daarna met inachtneming van het bovenstaande af te doen.&#13;
Compenseert de kosten van het principaal appel aldus dat ieder van partijen de hare draagt.&#13;
Veroordeelt De Kruif in de kosten van het incidenteel appel, aan de zijde van Amev tot heden begroot op f 700.</content><legacyfootnotes/><footnotes><footnote/></footnotes><auteurs/><published>1995-10-01 00:00:00</published><modified>1994-12-27 00:00:00</modified><editiondate>1995-10-01</editiondate><htmlpath>https://denhollander.info/artikel/5021</htmlpath></article>
</articles></edition>
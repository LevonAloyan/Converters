<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2006</searchword><id>4099</id><udhid>UDH:TvAR/4099</udhid><titel>Kavelruil geregeld?</titel><searchwords><searchword>TvAR 11/2006</searchword><searchword>UDH:TvAR/4099</searchword></searchwords><attachments><attachment><name>2006_nr 11_Artikel_Bruil.pdf</name><extention>pdf</extention><url>https://denhollander.info/download/4058/ci</url></attachment></attachments><inleiding>1 Inleiding&#13;
Elders in dit nummer van Agrarisch Recht zijn bijdragen opgenomen over de vraag&#13;
wat onder de geldende Landinrichtingswet nu precies onder “ruilverkaveling bij&#13;
overeenkomst” moet worden verstaan, mede gelet op de daarover gevormde jurisprudentie.&#13;
Dat bracht mij op de gedachte om voor ditzelfde nummer even een korte&#13;
update te leveren van de stand van zaken rond de kavelruil in de Wet inrichting landelijk&#13;
gebied. Het wetsvoorstel WILG is intussen door de Tweede Kamer aangenomen&#13;
en naar de senaat gestuurd.1 Dat is niet helemaal rimpelloos verlopen. Speciaal de&#13;
kavelruil heeft ook in de parlementaire behandeling van de Wet inrichting landelijke&#13;
gebieden (WILG) nog discussies opgeleverd.&#13;
In het septembernummer van Agrarisch Recht heeft mr. Preller de bezwaren tegen de&#13;
regeling van de kavelruil in het oorspronkelijke wetsvoorstel WILG uitvoerig naar&#13;
voren gebracht.2 Ook de Koninklijke Notariële Beroepsorganisatie (KNB) heeft zich&#13;
achter deze bezwaren gesteld. Verschillende kamerleden hebben daarop in het kamerdebat&#13;
geageerd, hetgeen zelfs leidde tot amendementen. Het centrale thema in de&#13;
bezwaren uit de notariële hoek is “onduidelijkheid”. De Landinrichtingswet is&#13;
onduidelijk en geeft onzekerheid. Van de wetgever wordt bij gelegenheid van de&#13;
WILG opheldering verlangd. Intussen is er, blijkens een brief van de Minister van&#13;
LNV aan de Tweede Kamer,3 overleg geweest met de KNB. Deze brief, die ons informeert&#13;
over de resultaten van dat overleg, zal hierna nog ter sprake komen.&#13;
De vraag voor dit artikel luidt: is de kavelruil thans helder geregeld?</inleiding><content>2 Het nieuwe systeem&#13;
Het systeem dat de wetgever – blijkens bovengenoemde brief – voor ogen staat kan&#13;
aldus worden weergegeven:&#13;
– Van een kavelruilovereenkomst in de zin van de wet is sprake als voldaan is aan de&#13;
eisen van artikel 85.&#13;
– De civielrechtelijke gevolgen daarvan zijn geregeld in artikel 86.&#13;
– In een ministeriële regeling (art. 87) kunnen nadere eisen worden gesteld aan het&#13;
opnemen van andere bedingen in een kavelruilovereenkomst. Deze regeling komt&#13;
in de plaats van de individuele goedkeuring.&#13;
– Subsidiëring van kavelruilovereenkomsten (kadaster, notaris) vindt eventueel&#13;
plaats door de provincie. Deze kan ook nadere eisen stellen.&#13;
– De vrijstelling van de overdrachtsbelasting (art. 15, eerste lid, onderdeel l, Wet op&#13;
belastingen van rechtsverkeer) is van toepassing als sprake is van een verkrijging&#13;
op basis van een kavelruilovereenkomst in de zin van artikel 85.&#13;
Daarmee verschilt de nieuwe opzet dus essentieel van de huidige, met name door de&#13;
ontkoppeling van civiele effecten en subsidie. In het stelsel van de Landinrichtingswet&#13;
zijn de effecten – op tamelijk onduidelijke wijze overigens – wel gekoppeld, vooral&#13;
via de op grond van artikel 122 van die wet gevraagde goedkeuring van de overeenkomst.&#13;
Deze goedkeuring verdwijnt in de WILG.&#13;
3 De wettelijke bepalingen&#13;
De vraag is dus of de praktijk voldoende heeft aan de wettelijke omschrijvingen van&#13;
artikel 85. Ik vermeld de tekst, zoals die naar de Eerste Kamer is gegaan.&#13;
Artikel 85&#13;
1. Ruilverkaveling bij overeenkomst is de schriftelijk aan te gane en in de openbare registers&#13;
in te schrijven overeenkomst waarbij drie of meer eigenaren zich verbinden bepaalde, hun&#13;
toebehorende onroerende zaken samen te voegen, de gegeven massa op bepaalde wijze te&#13;
verkavelen en onder elkaar bij notariële akte te verdelen.&#13;
In de ministeriële brief zijn enkele begrippen nog nader toegelicht, zoals door het&#13;
notariaat ook was gevraagd.4 Daarbij zijn de aannames van het notariaat bevestigd.&#13;
Dat betekent onder meer dat ook opstallen deel kunnen uitmaken van een kavelruilovereenkomst.&#13;
Of met deze verduidelijking de in artikel 85, eerste en tweede lid,&#13;
genoemde criteria “weinig beoordelingsruimte” laten, zoals de brief stelt, zal in de&#13;
praktijk moeten blijken. Er zal wellicht casuïstiek opkomen die vragen overlaat. Naar&#13;
mijn smaak levert dit eerste lid van artikel 85 echter geen grote moeilijkheden op.&#13;
Artikel 85&#13;
2. Bij een overeenkomst als bedoeld in het eerste lid kunnen mede partijen betrokken zijn&#13;
die tegen inbreng van een geldsom onroerende zaken of tegen inbreng van onroerende zaken&#13;
een geldsom bedingen, met dien verstande dat overeenkomsten waarbij niet meer dan drie&#13;
partijen zijn betrokken slechts als ruilverkaveling bij overeenkomst worden aangemerkt&#13;
indien alle partijen onroerende zaken inbrengen en ten hoogste één van hen daartegen slechts&#13;
een geldsom bedingt.&#13;
Dit tweede lid beoogt een verheldering van het huidige artikel 121 Landinrichtingswet,&#13;
vooral in de verhouding tot artikel 15 van die wet.5 De wetgever vindt dat zgn.&#13;
toetreders mee mogen doen, maar beoogt daaraan wel grenzen te stellen. De verhouding&#13;
tussen het eerste en het tweede lid is echter even onduidelijk gebleven. Is het&#13;
tweede lid nu een aanvulling op het eerste? Dat zou betekenen dat eerst aan de eisen&#13;
van het eerste lid moet zijn voldaan, voordat toetreders eraan kunnen worden toegevoegd.&#13;
De woorden ‘betrokken bij’ en ‘als bedoeld in het eerste lid’ zouden daarop&#13;
kunnen duiden. Men kan echter ook een andere verhouding aannemen: het tweede lid&#13;
is een uitzondering op het eerste. Dit valt af te leiden uit de suggestie dat er een kavelruilovereenkomst&#13;
kan bestaan waarbij drie partijen betrokken zijn, die niet alle drie&#13;
krijgen toegedeeld. Bij een driepartijenovereenkomst is nog wel de eis (ook gesteld in&#13;
het tweede lid, hetgeen overbodig zou zijn als die al gold op basis van het eerste lid)&#13;
dat elk van de partijen onroerende zaken moet inbrengen, maar maximaal één partij&#13;
kan volstaan met daarvoor geld terug te krijgen. Het tweede lid is dus misschien&#13;
bedoeld als een uitzondering op het eerste. Dat betekent dat er geen “rem” meer is,&#13;
als sprake is van vier partijen: het ‘met dien verstande ….’ is dan niet van toepassing.&#13;
Het is dan dus mogelijk dat er maar één partij grond inbrengt en drie anderen dit verdelen.&#13;
Ook is het mogelijk dat één partij van drie andere partijen grond verwerft&#13;
tegen betaling. Dat zal de bedoeling van de wetgever wel niet zijn, hetgeen er dan&#13;
weer voor pleit om het eerste lid in deze gevallen gewoon van toepassing te achten.&#13;
Dat betekent nog steeds wel een verruiming ten opzichte van de ruilschema’s van de&#13;
Instructie Kavelruil. Mijn interpretatie zou zijn: als er maar tenminste drie van de&#13;
deelnemers grond inbrengen, waarvan er twee ook grond terugontvangen, staat het&#13;
de andere (meerdere) partijen vrij om ofwel geld in te brengen en grond terug te krijgen&#13;
of het omgekeerde: grond inbrengen en geld terugkrijgen. Conclusie: het tweede&#13;
lid is niet geheel duidelijk, maar als men deze interpretatie volgt, komen we er wel uit.&#13;
Dan het derde lid van artikel 85:&#13;
3. Een bedrijfsverplaatsing, waarbij de gronden van het achtergelaten bedrijf worden&#13;
gebruikt om onroerende zaken samen te voegen en de gegeven massa op een bepaalde wijze&#13;
te verkavelen, kan in een overeenkomst als bedoeld in het eerste lid worden opgenomen.&#13;
Deze bepaling is bij amendement6 in de wet terechtgekomen, vanuit de gedachte dat het&#13;
vaak een bedrijfsverplaatsing is die ruiling op gang brengt. De bedoeling mag goed&#13;
zijn, maar de regeling is uiterst ondeugdelijk. Helaas ontbreekt een technische toelichting&#13;
bij het amendement (zoals meestal). Het niveau van de discussie over het&#13;
amendement in de Tweede Kamer is tamelijk onthutsend (inclusief de bijdrage van&#13;
minister Veerman), zodat ook dat ons niet verder helpt.7 Het begint er al mee dat hier&#13;
een nieuw element in de regeling opduikt: de bedrijfsverplaatsing. Is daarmee iets&#13;
nieuws beoogd, naast de elementen ‘onroerende zaak’ en ‘geld’? Is een bedrijfsverplaatser&#13;
niet gewoon iemand die onroerende zaken inbrengt en met een zak geld&#13;
naar elders vertrekt, zodat hij gewoon onder het eerste dan wel tweede lid kan vallen?&#13;
Kennelijk beoogt men iets te regelen dat anders niet zou kunnen. Ook hier kan dan&#13;
de vraag ontstaan over de verhouding met het eerste en het tweede lid van artikel 85:&#13;
is het derde lid nu een aanvulling of een uitzondering? De laatste zinsnede suggereert&#13;
dat er eerst een volwaardige kavelruilovereenkomst (volgens het eerste lid) moet zijn,&#13;
waarin dan een bedrijfsverplaatsing kan worden opgenomen. Ook lijkt de tekst erop&#13;
te duiden dat niet alleen de achterblijvende gronden moeten worden ingebracht, maar&#13;
ook andere onroerende zaken moeten worden samengevoegd. Maar als aan alle gewone&#13;
eisen van het eerste en het tweede lid moet worden voldaan, dan is het derde lid&#13;
zinloos, althans voor wat betreft de achterblijvende gronden.8 Het meest interessant&#13;
is eigenlijk: hoe zit het op de nieuwe locatie? Maken de aldaar te verwerven gronden&#13;
ook deel uit van de kavelruilovereenkomst? Ik zou menen van wel – ook al op grond&#13;
van het eerste lid – en dat betekent dat vrijwel elke bedrijfsverplaatsing via een kavelruil&#13;
prachtig gefaciliteerd kan worden, behalve misschien als het bedrijf naar Polen&#13;
wordt verplaatst. Ik houd het er uiteindelijk op, dat het derde lid niets toevoegt aan&#13;
het eerste en het tweede lid, zodat wij ons over de vele vragen die bij dit artikellid&#13;
zouden kunnen opkomen niet al te druk hoeven te maken.&#13;
4 De werking van artikel 85: civiel effect, subsidie, belasting&#13;
Ruilverkaveling bij overeenkomst is een vorm van landinrichting, zo stelt de meergenoemde&#13;
brief. De betekenis van deze opmerking is beperkt, want dit leidt niet tot&#13;
een zelfstandige toets voor kavelruilen, bijvoorbeeld aan de doelstellingen van landinrichting&#13;
(neergelegd in art. 16 wetsvoorstel). Daarmee wordt de rechtspraak waarin&#13;
is bepaald dat kavelruil binnen de doelstelling van de wet moet blijven,9 niet bevestigd.&#13;
Volgens de minister is de omschrijving van het begrip ‘ruilverkaveling bij overeenkomst’&#13;
in artikel 85 bepalend.10 En daarin zijn geen nadere eisen gesteld ten aanzien&#13;
van de met de overeenkomst te realiseren doelstellingen. Dit betekent volgens&#13;
mij een belangrijke verruiming van de mogelijkheden van de kavelruil in vergelijking&#13;
met de huidige praktijk.&#13;
Daarbij moet wel worden opgemerkt dat deze verruiming op zich nog weinig enthousiasme&#13;
zal teweegbrengen, nu dit niet automatisch betekent dat daarmee ook de subsidiëring&#13;
van kadaster- en notariskosten is verzekerd. Zoals gezegd is de subsidie&#13;
volledig “ontkoppeld” van de civielrechtelijke gevolgen van een ingeschreven kavelruilovereenkomst.&#13;
Deze laatste zijn geregeld in artikel 86 van het wetsvoorstel en&#13;
komen erop neer dat latere verkrijgers onder bijzondere titel gebonden zijn aan de&#13;
overeenkomst en dat ook werkelijke eigenaars (die niet tekenden) gebonden zijn, als&#13;
de wel tekenende niet-eigenaar in het kadaster als eigenaar stond vermeld.&#13;
Wat de subsidie voor kavelruilen betreft: deze gelden komen terecht in het Investeringsbudget&#13;
Landelijk Gebied, dat door de provincie wordt beheerd. Het provinciale&#13;
bestuur bepaalt derhalve of er ook subsidie komt voor notaris en kadaster bij kavelruilen.&#13;
De brief maakt duidelijk dat daarbij heel goed aanvullende eisen kunnen wor-&#13;
is het derde lid nu een aanvulling of een uitzondering? De laatste zinsnede suggereert&#13;
dat er eerst een volwaardige kavelruilovereenkomst (volgens het eerste lid) moet zijn,&#13;
waarin dan een bedrijfsverplaatsing kan worden opgenomen. Ook lijkt de tekst erop&#13;
te duiden dat niet alleen de achterblijvende gronden moeten worden ingebracht, maar&#13;
ook andere onroerende zaken moeten worden samengevoegd. Maar als aan alle gewone&#13;
eisen van het eerste en het tweede lid moet worden voldaan, dan is het derde lid&#13;
zinloos, althans voor wat betreft de achterblijvende gronden.8 Het meest interessant&#13;
is eigenlijk: hoe zit het op de nieuwe locatie? Maken de aldaar te verwerven gronden&#13;
ook deel uit van de kavelruilovereenkomst? Ik zou menen van wel – ook al op grond&#13;
van het eerste lid – en dat betekent dat vrijwel elke bedrijfsverplaatsing via een kavelruil&#13;
prachtig gefaciliteerd kan worden, behalve misschien als het bedrijf naar Polen&#13;
wordt verplaatst. Ik houd het er uiteindelijk op, dat het derde lid niets toevoegt aan&#13;
het eerste en het tweede lid, zodat wij ons over de vele vragen die bij dit artikellid&#13;
zouden kunnen opkomen niet al te druk hoeven te maken.&#13;
4 De werking van artikel 85: civiel effect, subsidie, belasting&#13;
Ruilverkaveling bij overeenkomst is een vorm van landinrichting, zo stelt de meergenoemde&#13;
brief. De betekenis van deze opmerking is beperkt, want dit leidt niet tot&#13;
een zelfstandige toets voor kavelruilen, bijvoorbeeld aan de doelstellingen van landinrichting&#13;
(neergelegd in art. 16 wetsvoorstel). Daarmee wordt de rechtspraak waarin&#13;
is bepaald dat kavelruil binnen de doelstelling van de wet moet blijven,9 niet bevestigd.&#13;
Volgens de minister is de omschrijving van het begrip ‘ruilverkaveling bij overeenkomst’&#13;
in artikel 85 bepalend.10 En daarin zijn geen nadere eisen gesteld ten aanzien&#13;
van de met de overeenkomst te realiseren doelstellingen. Dit betekent volgens&#13;
mij een belangrijke verruiming van de mogelijkheden van de kavelruil in vergelijking&#13;
met de huidige praktijk.&#13;
Daarbij moet wel worden opgemerkt dat deze verruiming op zich nog weinig enthousiasme&#13;
zal teweegbrengen, nu dit niet automatisch betekent dat daarmee ook de subsidiëring&#13;
van kadaster- en notariskosten is verzekerd. Zoals gezegd is de subsidie&#13;
volledig “ontkoppeld” van de civielrechtelijke gevolgen van een ingeschreven kavelruilovereenkomst.&#13;
Deze laatste zijn geregeld in artikel 86 van het wetsvoorstel en&#13;
komen erop neer dat latere verkrijgers onder bijzondere titel gebonden zijn aan de&#13;
overeenkomst en dat ook werkelijke eigenaars (die niet tekenden) gebonden zijn, als&#13;
de wel tekenende niet-eigenaar in het kadaster als eigenaar stond vermeld.&#13;
Wat de subsidie voor kavelruilen betreft: deze gelden komen terecht in het Investeringsbudget&#13;
Landelijk Gebied, dat door de provincie wordt beheerd. Het provinciale&#13;
bestuur bepaalt derhalve of er ook subsidie komt voor notaris en kadaster bij kavelruilen.&#13;
De brief maakt duidelijk dat daarbij heel goed aanvullende eisen kunnen wor-&#13;
den gesteld, zoals ten aanzien van de doelstellingen van de overeenkomst. Daarmee is&#13;
dus de bovengenoemde rechtspraak van de Raad van State – die volgens de brief ook&#13;
ging over de subsidiëring – weer volop in beeld. Welke eisen provincies gaan stellen is&#13;
door de wetgever volledig vrijgelaten. Dit kan dus – aldus ook de brief – betekenen&#13;
dat er wel een kavelruilovereenkomst in de zin van de wet is, die ook kan worden&#13;
ingeschreven en waaraan de genoemde civielrechtelijke gevolgen zijn verbonden,&#13;
maar die niet wordt gesubsidieerd.&#13;
Voor wat betreft de belastingen: de vrijstelling van overdrachtsbelasting geldt volgens&#13;
de brief als er een overeenkomst is die voldoet aan de omschrijving van artikel 85.&#13;
Daarmee lijkt dus geen licht te zitten tussen de civielrechtelijke consequenties en de&#13;
fiscale. Dit is ook niet meer afhankelijk van een goedkeuring van de minister (Dienst&#13;
Landelijk Gebied). Wel moet de Belastingdienst de toepasselijkheid in individuele&#13;
gevallen beoordelen. Daar zullen nadere afspraken over worden gemaakt en de&#13;
Minister stelt een modelovereenkomst in het vooruitzicht, ter vereenvoudiging van de&#13;
fiscale afdoening. Daarmee lijkt een eigen koers van de Belastingdienst uitgesloten.11&#13;
Laat staan dat naheffingen zouden kunnen worden opgelegd voor – volgens de Belastingdienst&#13;
ten onrechte – door de minister goedgekeurde kavelruilen.12&#13;
Artikel 87 van de WILG bevat de bevoegdheid voor de Minister om bij regeling&#13;
nadere eisen te stellen aan overeenkomsten, waarin andere bepalingen van de WILG&#13;
van toepassing worden verklaard. Volgens de brief komt deze generieke regeling in de&#13;
plaats van de huidige individuele goedkeuring door de Minister (DLG) op grond van&#13;
artikel 122 Landinrichtingswet en de Regeling Kavelruil. Nu deze goedkeuring vooral&#13;
van belang was voor de subsidie (en de belastingvrijstelling) en deze faciliteiten in&#13;
de nieuwe regeling nu juist niet meer afhankelijk zijn van wat de minister ervan vindt,&#13;
ontgaat mij enigszins de zin van deze ministeriële regeling. Het is immers niet voor&#13;
niets dat de Regeling en de Instructie Kavelruil onder de WILG geen betekenis meer&#13;
toekomen, zoals de brief ook aangeeft.&#13;
Ook bij de algemene maatregel van bestuur, die nu – door de aanneming van het&#13;
amendement-Slob13 – in artikel 88 van de wet figureert kan men de vraag naar het nut&#13;
ervan stellen, zelfs nog met meer recht. Deze AMvB was zinvol geweest als het ging&#13;
om het vastleggen van subsidievoorwaarden, maar nu zij alleen nog maar betrekking&#13;
kan hebben op een verdere inperking van de wettelijke omschrijving van kavelruil,&#13;
lijkt juist die invulling mij minder gewenst. Met de minister (zie de brief) vermag ik&#13;
de meerwaarde van zo’n AMvB niet in te zien.&#13;
5 Conclusie&#13;
Met de nieuwe regeling in de WILG heeft de “ruilverkaveling bij overeenkomst” de&#13;
wind flink in de rug gekregen. De aan een kavelruilovereenkomst te stellen eisen zijn&#13;
betrekkelijk minimaal. Artikel 85 met de daarbij gegeven toelichting biedt voldoende&#13;
duidelijkheid voor de praktijk, zij het dat de wetgever meer geluk dan wijsheid tentoonspreidde.&#13;
De nieuwe ruimte voor de kavelruil heeft echter geen betrekking op de&#13;
subsidiëring van kadaster- en notariskosten. Daar kan de provincie nog nadere eisen&#13;
stellen en die kunnen niet alleen zeer beperkend zijn, maar ook nog eens van provincie&#13;
tot provincie verschillen. Wat de belastingen betreft ben ik zeer benieuwd hoe dat&#13;
afloopt. De brief van de minister lijkt de Belastingdienst minder ruimte voor een&#13;
eigen lijn te geven. De gedachte is dat, als een overeenkomst aan artikel 85 voldoet,&#13;
dan ook vrijstelling volgt. Als het waar is dat men het daar eigenlijk voor doet,14 dan&#13;
moet worden geconstateerd dat dit nog heel wat belastinginkomsten zal gaan schelen.&#13;
Het zou mij niet verbazen dat de oude praktijken van slimme makelaars – waarbij&#13;
heel veel transacties onder een kavelruil werden gebracht – herleven.&#13;
Men kan zich in gemoede afvragen of dit alles nu wel werkelijk de bedoeling is. Is het&#13;
werkelijk niet meer nodig om een toetsing te verrichten aan de doelstelling van de wet?&#13;
En weet de Minister van Financiën dat wel? Geeft de brief wel een juiste voorstelling&#13;
van zaken? De Minister beweerde tijdens de kamerbehandeling nog iets anders:15&#13;
Het begrip is duidelijk, namelijk dat het moet gaan om versterking van de landbouwstructuur&#13;
in het betreffende gebied. Of uitplaatsing daaronder moet vallen, moeten wij van geval&#13;
tot geval bezien. (…) Dan is het natuurlijk de vraag hoe het begrip wordt ingevuld. Ik denk&#13;
dat wij daar niet al te krampachtig mee moeten omgaan. Als het begrip echter willekeurig&#13;
zou worden uitgelegd, valt bijna alles eronder. Wij moeten per geval beoordelen in hoeverre&#13;
de structuur van het gebied gediend is met een dergelijke uitplaatsing. (…) Daar moet van&#13;
geval tot geval in wijsheid over worden besloten.&#13;
Het zou dus heel goed kunnen zijn dat de brief de zaken iets te rooskleurig voorstelt:&#13;
“alles is opgelost”. Dat lijkt iets te mooi om waar te kunnen zijn.&#13;
Het valt dan ook gemakkelijk te voorzien dat er pogingen zullen komen om de fiscale&#13;
faciliteiten toch weer te beperken. Nu de minister van Financiën en de belastinginspecteur&#13;
zich daarbij niet meer, zoals nu, kunnen aansluiten (als het goed uitkomt)&#13;
bij het oordeel over de overeenkomst door DLG of bij de jurisprudentie van de&#13;
Afdeling bestuursrechtspraak van de Raad van State16 zal deze beperking toch moeten&#13;
worden opgenomen in het Uitvoeringsbesluit belastingen van rechtsverkeer. Alsdan&#13;
kan de, ook voor het notariaat gewenste, duidelijkheid worden verkregen. Het had&#13;
trouwens wel voor de hand gelegen dat er (opnieuw en dan bindend) een koppeling&#13;
wordt aangebracht tussen subsidiëring en vrijstelling. Nu subsidiëring door de provin-&#13;
cie gebeurt, zal dat wel teveel gevraagd zijn van de belastingen. Voorzover de Belastingdienst&#13;
er ook zonder zo’n nadere Uitvoeringsregeling al een beperkte interpretatie&#13;
op na zou gaan houden, zal de belastingrechter uitsluitsel kunnen verschaffen. Die&#13;
heeft zich dan natuurlijk wel aan de Wet inrichting landelijk gebied te houden. En&#13;
dan zou ik menen dat de wet en de parlementaire geschiedenis geen ruimte laat voor&#13;
een eigen weg van de Belastingdienst.&#13;
Als het Uitvoeringsbesluit inderdaad beperkingen gaat bevatten, dan ontstaat een&#13;
situatie waarbij vier soorten kavelruilovereenkomsten mogelijk zijn:&#13;
– Overeenkomsten die niet aan de wet voldoen. Deze ontberen – althans in theorie,&#13;
praktijkvoorbeelden staan mij niet voor ogen – het civielrechtelijke effect. Een&#13;
eigenaar die getroffen wordt door een rechtsgevolg van artikel 86 zou daarover&#13;
kunnen gaan procederen.&#13;
– Overeenkomsten die wel aan de wet voldoen, maar niet worden gesubsidieerd.&#13;
– Overeenkomsten die wel aan de wet voldoen, ook worden gesubsidieerd, maar geen&#13;
belastingvrijstelling krijgen.&#13;
– Overeenkomsten die wel aan de wet voldoen, ook vrijstelling genieten, maar niet&#13;
worden gesubsidieerd.&#13;
Eenvoudiger is het er dan niet op geworden, en in elk geval zal dan opnieuw gediscussieerd&#13;
gaan worden over de toetsing van de kavelruilovereenkomst aan de doelstelling&#13;
van de wet, met name bij subsidieverlening en bij belastingvrijstellingen.&#13;
Het zou natuurlijk mogelijk en wellicht ook juister zijn geweest om een meer substantiële&#13;
regeling voor de kavelruil – zoals door Preller ook bepleit – in de wet op te&#13;
nemen. De hier boven behandelde brief heeft natuurlijk niet de status van een wettelijke&#13;
regeling, maar maakt wel deel uit van de parlementaire geschiedenis en is als&#13;
zodanig, bijvoorbeeld over de uitleg van begrippen, niet zonder betekenis. Dat is&#13;
winst ten opzichte van de huidige situatie en geeft ook de praktijk enige houvast voor&#13;
de toekomst. Of het nu zo verstandig is om de civielrechtelijke effecten van een&#13;
kavelruil geheel los te koppelen van de subsidies kan worden betwijfeld, maar het is&#13;
wel onvermijdelijk als men de subsidiebeslissingen aan de provincie wil overlaten.&#13;
Het grote voordeel van een nadere regeling in de wet en in een uitvoeringsbesluit zou&#13;
zijn geweest dat er een goedkeuringsprocedure aan verbonden had kunnen worden.&#13;
Het besluit tot goedkeuring zou dan ook voor iedereen – provincie en belastingdienst&#13;
– bindend moeten zijn en bovendien als voorwaarde gelden voor de civiele effecten&#13;
jegens derden van de overeenkomst. Zo zou van tevoren rechtszekerheid voor&#13;
betrokkenen en hun adviseurs kunnen worden geschapen. Deze optie is echter buiten&#13;
beeld geraakt, tenzij er een (nieuwe) wetswijziging zou worden geëntameerd. De&#13;
kans daarop acht ik niet erg groot, tenzij de Eerste Kamer de kwestie nog overtuigend&#13;
naar voren weet te brengen.</content><legacyfootnotes>* Prof. mr. D.W. Bruil is directeur van het Instituut voor Agrarisch Recht en bijzonder hoogleraar Agrarisch&#13;
recht aan de Rijksuniversiteit Groningen.&#13;
1. Kamerstukken I 2005-2006, 30 509, A.&#13;
2. B.F. Preller, ‘Commentaar op het wetsvoorstel Wet inrichting landelijk gebied (Wilg) met betrekking tot&#13;
de kavelruil’, Agr.r. 2006, p. 498 e.v.&#13;
3. Kamerstukken II 2005-2006, 30 509, nr. 21.&#13;
4. Zie: Preller, p. 503. Het gaat om de begrippen onroerende zaak, samenvoegen, massa, verkavelen, verdelen.&#13;
5. Dat is de tekst die nu in gewijzigde vorm in het eerste lid staat.&#13;
6. Kamernummer 14, indiener: mevr. Snijder.&#13;
7. Handelingen Tweede Kamer, 2006, 101-6240 (31 augustus).&#13;
8. Hier had de minister wel weer een punt: hij achtte het amendement van mevr. Snijders overbodig. Idem,&#13;
p. 101-6250.&#13;
9. Zie Preller, a.w., p. 499.&#13;
10. Niet alleen in de brief, ook tijdens de Kamerbehandeling had de minister dat al beweerd: Handelingen&#13;
Tweede kamer 2006, p. 101-6240 (31 augustus).&#13;
11. Zoals het Besluit van de Staatssecretaris van Financiën d.d. 12 november 2004. Zie: B.F. Preller, ‘Kavelruil&#13;
en de vrijstelling van overdrachtsbelasting’, LTB 2005/1, p. 14.&#13;
12. Hetgeen schijnt voor te komen. Zie: Hand. TK 2006, 101 (31 augustus).&#13;
13. Kamerstukken II 2005-2006, 30 509, nr. 21.&#13;
14. Zie o.a. de reactie van Wiltink.&#13;
15. Handelingen Tweede Kamer 2006, blz. 101-6248 (31 augustus).&#13;
16. Zoals gebeurde in het genoemde besluit van 12 november 2004.&#13;
</legacyfootnotes><footnotes><footnote/></footnotes><auteurs>Prof. mr. D.W. Bruil</auteurs><published>2006-11-01 00:00:00</published><modified>2006-11-01 00:00:00</modified><editiondate>2006-11-01</editiondate><htmlpath>https://denhollander.info/artikel/4099</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>9</uitgave><aflevering>8</aflevering><searchword>TvAR 9/2018</searchword><id>15136</id><udhid>UDH:TvAR/15136</udhid><titel>Wetgeving en literatuur</titel><searchwords><searchword>TvAR 9/2018</searchword><searchword>UDH:TvAR/15136</searchword></searchwords><attachments><attachment><name>19973.pdf</name><extention>pdf</extention><url>https://denhollander.info/download/19973/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Bedrijfsmatig&lt;/h4&gt;&lt;p&gt;De vraag die in het hoger beroep moet worden beantwoord is of de pachter een agrarische onderneming drijft die voldoet aan de eisen van bedrijfsmatig gebruik. Het hof oordeelt dat op basis van de door de pachter verstrekte bedrijfsgegevens niet kan worden geoordeeld dat sprake is van een bedrijfsmatige exploitatie. De toelichting ter zitting heeft geen genoegzame onderbouwing die de verpachter de benodigde aanknopingspunten voor bewijslevering kan leveren. In elk geval sporen de door de pachter genoemde aantallen en cijfers niet met de van het bedrijf opgemaakte stukken. Op grond van een en ander heeft de pachter dus niet voldaan aan zijn gehoudenheid ter motivering van zijn betwisting van de stellingen van de verpachter feitelijke gegevens te verschaffen, teneinde de verpachter aanknopingspunten voor eventuele bewijslevering te verschaffen. Daarmee is de stelling van de verpachter niet genoegzaam weerlegd en dient het hof als vaststaand aan te nemen dat pachter geen agrarische onderneming drijft die voldoet aan de eisen van bedrijfsmatig gebruik. Hof Arnhem-Leeuwarden 10-07-2018, ECLI: NL: GHARL: 2018: 6293&lt;/p&gt;&lt;h4&gt;Einde&lt;/h4&gt;&lt;p&gt;Pachtbeëindiging in het zicht van recreatie- en natuurontwikkeling. Is de gemeente gebonden aan de afspraken die de pachter over minnelijke pachtbeëindiging heeft gemaakt met de exploitant van de naastgelegen camping? Het hof oordeelt dat er geen contractuele grondslag is en evenmin sprake is van een onrechtmatige gedraging van de gemeente die de gemeente bindt aan het (voorlopige) onderhandelingsresultaat tussen pachter en exploitant. Hof Arnhem-Leeuwarden 10-07-2018, ECLI: NL: GHARL: 2018: 6294&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Verjaring&lt;/h4&gt;&lt;p&gt;Gebruik van weilanden in familiesfeer, geen bezit maar gebruik op persoonlijke titel, bezitspretenties van gebruiker waren niet duidelijk voor de rechthebbenden. Rechtbank Limburg 25-07-2018, ECLI:NL:RBLIM:2018:7060&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De stand van zaken wordt uiteengezet in een brief aan de Tweede Kamer. De minister: ‘Het komende jaar is cruciaal op weg naar de inwerkintreding op 1 januari 2021. Gelet op de gerapporteerde voortgang in 2017 en de borging van de afspraken in het bestuursakkoord, heb ik het volste vertrouwen dat op 1 januari 2021 de wet in werking kan treden, en dat burgers, bedrijven en overheden daarop goed zijn voorbereid en worden ondersteund door een adequaat digitaal stelsel.’ (&lt;span class="italic"&gt;Kamerstukken II&lt;/span&gt; 2017/18, 33228, nr. 110). In een volgende brief worden de hoofdlijnen van het Invoeringsbesluit Omgevingswet geschetst en een doorkijk gegeven over de uitwerking van de Invoeringswet. Daarbij is ook de uitwerking van een aantal moties betrokken. Onderwerpen die bij de behandeling van het wetsvoorstel Invoeringswet een nadere uitwerking vergen in het Invoeringsbesluit, zullen waar mogelijk worden verwerkt. Het streven is om het Invoeringsbesluit na de consultatie in het voorjaar van 2019 bij de Kamers voor te hangen. &lt;span class="italic"&gt;Kamerstukken II&lt;/span&gt; 2017/18, 33119, nr. 111.&lt;/p&gt;&lt;h4&gt;Schade door burgerwoning&lt;/h4&gt;&lt;p&gt;De Afdeling is er, anders dan de rechtbank, niet van overtuigd dat het bedrijf van [appellant] zich op dezelfde wijze kan ontwikkelen als wanneer het vrijstellingsbesluit van 28 april 2009 niet was genomen en er geen burgerwoning kon worden gerealiseerd op het tegenover de varkenshouderij gelegen perceel. [appellant] heeft al in de bezwaarfase een tegenrapport van ir. E. van Veldhuizen, ing. P.P.C.J. Janssen en mr. C.M.H. Cohen, werkzaam bij Ever Advies, van 12 augustus 2016 ingebracht waarin wordt ingegaan op de strengere geluidsnormen die gelden ten opzichte van de burgerwoning op het adres [locatie 4] en de gevolgen hiervan voor de bedrijfsvoering. Zo is het aantal transporten beperkt vanwege de geluidsbelasting van de woning aan [locatie 4]. Ter zitting heeft [appellant] toegelicht dat slechts twee transporten per dag zijn toegestaan en dat dit betekent dat hij een zeer beperkte hoeveelheid grondstoffen voor varkensvoer kan laten aanleveren. In het besluit op bezwaar heeft het college gerefereerd aan het advies van Bruggeman van april 2016, waarin de uitspraak van de Afdeling van 28 juli 2010, ECLI:NL:RVS:2010:BN2611 is besproken. Uit deze uitspraak volgt dat [appellant] onder de huidige bedrijfsvoering de geldende geurbelastingsnorm reeds overschrijdt voor de woningen op de percelen aan [locatie 5] en [locatie 6] en dat deze woningen al aan een verdere uitbreiding van het bedrijf van [appellant] in de weg staan. Dat voor [appellant] geen strengere geurnormen gelden als gevolg van het vrijstellingsbesluit van 28 april 2009 betekent echter niet dat hetzelfde geldt voor geluidsnormen. Bruggeman is hier ten onrechte aan voorbijgegaan en het college had om deze reden zijn advies niet aan zijn besluitvorming ten grondslag mogen leggen. ABRS 25-07-2018, ECLI:NL:RVS:2018:2520&lt;/p&gt;&lt;h4&gt;Windmolens&lt;/h4&gt;&lt;p&gt;In &lt;span class="italic"&gt;Bouwrecht&lt;/span&gt; 2018, nr. 8 (p. 351 e.v.) is opgenomen een artikel van J.W. van Zundert over ‘Windmolens, wind en zonneparken’. De verschillende aspecten van de ruimtelijke bezwaren komen aan de orde, met vermelding van de – inmiddels ruim voorhanden – rechtspraak. Conclusie: de windmolen kan een juridische mallemolen worden.&lt;/p&gt;&lt;h4&gt;Geurhinder&lt;/h4&gt;&lt;p&gt;Zoals de Afdeling in haar uitspraak van 25 maart 2009, ECLI:NL:RVS:2009:BH7695, onder verwijzing naar de memorie van toelichting bij de Wgv, heeft overwogen, wordt de grens van de bebouwde kom in de Wgv evenals in de ruimtelijke ordening bepaald door de aard van de omgeving en is de bebouwing binnen een bebouwde kom op korte afstand van elkaar gelegen en geconcentreerd tot een samenhangende structuur. In haar uitspraak van 29 april 2015, ECLI:NL:RVS:2015:1368, heeft de Afdeling overwogen dat voor de uitleg van het begrip bebouwde kom in art. 3.117 van het Activiteitenbesluit bij deze omschrijving aansluiting kan worden gezocht. Voor de beantwoording van de vraag of een perceel binnen de bebouwde kom ligt, is de feitelijke situatie bepalend. In dit plan worden 19 woningen langs de Waterweg en Landsweg in de gemeente Brielle mogelijk gemaakt. De woningen komen in de plaats van de gesloopte kassen van de destijds aanwezige glastuinbouwbedrijven en zullen het deels open karakter van het gebied niet veranderen. Het desbetreffende gebied kenmerkt zich door akkerbouw, weilanden, agrarische bedrijven en woningen. Ten zuidwesten van het gebied ligt op enige afstand een nieuwbouwwijk. De raad heeft zich onder genoemde omstandigheden terecht op het standpunt gesteld dat het desbetreffende gebied ook na de realisering van de voorziene woningen niet behoort tot de bebouwde kom. Hetgeen [appellant] heeft aangevoerd biedt geen aanknopingspunten voor het oordeel dat het standpunt van de raad onjuist is. ABRvS 08-08-2018, ECLI:NL:RVS:2018:2623&lt;/p&gt;&lt;h4&gt;Paardenstal&lt;/h4&gt;&lt;p&gt;Omgevingsvergunning voor met bestemmingsplan strijdige wijziging (bouwen) van paardenstal. Op grond van het bouwovergangsrecht van het geldende bestemmingsplan, mag een bouwwerk met een vergunning, dat op het moment van inwerkingtreding van het bestemmingsplan aanwezig is en daarvan afwijkt, naar aard en omvang niet worden vergroot. Er kan echter eenmalig ontheffing worden verleend voor het vergroten van een dergelijk bouwwerk met maximaal 10%. De in 1998 verleende bouwvergunning ziet niet op het bouwen van een paardenstal. De voor de peildatum in het overgangsrecht gevoerde gesprekken tussen vergunninghouder en verweerder, waarbij aan de orde is geweest dat het gebouw wordt gebruikt als paardenstalling, heeft geen betekenis. Dat niet als zodanig vergunde gebouwen als paardenstalling werden gebruikt, heeft betrekking op strijdig gebruik, niet op al dan niet strijdig bouwen. Met het verlenen van toestemming voor een verbouwing ten behoeve van een paardenstal wordt de afwijking van het bestemmingsplan naar haar aard dan ook vergroot. Beroep gegrond. Rechtbank Oost-Brabant 31-07-2018, ECLI:NL:RBOBR:2018:3632&lt;/p&gt;&lt;h4&gt;Handhaving&lt;/h4&gt;&lt;p&gt;Last onder dwangsom. Klinkerverharding en elektriciteitskabel op perceel met bestemming ‘Agrarisch’. Binnenplanse afwijking niet mogelijk en verweerder wil niet meewerken aan een buitenplanse afwijking. Verweerder bevoegd. Overtreding is niet legaliseerbaar, geen bijzondere omstandigheden aanwezig en handhaving is niet onevenredig. Het recht om handhavend op te treden is niet verwerkt doordat lang niet is opgetreden tegen het strijdig gebruik van het perceel als tuin. Verweerder behoefd bij de heroverweging op de grondslag van het bezwaar geen rekening te houden met het voorlopig oordeel van de voorzieningenrechter over het primaire besluit in zijn uitspraak van 21 maart 2018. De voorzieningenrechter wijst het verzoek om voorlopige voorziening af. Rechtbank Oost-Brabant 14-08-2018, ECLI:NL:RBOBR:2018:4045&lt;/p&gt;&lt;h4&gt;Staldering Brabant&lt;/h4&gt;&lt;p&gt;Het college van gedeputeerde staten stelt een spoedeisend belang te hebben bij het treffen van een voorlopige voorziening, omdat de aangevallen uitspraak volgens hem tot gevolg heeft dat de bepalingen over staldering in alle gevallen als door de rechtbank omschreven buiten toepassing zullen worden gelaten. Daarbij heeft het naar voren gebracht dat het geen bezwaar heeft tegen het buiten toepassing laten van deze bepalingen in het concrete geval van [wederpartij]. Het verzoek strekt zich daarom niet uit tot schorsing van de uitgesproken vernietiging van de besluiten van 3 oktober 2017 en 28 februari 2018. Ter zitting heeft het college van gedeputeerde staten naar voren gebracht dat het evenmin schorsing van de op 5 juli 2018 verleende omgevingsvergunning eerste fase nastreeft. De voorzieningenrechter overweegt dat de aangevallen uitspraak, voor zover die betrekking heeft op het buiten toepassing laten van de bepalingen over staldering, uitsluitend betrekking kan hebben op de aanvraag van [wederpartij], die heeft geleid tot de besluiten van 3 oktober 2017 en 28 februari 2018, waartegen het beroep was gericht. Het buiten toepassing laten van deze bepalingen kan zich niet uitstrekken tot gevallen die in beroep niet aan de orde waren. De uitspraak van de rechtbank heeft dan ook niet tot gevolg dat bestuursorganen de overweging over het buiten toepassing laten van deze bepalingen in andere gevallen in acht moeten nemen. De bewuste overweging, waarbij gevallen zijn omschreven waarin de bepalingen over stadering volgens de rechtbank buiten toepassing moeten blijven, leent zich dan ook niet voor schorsing door de voorzieningenrechter. Nu het college van gedeputeerde staten geen schorsing van de vernietiging van de besluiten van 3 oktober 2017 en 28 februari 2018 of schorsing van het besluit van 5 juli 2018 nastreeft, is de conclusie dat geen spoedeisend belang bestaat bij het schorsen van de aangevallen uitspraak. Gelet hierop bestaat aanleiding het verzoek om het treffen van een voorlopige voorziening af te wijzen. ABRvS 09-08-2018, ECLI: NL: RVS: 2018: 2683&lt;/p&gt;&lt;h2&gt;Landinrichting&lt;/h2&gt;&lt;h4&gt;Verjaring&lt;/h4&gt;&lt;p&gt;Op grond van art. 208 lid 2 Liw (de voorloper van art. 82 lid 2 Wilg) geldt de akte van toedeling als titel voor de daarin omschreven rechten en worden de daarin omschreven onroerende zaken en beperkte rechten door de inschrijving van de akte in de openbare registers verkregen. Door de ruilverkaveling is dan ook een nieuw recht ontstaan, een originaire eigendomsverkrijging, waarvan het bestaan en de inhoud onafhankelijk is van het bestaan en de inhoud van eerdere rechten. Zowel een al voltooide verjaring als een voor de ruilverkaveling aangevangen termijn van verjaring is voor het door de ruilverkaveling ontstane eigendomsrecht dus zonder betekenis. Dat geldt ook als in de feitelijke situatie van een perceel niets verandert. Het bovenstaande brengt mee dat Gemeente Stichtse Vecht door de ruilverkaveling in november 2010 eigenaar is geworden van perceel [perceel 1] , ongeacht of op dat moment sprake was van een voltooide verjaring. Door deze verkrijging van Gemeente Stichtse Vecht gaat de termijn van twintig jaar voor bevrijdende verjaring opnieuw lopen. Omdat sindsdien nog geen twintig jaar is verstreken, kunnen [gedaagde sub 1 in de zaak C/16/418113 / HA ZA 16-463] c.s. en [gedaagde sub 1 in de zaak C/16/418114 / HA ZA 16-464] c.s. zich niet met succes op bevrijdende verjaring beroepen. Rechtbank Midden-Nederland, 18-07-2018, ECLI: NL: RBMNE: 2018: 3319&lt;/p&gt;&lt;h4&gt;Verrekening&lt;/h4&gt;&lt;p&gt;Verrekening gelijke hoedanigheid en gebruiksbestemming. Ten overvloede merkt de rechtbank nog op dat de uitvoeringscommissie naar het oordeel van de rechtbank in haar verweerschrift voldoende heeft uitgelegd dat de vaststelling van de bodemgeschiktheidsklassenkaart heeft plaatsgevonden conform de wettelijke eisen van onder meer de Rilg (hierboven samengevat weergegeven in r.o. 3.3). Weliswaar is het ook in de situatie dat de bodemgeschiktheidsklassen zijn vastgesteld conform de wettelijke regels, mogelijk dat daar fouten in zitten, maar dat kan niet als uitgangspunt hebben te gelden. Uitgangspunt moet zijn dat de wettelijke eisen ervoor zorgen dat de bodemgeschiktheid juist wordt vastgesteld. Eerst als er concrete aanwijzingen zijn dat de bodemgeschiktheid niet juist is vastgesteld, zou dat de uitvoeringscommissie moeten nopen tot het doen van nader onderzoek. Het feit dat een aantal percelen na onderzoek in een andere bodemgeschiktheidsklassen is ingedeeld, is een onvoldoende concrete aanwijzing dat alle percelen van [verzoeker] onjuist zijn ingedeeld. Rechtbank Overijssel 10-05-2018, ECLI: NL: RBOVE: 2017: 5287&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Peilbesluit Rijnstrangen&lt;/h4&gt;&lt;p&gt;Nadeelcompensatie als gevolg van een peilbesluit. Advies StAB. Rechtbank volgt dit advies en laat rechtsgevolgen van de besluiten in stand. Wettelijke rente. Redelijke termijn. Rechtbank Gelderland 09-07-2018, ECLI: NL: RBGEL: 2018: 3028&lt;/p&gt;&lt;h4&gt;Bomen&lt;/h4&gt;&lt;p&gt;De rechtbank concludeert dat zij er vanuit moet gaan dat er geen rechtsgeldige aanwijzing van een bebouwde kom in de zin van de Boswet heeft plaatsgevonden. Verweerder heeft dus niet aangetoond dat de percelen waarop de houtopstanden zijn geveld, liggen binnen dat deel van de gemeente, waarvoor een bevoegdheid bestaat tot het stellen van regels ter bewaring van houtopstanden. Nu voorts niet in discussie is dat de onderhavige houtopstanden niet zijn aan te merken als houtopstanden als bedoeld in art. 1, vierde lid, onderdeel a, of 5, tweede lid. van de Boswet, mist de verbodsbepaling van art. 2, eerste lid, van de Bomenverordening in dit geval verbindende kracht. De rechtbank komt dan ook tot de slotsom dat verweerder niet bevoegd was handhavend op te treden. Het beroep is gegrond, en het bestreden besluit wordt vernietigd. Rechtbank Gelderland 12-07-2018, ECLI: NL: RBGEL: 2018: 3116&lt;/p&gt;&lt;p&gt;Omgevingsvergunning voor de kap van bomen. De bomen zijn gekapt, maar procesbelang is aanwezig vanwege de herplantplicht. Het beroep is gegrond omdat onduidelijk is wat is aangevraagd en vergund, verweerder geen kenbare belangenafweging heeft gemaakt en de herplant onvoldoende is gemotiveerd. Rechtbank Gelderland 01-06-2018, ECLI:NL:RBGEL:2018:3270&lt;/p&gt;&lt;p&gt;Eiser moet als belanghebbende worden aangemerkt bij een kapvergunning ook al woont hij niet direct aan het perceel waar de bomen staan die zullen worden gekapt. Eiser heeft zijn stelling omtrent de filterende werking van bomen en de gevolgen van de kap van die bomen voldoende heeft onderbouwd met rapportages van deskundigen. Verweerder heeft er niets tegenover gesteld. De rechtbank is dan ook van oordeel dat eiser wel als belanghebbende in de zin van art. 1:2, eerste lid, van de Awb kan worden aangemerkt. Hij ondervindt namelijk gevolgen van enige betekenis als de bomen worden gekapt. Zoals de Afdeling bestuursrechtspraak van de Raad van State heeft overwogen in haar uitspraak van 23 augustus 2017, ECLI:NL:RVS:2017:2271, is het uitgangspunt dat degene die rechtstreeks feitelijke gevolgen ondervindt van een activiteit (hier: het kappen van bomen), in beginsel belanghebbende is bij een besluit dat betrekking heeft op die activiteit. Het criterium ‘gevolgen van enige betekenis’ dient als correctie op dit uitgangspunt. Gevolgen van enige betekenis ontbreken indien de gevolgen wel zijn vast te stellen, maar de gevolgen van de activiteit voor de woon-, leef-, of bedrijfssituatie van betrokkene dermate gering zijn dat een persoonlijk belang bij het besluit ontbreekt. Daarbij wordt acht geslagen op de factoren afstand tot, zicht op, planologische uitstraling van en milieugevolgen (o.a. geur, geluid, licht, trilling, emissie, risico) van de activiteit die het besluit toestaat, waarbij die factoren zo nodig in onderlinge samenhang worden bezien. Ook aard, intensiteit en frequentie van de feitelijke gevolgen kunnen van belang zijn. rechtbank Gelderland 10-08-2018, ECLI: NL: RBGEL: 2018: 3521&lt;/p&gt;&lt;h4&gt;Faunafonds&lt;/h4&gt;&lt;p&gt;Schade door dassen aan percelen prei. In hetgeen [appellante] heeft aangevoerd is verder onvoldoende grond gelegen voor het oordeel dat in het taxatierapport van Overheul is uitgegaan van een onjuiste oppervlakte waar zich de schade heeft voorgedaan. Blijkens het taxatierapport van 31 mei 2016 is [appellante] zowel bij het eerste bezoek op 6 april 2016 als bij de eindtaxatie op 28 mei 2016 aanwezig geweest. Bij het tweede bezoek op 7 mei 2016 is het beschadigde oppervlak beoordeeld en vervolgens blijkens de nadere toelichting van Overheul van 18 juli 2016 bij de eindtaxatie vastgesteld op 800 m2 wegens vernieling door graafwerk en 500 m2 wegens loopschade, zodat het schadeoppervlak in totaal 1.300 m2 bedraagt. Zoals de rechtbank terecht heeft overwogen, is in het taxatierapport van de door [appellante] ingeschakelde taxateurs de oppervlakte waar zich productieverlies als gevolg van de beschadigde acryldoekafdekking heeft voorgedaan, meegeteld. Uit dit taxatierapport kan niet worden opgemaakt dat de door het Faunafonds in aanmerking genomen beschadigde oppervlakte, te weten 1.300 m2, niet juist is, nu daarin niet is opgenomen waar de prei was (om)gegraven en vertrapt. Verder heeft het college er terecht op gewezen dat uit het taxatierapport niet kan worden opgemaakt op welke wijze de omvang van het schadeperceel is vastgesteld. De taxateurs stellen dat op 1/6e deel van het perceel geen of nauwelijks schade werd geconstateerd maar laten na aan te geven op welke wijze dat is vastgesteld. Uit het vorenstaande volgt dat de rechtbank terecht heeft geoordeeld dat het Faunafonds de tegemoetkoming aan [appellante] mocht vaststellen op € 5.265,00. ABRS 08-08-2018, ECLI: NL: RVS: 2018: 2636&lt;/p&gt;&lt;h4&gt;PAS&lt;/h4&gt;&lt;p&gt;De Advocaat-generaal van het Europese Hof van Justitie is – in antwoord op de prejudiciële vragen van de Raad van State - uiterst kritisch op het systeem van de PAS. De conclusie is te vinden onder zaaknr. C293/17 en C294/17, ECLI: EU: C: 2018: 622.&lt;/p&gt;&lt;p&gt;R.H.W. Frins schrijft in TBR van augustus 2018 (blz. 805 e.v.) over deze Conclusie van advocaat-generaal Kokott. Frins concludeert dat de PAS niet houdbaar is. Er is een reddingsvest: de ADC-toets (alternatief, dwingende redenen van groot openbaar belang, compensatie), maar ook daar zitten veel haken en ogen aan.&lt;/p&gt;&lt;h4&gt;Wateroverlast 2016&lt;/h4&gt;&lt;p&gt;De rechtbank komt tot de conclusie dat WDD tegenover [eiseres ] niet is tekortgeschoten in zijn zorgplicht als waterbeheerder. Dat betekent dat Waterschap De Dommel (WDD) alleen al om die reden niet aansprakelijk is voor de (gestelde) schade. De rechtbank voegt daaraan toe dat, ook indien één of meer van de stellingen van [eiseres ] vast zouden zijn komen te staan en WDD zijn zorgplicht zou hebben geschonden, er onvoldoende grond is voor aansprakelijkheid van WDD voor de schade. Vast staat immers dat er in de periode van het schadevoorval sprake was van (zeer) hevige en langdurige regenval en gestegen grondwaterstanden. Uit de stellingen van [eiseres ] volgt niet dat dit niet, of in veel mindere mate tot wateroverlast (en schade) had geleid als WDD wel aan zijn zorgplicht had voldaan. Het causaal verband tussen de aan WDD verweten gedragingen en de opgetreden schade is daarmee niet komen vast te staan. De vordering wordt afgewezen. Het overigens nog door WDD aangevoerde behoeft daarom niet besproken te worden. Rechtbank Oost-Brabant 08-08, 2018, ECLI:NL:RBOBR:2018:3997&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge boeren&lt;/h4&gt;&lt;p&gt;Uit art. 5 van de maatschapsovereenkomst van 1998, aangegaan voor onbepaalde tijd met ingang van 1 mei 1997, tussen de ouders, [naam 2] en [naam 4] volgt dat de medewerking van alle maten wordt vereist voor onder meer het doen van investeringen die de som of de waarden van 5.000,- gulden te boven gaan. Op 1 februari 2014 hebben de twee broers een nieuwe, nagenoeg gelijke, maatschapsovereenkomst getekend, voor onbepaalde tijd en met ingang van 1 mei 2013. De stelling van appellante dat sprake was van een proefmaatschap bij de eerste maatschap met de ouders, kan het College, mede gelet op het lange tijdsverloop en de bepaling in de overeenkomst dat de maatschap voor onbepaalde tijd is aangegaan, dan ook niet volgen. Dat de ouders het gebruik en genot van de onroerende zaken hebben ingebracht en er geen bepaling in de overeenkomst was opgenomen die de broers het recht gaven de onroerende zaken over te nemen, maakt dit niet anders. Evenmin kan de ongelijke winstdeling, namelijk 19% per broer, tot een andere uitkomst leiden. Naar het oordeel van het College is dan ook al met het ingaan van de eerste maatschapsovereenkomst sprake van blokkerende zeggenschap van alle maten, inclusief de jonge landbouwer nu hij kan bereiken dat een besluit dat hij niet steunt niet wordt genomen. CBB 08-05-2018, ECLI: NL: CBB: 2018: 311&lt;/p&gt;&lt;p&gt;In art. 4, tweede lid, onder a en b van de maatschapsakte van appellante, die is ingegaan per 1 mei 2013, is opgenomen dat ieder der partijen bevoegd is voor de maatschap te handelen en te tekenen, de maatschap aan derden en derden aan de maatschap te verbinden, alsmede gelden voor haar te ontvangen en uit te geven, echter met dien verstande, dat de schriftelijke medewerking van alle partijen wordt vereist voor: a) het aangaan van verbintenissen, het tekenen van handelspapier daaronder begrepen, de som of de waarde van EUR 50.000 zegge vijftigduizend euro, te boven gaande; b) het doen van betalingen via de bank of per kas voor zover die een bedrag van EUR 50.000, zegge vijftigduizend euro, te boven gaan. Naar het oordeel van het College heeft verweerder hieruit terecht afgeleid dat de jonge landbouwer geen blokkerende zeggenschap heeft ter zake van ondernemingsbeslissingen met een financieel belang van meer dan € 25.000,- en dat de jonge landbouwer hiermee niet voldoet aan een van de voorwaarden voor daadwerkelijke langdurige zeggenschap, zoals gesteld door art. 5, eerste lid, onder a, van de Beleidsregel. CBB 17-07-2018, ECLI: NL: CBB: 2018: 363&lt;/p&gt;&lt;p&gt;In een situatie waarin geldende afspraken ten tijde van het indienen van de Gecombineerde opgave niet op schrift zijn gesteld hanteert verweerder een zogeheten coulancebeleid. Het coulancebeleid houdt in dat verweerder bij de toepassing van art. 5, tweede lid, onder b, van de Beleidsregel een schriftelijke overeenkomst ook als bewijs accepteert als deze is ondertekend binnen negen maanden na het maken van de afspraken, en in ieder geval in het premiejaar 2015. Bij de vaststelling van negen maanden als tijdsverloop dat nog aanvaardbaar is, heeft verweerder aansluiting gezocht bij de praktijk van de Belastingdienst. Zoals het College in overweging 4.1 van eerdergenoemde uitspraak van 7 december 2017 heeft overwogen, is er geen reden waarom verweerder het coulancebeleid niet mag hanteren bij de beoordeling of een schriftelijke overeenkomst als bewijs kan worden geaccepteerd. In dit geval liggen meer dan negen maanden tussen de afspraken van de maten per 1 mei 2014 en de schriftelijke neerlegging ervan op 20 september 2015. Verweerder heeft daarom het maatschapscontract terecht niet betrokken bij de beoordeling of de jonge landbouwer voorafgaand aan de indiening van de aanvraag blokkerende zeggenschap had. Van bijzondere omstandigheden die voor appellante leiden tot onevenredige gevolgen, is het College niet gebleken. CBB 17-07-2018, ECLI: NL: CBB: 2018: 362&lt;/p&gt;&lt;p&gt;Jonge landbouwer (onder oude regelgeving dat o.g.v. overgangsrecht nog van toepassing is). Bedrijfshoofd. Effectieve en voortdurende zeggenschap in geval van rechtspersonen, maatschappen of VOF's onder oude regelgeving. Unirechtelijk vertrouwensbeginsel. CBB 03-07-2018, ECLI: NL: CBB: 2018: 356&lt;/p&gt;&lt;p&gt;In beroep heeft appellante alsnog een ondertekende versie van de akte van maatschap overgelegd, met dagtekening 1 januari 2015. Volgens verweerder wekt het bevreemding dat appellante deze niet eerder heeft overgelegd. Ook bevreemdt het verweerder dat de overeenkomst van maatschap schriftelijk op 1 januari 2015 is aangegaan, terwijl alle andere stappen om de eenmanszaak om te zetten in een maatschap pas later zijn gezet. Zo is de Gecombineerde opgave 2015 van 2 juni 2015 nog ingediend op naam van de eenmanszaak van [naam 4] en hebben de wijzigingen in het handelsregister van de Kamer van Koophandel (KvK) pas plaatsgevonden op 7 december 2015. Ook heeft verweerder pas op 3 juni 2016 een melding overdracht van appellante ontvangen betreffende de omzetting van de eenmanszaak in de maatschap. Nu verweerder in de bezwaarfase niet over de ondertekende en gedagtekende akte van maatschap beschikte en het hem niet aannemelijk voorkomt, gelet op voornoemde omstandigheden en het tijdsverloop, dat deze op dat moment reeds voorhanden was, is er geen aanleiding voor de conclusie dat het bestreden besluit niet op goede gronden is genomen, aldus verweerder. Het College is van oordeel dat verweerder de pas in beroep overgelegde overeenkomst van maatschap terecht niet als bewijs heeft betrokken bij de beoordeling van de vraag of de jonge landbouwer voorafgaand aan de indiening van de aanvraag blokkerende zeggenschap had. Gelet op de hiervoor vermelde feiten en omstandigheden heeft verweerder aan de maatschapsakte niet de betekenis hoeven toekennen die appellante daaraan gehecht wil zien. CBB 24-07-2018, ECLI: NL: CBB: 2018: 390&lt;/p&gt;&lt;h2&gt;Marktordening&lt;/h2&gt;&lt;h4&gt;Groente en fruit&lt;/h4&gt;&lt;p&gt;Er is een nieuwe Regeling uitvoering GMO groenten en fruit 2018. Deze regeling strekt tot uitvoering van de Europese regelgeving inzake de gemeenschappelijke marktordening voor groenten en fruit (GMO). In 2016 is een nieuwe Nationale Strategie vastgesteld die de kaders biedt voor de uitvoering van de GMO groenten en fruit in Nederland. In de nieuwe Nationale Strategie zijn de strategische doelen, de algemene eisen aan de operationele programma’s en de subsidiabele activiteiten vastgelegd. Gebleken is echter dat een aantal van de algemene eisen aan de operationele programma’s voor producentenorganisaties onvoldoende duidelijk of moeilijk uitvoerbaar zijn. De betrokken eisen worden daarom verduidelijkt en vereenvoudigd. Ook wordt een aantal aanpassingen in de subsidiabele activiteiten aangebracht ten gunste van de producentenorganisaties. Daarnaast wordt het huidige nationaal milieukader waarmee invulling wordt gegeven aan het strategische doel verduurzaming vervangen met ingang van 1 januari 2019. Tenslotte dient de regeling te worden aangepast aan de recente wijzigingen in de Europese regelgeving. Gelet op het groot aantal wijzigingen en met het oog op het feit dat alle nog lopende operationele programma’s op 31 december 2018 zullen zijn beëindigd, is ervoor gekozen een nieuwe nationale regeling vast te stellen. Zo wordt duidelijk tot uiting gebracht dat op elk operationeel programma dat in 2018 of daarna wordt ingediend dezelfde regels van toepassing zijn. Onderhavige regeling strekt daarom tevens tot intrekking van de Regeling uitvoering GMO groenten en fruit 2017. (&lt;span class="italic"&gt;Stcrt&lt;/span&gt;&lt;span class="unknown"&gt;. &lt;/span&gt;2018, nr. 38579)&lt;/p&gt;&lt;h4&gt;Landbouwgrond&lt;/h4&gt;&lt;p&gt;Teelt van sedum op met (anti)worteldoek afgedekte grond. Uit de definitie van het begrip bouwland in art. 4, eerste lid, aanhef en onder f, van Verordening 1307/2013 volgt dat het moet gaan om grond die voor de teelt van gewassen wordt gebruikt. Nu de plantjes sedum door het (anti)worteldoek heen in de grond groeien en aldus in contact zijn met de grond en daar water en voedingsstoffen uithalen, moet worden geoordeeld dat de onderhavige grond voor de teelt van gewassen wordt gebruikt en bijgevolg moet worden aangemerkt als bouwland. CBB 10-07-2018, ECLI: NL: CBB: 2018: 310&lt;/p&gt;&lt;p&gt;Het College is van oordeel dat uit de luchtfoto’s van perceel 83 die bij het bestreden besluit zijn gevoegd, niet duidelijk blijkt dat het perceel zodanig is begroeid met riet dat het in zijn geheel niet kan worden aangemerkt als landbouwgrond. Het kleur- of structuurverschil met de omliggende percelen 18 en 36, die wel geheel of gedeeltelijk als vrijblijvend grasland zijn aangemerkt en als zodanig subsidiabel zijn geacht, is naar het oordeel van het College ook niet zodanig dat hieruit kan worden opgemaakt dat dit perceel duidelijk anders is. Uit de foto’s van appellant, die weliswaar dateren van een latere datum dan het jaar 2015, blijkt ook niet dat het perceel overwegend uit riet bestaat. Dat deze foto’s dateren van een later moment dan het jaar 2015 betekent naar het oordeel van het College niet dat verweerder deze zonder meer naast zich neer mag leggen, aangezien verweerder zich voor het eerst in het bestreden besluit van 26 oktober 2017 op het standpunt heeft gesteld dat het perceel is begroeid met riet. Hierdoor heeft appellant geen bezwaarprocedure gehad en kon hij ook niet, zoals normaal gesproken wel het geval is, kort na het jaar 2015 de feitelijke situatie ten aanzien van dit perceel vastleggen. Appellant kon het standpunt van verweerder zodoende niet eerder dan in deze procedure betwisten. Het College acht verder van belang dat appellant ter zitting heeft verklaard dat, en dit wordt onderschreven door de verklaring van Water, Land &amp; Dijken, het perceel, net als de omliggende percelen, al decennia uit grasland bestaat. Het betreft echter oud cultuurland en dus is geen sprake van een strak grasland. Dit leidt tot donkere plekken op de foto’s, aldus appellant. Ook liggen de percelen in poldergebied en worden deze omringd door water. Het voorgaande sluit allemaal niet uit dat het perceel in 2015 in meer of mindere mate was begroeid met riet. Ook is goed mogelijk dat de mate waarin het perceel is begroeid met riet, per jaar verschilt. De door verweerder overgelegde luchtfoto’s bieden naar het oordeel van het College echter onvoldoende houvast om de conclusie te kunnen dragen dat perceel 83 in het jaar 2015 zodanig was begroeid met riet, dat het in zijn geheel niet kan worden aangemerkt als landbouwareaal en het dus niet subsidiabel is. Het bestreden besluit kan daarom naar het oordeel van het College niet in stand blijven. CBB 10-07-2018, ECLI: NL: CBB: 2018: 330&lt;/p&gt;&lt;p&gt;Uit de overeenkomst volgt dat appellant dieren heeft verhuurd aan de gemeente ten behoeve van het op ecologische wijze onderhouden van het gemeentelijke terrein. Hoewel het in onderhavige zaak gaat om het jaar 2015, heeft appellant niet aannemelijk gemaakt dat in dat jaar een andere overeenkomst van toepassing was. Het College heeft voorts geen aanwijzingen dat de overeenkomst met de gemeente [naam 3] een andere strekking heeft. Over dergelijke door appellant gesloten overeenkomsten – waarbij appellant dieren uitleende (verhuurde) aan de eigenaren van percelen om die percelen te begrazen – heeft het College in genoemde uitspraak overwogen dat niet aannemelijk is geworden dat appellant met het verhuren of uitlenen van de dieren aan de eigenaren van de percelen het beheer over die percelen heeft overgenomen van de eigenaren van die percelen. De percelen werden niet ter beschikking gesteld aan appellant opdat hij die percelen als weidegrond kon gebruiken, maar appellant stelde zijn dieren ter beschikking aan de eigenaren van de percelen. Mogelijk had appellant beslissingsbevoegdheid over de dieren die op de percelen graasden, maar die beslissingsbevoegdheid betrof niet het gebruik van de percelen. De eigenaren van de percelen bepaalden immers op welke wijze de percelen werden gebruikt, namelijk door begrazing van dieren die aan hen door appellant ter beschikking waren gesteld. Volgens het College kon dan ook niet worden staande gehouden dat appellant ten aanzien van deze percelen ter zake over voldoende autonomie beschikte, zodat de betreffende percelen in 2013 en 2014 niet tot zijn bedrijf behoorden. CBB 10-07-2018, ECLI: NL: CBB: 2018: 332&lt;/p&gt;&lt;p&gt;In zijn algemeenheid kan niet worden gezegd dat verweerder percelen niet op basis van luchtfoto’s kan beoordelen. In dit geval heeft verweerder daarmee echter niet mogen volstaan. Het College stelt vast dat het talud op deze luchtfoto’s niet duidelijk zichtbaar is vanwege de donkere plekken. Deze donkere plekken duiden volgens verweerder op verruiging. Appellant heeft ter zitting foto’s van de door verweerder als talud aangemerkte strook grond langs de sloot op de percelen 11, 12 en 14 overgelegd. Deze foto’s tonen een grotendeels met groen begroeide strook grond. Naar het oordeel van het College geven deze foto’s een ander beeld van de door verweerder afgekeurde oppervlakte dan de luchtfoto’s. Gelet hierop en mede in aanmerking genomen dat verweerder het verschil met de door hem ingeroepen luchtfoto’s niet heeft kunnen verklaren – terwijl appellant deze foto’s reeds op de op 8 september 2016 gehouden hoorzitting ter onderbouwing van zijn standpunt heeft overgelegd – heeft verweerder naar het oordeel van het College onvoldoende onderzocht of de afgekeurde strook grond langs de op de percelen 11, 12 en 14 gelegen sloot moet worden aangemerkt als subsidiabele landbouwgrond. Bij deze stand van zaken moet worden geoordeeld dat verweerder het bestreden besluit 1 niet met de vereiste zorgvuldigheid heeft voorbereid en dat dit besluit niet steunt op een deugdelijke motivering. CBB 10-07-2018, ECLI: NL: CBB: 2018: 333&lt;/p&gt;&lt;p&gt;Met betrekking tot de percelen 11, 34, 44, 47, 57, 62 en 64 is het verschil tussen de door appellante opgegeven oppervlakte en de door verweerder geconstateerde oppervlakte meer dan 2%. Het College heeft de luchtfoto’s van deze percelen ter zitting bekeken. Het College gaat er van uit dat de percelen 47, 57 en 64 niet in geschil zijn omdat appellante in het aanvullend beroepschrift heeft vermeld haar bezwaren met betrekking tot deze percelen te laten rusten. Appellante heeft met betrekking tot de percelen 11 en 34 aangevoerd dat verweerder ten onrechte als talud aangemerkte stroken grond niet subsidiabel heeft geacht. Die stroken worden volgens appellante gemaaid en bemest en als landbouwgrond gebruikt. Verweerder heeft met betrekking tot de afgekeurde delen van de percelen 11, 34 en 44 verklaard dat het gaat om randen met verruiging langs de sloot. Verweerder heeft in die gevallen de perceelgrens gelegd op het maaipatroon van de rest van het perceel dat wel subsidiabel is geacht. Het College acht dit, mede gelet op het verhandelde ter zitting, niet onjuist. Met betrekking tot perceel 62 heeft appellante in het beroepschrift aangevoerd dat de door haar ingetekende dam door haar wordt gemaaid en bemest en landbouwgrond is die ten behoeve van de bedrijfsvoering wordt gebruikt en subsidiabel is. Verweerder heeft ter zitting verklaard dat wat appellante een dam noemt wegens verruiging niet subsidiabel is geacht. Een dam zonder verruiging zou wel subsidiabel zijn geacht. Het College ziet in wat partijen hebben aangevoerd geen aanleiding voor het oordeel dat verweerder de subsidiabele oppervlakte van deze percelen niet juist heeft vastgesteld. CBB 10-07-2018, ECLI: NL: CBB: 2018: 328&lt;/p&gt;&lt;p&gt;GLB, toewijzing betalingsrechten en uitbetaling basis- en vergroeningsbetaling, subsidiabele oppervlakte, eerdere controle ter plaatse, rus en riet. CBB 10-07-2018, ECLI: NL: CBB: 2018: 331&lt;/p&gt;&lt;p&gt;Fysieke controle, luchtfoto's. Kleine afwijkingen. CBB 17-07-2018, ECLI: NL: CBB: 2018: 361.&lt;/p&gt;&lt;p&gt;Teveel opgegeven landbouwgrond, art. 19 bis Verordening 640/2014 met terugwerkende kracht toegepast, vertrouwensbeginsel. CBB 17-07-2018, ECLI: NL: CBB: 2018: 358.&lt;/p&gt;&lt;p&gt;Nieuwe herziene beslissing op bezwaar, oppervlakte perceel opnieuw bezien; vernietiging. CBB 17-07-2018, ECLI: NL: CBB: 2018: 355.&lt;/p&gt;&lt;p&gt;Leer van formele rechtskracht beperkt tot rechtsgevolg (vaststelling aantal en de waarde van betalingsrechten), niet tot de feiten. Perceelsoppervlakte kan (ook) bij uitbetaling betalingsrechten aan de orde worden gesteld. CBB 17-07-2018, ECLI: NL: CBB: 2018: 342&lt;/p&gt;&lt;p&gt;Zoals hiervoor overwogen is verweerder in zijn besluitvorming ervan uitgegaan dat op perceel 24 greppels aanwezig zijn en dat deze greppels volgens verweerder dermate breed zijn dat deze niet kunnen worden aangemerkt als subsidiabel landbouwareaal, terwijl verweerder ter zitting van het College het standpunt heeft ingenomen dat het gaat om sloten. De reden waarom verweerder gedeelten van het perceel niet subsidiabel heeft geacht is aldus onduidelijk, terwijl die reden wel van belang is voor de beoordeling of sprake is van subsidiabel landbouwareaal. Zoals verweerder zelf ook heeft uiteengezet kan een greppel, die door zijn minimale diepte en breedte de uitoefening van landbouwactiviteiten niet in de weg staat, doorgaans meetellen als subsidiabel landbouwareaal, terwijl verweerder een sloot niet aanmerkt als landbouwareaal. Verweerder heeft het standpunt van appelante dat de greppels niet in de weg staan aan landbouwactiviteiten niet weersproken en ook voor het College is niet duidelijk geworden op grond waarvan verweerder tot de conclusie is gekomen dat de greppels hier dermate breed zijn dat deze – dus los van de diepte ervan – niet kunnen worden aangemerkt als subsidiabel landbouwareaal. Wat betreft het door verweerder ter zitting ingenomen standpunt dat sprake is van sloten, moet worden geoordeeld dat op basis van de door verweerder getoonde luchtfoto’s, mede in het licht van de door appellante overgelegde foto’s, niet kan worden vastgesteld dat in die sloten het grootste gedeelte van het jaar ook water staat (zie Handleiding percelen, landbouwgrond of niet volgens het GLB). Verweerder heeft de bestreden aldus niet zorgvuldig voorbereid en ondeugdelijk gemotiveerd. CBB 03-07-2018, ECLI: NL: CBB: 2018: 339&lt;/p&gt;&lt;p&gt;2% marge. Wijziging referentieperceel. CBB 03-07-2018, ECLI: NL: CBB: 2018: 339&lt;/p&gt;&lt;p&gt;Meer dan 50 bomen per hectare; art. 9, derde lid, onder b van Vo 640/2014 in verbinding met art. 2.2, vijfde lid, van de Uitvoeringsregeling rechtstreekse betalingen GLB. CBB 03-07-2018, ECLI: NL: CBB: 2018: 338&lt;/p&gt;&lt;p&gt;GLB, toewijzing en uitbetaling betalingsrechten. Wijze van identificeren landbouwpercelen. Sloten, boomgrens, bomendichtheid, verruiging en onverhard pad. CBB 24-07-2018, ECLI: NL: CBB: 2018: 387&lt;/p&gt;&lt;p&gt;Toewijzing en uitbetaling betalingsrechten, subsidiabele oppervlakte, verruiging bomenrijen, bermen. Marge van 2% duidelijke verandering van de subsidiabele oppervlakte in het veld. Verandering van de intekening, onduidelijke grenzen. CBB 19-06-2018, ECLI: NL: CBB: 2018: 422&lt;/p&gt;&lt;p&gt;Subsidiabele oppervlakte, marge van 2%, taluds, verruiging. CBB 31-07-2018, ECLI:NL:CBB:2018:393&lt;/p&gt;&lt;h4&gt;Financiële discipline&lt;/h4&gt;&lt;p&gt;Zoals het College eerder, in de uitspraak van 28 juli 2017 (ECLI:NL:CBB:2017:286) heeft overwogen, heeft een wijziging van het bedrag dat aan rechtstreekse betalingen over de jaren 2015 en 2016 wordt uitbetaald, gevolgen voor de berekening van de teruggave financiële discipline over de jaren 2016 en 2017, nu die teruggave een percentage is van dat bedrag. Dit betekent niet dat verweerder gehouden is te wachten met het nemen van het besluit tot teruggave van de financiële discipline totdat de procedure over de rechtstreekse betalingen over het begrotingsjaar is afgehandeld. Verweerder heeft er in dit verband op gewezen dat de teruggave financiële discipline over het jaar 2015 moet plaats vinden vóór 16 oktober 2016 en over het jaar 2016 vóór 16 oktober 2017. Dat appellant bezwaar heeft gemaakt tegen de besluiten tot uitbetaling van de betalingsrechten over de jaren 2015 en 2016 (en het besluit tot toewijzing van de betalingsrechten), vormde voor verweerder voorts geen beletsel om op basis daarvan de besluiten tot teruggave van de financiële discipline over de jaren 2015 en 2016 en tot verhoging van de waarde van de betalingsrechten over het jaar 2016 te nemen, reeds omdat het bezwaar de werking van die besluiten gelet op art. 6:16 van de Algemene wet bestuursrecht niet opschort. Verder is van belang dat verweerder in de bestreden besluiten, de verweerschriften en ter zitting uiteen heeft gezet dat, indien het bedrag dat aan rechtstreekse betalingen 2015 en 2016 wordt uitbetaald wordt gewijzigd, al dan niet naar aanleiding van een daartegen ingesteld rechtsmiddel, verweerder ook een nieuwe beslissing over de teruggave van de financiële discipline zal nemen. Voor de conclusie dat de bestreden besluiten onzorgvuldig tot stand gekomen zijn of niet deugdelijk zijn gemotiveerd bestaat zodoende geen grond. CBB 10-07-2018, ECLI: NL: CBB: 2018: 329&lt;/p&gt;&lt;h4&gt;Inschrijving&lt;/h4&gt;&lt;p&gt;Om aan het bepaalde in art. 2.3, vierde lid, van de Uitvoeringsregeling te voldoen, dient een landbouwer op de uiterste datum voor het indienen van de verzamelaanvraag met een landbouwactiviteit als eerstgenoemde en daarmee als hoofdactiviteit van de onderneming geregistreerd te zijn in het handelsregister van de KvK. Eén en ander sluit aan bij het bepaalde in art. 13 van Verordening 639/2014, waarvan het derde lid, ter uitvoering van art. 9, derde lid, aanhef en onder b, van Verordening 1307/2013, onder meer bepaalt dat een landbouwactiviteit als het voornaamste bedrijfs- of ondernemingsdoel van een rechtspersoon wordt aangemerkt, indien deze activiteit als voornaamste bedrijfs- of ondernemingsdoel is geregistreerd in het officiële bedrijvenregister of een gelijkwaardig officieel bewijsstuk van een lidstaat. Art. 4, eerste lid onder a, van Verordening 1307/2013 definieert een landbouwer, voor zover hier van belang, als een natuurlijk persoon of een rechtspersoon dan wel als een groep natuurlijke personen of rechtspersonen, die een landbouwactiviteit uitoefent, zodat deze eis ook voor appellant als natuurlijk persoon geldt. Indien niet wordt voldaan aan de eis in art. 2.3, vierde lid, van de Uitvoeringsregeling kan een landbouwer voor rechtstreekse betalingen in aanmerking komen indien hij met behulp van een accountantsverklaring aantoont dat dat de landbouwactiviteiten een niet onaanzienlijk deel uitmaken van de totale economische activiteit (art. 9, derde lid, van Verordening 1307/2013 en art. 2.3, vijfde lid, van de Uitvoeringsregeling). Op 15 mei 2016 stond de onderneming van appellant in het handelsregister van de KvK ingeschreven met als hoofdactiviteit een groothandel in akkerbouwproducten en veevoeder algemeen assortiment (SBI-code [… 2] ), hetgeen niet als landbouwactiviteit kan worden aangemerkt, zodat appellant op 15 mei 2016 niet voldeed aan de eis in art. 2.3, vierde lid, van de Uitvoeringsregeling dat uit de inschrijving in het handelsregister moet volgen dat de landbouwactiviteit een hoofdactiviteit van de onderneming is. Appellant is bij brief van 14 januari 2017 medegedeeld dat hij niet met een landbouwactiviteit als hoofdactiviteit op de hoofdvestiging was ingeschreven in het handelsregister van de KvK en dat hij in de gelegenheid wordt gesteld om dit uiterlijk 28 januari 2017 aan te passen, dan wel vóór die datum door middel van een accountantsverklaring aan te tonen dat zijn landbouwactiviteiten een niet onaanzienlijk deel uitmaken van de totale economische activiteiten. Appellant heeft van deze geboden mogelijkheden geen gebruik gemaakt, maar op 17 februari 2017 in het handelsregister van de KvK de hoofdactiviteit van zijn onderneming gewijzigd in Dienstverlening voor de akker- en of tuinbouw, met SBI-code [… 6] . Deze wijziging, zijnde de registratie van een geheel nieuwe bedrijfsactiviteit, had appellant voor de uiterste datum voor het indienen van de verzamelaanvraag moeten bewerkstelligen. Appellant is daarmee dus te laat, zodat verweerder daarmee geen rekening behoefde te houden. CBB 08-05-2018, ECLI:NL:CBB:2018:312. Zie voorts CBB 08-05-2018, ECLI:NL:CBB:2018:325&lt;/p&gt;&lt;p&gt;Niet in geschil is dat op 15 mei 2016 in het handelsregister van de KvK als hoofdactiviteit van de onderneming van appellante algemene en burgerlijke utiliteitsbouw was vermeld, dat dit niet als landbouwactiviteit kan worden aangemerkt en dat landbouwactiviteiten slechts als nevenactiviteit waren ingeschreven. Appellante voldeed op de peildatum niet aan de eis in art. 2.3, vierde lid, van de Uitvoeringsregeling. Appellante is in een brief van 4 maart 2016 medegedeeld dat zij mogelijk niet met een landbouwactiviteit als hoofdactiviteit is ingeschreven in het handelsregister van de KvK en dat zij, om in aanmerking te kunnen komen voor rechtstreekse betalingen, uiterlijk 15 mei 2016 ofwel de inschrijving diende aan te passen ofwel door middel van een accountantsverklaring diende aan te tonen dat haar landbouwactiviteiten een belangrijk deel van haar totale economische activiteit uitmaakten. Appellante heeft naar aanleiding hiervan gepoogd de inschrijving van de activiteiten van haar onderneming in het handelsregister van de KvK in die zin te wijzigen, dat landbouwactiviteiten daarin als hoofdactiviteit zouden worden geregistreerd, een en ander met terugwerkende kracht tot 1 april 2015. Niet in geschil is dat deze wijziging pas in augustus 2016 in het handelsregister van de KvK is doorgevoerd. Nu dit na de peildatum 15 mei 2016 heeft plaatsgevonden, hoefde verweerder daarmee geen rekening te houden. Naar het oordeel van het College heeft verweerder zich daarbij terecht op het standpunt gesteld dat de te late doorvoering van de wijziging in het handelsregister voor rekening en risico van appellante dient te blijven. Daarbij overweegt het College dat op appellante als professionele marktdeelnemer de plicht rust om zich ervan te vergewissen dat zij tijdig op de juiste wijze in het handelsregister staat ingeschreven. Verweerder heeft zich derhalve terecht op het standpunt gesteld dat appellant op 15 mei 2016 niet voldeed aan de eis in art. 2.3, vierde lid, van de Uitvoeringsregeling dat uit de inschrijving in het handelsregister van de KvK moet volgen dat de landbouwactiviteit een hoofdactiviteit van de onderneming is. CBB 24-07-2018, ECLI:NL:CBB:2018:386&lt;/p&gt;&lt;h4&gt;Vergroening&lt;/h4&gt;&lt;p&gt;Bij het bestreden besluit heeft verweerder overwogen dat appellant niet (volledig) voldoet aan de vergroeningseisen van het ecologisch aandachtsgebied, omdat hij niet voldoet aan de verplichting om 5% van het bouwland in te richten als ecologisch aandachtsgebied. Appellant heeft slechts 0,40 ha van de verplichte 0,9605 ha als ecologisch aandachtsgebied ingericht. Deze hectaren worden vermenigvuldigd met de verschilfactor (= 0,9605 ha minus 0,40 ha, gedeeld door 0,9605 ha = 0,58355). Dit brengt met zich dat een kortingsoppervlakte van 5,60 ha geldt. Deze korting heeft verweerder gebaseerd op art. 26 van Gedelegeerde verordening (EU) Nr. 640/2014 van de Commissie van 11 maart 2014 tot aanvulling van Verordening (EU) nr. 1306/2013 van het Europees Parlement en de Raad wat betreft het geïntegreerd beheers- en controlesysteem en de voorwaarden voor weigering of intrekking van betalingen en voor administratieve sancties in het kader van rechtstreekse betalingen, plattelandsontwikkelingsbijstand en de randvoorwaarden (Verordening 640/2014). Ecologisch aandachtsgebied kan worden ingevuld met onbeheerde akkerranden. Appellant heeft, voor zover hier van belang, het gehele perceel 24 (1,30 ha) opgegeven als ‘Rand, grenzen aan bouwland, hoofdzakelijk bestaand uit een ander gewas dan gras’ (gewascode 345). Binnen de akkerrand ligt het perceel 16, waarop suikerbieten worden geteeld. Akkerranden zijn ten minste 1 meter breed en maximaal 20 meter breed en dienen ondergeschikt te zijn aan de oppervlakte van de akker. Ook moet het niet beteelde deel van de rand te onderscheiden zijn van het beteelde deel van de akker. Op basis van de luchtfoto’s heeft verweerder vastgesteld dat de akkerrand van het perceel 24 op verschillende plaatsen breder is dan 20 meter. Om een deel van de akkerrand in aanmerking te kunnen nemen voor het ecologisch aandachtsgebied heeft verweerder het door appellant opgegeven perceel 24 gesplitst in de percelen 24 en 26. Perceel 24 is niet breder dan 20 meter en deze akkerrand is daarom in aanmerking genomen voor de inrichting van het ecologisch aandachtsgebied. Voor perceel 24 is 0,40 ha subsidiabele oppervlakte geconstateerd. Perceel 26 is aan de noordzijde breder dan 38 meter en aan de zuidzijde breder dan 83 meter. Deze akkerrand komt volgens verweerder niet in aanmerking voor de invulling van het ecologisch aandachtsgebied. Voor perceel 26 is 0,95 ha subsidiabele oppervlakte geconstateerd. Beroep ongegrond. CBB 08-05-2018, ECLI: NL: CBB: 2018: 316&lt;/p&gt;&lt;p&gt;Het voorgaande brengt mee dat appellante niet heeft voldaan aan de voorwaarden van art. 17, vijfde en zesde lid, van Verordening 809/2014. Verweerder heeft bij het vaststellen van de omvang van de beheerde akkerranden als ecologisch aandachtsgebied terecht geen rekening gehouden met de aanwezigheid van de aan de beheerde akkerranden grenzende sloten, die appellante niet (numeriek) voor ecologisch aandachtsgebied heeft opgegeven in de Gecombineerde opgave 2015 en niet heeft ingetekend op de bedrijfskaart. CBB 08-05-2018, ECLI: NL: CBB: 2018: 324. Zie voorts: ECLI: NL: CBB: 2018: 317&lt;/p&gt;&lt;p&gt;Ten aanzien van perceel 25 zijn partijen verdeeld over de vraag of dit perceel als een (onbeheerde) akkerrand kan worden aangemerkt en meegenomen kan worden bij de vergroeningsvoorwaarden van de inrichting van een ecologisch aandachtsgebied. Verweerder heeft daarover een nader standpunt ingenomen in zijn brief van 12 maart 2018 en daarmee zijn motivering in het bestreden besluit gewijzigd. Het bestreden besluit komt daarom in zoverre voor vernietiging in aanmerking wegens strijd met art. 7:12 (het motiveringsbeginsel) van de Algemene wet bestuursrecht (Awb). Het beroep zal dan ook gegrond worden verklaard. Het College ziet aanleiding de rechtsgevolgen van het besluit voor zover dat wordt vernietigd in stand te laten, gelet op het navolgende. De vergroeningsbetaling wordt toegekend aan landbouwers die voldoen aan de vergroeningsvoorwaarden. Dit houdt kort gezegd in dat zij de volgende klimaat- en milieuvriendelijke landbouwpraktijken in acht nemen: gewasdiversificatie, het in stand houden van bestaand blijvend grasland, en de aanwezigheid van een ecologisch aandachtsgebied op het landbouwareaal (zie art. 43, tweede lid, van Verordening 1307/2013). Art. 46, eerste lid, van Verordening 1307/2013 bepaalt dat, indien het bouwland van een bedrijf meer dan 15 hectare beslaat, de landbouwers ervoor zorgen dat vanaf 1 januari 2015 een areaal dat ten minste 5% vertegenwoordigt van het bouwland van het bedrijf dat de landbouwer overeenkomstig art. 72, eerste lid, eerste alinea, onder a), van Verordening 1306/2013 heeft aangegeven en, voor zover die gebieden als ecologisch aandachtsgebied worden beschouwd door de lidstaat overeenkomstig het tweede lid van dit artikel bedoelde gebieden, ecologisch aandachtsgebied is. Ingevolge het tweede lid, aanhef en onder c, van deze bepaling beslissen lidstaten – kort gezegd – dat landschapselementen, met inbegrip van elementen die grenzen aan het bouwland van het bedrijf als ecologisch aandachtsgebied moet worden beschouwd. CBB 14-08-2018, ECLI: NL: CBB: 2018: 424&lt;/p&gt;&lt;h4&gt;Te laat&lt;/h4&gt;&lt;p&gt;Op grond van art. 13, eerste lid, van Verordening 809/2014 stellen de lidstaten de uiterste datums voor het indienen van een steunaanvraag, zoals hier aan de orde, niet later vast dan 15 mei van elk jaar. Omdat 15 mei in het jaar 2016 op een officiële feestdag (eerste pinksterdag) viel, werd de uiterste datum voor indiening van de steunaanvraag op grond van art. 12 van Verordening 640/2014 geacht op de eerstvolgende werkdag te vallen, te weten op 17 mei 2017. Nu verweerder op grond van de regelgeving geen mogelijkheid heeft van deze uiterste datum af te wijken, is hij terecht van deze datum uitgegaan. Dat in een andere lidstaat mogelijk een andere uiterste datum geldt, wat daar ook van zij, maakt dit niet anders. CBB 08-05-2018, ECLI:NL:CBB:2018:322&lt;/p&gt;&lt;h4&gt;Splitsing&lt;/h4&gt;&lt;p&gt;Het College stelt vast dat in de toepasselijke Unieregelgeving niet is voorgeschreven hoe de afsplitsing van een maatschap moet worden bewerkstelligd, zodat de nationale regelgeving bepalend is. Een maatschap is een overeenkomst, waarbij twee of meerdere personen zich verbinden om iets in gemeenschap te brengen, met het oogmerk om het daaruit ontstane voordeel met elkander te delen, aldus art. 1655 van Boek 7A van het Burgerlijk Wetboek (BW). De inbreng van de vennoot kan bestaan in geld, goederen, genot van goederen en arbeid, aldus art. 1662, eerste lid, van Boek 7A van het BW. Het College leidt hieruit af dat bij afsplitsing van een maatschap moet worden overeengekomen dat geld, goederen, genot van goederen of arbeid uit de gemeenschap wordt gehaald en wordt overgedragen aan de eenmanszaak. Anders zou de maatschap onveranderd blijven voortbestaan, en zou slechts sprake zijn van de oprichting van een eenmanszaak naast de (ongewijzigde) maatschap. Het College is met verweerder van oordeel dat met de grondgebruikersverklaring onvoldoende aannemelijk is gemaakt dat geld, goederen, genot van goederen of arbeid uit de gemeenschap zijn gehaald en aan de eenmanszaak zijn overgedragen. Een grondgebruikersverklaring staat immers niet eraan in de weg dat de percelen nog steeds deel uitmaken van de maatschap. In dit geval is de grondgebruikersverklaring juist een aanwijzing dat de percelen ingebracht zijn gebleven in de maatschap en dat de percelen in gebruik worden gegeven aan de eenmanszaak die naast de maatschap is opgericht. CBB 08-05-2018, ECLI: NL: CBB: 2018: 313&lt;/p&gt;&lt;h4&gt;Pacht&lt;/h4&gt;&lt;p&gt;Het College stelt vast dat verweerder de door appellante gesloten private overeenkomst heeft goedgekeurd. Uit de hiervoor onder 4.1 tot en met 4.3 weergegeven regelgeving volgt dat indien een daarin bedoelde private overeenkomst wordt gesloten de betalingsrechten aan de verpachter worden toegewezen en dat de referentiewaarde van de verpachter wordt gebruikt voor de vaststelling van de initiële waarde per eenheid van deze betalingsrechten. De omstandigheid dat in Verordening 1307/2013 wordt gesproken van pacht terwijl in de Uitvoeringsregeling en door verweerder in het bestreden besluit wordt gesproken van huur maakt daarbij - anders dan appellante kennelijk meent - geen verschil. Voor zover appellante en de verpachter met de private overeenkomst, door daarin ‘exclusief de referentiewaarde’ te vermelden, hebben beoogd dat de te verpachten/verhuren betalingsrechten zouden worden uitbetaald op basis van de door appellante als pachter opgebouwde referentiewaarde, heeft verweerder terecht erop gewezen dat dit zich niet verdraagt met het wettelijke stelsel. De goedkeuring van de private overeenkomst heeft tot gevolg dat de betalingsrechten aan de verpachter worden toegewezen en dat de initiële waarde per eenheid wordt gebaseerd op de referentiewaarde van de verpachter. Verweerder heeft daarom terecht de aanvraag van appellante om toewijzing van betalingsrechten afgewezen en de uitbetaling van de basis- en vergroeningsbetaling gebaseerd op de bij het primaire besluit 2 vastgestelde waarde. CBB 24-07-2018, ECLI: NL: CBB: 2018: 389&lt;/p&gt;&lt;p&gt;GLB, art 21 Vo 639/2014, art 5 Vo 641/2014, private overeenkomst overdracht betalingsrechten. Overschrijding redelijke termijn (art. 6 EVRM). CBB 17-07-2018, ECLI: NL: CBB: 2018: 370&lt;/p&gt;&lt;h4&gt;Kennelijke fout&lt;/h4&gt;&lt;p&gt;Het College is van oordeel dat verweerder bij een beoordeling aan de hand van het werkdocument had kunnen vaststellen dat de aanvraag van 11 augustus 2018 tegenstrijdigheden bevat die bij een eenvoudige administratieve controle van de aanvraag hadden moeten opvallen en die wijzen op een vergissing van appellant. Hiervoor acht het College van belang dat appellant in de aanvraag van 11 augustus 2015 niet alleen de betalingsrechten voor perceel 7 heeft uitgevinkt, maar voor dit perceel tevens een wijziging van het gewas van de volgteelt heeft doorgegeven. In plaats van de aanvankelijk op 28 april 2015 voor dit perceel opgegeven ‘Gele mosterd’, heeft appellant op 11 augustus 2015 voor dit perceel ‘Overige groenbemesters, niet-vlinderbloemige’ opgegeven. Daarnaast heeft appellant het perceel niet langer als ecologisch aandachtsgebied opgegeven. Als appellant zou hebben beoogd zijn steunaanvraag voor perceel 7 in te trekken, had hij kunnen volstaan met het uitvinken van de betalingsrechten en had hij de overige wijzigingen achterwege kunnen laten. Weliswaar heeft verweerder ter zitting hier tegenover gesteld dat appellant redenen had kunnen hebben om zowel een wijziging van het gewas van de volgteelt op te geven als de betalingsrechten van het perceel in te trekken en dit zodoende niet duidt op een kennelijke fout, maar verweerder heeft geen inzicht geboden in wat deze redenen dan hadden kunnen zijn en heeft evenmin enig voorbeeld kunnen geven. Het College is van oordeel dat het verweerder had moeten opvallen dat de aanvraag in zoverre niet logisch was. Dat het verschil tussen de appellant ter beschikking staande toeslagrechten (25,02) en het aantal hectare waarvoor hij om betaling heeft verzocht (17) volgens verweerder niet aanzienlijk is, doet hier niet aan af, nog daargelaten de juistheid van die stellingname. Dat appellant in een samenvatting van de Gecombineerde opgave 2015, die direct voorafgaand aan de verzending op zijn scherm wordt getoond, had kunnen zien dat hij maar voor 7 in plaats van 8 percelen betalingsrechten had aangevraagd, maakt niet dat geen sprake kan zijn van een kennelijke fout. Voor de aannemelijkheid van de goede trouw van appellant acht het College, behalve de in het voorgaande besproken opgegeven wijziging van het vanggewas, ook van belang dat appellant de fout onmiddellijk na verzending zelf heeft geconstateerd en, zo snel als mogelijk was, direct na ontvangst van een nieuwe TAN-code, een gewijzigde aanvraag heeft ingediend. Verweerder heeft dit op zichzelf niet betwist, maar heeft dit, zoals blijkt uit de toelichting van verweerder ter zitting, niet bij zijn beoordeling betrokken. Gelet op het feit dat het werkdocument voorschrijft dat bij de beoordeling van de vraag of sprake is van een kennelijke fout, alle feiten en omstandigheden moet worden betrokken, en de Europese Commissie het voorts van groot belang acht dat wordt vastgesteld dat een fout onopzettelijk is gemaakt en de landbouwer te goeder trouw heeft gehandeld, had verweerder dit in zijn beoordeling moeten meenemen. Het College komt tot de conclusie dat op basis van alle hier van belang zijnde feiten en omstandigheden tezamen en in onderlinge samenhang bezien, sprake is van een kennelijke fout in de zin van art. 4 van Verordening 809/2014. Verweerder dient de aanvraag van 15 augustus 2015 alsnog in behandeling te nemen. CBB 08-05-2018, ECLI: NL: CBB: 2018: 323&lt;/p&gt;&lt;p&gt;Het College is van oordeel dat verweerder zich terecht op het standpunt heeft gesteld dat geen sprake is van een kennelijke fout in de Gecombineerde opgave 2016 van 25 april 2016. Weliswaar is er een aanmerkelijk verschil tussen wat appellant in de Gecombineerde opgave 2016 van 25 april 2016 heeft aangevraagd (23 percelen met een totale oppervlakte van 49,21 hectare) en wat hij maximaal kon aanvragen (28 percelen met een totale oppervlakte van 63,72 hectare), maar dat neemt niet weg dat er verschillende redenen kunnen zijn om bepaalde percelen niet voor uitbetaling op te geven. Volgens vaste rechtspraak is het niet de taak van verweerder om zich in de motieven van de aanvrager te verdiepen. Zoals verweerder ter zitting uiteengezet heeft komt het vaker voor dat het gewas van een perceel wordt gewijzigd en dat de betalingsrechten voor een perceel worden uitgevinkt. Verweerder hoefde er zodoende niet op bedacht te zijn dat dit niet de bedoeling was van appellant en hoefde hier ook geen onderzoek naar te doen. Dat appellant alleen de beoogde wijziging ten aanzien van perceel 16 heeft gecontroleerd en niet de overige gegevens, zoals hij in zijn beroepschrift heeft vermeld, komt voor zijn risico. Het is de eigen verantwoordelijkheid van de aanvrager om een juist ingevulde aanvraag in te dienen, die overeenstemt met zijn bedoelingen. Het is dus aan appellant om steeds als hij een wijziging doorvoert, te controleren of de aanvraag conform zijn bedoeling is. CBB 24-07-2018, ECLI: NL: CBB: 2018: 391. Zie ook: CBB 17-07-2018, ECLI: NL: CBB: 2018: 379&lt;/p&gt;&lt;h4&gt;Nationale reserve&lt;/h4&gt;&lt;p&gt;Startende landbouwer, maatschap, alle maten moeten voldoen aan de voorwaarden om als starter aangemerkt te kunnen worden. CBB| 08-05-2018, ECLI: NL: CBB: 2018: 318&lt;/p&gt;&lt;h4&gt;Betalingsrechten&lt;/h4&gt;&lt;p&gt;Uit de artikelen 32, eerste lid, en 43, eerste lid, van Verordening 1307/2013 volgt dat een landbouwer die in aanmerking wil komen voor respectievelijk de basisbetaling en vergroeningsbetaling dient te beschikken over betalingsrechten. Aangezien appellante in 2015 niet beschikte over betalingsrechten, heeft verweerder de desbetreffende aanvragen terecht afgewezen. CBB 17-07-2018, ECLI: NL: CBB: 2018: 360&lt;/p&gt;&lt;h4&gt;Graasdierpremie&lt;/h4&gt;&lt;p&gt;Schapenhouders zijn sinds 1 januari 2010 verplicht om te voldoen aan de registratie-eisen zoals neergelegd in Verordening (EG) nr. 21/2004 van de Raad van 17 december 2003 tot vaststelling van een identificatie- en registratieregeling voor schapen en geiten, welke verplichting in Nederland nader is uitgewerkt in het Besluit identificatie en registratie van dieren en in de Regeling identificatie en registratie van dieren. Het College volgt appellante dan ook niet in haar betoog dat de registratie-eisen waaraan zij diende te voldoen ten tijde van de aanvraag niet bekend waren en/of dat deze in de besluitvormingsfase zijn gewijzigd. Dat verweerder voor het subsidiejaar 2017 een folder heeft uitgebracht getiteld ‘Controleren I&amp;R registratie schapen voor graasdierpremie’, waarin verweerder een toelichting geeft op de voorwaarden voor de graasdierpremie, de regels voor I&amp;R schapen, het controleren van I&amp;R registratie met het bedrijfsregister, andere mogelijkheden om de registratie te controleren en hoe ervoor te zorgen dat schapen waarvoor graasdierpremie is aangevraagd ook daarna blijven voldoen aan de voorwaarden, betekent niet dat appellante in 2015 niet met de registratie-eisen bekend diende te zijn. Voor zover appellante daarover vragen had mocht van haar worden verlangd dat zij die aan verweerder voorlegde, dan wel een deskundig adviseur raadpleegde. Ook de stelling van appellante, dat verweerder het I&amp;R-systeem gebruikt voor een ander doel dan waarvoor het in het leven is geroepen, kan niet leiden tot een ander oordeel. In art. 53, vierde lid, van Verordening 639/2014 en in art. 21, vierde lid, van de Uitvoeringsregeling is bepaald dat een juiste registratie van de graasdieren een voorwaarde is om voor de graasdierpremie in aanmerking te komen. Appellante heeft niet betwist dat voor 97 schapen in 2015 niet aan deze voorwaarde werd voldaan. Verweerder heeft daarom terecht voor deze dieren geen graasdierpremie toegekend. De omstandigheid dat appellante een managementsysteem gebruikte dat niet goed bleek te functioneren komt voor rekening en risico van appellante. Appellante heeft weliswaar pogingen ondernomen om de registratie op orde te brengen, maar zij heeft zich daarvoor niet tot verweerder gewend, maar de leverancier van voornoemd managementsysteem ingeschakeld. De beroepsgrond faalt. CBB 17-07-2018, ECLI: NL: CBB: 2018: 349. Zie ook: ECLI: NL: CBB: 2018: 351&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;I&amp;R registratie, art 7 Vo 1760/2000. Korting 4%. CBB 17-07-2018, ECLI: NL: CBB: 2018: 353&lt;/p&gt;&lt;h4&gt;Private overeenkomst&lt;/h4&gt;&lt;p&gt;Verweerder heeft, geconfronteerd met tegenstrijdige Gecombineerde opgaven, nader onderzoek verricht naar de opgegeven private overeenkomst, door appellante en de (schoon)vader in de gelegenheid te stellen hun Gecombineerde opgaven in overeenstemming met elkaar te brengen en de private overeenkomst op te vragen. Nog daargelaten de stelling van appellante dat zij de brieven van verweerder niet heeft ontvangen, moet worden vastgesteld dat – ook als zij de private overeenkomst in die fase al zou hebben overgelegd, zoals zij dat in de bezwaarfase alsnog heeft gedaan – dit geen helderheid zou hebben gegeven. De private overeenkomst wijkt namelijk zowel wat aantal percelen als wat aard van de overeenkomst (koop of huur) af van wat appellante in haar gewijzigde Gecombineerde opgave heeft opgegeven. Het betoog van appellante dat verweerder haar in de gelegenheid had moeten stellen de private overeenkomst aan te passen, vindt geen steun in het recht, terwijl die private overeenkomst bovendien moet zijn ondertekend vóór de uiterste datum voor de aanvraag voor de toewijzing van betalingsrechten. Verweerder is dus terecht uitgegaan van de private overeenkomst van 11 mei 2015. Nu de Gecombineerde opgaven van appellante en (schoon)vader en de private overeenkomst onvoldoende duidelijkheid gaven wat betreft het aantal percelen en de aard van de overeenkomst, heeft verweerder deze terecht buiten beschouwing gelaten. CBB 31-07-2018, ECLI: NL: CBB: 2018: 397&lt;/p&gt;&lt;p&gt;Overname bedrijf; geen toepassing art. 8 van Verordening 809/2014; geen juridische wijziging als bedoeld in art. 14 van Verordening 639/2014; geen private overeenkomst gesloten. CBB 31-07-2018, ECLI: NL: CBB: 2018: 398&lt;/p&gt;&lt;p&gt;Private overeenkomst als bedoeld in art. 20 Verordening 639/2014; verkoper geen actieve landbouwer, want niet ingeschreven in het handelsregister met een landbouwactiviteit. CBB 31-07-2018, ECLI: NL: CBB: 2018: 399&lt;/p&gt;&lt;h4&gt;Actieve landbouwer&lt;/h4&gt;&lt;p&gt;Vastgesteld moet worden dat de verkoper in 2015 niet in het handelsregister was ingeschreven en dus in het jaar 2015 geen actieve landbouwer was. De maatschap was immers per 15 november 2014 ontbonden. Zoals het College in de uitspraak van 27 september 2017 (ECLI:NL:CBB:2017:314) heeft overwogen, is het op zich zelf niet uitgesloten dat zich zeer bijzondere omstandigheden kunnen voordoen waarin de betrokkene op geen enkele manier erop bedacht behoeft te zijn dat zijn inschrijving buiten zijn schuld niet of niet langer correct in het handelsregister voor komt. Het College acht het betoog van appellante dat het niet de bedoeling was dat de Maatschap [naam 2] zou worden uitgeschreven, maar dat de Kamer van Koophandel dat eigenhandig heeft gedaan toen één van de maten zich met zijn eenmansbedrijf heeft ingeschreven, in de gegeven omstandigheden niet een zeer bijzondere omstandigheid als bedoeld in die eerdere uitspraak. CBB 31-07-2018, ECLI: NL: CBB: 2018: 394&lt;/p&gt;&lt;h2&gt;Dieren&lt;/h2&gt;&lt;h4&gt;Welzijn kuikens&lt;/h4&gt;&lt;p&gt;Afwijzing verzoek om handhaving omtrent het onthouden van voedsel en water aan kuikens na uitkomst uit het ei. Verweerder heeft onjuist uitgangspunt gehanteerd bij de vraag of sprake is van een overtreding. Het door verweerder naar aanleiding van het Wageningen UR-rapport gehanteerde uitgangspunt dat eerst na 60 uur voer- en waterdeprivatie sprake is van een aantasting van het welzijn, is niet in overeenstemming is met de thans beschikbare kennis. Verweerder heeft dit uitgangspunt dan ook niet ten grondslag mogen leggen aan zijn standpunt dat bij de broederijen geen sprake is van een overtreding. Gelet hierop kan in dit uitgangspunt geen grond worden gevonden om het verzoek om handhaving van appellante af te wijzen. Het bestreden besluit is daarom genomen in strijd met art. 7:12, eerste lid, van de Awb. CBB 10-07-2018, ECLI: NL: CBB: 2018: 309&lt;/p&gt;&lt;h4&gt;Runderen&lt;/h4&gt;&lt;p&gt;Het hof veroordeelt verdachte voor - kort gezegd - het niet goed verzorgen van zijn runderen tot een taakstraf van 120 uur waarvan 80 uur voorwaardelijk met een proeftijd van 2 jaar. Hof Arnhem-Leeuwarden 18-07-2018, ECLI: NL: GHARL: 2018: 6513&lt;/p&gt;&lt;h4&gt;Schaap&lt;/h4&gt;&lt;p&gt;Onvoldoende aannemelijk dat schapen bij levering CL besmet waren. Geen redelijk belang voor verstrekkende maatregel sectie op schaap. Rechtbank Noord-Nederland 25-07-2018, ECLI: NL: RBNNE: 2018: 2918&lt;/p&gt;&lt;h4&gt;Welzijn&lt;/h4&gt;&lt;p&gt;Onder de titel ‘Dierenwelzijn, van onderhandelbare naar grondwettelijke waarde’ schrijft Janneke Vink, promovendus in Leiden in het Nederlands Juristenblad van 6 juli 2018 (p. 1862 e.v.). Het is vooral een pleidooi om de zorgverantwoordelijkheid voor dieren in de Grondwet op te nemen. &lt;/p&gt;&lt;h4&gt;Diergeneesmiddelen&lt;/h4&gt;&lt;p&gt;Boetes opgelegd aan groothandel in diergeneesmiddelen voor het leveren van URA diergeneesmiddelen zonder een recept van een dierenarts en voor het leveren van UDD diergeneesmiddelen op adressen van houders van dieren in plaats van aan een dierenarts. Rechtbank Rotterdam 25-04-2018, ECLI: NL: RBROT: 2018: 3302&lt;/p&gt;&lt;h2&gt;Planten&lt;/h2&gt;&lt;h4&gt;Gewasbeschermingsmiddelen&lt;/h4&gt;&lt;p&gt;Er is onderzoek gedaan naar het gezondheidsrisico van (cumulatieve) residuen van gewasbeschermingsmiddelen, In dit onderzoek is de blootstelling beoordeeld aan stoffen die een werking hebben op de schildklier en op het centraal zenuwstelsel. De resultaten geven aan dat voor de onderzochte stoffen de klassieke methode van beoordeling per stof bevredigend werkt en niet heeft geleid tot over het hoofd zien van zorgelijke combinatierisico’s. De blootstelling ligt in de meeste gevallen ruim onder de gezondheidskundige grenswaarde. Als aardbeien geïsoleerd van de overige voeding worden beoordeeld, blijkt de consumptie hiervan ook niet tot overschrijding van de gezondheidskundige grenswaarden te leiden. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27858, nr. 433.&lt;/p&gt;&lt;p&gt;Over de stand van zaken inzake de Commissievoorstellen om restricties op te leggen aan het gebruik van drie neonicotinoïden zie&lt;span class="italic"&gt; Kamerstuk&lt;/span&gt; 27 858, nr. 421. Het betreft een vervolg op het eerdere schriftelijk overleg (&lt;span class="italic"&gt;Kamerstuk&lt;/span&gt; 27 858, nr. 422) vanwege gewenste inhoudelijke verduidelijking en nieuwe ontwikkelingen. De vragen en opmerkingen zijn op 7 juni 2018 aan de Minister van Landbouw, Natuur en Voedselkwaliteit voorgelegd. Bij brief van 26 juli 2018 zijn de vragen beantwoord. &lt;span class="italic"&gt;Kamerstukken II&lt;/span&gt;&lt;span class="unknown"&gt; &lt;/span&gt;2017/18, 27858, nr. 435.&lt;/p&gt;&lt;h4&gt;Illegaal&lt;/h4&gt;&lt;p&gt;Economische zaak. Opzettelijke overtreding voorschrift gesteld bij art. 20 Wet gewasbeschermingsmiddelen en biociden, meermalen gepleegd door rechtspersoon door gewasbeschermingsmiddelen illegaal op de markt te brengen. 1. OM-cassatie. Zijn kosten van vernietiging van inbeslaggenomen illegaal op de markt gebrachte gewasbeschermingsmiddelen o.g.v. art. 8.c WED op verdachte te verhalen? 2. Cassatie verdachte. Verwerping beroep op niet-ontvankelijkheid OM. Ad 1. Opvatting dat art. 8.c WED grondslag biedt voor verhaal van kosten van vernietiging door de overheid van inbeslaggenomen gewasbeschermingsmiddelen, waarvan Hof heeft vastgesteld dat die in de zaak van medeverdachte moeten worden onttrokken aan het verkeer, is mede blijkens de bewoordingen van deze bepaling onjuist. Aan verdachte is niet een van de in art. 8.c WED bedoelde verplichtingen opgelegd die zij voor eigen rekening zou moeten uitvoeren. Mede gelet op art. 36a Sr was Hof ook overigens niet bevoegd als maatregel aan verdachte op te leggen aan de Staat de kosten te vergoeden van het vernietigen van inbeslaggenomen goederen die aan het verkeer moeten worden onttrokken. Ad. 2. Namens verdachte is ttz. in h.b. verweer gevoerd strekkende tot niet-ontvankelijkverklaring OM in de vervolging. Daarop diende Hof ex art. 358.3 en art. 359.2 Sv een gemotiveerde beslissing te geven. ‘s Hofs oordeel dat in redelijkheid voor de strafrechtelijke vervolging van verdachte kon worden gekozen ontbeert een toereikende motivering. Tegenover het gemotiveerde standpunt ‘dat op grond van het geldende handhavingsbeleid, waaraan het openbaar ministerie zich ondubbelzinnig heeft gecommitteerd (...), gekozen had moeten worden voor het opleggen van een bestuurlijke boete en niet voor strafvervolging’, heeft Hof immers niet duidelijk gemaakt waarom het standpunt, dat o.g.v. de criteria genoemd in de van toepassing geachte Sanctiestrategie Wet gewasbeschermingsmiddelen en biociden voor een bestuurlijke sanctie en dus niet voor het inzetten van het strafrecht had moeten worden gekozen, niet wordt gevolgd. Beslissing is derhalve niet naar de eis der wet met redenen omkleed. Volgt partiële vernietiging en terugwijzing. Samenhang met 17/00118 E. HR 10-07-2018, ECLI: NL: HR: 2018: 1135&lt;/p&gt;&lt;h4&gt;Levering&lt;/h4&gt;&lt;p&gt;Vordering tot levering aardbeienplantjes afgewezen. In kort geding kan niet van de door de eisende partij gestelde betalingscondities worden uitgegaan. Rechtbank Midden-Nederland 09-07-2018, ECLI: NL: RBMNE: 2018: 3416&lt;/p&gt;&lt;h4&gt;Plantenziektenwet&lt;/h4&gt;&lt;p&gt;Verdachte wordt veroordeeld tot een geldboete wegens het feitelijk leiding geven aan het telen van een niet-toegestaan aardappelras en het gebruikmaken van niet-gecertificeerd pootgoed. Rechtbank Overijssel 26-07-2018, ECLI: NL: RBOVE: 2018: 2640. Zie ook: ECLI: NL: RBOVE: 2018: 2642&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestbeleid&lt;/h4&gt;&lt;p&gt;Over het zesde Actieprogramma Nitraatrichtlijn is schriftelijke overleg gevoerd met de Eerste Kamer (&lt;span class="italic"&gt;Kamerstukken I&lt;/span&gt;&lt;span class="unknown"&gt; &lt;/span&gt;2017/18, 33037, M). Er waren ook vragen gesteld over de mestfraude; die worden direct na het zomerreces door de minister beantwoord.&lt;/p&gt;&lt;h4&gt;Inrichting&lt;/h4&gt;&lt;p&gt;Uit de aanvraag blijkt dat [belanghebbende] uitsluitend een omgevingsvergunning heeft gevraagd voor een varkenshouderij op het perceel [locatie 1]. De aanvraag geeft er geen blijk van dat deze varkenshouderij bindingen zal hebben met het agrarische bedrijf op het naastgelegen perceel [locatie 2] die maken dat sprake zal zijn van één inrichting in de zin van art. 1.1, vierde lid, van de Wm. Weliswaar is in de aanvraag vermeld dat voer zal worden afgenomen van de maalderij op de naastgelegen locatie, maar in de aangevallen uitspraak is er terecht vanuit gegaan dat de enkele omstandigheid dat het bedrijf op [locatie 1] voer koopt en geleverd krijgt van de maalderij die behoort tot het bedrijf op [locatie 2] niet met zich brengt dat sprake zal zijn van een functionele binding als bedoeld in evengenoemde bepaling, omdat het voer ook van een andere voerproducent kan worden betrokken. Gelet op het vorenstaande heeft de rechtbank terecht geoordeeld dat het college zich bij de beoordeling van de aanvraag terecht heeft beperkt tot de vraag of omgevingsvergunning kan worden verleend voor de varkenshouderij op het perceel [locatie 1]. Indien deze varkenshouderij in de praktijk - in afwijking van de aanvraag en de op grondslag daarvan verleende vergunning - toch één inrichting zou gaan vormen met het agrarische bedrijf op het perceel [locatie 2], dan mag deze inrichting niet in werking zijn zonder dat daarvoor vergunning is verleend. Voor zover [appellant] en SLB vrezen dat deze situatie zich in de toekomst zal voordoen, betreft dit een kwestie van handhaving die hier nu niet aan de orde is. Wat [appellant] en SLB in hoger beroep over de gezamenlijke toegangsweg naar voren hebben gebracht, geeft overigens geen aanleiding om die vrees in dit geval op voorhand gerechtvaardigd te achten, omdat - zoals de rechtbank terecht heeft overwogen - de gezamenlijke toegangsweg naar de percelen [locatie 1] en [locatie 2] aan het eind wordt gesplitst in twee inritten, zodat beide percelen over een eigen inrit beschikken. Zoals volgt uit de uitspraak van 16 november 2016, ECLI:NL:RVS:2016:3028, is het enkele gebruik van dezelfde inrit bovendien onvoldoende om twee verschillende bedrijven als één inrichting aan te merken. ABRS 11-07-2018, ECLI: NL: RVS: 2018: 2327&lt;/p&gt;&lt;h4&gt;Milieuvergunning&lt;/h4&gt;&lt;p&gt;Omgevingsvergunning beperkte milieutoets. Vestiging schapenhouderij. Verweerder heeft de omgevingsvergunning beperkte milieutoets terecht verleend nu niet aannemelijk is dat de schapenhouderij belangrijke nadelige gevolgen voor het milieu heeft. Rechtbank Den Haag 27-06-2018, ECLI: NL: RBDHA: 2018: 7737&lt;/p&gt;&lt;h4&gt;Endotoxinen&lt;/h4&gt;&lt;p&gt;Over de noodzaak van het opstellen van dit milieueffectrapport met het oog op de gevolgen van endotoxinen merkt de Afdeling het volgende op. Zoals de Afdeling in haar uitspraak van heden, ECLI: NL: RVS: 2018: 2395, heeft uiteengezet, bestaat zowel wat de voor blootstelling aan endotoxinen te hanteren advieswaarden, als de wijze waarop kan worden berekend welke concentratie endotoxinen zal worden veroorzaakt door een veehouderij, thans nog een aanzienlijk aantal vragen waarvoor verder wetenschappelijk onderzoek is vereist. Dit laat evenwel onverlet dat een bestuursorgaan bij zijn besluitvorming over een inrichting mede de gevolgen van emissies van endotoxinen betrekt. Het is aan het bestuursorgaan om te bepalen op welke wijze dat gebeurt. Het college heeft met de hiervoor weergegeven motivering de gevolgen van emissie van endotoxine bij zijn besluitvorming betrokken. Het college heeft daarbij geconcludeerd dat het opstellen van een milieueffectrapport met het oog op belangrijke nadelige gevolgen voor het milieu die de veehouderij zou kunnen hebben - in dit geval met name de emissie van endotoxine - nodig is. De hogerberoepsgronden van [appellant] geven geen aanleiding voor het oordeel dat het college niet tot deze conclusie heeft kunnen komen. ABRvS 25-07-2018, ECLI: NL: RVS: 2018: 2496&lt;/p&gt;&lt;h4&gt;Vergunning&lt;/h4&gt;&lt;p&gt;Bij besluit van 30 augustus 2016 heeft het college aan [vergunninghouder] krachtens de Wet algemene bepalingen omgevingsrecht (hierna: de Wabo) een vergunning verleend voor het bouwen van een vleesvarkensstal en het plaatsen van een luchtwasser binnen een veehouderij aan de [locatie] te Sevenum, en voor het veranderen van deze inrichting. [appellant sub 1] en [appellant sub 2] wonen in de omgeving van de veehouderij en kunnen zich niet verenigen met de vervangende geluidvoorschriften. Verder betogen zij dat de rechtbank in de overige door hen aangevoerde beroepsgronden ten onrechte geen aanleiding heeft gezien voor een verdergaande vernietiging. ABRvS 25-07-2018, ECLI: NL: RVS: 2018: 2395&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Over de stand van zaken met betrekking tot de fosfaatrechten is in de Tweede Kamer een algemeen overleg gevoerd. &lt;span class="italic"&gt;Kamerstukken II&lt;/span&gt; 2017/18, 33037, nr. 307.&lt;/p&gt;&lt;p&gt;In- uitscharing. Naar het voorlopig oordeel van de voorzieningenrechter is de peildatum 2 juli 2015 een willekeurig gekozen peildatum, die op zichzelf genomen niet te voorzien was voor partijen. Ten gevolge van deze willekeurig gekozen peildatum is, gelet op de tussen partijen gesloten in-/uitscharingsovereenkomst, het aan de inscharing van de 23 stuks jongvee van [eiser] verbonden voordeel, namelijk het toekennen van de fosfaatrechten, volledig aan [gedaagden] toegekomen en niet aan [eiser]. Het verweer van [gedaagden] dat [eiser] de dieren had uitgeschaard, omdat hij in het kader van de Meststoffenwet al te veel dieren had, althans mest diende af te voeren, is blijkens het verhandelde ter zitting gebaseerd op een vermoeden van [gedaagden] en is tevens gemotiveerd weerlegd door [eiser], zodat de voorzieningenrechter dit verweer als onvoldoende adequaat onderbouwd zal passeren. Vast staat dat de registratie van de dieren bij [gedaagden] één dag voor de peildatum heeft plaatsgevonden. Partijen twisten in dit verband weliswaar over de vraag op welk moment [eiser] zijn jongvee precies naar [gedaagden] heeft gebracht, maar partijen zijn het erover eens dat het jongvee van [eiser] in de periode van 1 juli 2015 tot en met 22 september 2015 op het bedrijf van [gedaagden] geregistreerd heeft gestaan. Dit betekent dat het jongvee van [eiser], op basis van de tussen partijen gemaakte afspraken, in 2015 40 weken bij [eiser] heeft gestaan en 12 weken bij [gedaagden]. Voorts staat vast dat [gedaagden] de betreffende fosfaatrechten om niet heeft verkregen, alsmede dat de fosfaatrechten inmiddels een aanzienlijke waarde vertegenwoordigen. Ook staat vast dat [gedaagden], ondanks een daartoe strekkend verzoek van [eiser], (voor 1 april 2018) niet heeft willen meewerken aan een vrijwillige overdracht van de fosfaatrechten aan [eiser]. Het vorenstaande leidt tot de slotsom dat op grond van een voor partijen onvoorziene en niet in de in-/uitscharingsovereenkomst geregelde situatie, de fosfaatrechten behorend bij het houderschap van de dieren van [eiser], volledig zijn toegekend aan [gedaagden]. Door deze onvoorziene situatie heeft [gedaagden] een aanzienlijk voordeel genoten, terwijl het houderschap van de dieren slechts 12 weken heeft geduurd en een herverdeling van de fosfaatrechten op grond van de Meststoffenwet tot de mogelijkheden behoorde. Art. 6:248 lid 1 BW bepaalt dat een overeenkomst ook de rechtsgevolgen heeft die, naar de aard van de overeenkomst, uit de wet, de gewoonte of de eisen van redelijkheid en billijkheid voortvloeien. In het licht bezien van de door de Meststoffenwet geboden mogelijkheid om de fosfaatrechten in geval van in-/uitscharing te herverdelen, meer in het bijzonder de artikelen 23 lid 5 juncto 25 Meststoffenwet, brengt een redelijke toepassing van de in-/uitscharingsovereenkomst, naar het voorlopig oordeel van de voorzieningenrechter met zich dat de fosfaatrechten conform de perioden van houderschap, in beginsel in diezelfde verhouding tussen partijen dienen te worden verdeeld. De omstandigheid dat de herverdeling van de fosfaatrechten niet voor 1 april 2018 met wederzijdse instemming is ingediend, doet daar niet aan af. Ook art. 25 Meststoffenwet biedt de mogelijkheid om fosfaatrechten over te dragen. De gevorderde overdracht van 40/52 x 496,8 = 382,15 kg fosfaatrechten, acht de voorzieningenrechter daarom toewijsbaar, nu deze verplichting in redelijkheid voortvloeit uit de in-/uitscharingsovereenkomst. Rechtbank Noord-Nederland 18-07-2018, ECLI: NL: RBNNE: 2018: 2809&lt;/p&gt;&lt;p&gt;Opfokovereenkomst. Vordering tot overdracht van rechten aan de eigenaar van de dieren wordt afgewezen. Overeenkomst kan verschillend worden uitgelegd. Geen aanvullende werking redelijkheid en billijkheid. Rechtbank Midden-Nederland 30-07-2018, ECLI: NL: RBMNE: 2018: 3645&lt;/p&gt;&lt;p&gt;Het procesbelang bij het beroep is komen te vervallen, doordat verweerder met zijn beslissing van 26 juni 2018 volledig aan appellante is tegemoet gekomen. In zoverre het beroep is bedoeld te zijn gericht tegen het uitblijven van een beslissing op bezwaar, is het prematuur. Daarom zal het College het beroep niet-ontvankelijk verklaren. CBB 07-08-2018, ECLI: NL: CBB: 2018: 407&lt;/p&gt;&lt;p&gt;Verweerder besliste op 15 juni 2018, te laat, op de aanvraag en was na de twee weken volgend op de ingebrekestelling meer dan 42 dagen in gebreke. Verweerder verbeurt de maximale dwangsom en het College zal de dwangsom op € 1.260,- vaststellen. CBB 07-08-2018, ECLI: NL: CBB: 2018: 409; zie ook ECLI: NL: CBB: 2018: 412&lt;/p&gt;&lt;h4&gt;Revisievergunning&lt;/h4&gt;&lt;p&gt;Milieuneutrale wijziging pelsdierenfokkerij en –houderij. De rechtbank acht voldoende aannemelijk dat de exploitatie niet leidt tot andere of grotere nadelige gevolgen voor het milieu dan volgens de revisievergunning was toegestaan. In het verlengde hiervan is de rechtbank van oordeel dat verweerder niet meer onderzoek hoefde te laten verrichten dan het in dit geval heeft gedaan. Naar het oordeel van de rechtbank mocht verweerder oordelen dat in dit geval sprake is van een milieuneutrale wijziging als bedoeld in art. 3.10, derde lid, van de Wabo. Reeds hierom is de rechtbank van oordeel dat de in de Wgv – en de op deze wet gebaseerde Regeling geurhinder en veehouderij (Rgv) – neergelegde normen niet kunnen leiden tot vernietiging van het bestreden besluit. Rechtbank Gelderland 22-06-2018, ECLI: NL: RBGEL: 2018: 2764&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Landbouwvrijstelling&lt;/h4&gt;&lt;p&gt;Inkomstenbelasting. Art. 8, aanhef en lid 1, letter b, Wet IB 1964 en art. 3.12 Wet IB 2001; landbouwgrond verkocht en geleverd in 2000 met recht op nabetaling bij doorgaan van wijziging van bestemming van de grond; is op afwaardering van het in 2000 geactiveerde recht op nabetaling de vóór 27 juni 2000 geldende landbouwvrijstelling of de sindsdien geldende landbouwvrijstelling van toepassing? Uitlegging vaststellingsovereenkomst: de oude landbouwvrijstelling is van toepassing. HR 13-07-2018, ECLI: NL: HR: 2018: 1201&lt;/p&gt;&lt;h4&gt;Maatschap&lt;/h4&gt;&lt;p&gt;De maatschap tussen eiseres en haar medevennoot wordt ontbonden, en direct weer aangegaan tussen dezelfde maten, met een wijziging in de winstverdeling. Eiseres verkrijgt hierdoor (onder meer) 1% van de economische eigendom van de bedrijfsgebouwen en de daarbij behorende ondergrond. In geschil is of de vrijstelling van art. 15, eerste lid, letter e van de WBR van toepassing is op deze verkrijging. De rechtbank oordeelt dat de vrijstelling toepassing vindt. Naar het oordeel van de rechtbank is na de ontbinding nog steeds sprake van een subjectieve onderneming, zodat er nog steeds sprake is van ‘inbreng van een onderneming in een vennootschap’ in de zin van de vrijstellingsbepaling. Uit de wetsgeschiedenis leidt de rechtbank voorts af dat met de vrijstellingsbepaling beoogd is de heffing van overdrachtsbelasting geen belemmerende factor te laten zijn voor het oprichten van vennootschappen die geen in aandelen verdeeld kapitaal hebben, en dat heffing eerst aan de orde komt bij de verdeling of vereffening in de gevallen als omschreven in art. 15, eerste lid, letter f, van de WBR. De rechtbank oordeelt dat de strekking van de vrijstellingsbepaling zich niet verzet tegen toepassing in de onderhavige situatie, nu vast staat dat een nieuwe maatschap is aangegaan met de inbreng van een onderneming door eiseres. Tot slot oordeelt de rechtbank dat fiscale herkwalificatie geen toepassing kan vinden op de onderhavige situatie, nu verweerder niet het standpunt heeft ingenomen dat er sprake is van fraus legis. Rechtbank Noord-Nederland 10-07-2018, ECLI: NL: RBNNE: 2018: 2589&lt;/p&gt;&lt;h4&gt;WOZ&lt;/h4&gt;&lt;p&gt;Ter zitting is vast komen te staan dat de kengetallen in de Agrarische Taxatiewijzer 2015 gebaseerd zijn op één verkooptransactie in 2014. Bovendien staat in de taxatiewijzer van dat jaar dat de onroerendgoedmarkt voor pluimveebedrijven, en met name voor bedrijven met leghennen, vrijwel stil ligt en dat er een groot aanbod van bedrijven is, maar dat er vrijwel geen transacties zijn. De kengetallen van de stallen zijn daarom met 10% verlaagd ten opzichte van de kengetallen voor de waardepeildatum 1 januari 2014. Verweerder heeft, gelet op de gemotiveerde betwisting door eiseres, niet aannemelijk gemaakt, dat dit ene verkochte object voldoende vergelijkbaar is met het object van eiseres om als vergelijkingsobject te kunnen dienen en evenmin dat met de verlaging van 10% voldoende rekening is gehouden met de malaise in de sector. Van het vergelijkingsobject zijn ook geen gegevens bekend omtrent bijvoorbeeld (geografische) ligging, grootte en bouwjaar. Dat de kengetallen goed aansluiten bij de geschoonde koopsommen van drie verkooptransacties in 2015 maakt dit niet anders. Ook van deze vergelijkingsobjecten zijn immers geen gegevens bekend. Dit leidt tot de conclusie dat dat de taxatiewijzer niet kan dienen ter onderbouwing van de door verweerder bepleite waarde. Nu verweerder de waarde volledig heeft gebaseerd op de taxatiewijzer, heeft hij niet aannemelijk gemaakt dat de door hem voorgestane waarde niet te hoog is. Rechtbank Gelderland 03-07-2018, ECLI: NL: RBGEL: 2018: 2885&lt;/p&gt;&lt;p&gt;Waardevaststelling melkveebedrijf met bedrijfswoning. Bruikbaarheid van de Taxatiewijzer. Rechtbank Rotterdam 06-07-2018, ECLI: NL: RBROT: 2018: 5410&lt;/p&gt;&lt;p&gt;WOZ-waarde van een melkveebedrijf met bedrijfswoning. Is sprake van een onjuiste objectafbakening? Is de door de Rechtbank per 1 januari 2014 vastgestelde WOZ-waarde van € 453.000 te hoog? |Heeft belanghebbende recht op schadevergoeding als bedoeld in art. 8:88 van de Awb? Het Hof beantwoordt deze vragen ontkennend, maar constateert wel dat de Rechtbank geen beslissing heeft genomen op het door belanghebbende gedane verzoek zijn verletkosten voor het bijwonen van de zittingen bij de Rechtbank te vergoeden. Derhalve is het hoger beroep toch gegrond en kent het Hof een proceskostenvergoeding toe in beroep en hoger beroep. Hof Den Bosch 2604-2018, ECLI: NL: GHSHE: 2018: 1823&lt;/p&gt;&lt;p&gt;Waardering van twee agrarische objecten. Een agrarisch (gemengd) bedrijf met bedrijfswoning en een op hetzelfde perceel gelegen (afzonderlijke) agrarische woning. Waardepeildatum 1 januari 2016 is in geding. Eiseres maakt niet aannemelijk dat er voldoende vergelijkbare verkopen in de regio voorhanden zijn, zodat de waarde van beide objecten wordt bepaald aan de hand van de toepasselijke agrarische taxatiewijzers. Dat in de taxatiewijzer die ziet op 1 januari 2016 is vermeld dat vergelijking van de geschoonde koopsommen van de voor de marktanalyse gebruikte transacties van melkveehouderijbedrijven met de in TIOX gevonden modelwaarden een gemiddelde afwijking van 13% heeft laten zien, leidt niet tot de conclusie dat verweerder de (totale) modelwaarde uit TIOX van het agrarisch object had moeten corrigeren met deze 13%. In de kengetallen voor waardepeildatum 1 januari 2016 is reeds rekening gehouden met het door eiseres gestelde. Eiseres heeft niet aannemelijk gemaakt dat in haar geval, waarin het bovendien geen ‘zuiver’ melkveebedrijf, maar een gemengd bedrijf betreft, wel aanleiding bestaat voor een neerwaartse correctie op de modelwaarde vanwege de situatie in de melkveehouderij. Vastgestelde waarden voor beide objecten niet te hoog. Beroep ongegrond. Rechtbank Oost-Brabant 06-07-2018, ECLI: NL: RBOBR: 2018: 3266&lt;/p&gt;&lt;h4&gt;Inkomstenbelasting&lt;/h4&gt;&lt;p&gt;Aanhorigheid (art. 3.30a van de Wet IB 2001)? Belanghebbenden exploiteren een melkveehouderij. Tot het ondernemingsvermogen behoren onder meer een perceel grond, een woning, andere opstallen, bouwwerken en erfverharding. Belanghebbenden zijn van mening dat de bouwwerken en de erfverharding geen aanhorigheden in de zin van art. 3.30a van de Wet IB 2001 zijn waardoor de afschrijvingsbeperking niet van toepassing is. Partijen verschillen van mening over welk criterium te gelden heeft voor het bepalen of een bouwwerk een aanhorigheid is. De inspecteur bepleit het criterium ‘behoort bij een gebouw, in gebruik bij het gebouw en daaraan dienstbaar’. Belanghebbenden bepleiten het criterium ‘onmiddellijk en uitsluitend dienstbaar aan het gebouw’. Gelet op de parlementaire geschiedenis van art. 3.30a, lid 2, van de Wet IB 2001, stelt de rechtbank de inspecteur in het gelijk. Verder oordeelt de rechtbank dat de bouwwerken vanwege hun functie en ligging tot de bedrijfsgebouwen behoren, daarbij in gebruik zijn en daaraan dienstbaar zijn. Daarmee zijn de bouwwerken aan te merken als aanhorigheden. Wat betreft de erfverharding beslist de rechtbank dat, gelet op de ligging daarvan en de functie van verbindingsweg tussen de bedrijfsgebouwen, die eveneens tot de bedrijfsgebouwen behoort, daarbij in gebruik is en aan die bedrijfsgebouwen dienstbaar is. De beroepen zijn ongegrond. Rechtbank Zeeland-West-Brabant 14-03-2018, ECLI: NL: RBZWB: 2018: 2025&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Erfrecht&lt;/h4&gt;&lt;p&gt;Bevel verdeling nalatenschap n.a.v. geschillen over toedeling landbouwgrond en omvang van vorderingen op erfgenamen u.h.v. geldleningen. Rechtbank Noord-Nederland 11-07-2018, ECLI: NL: RBNNE: 2018: 2829&lt;/p&gt;&lt;h4&gt;Dochter&lt;/h4&gt;&lt;p&gt;Dochter neemt landbouwbedrijf van ouders over. De koopprijs wordt omgezet in een geldlening, af te lossen in maandelijkse termijnen gedurende een periode van 30 jaar. Ouders blijven wonen in de boerderijwoning, na de bedrijfsovername eigendom van de dochter. De dochter stelt na omstreeks 15 jaar aflossen dat zij de volledige geldlening heeft afgelost, deels door de maandelijkse aflossingen en deels door verrekening van jaarlijks fiscaal vrijgestelde schenkingen door de ouders. Ouders betwisten dat zij de boekhouder opdracht zouden hebben gegeven jaarlijkse schenkingen te verrekenen met de geldlening. De kantonrechter oordeelt dat onvoldoende aanknopingspunten voorhanden zijn waaruit blijkt dat de ouders aan de boekhouder opdracht hebben gegeven om jaarlijks fiscaal vrijgestelde schenkingen te verrekenen met de geldlening. Geen concreet bewijsaanbod dienaangaande door de dochter gedaan. Dochter wordt veroordeeld om het gevorderde restant van de geldlening aan de ouders te betalen. Omdat een en ander had geleid tot een verstoorde relatie vonden regelmatig botsingen plaats tussen de dochter en de ouders ten aanzien van het gebruik van het erf, moestuin en schuren en gereedschappen en dienaangaande wijst de kantonrechter partijen er op dat zij zelf voor deze wijze van koop, verdeling en gebruik hebben gekozen en dat daaruit volgt dat zij met elkaars belangen rekening moeten houden en de morele verplichting hebben om daarnaar te handelen. Rechtbank Limburg 25-07-2018, ECLI:NL:RBLIM:2018:7157&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;Duitsland&lt;/h4&gt;&lt;p&gt;In &lt;span class="italic"&gt;Agrar- und Umweltrecht&lt;/span&gt; 2018/8 een wat filosofisch getint artikel van Grimm over duurzaamheid in de landbouw (‘Nachhaltigkeit und Bewusstsein’). Verder een overzicht van de rechtspraak over het agrarisch bouwrecht, met name ten aanzien van veehouderijen, van de hand van Volkmar Nies (p. 285-290). &lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;In de Landbouwraad van juli 2018 staan onder meer op de agenda de vereenvoudiging en de subsidiariteit van het GLB 2020. Er zal ook een diversenpunt geagendeerd worden over de verzwaarde conditionaliteit in het kader van milieu en klimaatdoelstellingen in de Commissievoorstellen voor het toekomstig GLB. Verschillende lidstaten, waaronder Nederland, hebben zorgen over de stapeling van (te) algemene eisen op het gebied van milieu en klimaat. Deze algemene voorwaarden nemen de ruimte voor lidstaten weg om doelgerichte, gebiedsspecifieke maatregelen te kunnen bepalen. Boeren zouden moeten voldoen aan relevante, resultaatsgerichte maatregelen die rekening houden met de specifieke opgaven van lidstaten op het terrein van milieu en klimaat. &lt;span class="italic"&gt;Kamerstukken I&lt;/span&gt;I 2017/18, 21501-32, nr. 1120. Zie ook nr. 1121, voor een verslag van een schriftelijk overleg daarover. &lt;/p&gt;&lt;h2&gt;Diversen&lt;/h2&gt;&lt;h4&gt;Conformiteit&lt;/h4&gt;&lt;p&gt;In hoger beroep legt [appellant] enkel nog aan zijn vordering ten grondslag dat de mesttank niet beantwoordt aan de overeenkomst, omdat deze niet in staat is om dikke mest op te pompen. Tussen partijen staat vast dat de door Wasse geleverde mesttank beschikt over een centrifugaal vulpomp. De deskundige heeft in zijn rapport van februari 2014 aangegeven dat bij een dergelijke pomp de dikte van de mest maximaal 12 à 15 % mag bedragen, omdat de pomp anders niet meer functioneert en vast komt te staan, en dat de mest altijd goed gemixt moet zijn. Hieruit leidt het hof af dat het oppompen van dikke en/of niet gemixte mest niet tot de capaciteiten van een mesttank met een centrifugaal pomp behoort. De door [appellant] overgelegde verklaringen van personen/bedrijven die in dezelfde branche werkzaam zijn als partijen (productie 4 bij memorie van grieven) leiden niet tot een ander oordeel. In de eerste plaats wordt in deze verklaringen geen onderscheid gemaakt tussen verschillende types mesttanken. Daarnaast kan uit deze verklaringen niet worden afgeleid dat alle mesttanken in staat zouden moeten zijn dikke en niet gemixte mest op te pompen, laat staan de onderhavige mesttank in het bijzonder. Aldus gaat het hof ervan uit dat de door Wasse geleverde mesttank de eigenschappen bezit die op grond van de overeenkomst (bij normaal gebruik) mochten worden verwacht. De vorderingen van [appellant] zijn hierom al niet toewijsbaar. Hof Arnhem-Leeuwarden 07-08-2018, ECLI:NL:GHARL:2018:7134&lt;/p&gt;</content><legacyfootnotes/><footnotes><footnote/></footnotes><auteurs/><published>2018-09-05 16:40:13</published><modified>2018-09-06 11:29:35</modified><editiondate>2018-09-05</editiondate><htmlpath>https://denhollander.info/artikel/15136</htmlpath></article>
</articles></edition>
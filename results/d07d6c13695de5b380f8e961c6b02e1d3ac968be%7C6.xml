<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2015</searchword><id>12506</id><udhid>UDH:TvAR/12506</udhid><titel>Rechtspraak 5816 (TvAR 2015/5816)</titel><searchwords><searchword>TvAR 10/2015</searchword><searchword>TvAR 2015/5816</searchword><searchword>UDH:TvAR/12506</searchword></searchwords><attachments><attachment><name>17628.pdf</name><extention>pdf</extention><url>https://denhollander.info/download/17628/ci</url></attachment></attachments><inleiding>&lt;p&gt;5816&lt;/p&gt;&#13;
&lt;p&gt;Centrale Grondkamer, 9 april 2015, dossiernummer: GP 11.747&lt;/p&gt;&#13;
&lt;p&gt;(Oude Lansink-Dekker C.S.)&lt;/p&gt;&#13;
&lt;p&gt;(mrs. W.L. Valk, J.H. Lieber en F.J.P. Lock en de deskundige leden ing. L.L.M. de Lorijn en ir. H.K.C. Roelofsen)&lt;/p&gt;&#13;
&lt;p&gt;[ Burgerlijk Wetboek, art. 7:311]&lt;/p&gt;&#13;
&lt;p&gt;&amp;nbsp;&lt;/p&gt;</inleiding><content>&lt;p&gt;&amp;nbsp;&lt;/p&gt;&#13;
&lt;h4&gt;Pachtovereenkomst&lt;/h4&gt;&#13;
&lt;p&gt;Voor de kwalificatie als pacht is het voldoen aan de definitie van art. 7:311 niet voldoende indien partijen met de overeenkomst iets anders dan pacht voor ogen heeft gestaan zoals herfinanciering van het bedrijf. Beroep ongegrond.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;Beschikking&lt;/p&gt;&#13;
&lt;p&gt;in de zaak van:&lt;/p&gt;&#13;
&lt;p&gt;Richard Bernardus Maria Oude Lansink&lt;/p&gt;&#13;
&lt;p&gt;-hierna te noemen: appellant-&lt;/p&gt;&#13;
&lt;p&gt;gemachtigde: mr. A.C. Teeuw, Den Hollander Advocaten te&lt;/p&gt;&#13;
&lt;p&gt;Middelharnis,&lt;/p&gt;&#13;
&lt;p&gt;-tegen-&lt;/p&gt;&#13;
&lt;p&gt;1. Jan Hendrik Dekker en&lt;/p&gt;&#13;
&lt;p&gt;2. Geertje van de Werfhorst,&lt;/p&gt;&#13;
&lt;p&gt;-hierna te noemen: ge&amp;iuml;ntimeerden-&lt;/p&gt;&#13;
&lt;p&gt;gemachtigde: mr. L. Paulus, Nysingh advocaten-notarissen te,&lt;/p&gt;&#13;
&lt;p&gt;Apeldoorn.&lt;/p&gt;&#13;
&lt;h4&gt;Het geding in eerste aanleg&lt;/h4&gt;&#13;
&lt;p&gt;De grondkamer Oost heeft bij beschikking van 27 november 2014, waarvan afschrift aan partijen is verzonden op 10 december 2014, geoordeeld dat de tussen appellant en ge&amp;iuml;ntimeerden gesloten overeenkomst niet kan worden gekwalificeerd als een pachtovereenkomst en het verzoek de ter toetsing voorgelegde overeenkomst als pachtovereenkomst goed te keuren, niet ontvankelijk verklaard.&lt;/p&gt;&#13;
&lt;p&gt;Voormelde beschikking is in fotokopie aan deze beschikking gehecht. Daarnaar wordt verwezen voor de procesgang in eerste aanleg en de bij de beschikking gegeven motivering.&lt;/p&gt;&#13;
&lt;h4&gt;Het geding in hoger beroep&lt;/h4&gt;&#13;
&lt;p&gt;Appellant is bij een op 8 januari 2015 per faxbericht en op 9 januari 2015 per gewone post ter griffie ingekomen beroepschrift in beroep gekomen van voormelde beschikking. Hij verzoekt die beschikking te vernietigen en zijn inleidende verzoeken alsnog toe te wijzen.&lt;/p&gt;&#13;
&lt;p&gt;Ge&amp;iuml;ntimeerden hebben bij een op 10 februari 2015 ter griffie ingekomen verweerschrift hiertegen verweer gevoerd, met het verzoek de beschikking, waarvan beroep, te bekrachtigen, althans appellant niet ontvankelijk te verklaren, meer subsidiair de overeenkomst tot be&amp;euml;indiging van een pachtovereenkomst tussen partijen goed te keuren, meer subsidiair de overeengekomen kortere duur dan de wettelijke duur goed te keuren.&lt;/p&gt;&#13;
&lt;p&gt;Appellant heeft de Centrale Grondkamer bij een op 10 maart 2015 ter griffie ingekomen brief verzocht de beslissing op zijn beroepschrift aan te houden nu in deze zaak een bodemprocedure aanhangig is gemaakt bij de pachtkamer van de rechtbank Overijssel, locatie Zwolle. Ge&amp;iuml;ntimeerde heeft hierop gereageerd bij een op 10 maart 2015 ter griffie ingekomen brief waarin hij gemotiveerd bezwaar maakt tegen het verzoek tot aanhouding van deze zaak totdat de pachtkamer van de rechtbank Overijssel in de bodemprocedure heeft beslist. De voorzitter van de Centrale Grondkamer heeft vervolgens beslist dat voor aanhouding van de zaak geen grond bestaat.&lt;/p&gt;&#13;
&lt;h4&gt;De grieven&lt;/h4&gt;&#13;
&lt;p&gt;Appellant heeft aangevoerd dat de ter toetsing naar de grondkamer ingezonden overeenkomst voldoet aan de criteria van artikel 7:311 Burgerlijk Wetboek. Er sprake van ingebruikgeving van onroerende zaken ter uitoefening van de landbouw en er is sprake van overeengekomen tegenprestaties voor dat gebruik. Beide partijen hebben uitdrukkelijk en ondubbelzinnig afgesproken dat appellant het varkensbedrijf en de boerderij mag blijven gebruiken ter uitoefening van de landbouw tegen een prestatie van &amp;euro; 6.500,00 per maand.&lt;/p&gt;&#13;
&lt;h4&gt;Beoordeling van het geschil in hoger beroep&lt;/h4&gt;&#13;
&lt;p&gt;1. Appellant en ge&amp;iuml;ntimeerden hebben op 28 september 2012 een akte houdende overeenkomst recht van koop ondertekend. Daarin is - voor zover voor dit geschil van belang - onder meer het volgende bepaald:&lt;/p&gt;&#13;
&lt;p&gt;a. &amp;ldquo;Partijen hebben, in overleg met de financier van de ondergetekende sub 1 (Co&amp;ouml;peratieve Rabobank Noord Twente U.A), een overeenkomst van koop en verkoop gesloten ten aanzien van het aan de ondergetekende sub 1 in eigendom behorende agrarische bedrijf, bestaande uit het woonhuis, bedrijfsopstallen, inclusief de complete stalinventaris, de voersilo&amp;rsquo;s, voervoorraden, de veestapel en de op het verkochte rustende milieuvergunning, hierna te noemen &amp;lsquo;het verkochte&amp;rsquo;. De onroerende zaken welke onderdeel uitmaken van het verkochte zijn kadastraal bekend gemeente Tubbergen, sectie K, nummers 5258 en 5259, totaal groot 3.27.30 hectare. Voornoemde overeenkomst van koop en verkoop is vastgelegd in een onderhandse akte de dato 17 augustus 2012 opgesteld door de heer J.B. Smelt van AgriTeam Makelaars te Vriezenveen. (...)&lt;/p&gt;&#13;
&lt;p&gt;b. (...)&lt;/p&gt;&#13;
&lt;p&gt;c. Partijen zijn overeengekomen dat de ondergetekende sub 1 een recht van koop heeft ten aanzien van het verkochte gedurende een periode van 9 maanden te rekenen vanaf het moment van juridische levering van de onroerende zaken welke onderdeel uitmaken van het verkochte door de ondergetekende sub 1 aan de ondergetekende sub 2.&lt;/p&gt;&#13;
&lt;p&gt;d. Partijen hebben de hoofdlijnen van hetgeen zij zijn overeengekomen omtrent het recht van koop van de ondergetekende sub 1 vastgelegd in een onderhandse akte de dato 17 augustus 2012. (...)&lt;/p&gt;&#13;
&lt;p&gt;e. (...)&lt;/p&gt;&#13;
&lt;p&gt;f. (...)&lt;/p&gt;&#13;
&lt;p&gt;VOORWERP OVEREENKOMST&lt;/p&gt;&#13;
&lt;p&gt;ARTIKEL 1&lt;/p&gt;&#13;
&lt;p&gt;Indien en zodra de ondergetekende sub 2 de juridische eigendom verkrijgt van het verkochte, geheel of gedeeltelijk, verkrijgt de ondergetekende sub 1 een recht van koop ten aanzien van het verkochte waarvan de ondergetekende sub 2 juridisch eigenaar is geworden.&lt;/p&gt;&#13;
&lt;p&gt;Het recht van koop geldt voor een periode van negen (9) maanden, ingaande op de dag van (juridische) levering van de onroerende zaken welke onderdeel zijn van het verkochte door de ondergetekende sub 1 aan de ondergetekende sub 2.&lt;/p&gt;&#13;
&lt;p&gt;Indien en zodra de ondergetekende sub 1 gebruik maakt van zijn recht van koop is de ondergetekende sub 2 verplicht het verkochte in eigendom over te dragen aan de&lt;/p&gt;&#13;
&lt;p&gt;ondergetekende sub 1 conform het bepaalde in de onderhavige overeenkomst.&lt;/p&gt;&#13;
&lt;p&gt;RECHT VAN KOOP&lt;/p&gt;&#13;
&lt;p&gt;ARTIKEL 2&lt;/p&gt;&#13;
&lt;p&gt;2.1 De ondergetekende sub 1 zal de ondergetekende sub 2 door middel van een aangetekend schrijven of een deurwaardersexploot in kennis stellen van het feit dat hij van zijn recht tot koop gebruik wenst te maken. Bij het uitblijven van een dergelijke kennisgeving van de ondergetekende sub 1 aan de ondergetekende sub 2 in de in artikel 1 omschreven periode wordt er van uitgegaan dat hij geen gebruik wenst te maken van zijn recht van koop. Het recht van koop is alsdan komen te vervallen.&lt;/p&gt;&#13;
&lt;p&gt;2.2 De akte van overdracht zal worden verleden voor een door de ondergetekende sub 1 aan te wijzen notaris, binnen twee maanden na het moment van verzending of betekening van de in artikel 2.1 genoemde kennisgeving.&lt;/p&gt;&#13;
&lt;p&gt;2.3 De kosten en belastingen met betrekking tot de levering van het verkochte door de ondergetekende sub 2 aan de ondergetekende sub 1 zijn alsdan voor rekening van de ondergetekende sub 1.&lt;/p&gt;&#13;
&lt;p&gt;2.4. Voor de duur van het recht van koop is het de ondergetekende sub 2 verboden het verkochte te vervreemden, te onttrekken aan zijn vermogen en/of met hypotheek of enig andere beperkt recht te bezwaren, een en ander in de meest ruime zin van het woord. Onder vervreemden wordt in dit kader in ieder geval verstaan het geheel of gedeeltelijk verkopen, verhuren, verpachten en/of ter beschikking stellen. Tevens is het de ondergetekende sub 2 niet toegestaan de gedaante of de inrichting van het verkochte zonder schriftelijke toestemming van de ondergetekende sub 1 te veranderen of aan te passen. Regulier klein onderhoud om de bedrijfsvoering voort te kunnen zetten, valt niet onder deze bepaling. Over veranderingen in verband met onderhoud waarvan de (totale) kosten meer dan &amp;euro; 5.000,&amp;mdash; (zegge: vijfduizend euro) bedragen, plegen partijen vooraf overleg.&lt;/p&gt;&#13;
&lt;p&gt;2.5 De ondergetekende sub 2 garandeert dat ingeval de ondergetekende sub 1 gebruik maakt van zijn recht van koop op het moment van levering van het verkochte door de ondergetekende sub 2 aan de ondergetekende sub 1:&lt;/p&gt;&#13;
&lt;ul&gt;&#13;
&lt;li class="streepjes"&gt;hij bevoegd is tot levering en dat het verkochte vrij is van retentierecht, hypotheken en beslagen of inschrijvingen daarvan;&lt;/li&gt;&#13;
&lt;li class="streepjes"&gt;het verkochte vrij van huur, pacht en/of van andere aanspraken tot gebruik en ongevorderd is, met uitzondering van de overeenkomst van gebruik zoals omschreven in artikel 4 van de onderhavige overeenkomst;&lt;/li&gt;&#13;
&lt;li class="streepjes"&gt;geen verplichtingen aan derden uit hoofde van een voorkeursrecht of optierecht bestaan.&lt;/li&gt;&#13;
&lt;/ul&gt;&#13;
&lt;p&gt;2.6 Partijen zullen ingeval de ondergetekende sub 1 gebruik maakt van zijn recht&lt;/p&gt;&#13;
&lt;p&gt;tot koop in de akte van levering in verband met de overdracht van het verkochte gebruikelijke voorwaarden en bepalingen laten opnemen.&lt;/p&gt;&#13;
&lt;p&gt;KOOPSOM&lt;/p&gt;&#13;
&lt;p&gt;ARTIKEL 3&lt;/p&gt;&#13;
&lt;p&gt;Ingeval de ondergetekende sub 1 gebruik maakt van zijn recht van tot koop is de door hem aan de ondergetekende sub 2 verschuldigde koopsom gelijk aan de koopsom van het verkochte welke de ondergetekende sub 2 aan de ondergetekende sub 1 verschuldigd is op basis van de in de considerans omschreven overeenkomst van koop en verkoop de dato 17 augustus 2012, zijnde een bedrag derhalve ter grootte van &amp;euro; 650.000,- (zegge: zeshonderdvijfigduizend euro), vermeerderd met een bedrag dat gelijk is aan: &amp;middot;&lt;/p&gt;&#13;
&lt;ul&gt;&#13;
&lt;li class="streepjes"&gt;de kosten van de ondergetekende sub 2 verschuldigd aan notariskantoor Van Goor en Schuurman Notarissen te Wierden in verband met de levering van de eigendom van het verkochte door de ondergetekende sub 1 aan de ondergetekende sub 2 als gevolg van de tussen partijen gesloten overeenkomst van koop en verkoop de dato 15 augustus 2012;&lt;/li&gt;&#13;
&lt;li class="streepjes"&gt;het bedrag dat de ondergetekende sub 2 aan overdrachtsbelasting verschuldigd is als gevolg van de overdracht van het verkochte van de ondergetekende sub 1 aan de ondergetekende sub 2 ten gevolge van de tussen partijen gesloten overeenkomst van koop en verkoop de dato 15 augustus 2012;&lt;/li&gt;&#13;
&lt;li class="streepjes"&gt;een bedrag ter grootte van &amp;euro; 32.500,-- (zegge: twee&amp;euml;ndertigduizend vijfhonderd euro).&lt;/li&gt;&#13;
&lt;/ul&gt;&#13;
&lt;p&gt;FEITELIJK GEBRUIK VERKOCHTE&lt;/p&gt;&#13;
&lt;p&gt;ARTIKEL 4&lt;/p&gt;&#13;
&lt;p&gt;4.1 Gedurende de periode dat het recht van koop van kracht is en ingeval gebruik wordt gemaakt van het recht van koop tot het moment van juridische levering van het verkochte door de ondergetekende sub 2 aan de ondergetekende sub 1, is de ondergetekende sub 1 gerechtigd het verkochte feitelijk te gebruiken en te exploiteren. De ondergetekende sub 1 is hiervoor aan de ondergetekende sub 2 een geldelijke vergoeding verschuldigd ter grootte van &amp;euro; 6.500,&amp;mdash; (zegge: zesduizend vijfhonderd euro) exclusief eventueel verschuldigde omzetbelasting per maand. Deze vergoeding dient maandelijks betaald te worden. Betaling vindt achteraf plaats, uiterlijk op de laatste dag van de betreffende maand.&lt;/p&gt;&#13;
&lt;p&gt;(&amp;hellip;).&lt;/p&gt;&#13;
&lt;p&gt;4.2 Het voorgaande betekent dat de bestaande en toekomstige rechtsverhoudingen, waaronder debiteuren en crediteuren, door de ondergetekende sub 2 niet van de ondergetekende sub 1 worden overgenomen c.q. door de ondergetekende sub 1 niet aan de ondergetekende sub 2 worden overgedragen.&lt;/p&gt;&#13;
&lt;p&gt;4.3 Partijen zijn overeengekomen dat de ondergetekende sub 1 aan de ondergetekende sub 2 op diens verzoek inzage verschaft in de jaarrekening en overige relevante administratie van het onderhavige bedrijf. De ondergetekende sub 1 zal de ondergetekende sub 2 periodiek informeren over de financi&amp;euml;le situatie van het bedrijf van de ondergetekende sub 1 welke binnen het verkochte wordt ge&amp;euml;xploiteerd.&lt;/p&gt;&#13;
&lt;p&gt;4.4 Partijen zullen met elkaar in overleg treden terzake het verzekeren van het verkochte.&lt;/p&gt;&#13;
&lt;p&gt;De ondergetekende sub 2 zal in ieder geval de opstallen en de levende have die deel uitmaken van het verkochte bij een solide verzekeringsmaatschappij op de bij Nederlandse schadeverzekeringsmaatschappijen gebruikelijke voorwaarden en voor wat betreft de opstallen voor herbouwwaarde verzekeren in verband met verwoesting door brand of storm en voor de duur van deze overeenkomst verzekerd houden. Partijen zullen hieromtrent in overleg treden. De ondergetekende sub 1 vergoedt aan de ondergetekende sub 2 de kosten die de verzekeraar aan de ondergetekende sub 2 in verband hiermee in rekening brengt. De ondergetekende sub 1 zal in ieder geval de bedrijfsschade verzekeren conform het bovenstaande en draagt de kosten in verband met deze verzekeringen.&lt;/p&gt;&#13;
&lt;p&gt;4.5 De ondergetekende sub 2 is gerechtigd om, ter controle van de verplichtingen van de ondergetekende sub 1 welke voortvloeien uit de wet of deze overeenkomst, het verkochte tijdens normale werktijden te betreden en te bezichtigen. De ondergetekende sub 2 is eerst gerechtigd tot het betreden en bezichtigen van de woning na overleg met de ondergetekende sub 1.&lt;/p&gt;&#13;
&lt;p&gt;4.6 (&amp;hellip;)&amp;rdquo;.&lt;/p&gt;&#13;
&lt;p&gt;2. In de overeenkomst tot koop en verkoop van 17 augustus 2012 is &amp;ndash; voor zover voor dit geding van belang &amp;ndash; bepaald:&lt;/p&gt;&#13;
&lt;p&gt;&amp;ldquo;1. (&amp;hellip;).&lt;/p&gt;&#13;
&lt;p&gt;2. Verkoper verkrijgt het terugkooprecht van de locatie van de koper. Hiertoe zal koper aan verkoper de gelegenheid geven het bedrijf terug te kopen. Dit wordt alsnog in een ontbindende voorwaarde in een notari&amp;euml;le akte vastgelegd. Eveneens wordt hier de periode van terugkoop vastgelegd. Dit nadat de koopakte tot verkoop en koop is opgemaakt en gepasseerd.&lt;/p&gt;&#13;
&lt;p&gt;3. Dit terugkooprecht geldt 9 maanden. Ingaande op de datum van de koop door koper zulks is vastgelegd bij de notaris. Dit terugkooprecht wordt alsdan dus vastgelegd in een ontbindende voorwaarde waarbij verkoper de mogelijkheid krijgt het bedrijf terug te kopen.&lt;/p&gt;&#13;
&lt;p&gt;4. De prijs waarvoor de verkoper het geleverde goed terugkoopt betreft de prijs die koper heeft betaald vermeerderd met de eventuele overdrachtsbelasting en vermeerderd met 5% provisie over kosten van verwerving.&lt;/p&gt;&#13;
&lt;p&gt;5. (&amp;hellip;).&lt;/p&gt;&#13;
&lt;p&gt;6. In de tussentijd is het de koper niet toegestaan de inrichting te veranderen of aan te passen.&lt;/p&gt;&#13;
&lt;p&gt;7. (&amp;hellip;).&lt;/p&gt;&#13;
&lt;p&gt;8. (&amp;hellip;).&lt;/p&gt;&#13;
&lt;p&gt;9. (&amp;hellip;).&lt;/p&gt;&#13;
&lt;p&gt;10. Wanneer terugkoop niet haalbaar blijkt zal de verkoper het bedrijf volgens goed gebruik, netjes opleveren waarbij de zeugenstapel goed is beheerd. Er zullen ten minste nog 625 zeugen en 1875 gespeende biggen aanwezig zijn.&lt;/p&gt;&#13;
&lt;p&gt;11. Ten tijde van de periode van 9 maanden zal verkoper het bedrijf in gebruik en genot houden c.q. het economisch gebruik houden. Hiervoor betaalt hij een vergoedingssom van 12% van de koopsom per jaar (gedeeld door 12 maanden). De vergoeding dient steeds per laatste werkdag van de maand betaald te zijn.&lt;/p&gt;&#13;
&lt;p&gt;12. Vanaf 20 augustus 2012 draagt de verkoper zelf zorg voor debiteuren en crediteuren.&lt;/p&gt;&#13;
&lt;p&gt;Verkoper houdt koper op de hoogte van financi&amp;euml;le ontwikkelingen. Crediteuren of andere schuldeisers kunnen geen aanspraak doen op de koper, op onroerende en roerende goederen, alsmede de zeugenstapel.&lt;/p&gt;&#13;
&lt;p&gt;13. Verkoper draagt zorg voor verzekering van het verkochte. Koper heeft recht op inzage van de polissen en kan aanvullende verzekeringseisen stellen.&lt;/p&gt;&#13;
&lt;p&gt;14. Koper heeft het recht te allen tijde het gekochte te bekijken.&lt;/p&gt;&#13;
&lt;p&gt;15. (...).&lt;/p&gt;&#13;
&lt;p&gt;16. (&amp;hellip;).&lt;/p&gt;&#13;
&lt;p&gt;3. Tenslotte heeft de Centrale Grondkamer kennis genomen van de brief van 3 mei 2013 welke Fiscaal Juridisch Adviesbureau Remie namens appellant, heeft geschreven aan ge&amp;iuml;ntimeerden. In deze brief is - voor zover voor dit geding van belang - onder meer vermeld:&lt;/p&gt;&#13;
&lt;p&gt;&amp;ldquo;U heeft met cli&amp;euml;nt en in overleg met de financier van cli&amp;euml;nt (Co&amp;ouml;peratieve Rabobank Noord Twente U.A.) een overeenkomst van koop en verkoop gesloten ten aanzien van het voorheen aan cli&amp;euml;nt in eigendom toebehorende agrarische bedrijf gelegen te 7687 RE Geesteren aan de Witteveenseweg 9. De juridische levering heeft plaatsgevonden d.d. 24 augustus 2012, waardoor u vanaf die datum juridisch eigenaar bent geworden van de tot voornoemd bedrijf behorende onroerende en roerende zaken.&lt;/p&gt;&#13;
&lt;p&gt;Tevens bent u met cli&amp;euml;nt schriftelijk overeen gekomen dat cli&amp;euml;nt met betrekking tot voornoemd agrarisch bedrijf, een recht van (terug)koop heeft gedurende 9 maanden na datum van (juridische) levering. Dit is vastgelegd in de akte houdende overeenkomst recht van koop d.d. 28 september 2012. Als gevolg van hetgeen overeengekomen is inzake de duur van dit (terug)kooprecht vervalt het recht van (terug)koop op 24 mei 2013, indien cli&amp;euml;nt niet voor die datum op de voorgeschreven wijze aangegeven heeft dat hij gebruik wenst te maken van zijn recht tot koop. Cli&amp;euml;nt wil middels dit schrijven uitdrukkelijk aangeven dat hij nog steeds gebruik wenst te maken van voormeld recht tot (terug)koop. De financiering die benodigd is voor deze (terug)koop is echter nog niet volledig rond.&lt;/p&gt;&#13;
&lt;p&gt;De onderhandelingen met de ABN AMRO Bank en de Volksbank Emlichheim Uelsen lopen nog. Deze onderhandelingen nemen meer tijd in beslag dan destijds bij het sluiten van de overeenkomsten met u gedacht werd. Zo zijn de onderhandelingen met de ABN AMRO Bank al in januari van dit jaar gestart. De bank is bereid te financieren als voldoende eigen vermogen wordt ingebracht. Dit laatste is mogelijk, omdat er nog gelden worden verkregen vanuit de gemeente en voorts de familie bereid is gevonden financi&amp;euml;le ondersteuning te bieden. Een en ander dient echter nog nader schriftelijk overeengekomen/vastgelegd te worden. Aangezien cli&amp;euml;nt van de heer Baks heeft begrepen dat u in beginsel bereid bent mee te werken aan termijnverlenging als er concreet zicht is op financiering, verzoekt cli&amp;euml;nt u middels dit schrijven om de termijn waarbinnen het gememoreerde (terug)kooprecht uitgeoefend kan worden te verlengen tot en met 31 december 2013. De overeenkomst houdende recht van koop van 28 september 2012 zal dan, met uitzondering van de looptijd/termijn van 9 maanden, onder dezelfde condities en bepalingen doorlopen tot en met 31 december 2013&amp;rdquo;.&lt;/p&gt;&#13;
&lt;p&gt;4. Het beroep stelt de voorvraag aan de orde of de ter goedkeuring aan de grondkamer gezonden overeenkomst een pachtovereenkomst is in de zin van artikel 7:311 Burgerlijk Wetboek. De grondkamer heeft die vraag ontkennend beantwoord.&lt;/p&gt;&#13;
&lt;p&gt;5. Appellant betoogt, kort gezegd, dat aan alle in artikel 7:311 Burgerlijk Wetboek vermelde elementen is voldaan en verbindt daaraan de gevolgtrekking dat de bedoelde voorvraag bevestigend moet worden beantwoord. Hij ziet er daarbij aan voorbij dat de omstandigheid dat aan alle elementen van de definitie van artikel 7:311 Burgerlijk Wetboek is voldaan, niet steeds beslissend is, omdat het uiteindelijk eropaankomt of in de gegeven omstandigheden, gelet op hetgeen partijen ten tijde van het sluiten van de overeenkomst voor ogen stond, de inhoud en strekking van de overeenkomst van dien aard zijn dat deze in zijn geheel beschouwd als een pachtovereenkomst kan worden aangemerkt. (Hoge Raad 11 februari 2011, ECLI:NL:HR:2011:BO9673 met betrekking tot huur).&lt;/p&gt;&#13;
&lt;p&gt;6. De strekking van de onderhavige overeenkomst was klaarblijkelijk vooral om appellant de gelegenheid te bieden om zijn varkensbedrijf te herfinancieren. Dat blijkt in de eerste plaats uit het feit dat appellant zijn gehele varkensbedrijf inclusief veestapel, voorraden en milieuvergunning aan ge&amp;iuml;ntimeerden overdraagt (considerans onder a van de akte van 28 september 2012) met gedurende een periode van negen maanden een recht van (terug)koop (artikel 1 en 2 van deze akte). Artikel 2.4. verbiedt ge&amp;iuml;ntimeerden onder meer voor de duur van het recht van (terug)koop het verkochte te vervreemden of het met hypotheek te bezwaren. Ook is het ge&amp;iuml;ntimeerden niet toegestaan de gedaante of de inrichting van het verkochte zonder schriftelijke toestemming van appellant te veranderen of aan te passen. Appellant blijft gedurende de periode dat het recht van (terug)koop bestaat het feitelijk gebruik behouden van het verkochte (artikel 4.1 van de akte). Dat appellant ge&amp;iuml;ntimeerden op diens verzoek inzage verschaft in de jaarrekening en overige relevante informatie van het onderhavige bedrijf alsmede dat appellant ge&amp;iuml;ntimeerden zal informeren over de financi&amp;euml;le situatie van het bedrijf welke appellant binnen het verkochte exploiteert (artikel 4.3 van de akte) zijn bij een normale verkoop en levering van onroerende en roerende zaken geen gebruikelijke bedingen.&lt;/p&gt;&#13;
&lt;p&gt;7. Het oogmerk van herfinanciering van het bedrijf van appellant blijkt ook uit de tekst van het onder a. weergegeven deel van de overwegingen in de akte van 28 september 2012. Daarin is bepaald dat partijen de overeenkomst van koop en verkoop hebben gesloten in overleg met de Co&amp;ouml;peratieve Rabobank Noord Twente U.A., de financier van appellant. Het oogmerk van herfinanciering blijkt eveneens uit de brief van Fiscaal Juridisch Adviesbureau Remie van 3 mei 2013. Daarin wordt gesteld dat; &amp;ldquo;de onderhandelingen met de ABN AMRO bank meer tijd in beslag nemen dan destijds bij het sluiten van de overeenkomsten met u gedacht werd&amp;rdquo;. Dat appellant na de juridische overdracht het gebruik van het varkensbedrijf behield, hield kennelijk eveneens rechtstreeks verband met de herfinanciering. De overeenkomst houdt ook rekening met de mogelijkheid dat herfinanciering niet mogelijk zou blijken. In dat geval zouden ge&amp;iuml;ntimeerden naast de juridische ook de economische eigendom verkrijgen. Voor dat geval was het voortgezette gebruik door appellant door partijen bedoeld als naar zijn aard van korte duur. Gelet op deze inhoud en strekking van de overeenkomst is van een pachtovereenkomst geen sprake. Zou daarover al anders moeten worden geoordeeld, dan is in verband met dezelfde omstandigheden het beroep van appellant op pachtbescherming naar maatstaven van redelijkheid en billijkheid onaanvaardbaar. Ook om die reden dient het verzoek tot goedkeuring van de overeenkomst als pachtovereenkomst te worden afgewezen.&lt;/p&gt;&#13;
&lt;h4&gt;Slotsom&lt;/h4&gt;&#13;
&lt;p&gt;Het beroep van appellant moet ongegrond worden verklaard. De bestreden beschikking zal worden bevestigd.&lt;/p&gt;&#13;
&lt;h4&gt;Beslissing&lt;/h4&gt;&#13;
&lt;p&gt;De Centrale Grondkamer, beschikkende in hoger beroep:&lt;/p&gt;&#13;
&lt;p&gt;Bevestigt de beschikking, waarvan beroep.&lt;/p&gt;&#13;
&lt;h4&gt;Noot&lt;/h4&gt;&#13;
&lt;p&gt;Oude Lansink heeft zijn boerderij verkocht aan Dekker, met de afspraak dat hij gedurende negen maanden na levering een recht van terugkoop had. Tijdens deze periode was Oude Lansink gerechtigd de boerderij te blijven gebruiken, tegen betaling aan Dekker van een bedrag van &amp;euro;&amp;nbsp;6.500 per maand (excl. BTW). De rechtsverhouding kwam tot stand tegen de achtergrond dat Oude Lansink zijn bedrijf moest herfinancieren, en enige tijd nodig had om dit te realiseren. Op enig moment heeft hij de overeenkomst ter goedkeuring ingezonden bij de grondkamer, waarbij hij zich op het standpunt heeft gesteld dat sprake was van een pachtovereenkomst. Het stuk voldeed volgens hem immers aan de definitie van pacht in art. 7:311 BW. Dat Oude Lansink de stap naar de grondkamer heeft gezet, lijkt te zijn ingegeven door het feit dat de periode van negen maanden niet lang genoeg bleek. Hij heeft Dekker schriftelijk verzocht de termijn voor terugkoop te verlengen (zie r.o. 3); of met dit verzoek is ingestemd, wordt uit de uitspraak niet duidelijk. De grondkamer heeft het standpunt van Oude Lansink verworpen. De Centrale Grondkamer acht deze beslissing juist. Onder verwijzing naar een arrest van de Hoge Raad in een huurzaak van 11 februari 2011 is hiertoe overwogen dat de omstandigheid dat aan alle elementen van art. 7:311 BW is voldaan, niet steeds beslissend is, omdat het er uiteindelijk op aankomt of in de gegeven omstandigheden, gelet op hetgeen partijen ten tijde van het sluiten van de overeenkomst voor ogen stond, de inhoud en de strekking van de overeenkomst van dien aard zijn dat deze in zijn geheel beschouwd als een pachtovereenkomst kan worden aangemerkt. &amp;ldquo;De strekking van de onderhavige overeenkomst was klaarblijkelijk vooral om appellant de gelegenheid te bieden om zijn varkensbedijf te herfinancieren&amp;rdquo;, aldus de openingszin van r.o. 6. Hoewel de overwegingen van de Centrale Grondkamer feitelijk van aard zijn (zie het vervolg van r.o. 6 en r.o. 7), is de uitspraak van principieel belang. In gevallen als dit werd tot dusverre gepoogd om aan de gevolgen van pacht te ontkomen met een beroep op redelijkheid en billijkheid. In het algemeen bleek dit tevergeefs, onder verwijzing in de desbetreffende uitspraken naar (1) de terughoudendheid waarmee een dergelijke toets dient plaats te vinden en bovendien (2) het dwingend rechterlijk karakter van het pachtrecht. Ik volsta op dit punt met een verwijzing naar mijn noot onder Pachtkamer Hof Arnhem-Leeuwarden 7 mei 2013 en 7 oktober 2014, Agr.r. 2015/5799. De nu gevolgde redenering doet in omstandigheden als de onderhavige meer recht aan de situatie: er kunnen zich gevallen voordoen waarin weliswaar aan de definitie van art. 7:311 BW is voldaan, maar waarin de betrokken overeenkomst desondanks niet als pachtovereenkomst kan worden gekwalificeerd aangezien partijen iets heel anders voor ogen heeft gestaan. De rol van redelijkheid en billijkheid is dan subsidiair; zie het slot van r.o. 7.&lt;/p&gt;&#13;
&lt;p&gt;Een aantal &amp;lsquo;verpachters&amp;rsquo; in ons land zou hebben gehoopt dat in het verleden in hun zaak soortgelijk was overwogen. Persoonlijk denk ik aan een zaak waarop ik vele jaren geleden als advocaat mijn tanden heb stuk gebeten: Grooters-Ubas/Poorterman, Hof Arnhem 30 november 1999 en 3 oktober 2000, &lt;span class="italic"&gt;Agr.r&lt;/span&gt;. 2002/5133 en 7 januari 2003, &lt;span class="italic"&gt;Agr.r.&lt;/span&gt; 2004/5229. Het echtpaar Grooters exploiteerde een varkenshouderij. Gedurende enkele jaren heeft Poorterman op dit bedrijf varkens &amp;lsquo;opgelegd&amp;rsquo;; hij leverde te mesten varkens en voerde vervolgens slachtrijpe varkens af. Hiervoor betaalde hij een vergoeding. De dieren werden door de heer Grooters verzorgd. Toen deze ziek werd, bood Poorterman aan de verzorging op zich te nemen. Het echtpaar ging akkoord. Partijen stond niet meer voor ogen dan werd afgesproken: Poorterman bleef varkens opleggen, maar hij zou de betrokken dieren zelf gaan verzorgen. De heer Grooters overleed en tegen de tijd dat mevrouw Grooters &amp;ndash; mijn cli&amp;euml;nte &amp;ndash; de pensioengerechtigde leeftijd bereikte, liet zij Poorterman weten dat zij het bedrijf wenste te be&amp;euml;indigen; na het afvoeren van de nog aanwezige varkens hoefden geen nieuwe dieren meer te worden aangevoerd. Vervolgens beriep Poorterman zich met succes op het bestaan van een pachtovereenkomst, met alle gevolgen vandien.&lt;/p&gt;&#13;
&lt;p&gt;Met de hier geannoteerde uitspraak van de Centrale Grondkamer is een nieuwe lijn ingezet in de pachtrechtspraak, die ruimte biedt voor een meer genuanceerde beoordeling van rechtsverhoudingen. En dat is winst.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>2015-10-20 13:21:26</published><modified>2019-08-22 12:16:39</modified><editiondate>2015-10-20</editiondate><htmlpath>https://denhollander.info/artikel/12506</htmlpath></article>
</articles></edition>
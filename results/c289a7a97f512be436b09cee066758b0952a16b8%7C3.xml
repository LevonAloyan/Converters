<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1994</searchword><id>5224</id><udhid>UDH:TvAR/5224</udhid><titel>Heijmans / Janssen c.s. (TvAR 1994/4724)</titel><searchwords><searchword>TvAR 12/1994</searchword><searchword>TvAR 1994/4724</searchword><searchword>UDH:TvAR/5224</searchword></searchwords><attachments><attachment><name>1994_nr 12_Rechtspraak_4724.pdf</name><extention>pdf</extention><url>https://denhollander.info/download/5159/ci</url></attachment></attachments><inleiding>Pachtwet, art. 1,11&#13;
&#13;
Gebruik ten behoeve van de landbouw staat vast. In geschil is of er een tegenprestatie is overeengekomen. Bewijsopdracht aan eisers; zij slagen daarin. Nu uit het te processe aangevoerde volgt dat de voorwaarde, waaronder volgens verpachter een pachtontbindingsovereenkomst is aangegaan, niet is vervuld, is mitsdien zo 'n overeenkomst niet tot stand gekomen en moet aan zijn aanbod tot bewijs daarvan worden voorbijgegaan.</inleiding><content>Arrest van 18 april 1994&#13;
Wolbertus Frederikus Leonardus Heijmans, wonende te Venray, appellant, incidenteel geïntimeerde, procureur: mr. B.A.J.M. Peek,&#13;
tegen&#13;
1. Gertruda Petronella Hendrika Janssen, weduwe van P.H. van de Ven, 2. Wilbert van de Ven, beiden wonende te Venray, geïnti-meerden, incidenteel appellanten, procureur: mr. L.P. Veldhuijzen.&#13;
Het geding in hoger beroep&#13;
Het hof heeft in deze zaak op 5 april 1993 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft op 27 mei 1993 een getuigenverhoor aan de zijde van Van de Ven c.s. plaats gevonden, waarbij vier getuigen zijn gehoord. Procespar-tij Heijmans heeft vervolgens doen weten af te zien van contra-enquête, waarna de zaak naar de rol is verwezen.&#13;
Van de Ven c.s. hebben op 13 oktober 1993 een doos met diverse bescheiden ter griffie van het hof doen deponeren, waarna partijen een antwoord memorie na getuigen-verhoor respectievelijk een memorie van ant-woord na enquête hebben gewisseld.&#13;
Ter zitting van het hof van 7 maart 1994 hebben zij de zaak nog doen bepleiten, pro-cespartij Heijmans door mr. V.E.W.M, van Wij men, advocaat te Breda, en Van de Ven c.s. door mr. J.W.M.T. Schaminée, advocaat te Venray. Van de Ven c.s. hebben daarbij hun eis in het incidenteel hoger beroep gewij-zigd in dier voege dat als aldaar gestelde in-gangsdatum van de pachtovereenkomst wordt gelezen: 1976, althans 1977, in het door hen gevorderde en de door hen gestelde feiten. Aansluitend hebben partijen de stukken (waaronder de pleitnotities van de beide raadslieden) aan het hof overgelegd voor het wijzen van arrest.&#13;
Voortzetting van de behandeling van het ge-schil in hoger beroep&#13;
1. Het hof neemt hier over hetgeen in zijn hiervoor genoemd tussenarrest onder 'De vaststaande feiten' en 'Beoordeling van het hoger beroep' is overwogen en beslist.&#13;
2. Na voormeld tussenarrest is aan het hof medegedeeld dat Heijmans op 22 augustus 1922 is overleden. Nu niet is gebleken dat dit overlijden als oorzaak van een schorsing van het rechtsgeding aan de wederpartij is bete kend, is dit geding ondanks dat overlijden voortgezet en kan daarin door het hof worden beslist.&#13;
3. Procespartij Heijmans heeft zich niet verzet tegen de wijziging van eis in het inci denteel hoger beroep, weshalve het hof daarin op de gewijzigde eis recht zal doen.&#13;
In het principaal hoger beroep:&#13;
4. In zijn hiervoor genoemd tussenarrest heeft het hof aan Van de Ven c.s. te bewijzen opge-dragen feiten en omstandigheden waaruit volgt dat ter zake van het gebruik van het land in geschil met ingang van 1977 destijds tussen hun rechtsvoorganger P.H.M, van de Ven en Heijmans een tegenprestatie is overeengeko-men alsmede welke tegenprestatie dat was.&#13;
5. Door G.P.H, van de Ven-Janssen is als partij-getuige onder meer verklaard:&#13;
Met betrekking tot de ongeveer 4 ha grond die wij ... van Heijmans in gebruik hebben ge-kregen, heb ik van mijn man gehoord dat tus-sen hem en Heijmans was afgesproken dat mijn man daarvoor f 3000 per jaar zou beta-len.&#13;
Veertien dagen later kwam Heijmans bij ons en zei dat wij volgens de afspraak f 3000 pacht per jaar verschuldigd waren. Ik ... heb ... de afrekening op papier gezet en heb deze vervolgens bij Heijmans in de bus gedaan. Van het bedrag dat ons voor de door ons ver-richte loonwerkzaamheden toekwam, had ik conform de afspraak 12 x f 3000 afgetrokken.&#13;
Door W. van de Ven is als partij-getuige onder meer verklaard:&#13;
Het was mij bekend dat wij een stuk grond van Heijmans ter grootte van omstreeks 4 ha in gebruik hadden en mijn vader vertelde mij dat als tegenprestatie daarvoor betaling van f 3000 per jaar was afgesproken.&#13;
In de zomer van 1989 ontstond er onenig-heid met Heijmans.&#13;
Hij ... zei tegen mij dat we de afrekening maar moesten sturen. Mijn moeder had de af-rekening klaargemaakt en liet deze aan Heij-mans zien. Hij zei ... niet het met de afrekening oneens te zijn, maar wilde een co-pie. Mijn moeder heeft hem die copie thuis bezorgd.&#13;
Door A.H. Heijmans-Platte is onder meer verklaard:&#13;
Na het overlijden van Van de Ven ging het verkeerd. Vervolgens heeft tussen Heijmans en mevr. Van de Ven een aantal keren contact plaatsgehad over een afrekening. Later heeft zij een copie van een door haar op enkele ka-lenderblaadjes geplaatste afrekening bij Heij-mans bezorgd. Die afrekening sloot op een bedrag van ruim f 44 000. In december kwam er een officiële rekening.&#13;
Door J.H. van Dijk is onder meer ver-klaard:&#13;
Het is mij bekend om welk perceel deze procedure gaat. Wij hadden het over het huren van grond en dergelijke en bij die gelegenheid vertelde Van de Ven mij dat hij de grond in geschil van Heijmans pachtte, zulks voor een bedrag van f 3000 per jaar.&#13;
6. Naast vorenstaande verklaringen is te dezen van belang dat, naar tussen partijen vaststaat, gedurende vele jaren sprake is ge-weest van het landbouwkundig gebruik van de grond in geschil, eerst door wijlen P.H.M. van de Ven en later - na diens overlijden op 1 april 1988 - door Van de Ven c.s. enerzijds en anderzijds van het door wijlen P.H.M, van de Ven respectievelijk door Van de Ven c.s. ge-durende - onder meer - die jaren verrichten van loonwerk ten behoeve van Heijmans.&#13;
Noch voor het een, noch voor het ander is gedurende bedoelde periode door partijen be-taald en uit het ten processe aangevoerde moet worden afgeleid dat dit niet-betalen ver-band hield met het feit dat aan beide zijden&#13;
sprake was van een prestatie ten behoeve van de ander.&#13;
7. Bij antwoord memorie na getuigenver hoor hebben Van de Ven c.s. de door de ge tuigen bedoelde afrekening in het geding gebracht, te weten een op kalenderblaadjes met de hand geschreven weergave van diverse loonwerkzaamheden gedurende de jaren 1975 tot en met 1989, sluitend op een totaal-bedrag van f 44 044,70, exclusief BTW, alsmede een rekening van loonbedrijf P.H. van de Ven aan W. Heijmans, gedateerd 20-12-1989 en - on- der meer - vermeldend een post van f 8044,70, exclusief BTW, mitsdien het be- drag dat resteerde na toepassing van een af trek over de gestelde 12 jaar a f 3000 per jaar.&#13;
8. Gelet op hetgeen de getuigen hebben verklaard als hiervoor weergegeven, dat be- zien in onderlinge samenhang alsmede in sa menhang met het hiervoor onder 6 en 7 overwogene, komt het hof tot de conclusie dat bewezen moet worden geacht dat voor het ge bruik van de grond in geschil destijds een te genprestatie is overeengekomen van f 3000 per jaar zoals Van de Ven c.s. bij antwoord memorie na getuigenverhoor primair hebben gesteld. De enkele omstandigheid dat de ge tuigen A.H. Heijmans-Platte ook heeft ver klaard dat de ingebruikgeving van de grond om niet geschiedde, doet daaraan onvoldoen- de af.&#13;
Van de Ven c.s. zijn mitsdien geslaagd in het hun opgedragen bewijs.&#13;
9. Uit het vorenstaande volgt dat het des tijds overeengekomene moet worden aangemerkt als een pachtovereenkomst. Niet relevant is dat wijlen P.H.M, van de Ven en Heijmans zich toen wellicht niet uitdrukkelijk realiseer den dat zij een pachtovereenkomst sloten. Be palend is immers of het overeengekomene inhoudt dat sprake is van een ingebruikgeving en -neming voor landbouwkundig gebruik te gen voldoening van een tegenprestatie. Dat is in casu het geval.&#13;
in het voorwaardelijk incidenteel hoger be-roep:&#13;
10. De aan Van de Ven c.s. gegeven be- wijsopdracht had geen betrekking op het jaar met ingang waarvan de litigieuze pachtover- eenkomst is aangegaan. Naar in rechtsover- weging 1 van meergenoemd tussenarrest is overwogen, heeft het hof immers als niet in geschil aangemerkt: 'met ingang van 1977'. De vermelding van deze woorden in het pro- bandum betekenen dan ook niet meer dan dat de bewijsopdracht betrof: de tegenprestatie vanaf het begin van de gestelde pachtovereen-komst.&#13;
11. Partijen zijn het erover eens dat wijlen P.H.M, van de Ven grond in geschil in elk ge-val met ingang van 1977 in gebruik had. Te-gen de achtergrond van wat te dien aanzien uit het over en weer aangevoerde volgt, zijn de verklaringen van de als partijgetuigen ge-hoorde Van de Ven c.s. onvoldoende om ten aanzien van het aanvangstijdstip tot een ander oordeel te komen, nu die verklaringen op dit punt geheel op zichzelf staan: anders dan Van de Ven c.s. kennelijk menen, worden zij niet ondersteund door de inhoud van de ter gele-genheid van de pleidooien door hen nog over-gelegde notariële akte van 10 juni 1976. Daar komt bij dat de getuige A.H. Heijmans-Platte spreekt over 'begin 1977' en dat Van de Ven c.s. ook zelf nog in hun memorie van ant-woord in het principaal appel tevens inhoudende voorwaardelijk incidenteel appel melding ma-ken van 'in 1977 ... tot stand gekomen' en 'dat deze ingangsdatum in elk geval in 1977 moet zijn gelegen'.&#13;
Het hof blijft dan ook bij zijn oordeel dat er ten processe van moet worden uitgegaan dat de pachtovereenkomst in geschil is geslo-ten met ingang van 1977.&#13;
in het principaal en in het voorwaardelijk in-cidenteel hoger beroep:&#13;
12. Op grond van het vorenoverwogene treft grief I van het principaal hoger beroep geen doel; grief II van dat beroep en de in het voor waardelijk incidenteel hoger beroep aange voerde grief zijn gegrond voorzover zij zijn gericht tegen het door de pachtkamer van het kantongerecht vaststellen van 1 mei 1977 als ingangsdatum van de onderhavige pachtover eenkomst. Voor het overige is grief II van het principaal hoger beroep ongegrond en behoeft de in het voorwaardelijk incidenteel hoger be roep aangevoerde grief geen bespreking.&#13;
in het principaal hoger beroep:&#13;
13. In grief III van het principaal hoger be roep klaagt Heijmans er over dat de pachtka mer van het kantongerecht hem ten onrechte niet heeft toegelaten tot het uitdrukkelijk aan geboden bewijs van zijn stelling dat hij op 3 december 1989 met Van de Ven c.s. is over eengekomen dat de mondelinge pachtover eenkomst als geëindigd moet worden beschouwd. In de toelichting op deze grief voert hij aan dat partijen zijn overeengeko-&#13;
men dat hij de grond in geschil weer in ge-bruik kon nemen, maar dat Van de Ven c.s. daaraan een financiële tegemoetkoming ver-bonden, daarbij kennelijk doelend op de fi-nanciële afrekening tussen partijen zoals laatstgenoemden deze wensten en ook aan Heijmans hebben voorgesteld.&#13;
14. De pachtkamer van het kantongerecht heeft het door Heijmans in reconventie gestel de kennelijk zo verstaan - en naar het oordeel van het hof ook zo mogen verstaan - dat hij daarbij stelt dat sprake is van een pachtbeëin- digingsovereenkomst, die wat Van de Ven c.s. betreft is aangegaan onder de voorwaarde dat partijen het eens zouden worden over de door laatstgenoemden voorgestelde afrekening. Nu inzake die afrekening - naar ten processe vaststaat — in geen enkel opzicht overeen stemming tussen partijen is bereikt, is niet aan bedoelde voorwaarde voldaan en mitsdien geen beëindigingsovereenkomst als door He ijmans gesteld tot stand gekomen. Een even tueel door Heijmans te leveren bewijs als door hem aangeboden kan daaraan niet afdoen en zijn bewijsaanbod is mitsdien terecht gepas seerd. De daartegen gerichte grief is onge- grond en het hof gaat om dezelfde reden ook aan zijn in hoger beroep herhaalde bewijsaan- bod voorbij.&#13;
15. Tegen de beslissing van de pachtkamer van het kantongerecht om de kosten van de procedure in eerste aanleg tussen partijen te compenseren is geen grief aangevoerd, wes- halve die beslissing in stand behoort te blij ven.&#13;
Slotsom&#13;
Het vonnis, waarvan beroep, moet onder wij-ziging van gronden worden bekrachtigd met dien verstande dat als tijdstip van ingang van de daarbij schriftelijk vastgelegde pachtover-eenkomst tussen partijen nader moet worden bepaald: met ingang van 1977.&#13;
Heijmans moet als de in hoger beroep in het ongelijk gestelde partij worden veroor-deeld in de kosten van dat hoger beroep.&#13;
Beslissing&#13;
Het hof, rechtdoende in hoger beroep:&#13;
In het principaal en in het voorwaardelijk in-cidenteel hoger beroep:&#13;
Bekrachtigt het door de pachtkamer van het kantongerecht te Venlo tussen partijen gewe-zen vonnis van 14 november 1991, waarvan beroep, met dien verstande dat als tijdstip van ingang van de daarbij schriftelijk vastgelegde pachtovereenkomst tussen partijen nader wordt bepaald: met ingang van 1977.&#13;
Veroordeelt procespartij Heijmans in de in hoger beroep tussen partijen gevallen proces-kosten, aan de zijde van Van de Ven c.s. tot heden begroot op f 450 voor verschotten en f 4200 voor salaris van de procureur.&#13;
Arrest van 5 april 1993&#13;
Wolbertus Frederikus Leonardus Heijmans, wonende te Venray, appellant, incidenteel geïntimeerde, procureur: mr. B.A.J.M. Peek, tegen&#13;
1. Gertruda Petronella Hendrika Janssen, weduwe van P.H. van de Ven,&#13;
2. Wilbert van de Ven, beiden wonende te Venray, geïntimeerden, incidenteel appellan- ten, procureur: mr. L.P. Veldhuijzen.&#13;
Het geding in eerste aanleg&#13;
De pachtkamer van het kantongerecht te Ven-lo heeft op 27 juni 1991 en 14 november 1991 tussen partijen vonnissen gewezen, die in fo-tokopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Heij-mans - is bij exploit van 13 december 1991, met gelijktijdige dagvaarding van geïntimeer-den - hierna ook te noemen: Van de Ven c.s. - voor dit hof, in hoger beroep gekomen van voornoemd vonnis van 14 november 1991, waarbij in conventie schriftelijk is vast-gelegd een pachtovereenkomst met betrek-king tot ongeveer 4 ha landbouwgrond tussen Heijmans als verpachter en Van de Ven c.s. als pachters, en in reconventie de vordering van Heijmans tot schriftelijke vastlegging van een mondelinge beëindigingsovereenkomst is afgewezen.&#13;
Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, opnieuw rechtdoende, Van de Ven c.s. in hun conventionele vordering niet-ontvanke-lijk zal verklaren, althans hun die vordering als ongegrond en onbewezen zal ontzeggen, en (subsidiair) de reconventionele vordering tot schriftelijke vastlegging van een beëindi-gingsovereenkomst zal toewijzen, kosten rechtens.&#13;
Bij memorie van antwoord is verweer ge-voerd met conclusie dat het hof Heijmans in diens hoger beroep niet-ontvankelijk zal ver-klaren, althans het door hem in hoger beroep gevorderde zal afwijzen, met zijn veroorde-ling in de kosten van het hoger beroep.&#13;
Voorts is in incidenteel hoger beroep na te melden grief aangevoerd met conclusie dat het hof het vonnis, waarvan beroep, zal vernieti-gen ten aanzien van de vastgestelde ingangs-datum van de pacht en de overeengekomen pachtprijs in dier voege en met dien verstande dat de pacht zal ingaan op een door het hof te bepalen datum in 1977 en met vaststelling van de pachtprijs of een tegenprestatie bestaande uit: het verrichten van alle voorkomende loonwerkzaamheden ten behoeve van de door Heijmans gebruikte en hem in eigendom toe-behorende gronden ter grootte van circa acht hectare gelegen in de nabijheid van de thans door hem bewoonde woning, zulks met ver-oordeling van Heijmans in de kosten van het incidenteel appel.&#13;
Bij memorie van antwoord in het inciden-teel hoger beroep heeft Heijmans het daarin door Van de Ven c.s. aangevoerde bestreden.&#13;
Daarna hebben partijen de stukken aan het hof overgelegd voor het wijzen van arrest.&#13;
De grieven&#13;
De grieven in het principaal hoger beroep lui-den:&#13;
Grief I&#13;
Ten onrechte heeft de pachtkamer van het kantongerecht in conventie overwogen (op blad 5):&#13;
'Daargelaten het antwoord op de vraag of er in 1977 een mondelinge pachtovereen-komst is gesloten zoals gesteld door Janssen en Van de Ven, dient naar het oordeel van de pachtkamer uit het voorgaande te worden ge-concludeerd dat vanaf 1977 eerst Van de Ven sr. en later Janssen en Van de Ven voor het gebruik van de circa 4 ha landbouwgrond loonwerkzaamheden hebben verricht en dat deze situatie in ieder geval 12 jaren heeft voortgeduurd. De pachtkamer gaat ervan uit dat in dit geval de tegenprestatie voor het ge-bruik van de betreffende landbouwgrond vol-doende duidelijk en bepaald is en stelt dan ook vast dat er een pachtovereenkomst bestaat tussen thans Janssen en Van de Ven als pach-ters en Heijmans als verpachter'. Grief 2&#13;
Ten onrechte heeft de pachtkamer van het kantongerecht tussen partijen een pachtover-eenkomst vastgelegd 'ingaande 1 mei 1977 tegen een pachtprijs van thans f 3000 per jaar'.&#13;
Grief 3&#13;
Ten onrechte heeft de pachtkamer van het kantongerecht de vordering in reconventie van thans appellant afgewezen, althans ten onrechte heeft de pachtkamer thans appellant niet toegelaten tot het uitdrukkelijk aangeboden bewijs van zijn stelling, dat hij op 3 december 1989 met thans geïntimeerden is overeenge-komen dat de mondelinge pachtovereenkomst als beëindigd moest worden beschouwd.&#13;
De grief in het incidenteel hoger beroep luidt:&#13;
Ten onrechte heeft de pachtkamer van het kantongerecht tussen partijen een pachtover-eenkomst vastgelegd ingaande 1 mei 1977 te-gen een pachtprijs van thans f 3000 per jaar.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- Heijmans is eigenaar van een perceel grond, kadastraal bekend gemeente Venray, sectie A2, nr. 2258, totaal groot 10.92.40 ha;&#13;
- hij heeft met ingang van het jaar 1977 een gedeelte van dat perceel ter grootte van ongeveer 4 ha in gebruik gegeven aan Petrus Henricus Martinus van de Ven, de echtgenoot respectievelijk vader van Van de Ven c.s.;&#13;
- P.H.M, van de Ven exploiteerde eerst al leen en met ingang van 1 januari 1987 in maatschap met zijn zoon Wilberg een land bouw- annex loonwerkbedrijf;&#13;
- na het overlijden van P.H.M, van de Ven op 1 april 1988 hebben zijn echtgenote en zijn zoon Wilbert, thans samen Van de Ven c.s., in maatschap de exploitatie van voormeld bedrijf voortgezet; in dat kader zetten zij ook het ge bruik van de hiervoor bedoelde ongeveer 4 ha grond van Heijmans voort;&#13;
- gedurende de jaren 1975 en volgende, zulks tot in het jaar 1989, werden door P.H.M, van de Ven, respectievelijk de maat schap Van de Ven loonwerkzaamheden ver richt ten behoeve van Heijmans op diens overige grond (ongeveer 8 ha), welke deze gebruikte en gebruikt ten behoeve van zijn paardenfokkerij; - voor het gebruik door P.H.M, van de Ven respectievelijk de maatschap Van de Ven van de grond van Heijmans enerzijds, en voor de ten behoeve van laatstgenoemde door eerstge-noemden verrichte loonwerkzaamheden an-derzijds werden over en weer geen betalingen gedaan.&#13;
Beoordeling van het hoger beroep in het principaal appel&#13;
1. Ingevolge artikel 1, lid 1, sub d, der Pacht-wet is een pachtovereenkomst: elke overeen-komst, in welke vorm en onder welke benaming ook aangegaan, waarbij de ene par-tij zich verbindt aan de andere partij tegen voldoening van een tegenprestatie een hoeve of los land in gebruik te verstrekken ter uitoe-fening van de landbouw.&#13;
Niet in geschil tussen partijen is dat de grond in geschil met ingang van 1977 door Heijmans aan wijlen P.H.M, van de Ven in gebruik is gegeven ter uitoefening van de landbouw, dat die overeenkomst voor onbe-paalde tijd is aangegaan en is blijven voortdu-ren ook na het overlijden van P.H.M, van de Ven in 1988. Partijen verschillen allereerst over het antwoord op de vraag of terzake van die ingebruikverstrekking een tegenprestatie is overeengekomen. Hierop heeft de grief I betrekking.&#13;
2. Van de Ven c.s. voeren thans aan dat als tegenprestatie een bedrag van f 3000 per jaar is overeengekomen, althans een tegenprestatie die bestaat uit het verrichten van alle voorko mende loonwerkzaamheden ten behoeve van de door Heijmans gebruikte gronden ter grootte van ongeveer 8 ha. Laatstgenoemde heeft zulks gemotiveerd weersproken.&#13;
Ter zake staat ten processe weliswaar vast dat gedurende vele jaren sprake is geweest van enerzijds het gebruik van de grond in ge-schil door Van de Ven c.s. en anderzijds het door Van de Ven c.s. ten behoeve van Heij-mans verrichten van loonwerk, maar daaruit volgt nog niet dat dit laatste tussen partijen is afgesproken als zijnde de tegenprestatie voor het eerste.&#13;
3. Gezien de gemotiveerde ontkenning van Heijmans dat met betrekking tot het gebruik van de grond in geschil een tegenprestatie is overeengekomen, zullen Van de Ven c.s. het ter zake door hen gestelde hebben te bewij zen. Zij hebben in hoger beroep aangevoerd dat er plaats is voor een omkering van de be wijslast omdat Heijmans 12 jaar lang de be staande situatie heeft laten voortduren en daarna is gaan ontkennen dat sprake is van pacht. Niet gesteld noch anderszins gebleken is evenwel dat Van de Ven c.s. zelf op een eerder moment tegenover Heijmans kenbaar hebben gemaakt dat de overeenkomst tussen partijen huns inziens als pacht moest worden aangemerkt. Het gedane verwijt geldt dan ook over en weer en kan naar het oordeel van het hof reeds daarom niet leiden tot een omkering van de bewijslast.&#13;
4. Ook de feitelijke gang van zaken, te we ten het feit dat gedurende vele jaren sprake is geweest van gebruik van de grond in geschil zonder daar tegenover staande betaling van een geldsom en anderzijds van loonwerk- zaamheden waarvoor niet werd betaald, acht het hof onvoldoende voor zulk een omkering van de bewijslast. Het hof neemt daarbij mede in aanmerking dat, naar door Van de Ven c.s. zelf is gesteld, ook al in 1975 en 1976 door hun rechtsvoorganger onbetaald loonwerk ten behoeve van Heijmans werd gedaan zonder dat toen al sprake was van gebruik door die rechtsvoorganger van land van Heijmans.&#13;
Omtrent enige wijziging inzake aard en omvang van de loonwerkzaamheden met in-gang van 1977 is niets gesteld of gebleken, weshalve de toen plaats gehad hebbende gang van zaken eerder een aanwijzing is voor het achterwege gebleven zijn van een afspraak met betrekking tot een tegenprestatie voor het gebruik van het land dan andersom.&#13;
5. Bij het vorenstaande komt nog dat Van de Ven c.s. in het door hen ten aanzien van de gestelde tegenprestatie ten processe aange voerde niet eenduidig zijn. In prima hebben zij steeds en zonder voorbehoud gesteld dat een bedrag van f 3000 per jaar is overeenge komen. Zo spreken zij in het inleidend ver zoekschrift over de 'pachtsom van f 3000 die overeengekomen was', in hun conclusie van repliek tevens antwoord in de voorwaardelijke reconventie over 'een pachtprijs van f 3000 per jaar zoals altijd tussen partijen als de rich- tige prijs is aangenomen' en 'de afgesproken en redelijke pachtprijs van f 3000 per jaar' en in hun conclusie van dupliek in voorwaarde lijke reconventie over 'in 1977 uitdrukkelijk overeengekomen dat de pachtprijs voor het li tigieuze perceel f 3000 per jaar zou bedragen' en 'Indertijd is uitdrukkelijk afgesproken dat de pachtprijs voor het litigieuze perceel f 3000 per jaar zou zijn'. In hoger beroep wij zigen zij die stellingname ineens in dier voege dat als tegenprestatie al het noodzakelijke loonwerk ten behoeve van de 8 ha grond, die&#13;
Heijmans zelf gebruikt(e), zou zijn afgespro-ken en dat de waarde van die tegenprestatie werd gesteld dan wel geschat op f 3000 per jaar. Een dergelijke wijziging van hun stellin-gen in hoger beroep staat hun weliswaar vrij, doch vormt een contra-indicatie voor een om-kering van de bewijslast als door hen bepleit.&#13;
6. Gelet op het vorenoverwogene, moet dan ook worden geconcludeerd dat Van de Ven c.s. moeten bewijzen dat ter zake van het gebruik van de grond in geschil met ingang van 1977 destijds (niet gesteld is dat op enig moment later ter zake nog afspraken zijn ge-maakt) tussen wijlen P.H.M, van de Ven en Heijmans een tegenprestatie voor het gebruik van het litigieuze perceel land is overeenge-komen en wat die tegenprestatie ingevolge die afspraak zou zijn. Conform het door hen ge-dane aanbod zal het hof hen daartoe in de ge-legenheid stellen.&#13;
Belissing&#13;
Het hof, rechtdoende in hoger beroep:&#13;
In het principaal hoger beroep:&#13;
laat van de Ven c.s. toe door alle middelen rechtens te bewijzen feiten en omstandighe-den waaruit volgt dat ter zake van het gebruik van het land in geschil met ingang van 1977 destijds tussen hun rechtsvoorganger P.H.M, van de Ven en Heijmans een tegenprestatie is overeengekomen alsmede welke tegenpresta-tie dat was;&#13;
bepaalt dat, voorzover Van de Ven c.s. dit bewijs door getuigen willen leveren, het ver-hoor van die getuigen zal plaats vinden voor het lid van dit hof mr. Kok als raadsheer-com-missaris en de raad De Wolf, die daartoe zit-ting zullen houden in een vertrek van het Paleis van Justitie, Walburgstraat 2 te Arn-hem;&#13;
bepaalt voorts dat partijen in persoon bij het getuigenverhoor aanwezig zullen zijn;&#13;
bepaalt tenslotte, dat datum en tijdstip van het getuigenverhoor zullen worden bepaald aan de hand van de door de procureurs van partijen vóór 26 april 1993 aan de griffier van het hof schriftelijk op te geven verhinderdata van partijen en hun raadslieden;&#13;
In het principaal en in het voorwaardelijk in-cidenteel hoger beroep:&#13;
houdt iedere (verdere) beslissing aan. </content><legacyfootnotes/><footnotes><footnote/></footnotes><auteurs/><published>1994-12-01 00:00:00</published><modified>1993-04-05 00:00:00</modified><editiondate>1994-12-01</editiondate><htmlpath>https://denhollander.info/artikel/5224</htmlpath></article>
</articles></edition>
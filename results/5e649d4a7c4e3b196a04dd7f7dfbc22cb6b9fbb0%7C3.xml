<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1992</searchword><id>6170</id><udhid>UDH:TvAR/6170</udhid><titel>Thema: 'De pacht'</titel><searchwords><searchword>TvAR 5/1992</searchword><searchword>UDH:TvAR/6170</searchword></searchwords><attachments><attachment><name>1992_nr 5_Artikel_Overwater.pdf</name><extention>pdf</extention><url>https://denhollander.info/download/5964/ci</url></attachment></attachments><inleiding>Door de Vereniging voor Agrarisch Recht is gevraagd een preadvies te schrijven over het&#13;
thema 'De Pacht'. Uit de opdracht blijkt een groot vertrouwen. Immers een ruimere omschrijving&#13;
is niet wel denkbaar.&#13;
Toch denk ik dat de opdracht juist is geformuleerd. Over het onderwerp is de afgelopen&#13;
periode veel gesproken, er liggen concrete voorstellen en er moeten beslissingen over&#13;
de verdere bejegening van de Pachtwet worden genomen. Een mooi moment om te pogen&#13;
het geheel in kaart te brengen.&#13;
Dit artikel valt uiteen in drie delen.1&#13;
In het eerste deel wordt de tot op heden gevoerde discussie weergegeven. Daarna worden&#13;
de voorliggende voorstellen behandeld en als laatste wordt een voorstel voor de toekomst&#13;
verwoord.</inleiding><content>I. DISCUSSIE TOT NU TOE&#13;
a. Overeenstemming&#13;
Alle betrokkenen nemen als vertrekpunt dat de pacht als aantrekkelijke financieringsbron&#13;
voor de landbouw moet worden gehandhaafd. De redenering die tot dat uitgangspunt&#13;
leidt, is: pacht is een krediet in natura. Het vervangt vreemd vermogen op de balans der&#13;
bedrijven. Er wordt geen risico gelopen ten aanzien van de hoofdsom. Aflossing is niet&#13;
nodig en dit bespaart liquiditeit. Het is goedkoop.&#13;
Als nadeel wordt genoemd dat de verpachter de pachtgrond te koop aan kan bieden op&#13;
een moment dat dit de pachter niet uitkomt.&#13;
Hoe goedkoop is pacht ? Een rekenvoorbeeld:&#13;
Voor een hectare grond die vrij van pacht ƒ 40 000,- waard is, betaalt een pachter&#13;
ƒ 700,- pacht. De waterschapslasten ad ƒ 150,- per jaar zijn voor rekening van de&#13;
verpachter. Koopt en financiert de pachter een hectare grond voor ƒ 40 000,- k.k., betaalt&#13;
hij bij een financieringsperiode van 30 jaar en een rentepercentage van 9% per jaar&#13;
gemiddeld/ 1 936,-, vermeerderd met ƒ 150,-waterschapslasten ƒ 2 086,-per jaar. Inclusief&#13;
aflossing is er sprake van een jaarlijks op te brengen bedrag van ƒ 3 429,-.&#13;
Exclusief aflossing heeft de pachter dus een voordeel ten opzichte van boeren die niet&#13;
kunnen pachten van ƒ 2 086,-min ƒ 550,-is ƒ 1 336,-per jaar per ha. Hierbij komt dat de pachter de grond, wanneer hij deze te koop krijgt aangeboden door&#13;
de verpachter, door de werking der Pachtwet kan kopen voor zeg ƒ 20 000,-. Nadat de&#13;
handtekening voor de notaris is gezet en de pachtovereenkomst door vermenging ophoudt&#13;
te bestaan, is hij eigenaar van een stuk grond van zeg ƒ 40 000,-, waarvoor hij&#13;
ƒ 20 000,- heeft betaald. De boer die niet heeft kunnen pachten betaalt ƒ 40 000,-, dus&#13;
hier ziet men een voordeel van ƒ 20 000,- per hectare voor de pachter.&#13;
Pacht is derhalve te goedkoop en de pachtprijs kan zeer fors omhoog zonder dat de&#13;
pacht ophoudt een goedkope financieringsvorm te zijn.&#13;
De noodzaak tot het handhaven van de pacht voor de landbouw wordt nog vergroot,&#13;
daar iedereen het er over eens is dat de bedrijven vergroot moeten worden. Daarvoor worden&#13;
verschillende redenen aangevoerd, zijnde de te verwachten prijsontwikkelingen voor&#13;
de produkten, de mestproblematiek en het terugdringen van het gebruik van gewasbeschermingsmiddelen.&#13;
Behalve over het feit dat men de pacht wil handhaven, is men het er ook over eens dat&#13;
de oppervlakte verpachte grond afneemt. Als oorzaken worden aangevoerd:&#13;
1. Het rendement is te laag. Het verschil in waarde tussen vrije en verpachte grond van&#13;
circa 50% (de pachtdruk) is veel te groot.&#13;
2. Er wordt minder binnen familieverband verpacht. Men gebruikt nu de maatschapsvorm&#13;
voor bedrijfsoverdracht, soms om de Pachtwet te ontgaan c.q. te ontduiken.&#13;
3. Grond die vrijkomt van pacht wordt natuurlijk niet opnieuw verpacht. Immers, de&#13;
vrije waarde wordt dan onmiddellijk gehalveerd.&#13;
Om te komen tot een oplossing voor het probleem van de afname van het pachtareaal&#13;
wordt enerzijds gesteld: zorg ervoor dat verpachten weer aantrekkelijk wordt door een&#13;
minder rigide bescherming van de pachter en een beter rendement. Anderzijds wordt met&#13;
name door de pachters gezegd: het pachtsysteem is uitstekend maar de grondprijzen zijn&#13;
veel te hoog, daar moet iets aan worden gedaan.&#13;
b. Formulering standpunten&#13;
De roep om aandacht voor de afname van de oppervlakte pachtgrond nam toe in de jaren&#13;
tachtig. Zo vroeg de Nederlandse Vereniging voor de Landelijke Eigendom in 1983 zelfs&#13;
om het instellen van een Staatscommissie. Het verzoek werd afgewezen, daar de complexiteit&#13;
van het probleem vooralsnog 'panklare' oplossingen uitsloot.&#13;
Het kabinet besloot in het kader van de voorbereiding van de begroting voor 1989 een&#13;
heroverwegingsonderzoek te laten uitvoeren. Daarbij gold als uitgangspunt: een heroverweging&#13;
van de hoofdlijn van de pachtwetgeving. Al dan niet in samenhang met de verdere&#13;
versnelling van de verkoop van staatslandbouwgrond.&#13;
Een ingestelde werkgroep2 rapporteerde op 5 april 1988: 'De belangrijkste oorzaak&#13;
van de teruggang van het aandeel pachtgrond binnen de totale oppervlakte is de pachtdruk.&#13;
Bezien is of de pachtdruk kon worden verminderd door liberalisering en een meer&#13;
marktconforme opzet van de pacht teneinde de pacht te behouden.' De conclusie was:&#13;
'dat als uitgangspunt moet gelden dat er een nieuw evenwicht zal moeten worden&#13;
bewerkstelligd tussen het rendement van de verpachter en de rechtsbescherming voor de&#13;
pachter.' De Commissie voor Advies voor het Grond- en Pachtprijspeil - welke volgens art. 155&#13;
lid 1 van de Pachtwet de minister gevraagd of ongevraagd van advies dient over pacht -&#13;
wees in haar reactie op het rapport van de werkgroep op het negatieve effect van de&#13;
pachtdruk en stelde dat de verpachters een redelijke vergoeding moeten krijgen voor het&#13;
beschikbaar stellen van de grond en het daarin vastgelegde kapitaal. Echter, de drie doelstellingen&#13;
van de huidige Pachtwet: bescherming belang verpachter, belang pachter en het&#13;
algemeen landbouwkundig belang, moeten bij die optimalisering gewaarborgd blijven.&#13;
Het Landbouwschap en de Bond van Landpachters en Hypotheekboeren reageerden&#13;
primair op bijzaken, namelijk op de koppeling tussen pacht en het beleggen van de Staat&#13;
als grondeigenaar en op fiscale gevolgen.&#13;
De Nederlandse Vereniging van de Landelijke Eigendom onderschreef het rapport en&#13;
vroeg om een fundamentele wijziging van de Pachtwet. De Stichting Raad voor Agrarisch&#13;
Vastgoed onderschreef de conclusie van het rapport en adviseerde meer contractsvrijheid.&#13;
Het kabinet verwoordde als standpunt3:&#13;
a. De pachtterugloop moet worden gestopt, de voorwaarden voor pacht dienen te worden&#13;
geoptimaliseerd; deze zijn nu klaarblijkelijk niet optimaal. Een meer marktconforme&#13;
benadering van de pacht wordt noodzakelijk geacht.&#13;
b. De voor te stellen wijzigingen zullen worden getoetst aan de door de Pachtwet beschermde&#13;
belangen:&#13;
1. van de verpachter;&#13;
2. van de pachter;&#13;
3. van het algemeen landbouwkundig belang.&#13;
Deze moeten in onderlinge samenhang gewaarborgd blijven. Een deel van de door de&#13;
werkgroep ontwikkelde varianten leidt tot een onevenredig grote aantasting van de door&#13;
de Pachtwet beoogde bescherming van de belangen van de pachter en van het landbouwkundig&#13;
belang.&#13;
Met andere woorden: het kabinet stelt dat de manier waarop sinds de invoering in 1958&#13;
van de Pachtwet de belangen worden beschermd, niet zal worden gewijzigd. Daarmee&#13;
neemt het kabinet dus de belangrijkste conclusie van de werkgroep, dat een nieuw evenwicht&#13;
zal moeten worden bewerkstelligd tussen het rendement voor de verpachter en de&#13;
rechtsbescherming voor de pachter, niet over.&#13;
Beoordeling van de standpunten van het kabinet&#13;
Het kabinet maakt bij de formulering van haar standpunten een aantal fouten.&#13;
1. Allereerst poogt het twee uitgangspunten te verenigen die niet te verenigen zijn. Het&#13;
is niet mogelijk om de terugloop van het pachtareaal te stuiten of het pachtareaal zelfs te&#13;
doen toenemen, zonder de invulling van de oorspronkelijke uitgangspunten van de wet te&#13;
herzien.&#13;
2. Ten onrechte stelt het kabinet dat het algemeen landbouwkundig belang nog steeds&#13;
wordt gediend door de Pachtwet. 3. Eveneens ten onrechte gaat het kabinet ervan uit dat de positie van de pachter dezelfde&#13;
is als die ten tijde van de invoering van de Pachtwet en nog dezelfde bescherming&#13;
behoeft.&#13;
Ad 1. Terugloop stuiten en uitgangspunten handhaven&#13;
De gehanteerde uitgangspunten hebben geleid tot een wet die zeer statische verhoudingen&#13;
heeft veroorzaakt. Oorzaken hiervan zijn:&#13;
- te lage, door de overheid vastgestelde, pachtprijzen (art. 3 Pachtwet);&#13;
- voorkeursrecht bij koop, in de praktijk voor circa de helft van de werkelijke waarde (pa&#13;
ragraaf 9a Pachtwet: Het voorkeursrecht van de pachter);&#13;
- het van rechtswege voortduren van de pacht, vaak generaties lang (paragraaf 7 Pacht&#13;
wet: De verlenging van de pachtovereenkomst en paragraaf 8: De indeplaatsstelling);&#13;
- de wachttijd bij de verkoop van verpachte grond aan een ander dan de pachter (art. 43&#13;
Pachtwet);&#13;
Het gevolg hiervan is dat er niet opnieuw wordt verpacht als grond vrij van pacht komt en&#13;
dat vele verpachters gedwongen zijn aan pachters te verkopen. Dus neemt het pachtareaal&#13;
af. Zolang deze invulling van de uitgangspunten onverkort worden gehandhaafd, zal het&#13;
niet mogelijk zijn de terugloop van het pachtareaal te stuiten.&#13;
Ad 2. Algemeen landbouwkundig belang&#13;
Dit begrip wordt gebruikt in een andere betekenis dan het algemene belang, gericht op het&#13;
handhaven van de pacht. Gedoeld wordt op het belang omschreven in art. 5 Pachtwet dat&#13;
de Grondkamer opdracht of de bevoegdheid geeft een pachtovereenkomst te wijzigen of&#13;
nietig te verklaren als de overeenkomst zou leiden tot ondoelmatige verkaveling of als algemene&#13;
belangen van de landbouw zouden worden geschaad. Gedacht is daarbij onder&#13;
meer aan een te geringe bedrij fsgrootte en het gebruik voor neveninkomsten. Over dit onderwerp&#13;
kunnen we verder kort zijn. Zoals velen bij de invoering al verwachtten, zijn&#13;
deze bepalingen een dode letter gebleken. Dit argument wordt dus ten onrechte gebruikt&#13;
en kan verder uit de discussie worden weggelaten. Dat maakt deze in ieder geval duidelijker.&#13;
Ad 3. Bescherming positie pachter&#13;
Vastgestelde te lage pachtprijzen, een onbeperkt continuatierecht, indeplaatsstelling en&#13;
een voorkeursrecht tot koop voor de helft van de waarde hebben geleid tot pachtdruk en&#13;
afname van het pachtareaal.&#13;
Hier ware aan toe te voegen: ook tot een bevoordeling van de bestaande pachters die&#13;
niet past in de huidige tijd en onrechtvaardig is.&#13;
Onrechtvaardig tegenover jonge boeren die ook graag toegang tot het instituut pacht&#13;
zouden krijgen, tegenover verpachters, waaronder de staat (wij allen) die een veel te lage&#13;
vergoeding krijgen voor het ter beschikking stellen van hun land en tegenover boeren die&#13;
meer grond moeten kopen, omdat zij niet kunnen pachten en wel marktconforme prijzen&#13;
moeten betalen. De wet is verworden tot het voor een beperkte groep genereren van economisch&#13;
voordeel, die daar met alle mogelijke middelen aan vasthoudt.&#13;
Ter ondersteuning van deze stelling een aantal overwegingen. 1. Als de Pachtwet nu zou worden ingevoerd, zou dat nooit in de huidige vorm gebeuren.&#13;
2. De belangrijkste categorie die de wet aangaat - de boeren zelf - betaalt elkaar&#13;
onderling vele malen meer dan de toegestane pachtprijzen.&#13;
3. Niemand schijnt het als onbehoorlijk te ervaren de Pachtwet te ontgaan. Iedereen&#13;
spreekt zonder enige schroom over grijze en zwarte pacht.&#13;
4. Individuele boeren zijn het er in gesprekken veelal mee eens dat de pacht veel te&#13;
laag is. Ook lachen zij om de driejaarlijkse vertoning over ƒ 5,- per ha meer of minder.&#13;
5. De sociale positie van pachters is fundamenteel gewijzigd. Deels doordat zij zelf aan&#13;
vermogensvorming hebben gedaan, deels door het algemeen sociaal vangnet in Neder&#13;
land. Het zijn goed georganiseerde bekwame ondernemers.&#13;
6. Het kunstmatig laag houden van pacht en verkoopprijzen van verpachte grond, is in&#13;
strijd met de normaal geldende economische uitgangspunten in Nederland; in strijd met&#13;
de Europese gedachte van het voorkomen van oneerlijke concurrentie; en wellicht in&#13;
strijd met de Europese regelgeving.&#13;
7. Wat is er redelijk aan dat boeren hun eigen bedrijf met grond verkopen en de ge&#13;
pachte gronden kunnen aanhouden ?&#13;
8. Waarom mogen pachters die hun bestaan (grotendeels) buiten de landbouw hebben&#13;
en daarmee goed in hun levensonderhoud kunnen voorzien toch pachtrechten van hun va&#13;
der overnemen ?&#13;
Dat de uitwerking van de pacht onrechtvaardig is en de uitgangspunten van de wet opnieuw&#13;
geformuleerd moeten worden, menen - al dan niet met zoveel woorden - ook vele&#13;
anderen. Onder meer minister Bukman die vindt dat de belangen van de verpachter de&#13;
laatste jaren tekort zijn gedaan4. Mr. A.G. Maris, voormalig voorzitter van het Pachthof,&#13;
stelt: 'De vraag dringt zich op of het nu zo nodig is dat de pachter zo zwaar beschermd&#13;
wordt. Het is stellig zo dat een pachter anno 1991 aanmerkelijk minder bescherming behoeft&#13;
dan in 1958, het jaar waarin de Pachtwet tot stand kwam'. 5 Prof. dr. ir. P.C. van den&#13;
Noort, hoogleraar algemene agrarische economie Landbouwuniversiteit Wageningen, betoogt,&#13;
dat de ironie van de zaak is, dat de extra zekerheid die de Pachtwet aan de pachter&#13;
heeft willen geven, kan resulteren in de verdrijving van de particuliere verpachters van&#13;
landbouwgronden.6 Mr. H.C.A. Walda, universitair docent bij de vakgroep agrarisch&#13;
recht Landbouwuniversiteit, waarnemend griffier van het Pachthof en plaatsvervangend&#13;
griffier van de Centrale Grondkamer, stelt: 'Een herziening van de historische doelstelling&#13;
van de Pachtwet had verwacht mogen worden.' Dit naar aanleiding van een bespreking&#13;
van de huidige voorstellen tot wijziging van de Pachtwet. 7 Mr. G. Heida,&#13;
voormalig hoogleraar Agrarisch Recht te Nijmegen, Kantonrechter te Beetsterzwaag en&#13;
voorzitter van de Grondkamer van Friesland, sluit zijn betoog dat uitmondt in een voorstel&#13;
tot het drastisch wijzigen van de Pachtwet af met de verzuchting: 'Uiteindelijk is naar&#13;
mijn mening de moderne boer als ondernemer het meest gebaat bij een moderne regeling&#13;
van de pacht. Een regeling die misschien ook wel meer zou kunnen aansluiten bij het&#13;
rechtsgevoel'.8 De conclusie met betrekking tot de door het kabinet geformuleerde standpunten is, dat&#13;
zij innerlijk tegenstrijdig en onverenigbaar, inhoudsloos en achterhaald zijn. Om het westen&#13;
te bereiken moet men van het oosten wijken. Wil men de teruggang van het pachtareaal&#13;
stoppen, zal men één der uitgangspunten moeten loslaten. Om de pachtdruk te&#13;
verminderen en uit rechtvaardigheidsoverweging zal de positie van de pachter herzien&#13;
dienen te worden.&#13;
II. BEHANDELING WETSWIJZIGINGS VOORSTELLEN&#13;
A. Wetswijzigingsvoorstellen&#13;
De volgende wijzigingen van de Pachtwet zijn aan de orde.&#13;
a. Op 30 juni 1988 is bij Koninklijke Boodschap bij de Tweede Kamer ingediend een&#13;
voorstel van Wet houdende wijziging van de Natuurbeschermingswet en de Pachtwet in&#13;
verband met natuur- en landschapsbeheer in landbouwgebieden en reservaten. Kern voor&#13;
de pacht is dat in een pachtcontract voor reservaatsgronden en gebieden waarvoor de&#13;
(landgoed)eigenaar dat heeft verzocht, verplichtingen kunnen worden opgenomen welke&#13;
ten doel hebben de opzet en de bedrijfsomvang te richten op het behoud van natuur en&#13;
landschap.&#13;
Nu kan dat nog niet, omdat de Centrale Grondkamer deze verplichtingen wegtoetst -&#13;
door toepassing van art. 5 lid 1 sub b van de Pachtwet dat luidt: 'De grondkamer keurt de&#13;
pachtovereenkomst goed, tenzij de overige verplichtingen voor de pachter uit de overeenkomst&#13;
voortvloeiende, als buitensporig moeten worden beschouwd.'9&#13;
Het voorstel ligt nu bij de Eerste Kamer en zal tot wet worden verheven. Zo Kaland&#13;
het wil.&#13;
Alhoewel het voorstel kan leiden tot meer verpachtingen, is het niet primair gericht op&#13;
het tegengaan van de afname van het pachtareaal danwel het tot stand brengen van een&#13;
toename. Op de reden waarom wordt nu verder niet ingegaan.&#13;
b. Het kabinet heeft op 20 december 1991 ingestemd met een voorstel tot wijziging van&#13;
de Pachtwet met, blijkens de aanhef, als doelstelling: 'in het bijzonder teneinde het aan&#13;
bod van landbouwgronden in pacht te bevorderen.'&#13;
Het voorstel ligt nu bij de Raad van State, waarna het de gang door de Kamers zal maken.&#13;
Er wordt naar gestreefd de parlementaire behandeling in 1992 te laten plaatsvinden.&#13;
Dit voorstel wordt hieronder behandeld.&#13;
In de concept-memorie van toelichting wordt opgemerkt dat in het wetsvoorstel niet&#13;
wordt ingegaan op door het kabinet overgenomen voorstellen, die leiden tot een wijziging&#13;
van de uitvoeringsregelen der Pachtwet. Zoals die betreffende een gefaseerde verhoging&#13;
van de pachtnormen. Een wetswijziging inhoudende dat de wijziging per drie jaar zal&#13;
plaatsvinden, is niet voorgesteld, waarbij wordt gesteld: 'Voor zover nodig wordt hier&#13;
herhaald dat aanpassing van de pachtnormen driejaarlijks plaats zal vinden.' B. Benoeming knelpunten&#13;
Behalve aan de hierboven genoemde standpunten wordt het wetswijzigingsvoorstel door&#13;
mij getoetst aan een rijtje meest voorkomende knelpunten. Te benoemen zijn:&#13;
1. Het ontduiken van de pacht door grijze en zwarte pacht&#13;
Zwarte pacht is het ter beschikking stellen van land waarvoor geen schriftelijke overeenkomst&#13;
wordt opgesteld en voor prijzen al dan niet aanzienlijk hoger dan voorgeschreven&#13;
door de pachtnormen.&#13;
Bij grijze pacht is wèl een schriftelijke overeenkomst opgesteld en zijn eveneens prijzen&#13;
overeengekomen hoger dan voorgeschreven door de pachtnormen, maar de overeenkomst&#13;
wordt niet naar de Grondkamer gezonden.&#13;
Zwarte pacht komt veel voor bij het verhuren van land voor aardappelteelt, suikerbietenteelt&#13;
of voor tuinbouw. Bedragen van ƒ 3 000,- per ha per jaar zijn niet ongewoon.&#13;
Van grijze pacht is bijvoorbeeld sprake wanneer door middel van een zogenaamde maatschapsovereenkomst&#13;
grond ter beschikking wordt gesteld.&#13;
2. De formalistische en gecompliceerde wijze van werken waartoe de wet de Grondkamers&#13;
dwingt&#13;
Het vooraf toetsen van alle overeenkomsten en het goedkeuren van wijzigingsovereenkomsten&#13;
is bureaucratisch en wekt ten onrechte de indruk dat hierdoor een sluitend systeem&#13;
ontstaat. Immers, de Grondkamer is lijdelijk en wanneer voor hetzelfde perceel&#13;
meerdere pachtovereenkomsten worden ingediend, worden die goedgekeurd en geregistreerd.&#13;
3. Pachtdruk en te laag rendement&#13;
Het verschil tussen vrije en verpachte waarde van de grond. De oorzaken zijn hiervoor&#13;
reeds vermeld. Daaraan toe te voegen is de zogenaamde wachttijd: de periode van zes&#13;
jaar dat de pacht in ieder geval voortduurt na koop door een ander dan de pachter.&#13;
4. Indeplaatsstelling&#13;
Deze is bij de veroorzaking van de pachtdruk al naar voren gekomen, maar ook anderszins&#13;
veroorzaakt dit punt een probleem. De vraag of iemand in de plaats van een vertrekkende&#13;
pachter mag treden, wordt niet getoetst aan de redelijkheid en billijkheid. Ook&#13;
wordt niet gekeken of de voorgestelde pachter de grond nodig heeft, teneinde in zijn bestaan&#13;
te kunnen voorzien. Slechts wordt bezien of de voorgestelde pachter kan instaan&#13;
voor een behoorlijke bedrijfsvoering. Of de pachter daarbij nog een ander, al dan niet&#13;
agrarisch bedrijf of een baan heeft, speelt geen rol.&#13;
5. Onderpacht&#13;
Met name oudere boeren zonder opvolgers laten de grond gebruiken door andere boeren.&#13;
Hierop hebben verpachters geen zicht. Het heeft er bijvoorbeeld toe geleid dat op veel&#13;
pachtgrond die nu vrijkomt geen suikerquotum rust; dat staat op naam van de onderpachter.&#13;
Aanwijsbaar is ook dat dit soort grond vaak wordt uitgeput. 6. Produktierechten&#13;
De vraag wie produktierechten toekomt, is in de wet niet geregeld. In de praktijk bestaan&#13;
er daarnaast allerlei problemen zoals het krijgen van informatie over de vraag welke produktierechten&#13;
er zijn.&#13;
C. Behandeling voorstel d.d. 20 december 1991 en toetsing aan doelstelling wetsvoorstel&#13;
Hierna volgt een artikelsgewijze behandeling van het grootste deel van de voorgestelde&#13;
artikelen en de concept-memorie van toelichting. Per artikel zal worden getoetst of dat artikel&#13;
is gericht op het verwezenlijken van de doelstelling en het oplossen van knelpunten.&#13;
Uit de memorie van toelichting blijkt dat het doel van de voorgestelde wetswijziging is:&#13;
tegengaan afname pachtareaal, toename in pacht aangeboden grond, oppervlaktevergroting&#13;
van bedrijven via pacht en grotere grondmobiliteit.&#13;
1. (art. 1 lid 6 Pachtwet) Houtteelt met snelgroeiend bos wordt onder landbouw begrepen&#13;
en dus onder de vigeur van de Pachtwet gebracht. Tot op heden valt het onder de Boswet&#13;
en gaat een pachtovereenkomst over in een huurovereenkomst, indien een pachter overschakelt&#13;
op de teelt van snelgroeiend hout. In de memorie van toelichting wordt gesteld&#13;
dat de teelt van snelgroeiend hout een landbouwactiviteit is. Tevens wordt van belang geacht&#13;
de set-a-side regeling en de wens de aanplant van bos, ook het snelgroeiende, te&#13;
bevorderen.&#13;
Het overgaan van 'reguliere' akkerbouw op de teelt van snelgroeiend hout is ingrijpend.&#13;
De aanwending van de grond ligt voor een periode van enkele tientallen jaren vast&#13;
en er spelen planologische aspecten een rol. De memorie van toelichting stelt dan ook dat&#13;
de aanplant van bos een verandering van inrichting of de gedaante van het gepachte is&#13;
waarvoor de schriftelijke toestemming van de verpachter nodig is.&#13;
De Pachtwet geeft in art. 30 de pachter de mogelijkheid toestemming te vragen aan de&#13;
Grondkamer voor een verandering waarvoor een verpachter zijn toestemming weigert.&#13;
Voorgesteld wordt te bepalen, gezien het ingrijpende karakter van de andere aanwending,&#13;
dat door de pachter geen machtiging kan worden gevraagd voor de overschakeling op&#13;
houtteelt met snelgroeiend bos (art. 30 lid 4).&#13;
Beoordeling en toetsing aan doelstelling wetsvoorstel:&#13;
Alhoewel dit onderwerp niet direct in relatie staat tot het kerndoel van de wetswijziging,&#13;
is de gekozen oplossing redelijk.&#13;
Wat betreft de formulering van het voorgestelde lid 4 van art. 30, lijkt het logischer&#13;
niet te bepalen: 'dat geen machtiging door de pachter kan worden gevraagd' (immers vragen&#13;
staat vrij), maar te bepalen: de Grondkamer zal geen machtiging verlenen. Of het zal&#13;
leiden tot het bereiken van de doelstelling van het kabinet met betrekking tot dit artikel:&#13;
meer gebruik maken van de set-a-side regeling en meer produktie van snelgroeiend hout,&#13;
is voor verpachte grond niet waarschijnlijk. Verpachters zullen gezien de genoemde&#13;
ruimtelijke ordeningsgevaren en de langjarige beperking van andere aanwendingsmogelijkheden&#13;
niet snel genegen zijn hun toestemming te verlenen. 2. (art. 19) In lid 1 wordt voorgesteld een wijziging van de hoogst toelaatbare pachtprijs&#13;
van rechtswege te laten doorwerken. Er wordt daarbij vanuit gegaan dat wordt voorzien&#13;
in een toegelaten procentuele verhoging.&#13;
Lid 2 geeft verpachter en pachter het recht binnen een jaar na een wijziging van de&#13;
pachtnormen, de Grondkamer te verzoeken de tegenprestatie te herzien. De Grondkamer&#13;
willigt dit verzoek in, indien de redelijkheid en billijkheid dit verlangen of gewijzigde&#13;
omstandigheden dit rechtvaardigen. Men denkt aan een pachtovereenkomst waarvan de&#13;
prijs is achtergebleven.&#13;
Lid 3 geeft dezelfde bevoegdheid als lid 2 maar dan bij het verstrijken van een pachtperiode&#13;
van driejaar.&#13;
Tevens wordt een regeling gegeven voor het geval door een Waterschap waarin het gepachte&#13;
is gelegen, een pachtomslag wordt geheven. De pachtomslag zal dan van de pachtprijs&#13;
worden afgetrokken.&#13;
Beoordeling en toetsing aan de doelstelling wetsvoorstel:&#13;
Dit voorstel is niet gericht op de hoofddoelstelling. Beoogd wordt volgens de memorie&#13;
van toelichting de werkdruk der Grondkamers te verlichten. Het voorstel komt overeen&#13;
met de in de praktijk gehanteerde handelwijze. Wijzigingen van de pachtnormen worden&#13;
door partijen nu veelal al vertaald in een percentage waarmee verpachter en pachter overeenkomen&#13;
de pachtsom te verhogen. De op basis daarvan opgemaakte wijzigingsovereenkomsten&#13;
worden door Grondkamers nagenoeg automatisch en stilzwijgend al stempelend&#13;
goedgekeurd. Deze administratieve stroom zal ophouden te bestaan. Aangenomen mag&#13;
worden dat ook de hoeveelheid zogenaamde 'art.-19-verzoeken', tot vaststelling van de&#13;
hoogst toelaatbare pachtprijs, zullen afnemen wanneer een duidelijke procentuele verhoging&#13;
is gegeven. De subdoelstelling 'afname werkdruk' lijkt te worden gehaald.&#13;
De voorgestelde leden 2 en 3 zijn nagenoeg hetzelfde. Het lijkt erop alsof lid 3 een rudiment&#13;
is uit de tijd dat de Pachtwet slechts een wijziging van de pachtprijs toestond per&#13;
driejarige periode. Ik stel voor lid 3 te laten vervallen; het is dubbel op en maakt de toch&#13;
al gecompliceerde Pachtwet alleen maar moeilijker hanteerbaar.&#13;
Wat betreft de waterschapslasten kan men het volgende stellen. Indien er van uitgegaan&#13;
kan worden dat de eigenaarslasten met een zelfde bedrag worden verlaagd als de&#13;
hoogte der pachterswaterschapslast, is het voorgestelde systeem helder en terecht.&#13;
3. (art. 56i Pachtwet) Voorgesteld wordt een regeling op te nemen, waarbij de pachter een&#13;
vergoeding betaalt aan de verpachter gelijk aan het verschil tussen koopprijs in verpachte&#13;
staat en de vrije waarde, wanneer de pachter binnen 15 jaar na de aankoop vervreemdt.&#13;
De vergoeding neemt per jaar 1/15 af en is dus na 15 jaar nul gulden. De vergoeding is&#13;
niet verschuldigd bij vervreemding aan naaste familie en medepachter(s). Wel geldt die&#13;
termijn van 15 jaar ook voor de verkrijgende familie en medepachter(s).&#13;
Vervreemding is in navolging van de definitie van de pachtovereenkomst zeer ruim&#13;
omschreven: 'Elke overeenkomst of andere rechtshandeling in welke vorm en onder welke&#13;
benaming ook aangegaan of verricht, strekkende tot het anderszins overgaan van het&#13;
verkregene met het oogmerk de vergoeding niet verschuldigd te zijn.' Beoordeling en toetsing aan de doelstelling wetsvoorstel:&#13;
Dit voorstel zal niet leiden tot meer verpachtingen, dus voldoet niet aan de hoofddoelstelling&#13;
zoals geformuleerd door het kabinet. Wel zal het - in theorie - leiden tot een rechtvaardiger&#13;
Pachtwet. Het moet worden gezien als zwaktebod. Beoogd wordt de pachtdruk&#13;
tegen te gaan. Wanneer daarvoor wordt gezorgd, is deze regeling niet nodig.&#13;
In de praktijk kan de bepaling tot allerlei problemen leiden, met name voor wat betreft&#13;
het zicht van de verpachter op wat er met de grond gebeurt gedurende 15 jaar.&#13;
Aan te raden is in de koopovereenkomst op te nemen dat de pachter volledig inzicht&#13;
zal geven aan de verpachter in hetgeen er met de grond gebeurt. Bijvoorbeeld door het&#13;
om de drie jaar inzage geven in de administratie door de pachter aan een accountant in te&#13;
schakelen door de verpachter. Ook ware in de koopovereenkomst op te nemen wat partijen&#13;
beschouwen als de vrije waarde ten tijde van de verkrijging.&#13;
Het lijkt bepaald niet uitgesloten dat de koopprijs van verpachte grond zal stijgen op&#13;
voorwaarde dat de verpachter afziet van zijn recht op vergoeding.&#13;
De gekozen termijn van 15 jaar lijkt bij uitstek geschikt voor kamerleden om zich waar&#13;
te maken. Zij zullen deze wel terugbrengen tot 10 jaar.&#13;
4. (art. 58 Pachtwet) De huidige Pachtwet bepaalt in art. 58 dat de pachtprijsbescherming&#13;
en het continuatierecht niet van toepassing zijn op los land kleiner dan 0.25.00 ha. Voor&#13;
gesteld wordt de oppervlakte te vergroten tot maar liefst één hele hectare. Teneinde te&#13;
voorkomen dat een verpachter percelen opsplitst en aan één pachter ter beschikking stelt,&#13;
is in lid 4 opgenomen dat de oppervlakte van alle percelen onder welke titel ook aan één&#13;
persoon ter beschikking gesteld, bij elkaar wordt opgeteld.&#13;
Beoordeling en toetsing aan de doelstelling wetsvoorstel:&#13;
Gesteld wordt dat deze grensverlegging de grondgebruiksmobiliteit zal doen toenemen en&#13;
- zij het beperkt - zal bijdragen aan de mogelijkheden tot oppervlaktevergroting van de&#13;
bedrijven.&#13;
In de praktijk wordt bijzonder weinig gebruik gemaakt van art. 58, mogelijk kan zelfs&#13;
gesproken worden van een dode letter.&#13;
De vergroting van de oppervlakte van 1 ha zal hierin geen verandering brengen. Dit&#13;
deel van het voorstel is het papier waarop het is geschreven niet waard. Dezerzijds zal er&#13;
verder dan ook geen woord aan vuil worden gemaakt.&#13;
5. (art. 60 lid 1) Voorgesteld wordt het verbod op openbare verpachtingen te laten vallen.&#13;
In een nieuw art. 60 wordt voorgesteld kosten van openbare verpachtingen ten laste van&#13;
de verpachter te laten komen.&#13;
Beoordeling en toetsing aan de doelstelling wetsvoorstel:&#13;
Opnieuw, het wordt eentonig, is dit artikel niet gericht op de hoofddoelstelling. Erg relevant&#13;
is het voorgestelde laten vervallen van het verbod niet. Immers nu is openbare verpachting&#13;
na goedkeuring door de Pachtkamer ook al mogelijk. Er wordt nauwelijks of&#13;
geen gebruik van gemaakt. Mogelijk dat het met de bijzonder kort durende pacht wat&#13;
meer gebruikt gaat worden.&#13;
Waarom de contractsvrijheid wordt beperkt door te bepalen, dat de verpachters de kosten&#13;
moeten betalen, is niet duidelijk. De memorie van toelichting volstaat met te stellen: 'dat dit nog wel relevant is'. Mogelijk hebben wij hier te maken met de invloed van&#13;
krachten die Van den Noort heeft beschreven als: 'De krachten zijn ten dele eigen belang&#13;
ten aanzien van de kleine voor- en nadelen (pachtprijzen, vermogensbelasting), angst&#13;
voor onzekerheid en verouderde waarde-oordelen en vooral niet te vergeten oud zeer en&#13;
persoonlijke grieven . 10&#13;
6. (art. 65 lid 1) Voorgesteld wordt: 'Het is verboden zonder voorafgaande goedkeuring&#13;
van de Grondkamer een zetboer aan te stellen of aangesteld te houden' te vervangen&#13;
door: 'Het aanstellen of het aangesteld houden van een zetboer behoeft voorafgaande&#13;
goedkeuring van de Grondkamer.'&#13;
Dit punt past in het streven de verbodsbepalingen gericht op het strafrecht te verwijderen.&#13;
Beoordeling en toetsing aan de doelstelling wetsvoorstel:&#13;
Met de doelstelling heeft deze bepaling niets te maken. Verder is dit artikel een mooi&#13;
voorbeeld van de zeer gedetailleerde en uitputtende regeling der Pachtwet. Dit is mogelijk&#13;
één van de ondergeschikte bepalingen, die Heida ertoe heeft gebracht in zijn pleidooi&#13;
voor een verdergaande liberalisatie van de pacht (verder dan het onderhavige wetsontwerp)&#13;
te stellen: 'Tevens zal de nieuwe opzet eenvoudiger moeten zijn als kenmerk van&#13;
het ware.'&#13;
7. Voorgesteld wordt art. 66, 67 en 68 handelend over de verkoop van gras en hooi anders&#13;
dan per gewicht en tot inschaling van vee, te laten vervallen, daar dit reeds dode letters&#13;
zijn geworden.&#13;
Wel blijft de bepaling over de naweide, aangepast aan het wegvallen van art. 66, 67 en&#13;
68, gehandhaafd in een nieuw art. 69.&#13;
Beoordeling en toetsing aan de doelstelling wetsvoorstel:&#13;
Het verwijderen van dode letters is toe te juichen, waarom de keuze juist tot deze artikelen&#13;
is beperkt, is niet duidelijk.&#13;
Zo komen, niet uitputtend, ook in aanmerking:&#13;
- art. 5, lid 1 sub c en d, 2, 3, 4 en 5 (de landbouwkundige toetsing);&#13;
- art. 16, dat de pachter aanspraak geeft op vermindering van de pachtprijs wanneer de&#13;
opbrengst in een jaar of seizoen aanzienlijk minder is geweest. Hoelang is het geleden dat&#13;
hier met succes een beroep op is gedaan ?&#13;
- art. 17, dat de verpachter recht geeft op een verhoging van de pachtprijs als er publieke&#13;
lasten zijn opgelegd ten faveure van werken die de pachter baten;&#13;
- art. 18, dat de verpachter aanspraak geeft op een verhoging van de pachtsom als hij bui&#13;
tengewone werken heeft uitgevoerd;&#13;
- art. 20, dat stelt dat de verpachter gehouden is het verpachte in goede staat van onder&#13;
houd ter beschikking te stellen. Het is regelend recht en wat is de ratio ?&#13;
De gepubliceerde jurisprudentie op deze artikelen dateert uit de jaren 40 en 50.&#13;
8. Voorgesteld wordt na art. 70 een nieuwe paragraaf in te voeren genaamd 'Bijzondere&#13;
kortdurende pacht'. In een nieuw art. 70f wordt in de leden 1, 2, 3 en 4 voor een pachtovereenkomst betreffende&#13;
los land en voor teelten waarvoor vruchtwisseling noodzakelijk is, aangegaan voor&#13;
de duur van ten hoogste één jaar, voorgesteld toe te staan dat wordt overeengekomen:&#13;
- niet te laten goedkeuren door de Grondkamer;&#13;
- de pachtprijsbeheersing niet van toepassing te verklaren;&#13;
- verlenging van rechtswege en indeplaatsstelling uit te sluiten evenals het voorkeurs&#13;
recht.&#13;
Deze overeenkomsten dienen op schrift te worden gesteld en moeten binnen twee&#13;
maanden na het aangaan van de pachtovereenkomst ter registratie worden ingediend bij&#13;
de Grondkamer. Zo niet, dan is er sprake van reguliere pacht.&#13;
Een pachter die van een verpachter geen toestemming krijgt om conform art. 70f onder te&#13;
verpachten, kan de Grondkamer om toestemming vragen. De Grondkamer kan de toestemming&#13;
geven, indien het algemeen landbouwkundig belang met onderver- pachting&#13;
wordt gediend en geen redelijk belang van de verpachter zich daartegen verzet. De&#13;
Grondkamer kan onder meer bepalen dat de pacht hoger wordt, indien de bij de onderverpachting&#13;
overeengekomen prestatie daartoe aanleiding geeft.&#13;
Beoordeling en toetsing aan de doelstelling wetswijziging:&#13;
Deze regeling is gericht op flexibeler grondgebruik voor met name de akkerbouw, volle&#13;
grond groenteteelt en bloembollenteelt.&#13;
Dat er behoefte is aan een flexibeler grondgebruik bijvoorbeeld in de vorm van grondruil&#13;
toont de praktijk. Theoretisch ziet de regeling er goed uit, in de praktijk is het zo dat&#13;
verpachters absoluut geen zicht hebben op wat er zich afspeelt. Zeker nu de pachter het&#13;
risico loopt extra pacht te moeten betalen, valt aan te nemen dat geen pachter aan de verpachter&#13;
zal vragen om te mogen onderverpachten. Ook het door een eigenaar/gebruiker&#13;
laten registeren van dit soort pachtovereenkomsten valt niet te verwachten. De praktijk&#13;
om deze zaken buiten de wet om te regelen is daarvoor al te uitgebreid en te zeer ingeburgerd.&#13;
9. Voorgesteld wordt in art. 70f lid 5 te bepalen dat overeengekomen kan worden in&#13;
pachtovereenkomsten voor een langere duur dan één jaar doch ten hoogste met een duur&#13;
van twaalf jaar niet van toepassing te laten zijn:&#13;
- de prijsbepalingen;&#13;
- de toetsing behalve die van buitensporige bedingen;&#13;
- verlenging van rechtswege en indeplaatsstelling;&#13;
- het voorkeursrecht.&#13;
Net als bij de pachtovereenkomst voor één jaar op basis van lid 1 t/m 4 moet in de&#13;
pachtovereenkomst worden bepaald dat al deze bepalingen 'evenmin dan wel niet van&#13;
toepassing zijn'.&#13;
De pachtovereenkomsten moeten een aaneengesloten periode betreffen, in totaal ten&#13;
hoogste twaalf jaren.&#13;
Art. 70g bepaalt dat de pachtovereenkomst niet eindigt bij de dood van de verpachter,&#13;
maar wel bij die van de pachter c.q. de laatste medepachter. Beoordeling en toetsing van de doelstelling wetswijziging:&#13;
Deze bepaling is, als enige, gericht op de doelstelling der Pachtwet 'teneinde het aanbod&#13;
van landbouwgronden in pacht te bevorderen'. Met name is gedacht aan oudere bedrijfshoofden,&#13;
zonder opvolgers, die nog niet willen verkopen en zo een redelijk rendement&#13;
kunnen behalen, geen vermogensverlies lijden door de verpachting en bij de boerenwereld&#13;
betrokken kunnen blijven.&#13;
De memorie van toelichting vermeldt dat in 1988 59% van de bedrijfshoofden in de&#13;
akkerbouw ouder was dan 50 jaar en 34% geen opvolger had. De gedachte dat er weer&#13;
verpacht zal worden wanneer een redelijk rendement behaald kan worden en er geen&#13;
pachtdruk ontstaat, lijkt juist. Aangenomen mag worden dat inderdaad van deze regeling&#13;
gebruik gemaakt gaat worden. Niet alleen door bedrijfshoofden maar ook door eigenaren&#13;
van grond die niet zelf boer zijn.&#13;
De bepaling lijkt aan de doelstelling te kunnen voldoen. Anders dan is betoogd door de&#13;
Bond van Landpacht en Hypotheekboeren betekent dit niet het einde van de pacht. Immers,&#13;
voor bestaande pachtovereenkomsten verandert er niets. Hierop kom ik bij mijn&#13;
eindconclusie terug.&#13;
Ten aanzien van onder andere dit punt overwoog Mr. A.G. Mans: 'In het algemeen wil&#13;
ik nog zeggen: filosoferen over de positie verpachter en pachter heeft niet zoveel zin omdat&#13;
de voorstellen alleen voor nieuwe pachtovereenkomsten gelden. We kopen niets voor&#13;
dit soort beschouwingen; meehuilen met de wolven in het bos helpt niet'.11&#13;
De bepaling dat allerlei artikelen niet van toepassing moeten worden verklaard in de&#13;
overeenkomst is omslachtig. Ik neem aan dat kan worden volstaan met de bepaling dat&#13;
een overeenkomst is gesloten ex art. 70f lid 1 of lid 5.&#13;
Lid 6 leidt tot ongewenste consequenties waar het een aaneengesloten periode eist.&#13;
Wanneer een pachtovereenkomst ex art. 70f lid 5 voor twee jaar wordt gesloten en de&#13;
grond daarna enige tijd niet wordt verpacht, is de mogelijkheid van art. 70f lid 5 uitgeput&#13;
en komt men lang niet aan de twaalf jaren toe. Beter is een bepaling die stelt dat vanaf het&#13;
eerste jaar dat verpacht is ex art. 70 lid 5 tot maximaal twaalf jaar nadien mag worden&#13;
verpacht conform die bepaling.&#13;
Op zich is de beperking tot twaalf jaar vreemd. Na twaalf jaar of zoals voorgesteld na&#13;
het beëindigen van de pacht ex art. 70f lid 5, zou theoretisch weer regulier verpacht moeten&#13;
worden. Zeker wanneer men gewend is geweest aan een redelijk rendement en geen&#13;
pachtdruk, is dit uitgesloten. Ik neem aan dat binnen twaalf jaar een volledige herziening&#13;
van de gehele Pachtwet wordt doorgevoerd. In de tussenliggende periode kan deze bepaling&#13;
goede diensten bewijzen.&#13;
10. Het ontwerp bepaalt in art. II lid 1: 'dat de pachtovereenkomsten die lopen ten tijde&#13;
van de inwerkingtreding en na de inwerkingtreding vallen onder de termen van art. 58 zo&#13;
als dat dan luidt, vallen onder de oude regeling'.&#13;
Dat geldt dus voor pachtovereenkomsten die betrekking hebben op gronden met een&#13;
oppervlakte van tussen de 25 are en 1 hectare.&#13;
11. De Pachtwet wordt door middel van art. III onttrokken aan de werking van het straf&#13;
recht. Terecht; ook hier is sprake van een dode letter. Conclusie:&#13;
Doel van de wet is: tegengaan afname pachtareaal, toename te pacht aangeboden grond,&#13;
oppervlaktevergroting van de bedrijven via pacht en grotere grondmobiliteit.&#13;
Als knelpunten heb ik genoemd: pachtdruk, zwarte en grijze pacht, de formalistische&#13;
en gecompliceerde wijze van werken van de grondkamers, indeplaatsstelling terwijl andere&#13;
inkomsten worden verdiend, het ontbreken van zicht op onderpacht, de eigendomsrechten&#13;
met betrekking tot de produktierechten.&#13;
Tevens bracht ik naar voren, dat de huidige wet onrechtvaardig uitwerkt.&#13;
De voorgestelde wetswijziging lijkt te zijn verworden tot een grotendeels onbenutte&#13;
kans. Er wordt niets gedaan aan de pachtdruk en te weinig aan het rechtvaardiger doen&#13;
uitwerken van de Pachtwet. Niet één van de gesignaleerde knelpunten zal structureel worden&#13;
opgelost door het ontwerp. Verpachten onder de vigeur van de oude Pachtwet blijft&#13;
even onaantrekkelijk. Dus zullen, zeker particuliere, verpachters al dan niet gedwongen&#13;
verkopen, bijvoorbeeld om successierechten over de grond te kunnen betalen met als gevolg&#13;
een voortgaande afname van het pachtareaal.&#13;
Het ontwerp zal hoogstens kunnen leiden tot het verpachten van grond ex art. 70f lid 5,&#13;
die nu in eigen gebruik in ieder geval niet verpacht is. Dat zou ook kunnen gelden voor&#13;
grond die vrij van pacht komt. Er is nu immers een reëel alternatief voor verkopen.&#13;
Voor wat betreft de toename van de grondmobiliteit, is er nu weliswaar een methode&#13;
die kan voorkomen, dat een gebruiker een beroep kan doen op reguliere pacht. Echter, in&#13;
de praktijk waar het uitruilen van grond toch tussen boeren onderling gebeurt, komt dat&#13;
nauwelijks voor, zodat aangenomen wordt dat de bestaande praktijk niet echt zal wijzigen&#13;
en dus dat er geen sprake zal zijn van een structurele toename van de grondmobiliteit.&#13;
Desalniettemin is het wetsvoorstel te zien als een eerste stap in de richting van een&#13;
structurele herziening van de Pachtwet, die het tot wet verheffen van dit voorstel rechtvaardigt.&#13;
III. HOE NU VERDER&#13;
Naar mijn mening kan de huidige Pachtwet niet worden gehandhaafd. Dat is trouwens&#13;
toch al niet de bedoeling, nu de regeling met betrekking tot pacht zal worden opgenomen&#13;
in Boek 7 titel 5 BW.&#13;
Op basis van alle discussiestukken, adviezen en artikelen kan toch nauwelijks de noodzaak&#13;
en rechtvaardigheid voor een drastische herziening worden ontkend.&#13;
Gebruikte argumenten tegen een herziening zijn:&#13;
- Er is onvoldoende wetenschappelijk aangetoond dat pachtdruk leidt tot pachtafname.&#13;
Dit argument lijkt gezocht. Het gezond verstand wil ook wel eens helpen. Misschien dat&#13;
het themanummer van Agrarische Recht 'De toekomst van het pachtrecht', no. 1, januari&#13;
1992, waarin de wetenschap (eindelijk) zeer duidelijk stelling neemt, overtuigt. In ieder&#13;
geval is het zo waarschijnlijk, dat de bewijslast is omgedraaid. Hierbij een uitnodiging&#13;
om aan te tonen dat de pachtdruk niet leidt tot pachtafname.&#13;
- Hogere pachtprijzen sluiten niet aan bij het producerend vermogen van de grond. Daar&#13;
gelaten of dit zo is, de gelegde koppeling is onjuist. Wanneer een partij aan een andere partij grond ter beschikking stelt, dient er betaald te worden op basis van de marktprijs&#13;
van die grond.&#13;
- De Pachtwet werkt goed, maar de grondmarkt niet. Daardoor ontstaat de pachtdruk. In&#13;
het midden latend of dit zo is, gezien de realiteit - het is uitgesloten dat de werking van&#13;
de grondmarkt wordt beperkt a la de Wet Agrarisch Grondverkeer - is het geen steekhoudend&#13;
argument. Daarbij komt dat met name de boeren zelf de prijs betalen en ontvangen.&#13;
Het lijkt wat onredelijk en een poging van twee walletjes te eten om grondeigenaren die&#13;
niet 'bij de club' horen dan af te schepen met de helft van de waarde.&#13;
- Pachters kunnen hogere pachten niet betalen. Geconstateerd wordt dat zij het onderling&#13;
wel kunnen en dat boeren die grond kopen aanzienlijk hogere bedragen per hectare betalen.&#13;
Pacht is op veel bedrijven slechts een klein deel der bedrijfslasten. Bovendien, zou de&#13;
grondeigenaar genoegen moeten nemen met een te lage betaling, omdat de gebruiker niet&#13;
zou kunnen betalen ? Zoiets wordt toch tractordealers ook niet gevraagd ?&#13;
- Verpachters hebben veelal verkregen in verpachte staat. Particuliere verpachters waren&#13;
veelal al eigenaar voor 1963 of hebben grond geërfd die al voor 1963 in het bezit van de&#13;
familie was. Vanaf 1963 is de vrije grondprijs sterk gaan stijgen en is de prijs van de&#13;
verpachte grond sterk achtergebleven door de pachtdruk. Voor die tijd was de prijs van&#13;
vrije en verpachte grond gelijk. Het is rechtvaardig dat na zoveel jaren van een veel te&#13;
laag rendement, de eigenaar nu de werkelijke waarde toekomt. Bovendien omgekeerd, de&#13;
pachters hebben niets voor het pachtersvoordeel betaald en de grond al zeer lang te goed&#13;
koop in gebruik.&#13;
- Fiscaal leidt de liberalisering van de Pachtwet en het wegvallen van de pachtdruk tot&#13;
onaangename consequenties. Hier lijkt onder andere gedoeld te worden op het fenomeen&#13;
dat landbouwbedrijven vrij van pacht bij overdracht en successie worden gewaardeerd&#13;
voor de verpachte waarde.&#13;
De georganiseerde landbouw is bang dat wanneer de pachtdruk afneemt, de verpachte&#13;
waarde niet meer de helft van de vrije waarde zal bedragen en de belastingdruk groter&#13;
wordt. Dit punt kan bij een wijziging van de Pachtwet worden geregeld bij wet. Voorheen&#13;
hanteerde de belasting ook het begrip agrarische waarde, aansluitend bij de going concern&#13;
bepaling van buiten de landbouw. Dit zou opnieuw kunnen. Het argument op zich heeft&#13;
niets met de Pachtwet van doen.&#13;
- De voorgestelde Pachtwetwijzigingen zijn gericht op het lucratiever aanwenden door&#13;
de Staat van haar in pacht en erfpacht uitgegeven landbouwgronden. De Staat heeft inderdaad&#13;
aangegeven dat dit mede een punt van onderzoek was. Wat is er redelijk aan dat&#13;
erfpachtbedrijven in de polders waarvan de canon is gerelateerd aan de pachtnorm voor&#13;
hoge bedragen worden verkocht? Hieruit blijkt dat de pachtprijzen gewoon laag zijn. Ook&#13;
de Staat wil namens ons allen een redelijk rendement en de volle waarde van de grond&#13;
ontvangen.&#13;
Dezerzijds wordt voorgesteld aan alle betrokkenen om er bij de wetgever op aan te&#13;
dringen prioriteit te geven aan de opname van een gewijzigde Pachtwet in het BW. Een&#13;
argument daarvoor is, dat dit onderwerp nodig aan herziening toe is die in de voorbereidingen&#13;
om te komen tot Boek 7 titel 5 BW kan worden meegenomen.&#13;
Bij het totstandkomen van een nieuwe wet, ware aandacht te besteden aan de overweging&#13;
van Van den Nooit, waarbij hij stelt dat in de adviserende sfeer aan de wetgever, de&#13;
verhoudingen scheef liggen.12 Door de wetenschap is eindelijk duidelijk stelling genomen ten tijde van het symposium&#13;
op 31 oktober 1991 in Wageningen over de toekomst van het pachtrecht. Aan de hand&#13;
van de grote lijn, geschetst door Heida tijdens dat symposium, zou de Vakgroep Agrarisch&#13;
Recht bijvoorbeeld samen met de Vereniging voor Agrarisch Recht en de Vereniging&#13;
voor Agrarisch Recht Advocaten een concept voorontwerp kunnen opstellen en dit&#13;
overhandigen aan het Ministerie, met als doel dat uiteindelijk niet meer wordt gesproken&#13;
over pachtvrije grond maar over niet-verpachte grond.13</content><legacyfootnotes>1. Bij het tot stand komen van dit artikel hebben R. van Woudenberg (secretaris Nederlandse&#13;
Vereniging voor de Landelijke Eigendom) en Jhr. Mr. T.A.J. van Eysinga (rentmeester) een onmisbare&#13;
rol vervuld. Daarvoor dank.&#13;
2. Interdepartementale Heroverwegingsgroep Pachtwetgeving.&#13;
3. Kabinetsstandpunt rapport Heroverweging Pachtwetgeving.&#13;
4. Tijdens het NLVE-congres d.d. 20 maart 1991.&#13;
5. De Landeigenaar april 1988. Interview: 'Niet meehuilen met de wolven in het bos' (blz. 5, 6, 7 en 8).&#13;
6. AgrR1992, nr. 1, blz. 50.&#13;
7. AgrR1992,nr. 1, blz. 68.&#13;
8. Agr R 1992, nr. 1, blz. 17.&#13;
9. Verwezen wordt naar Agr R 1992, nr. 1, auteur P.C.E. van Wijmen, blz. 65.&#13;
10. AgrR1992,nr. l,blz.59.&#13;
11. Zie noot 5.&#13;
12. Zie het artikel bij noot 7.&#13;
13. Tekst subtitel Rapport van de pachtstudie commissie februari 1986.</legacyfootnotes><footnotes><footnote/></footnotes><auteurs>Mr. P.S.A. Overwater</auteurs><published>1992-05-01 00:00:00</published><modified>1992-05-01 00:00:00</modified><editiondate>1992-05-01</editiondate><htmlpath>https://denhollander.info/artikel/6170</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2016</searchword><id>13716</id><udhid>UDH:TvAR/13716</udhid><titel>Insolventie in de landbouw - Verslag jaarvergadering 2016, Vereniging voor Agrarisch Recht</titel><searchwords><searchword>TvAR 11/2016</searchword><searchword>UDH:TvAR/13716</searchword></searchwords><attachments><attachment><name>18708.pdf</name><extention>pdf</extention><url>https://denhollander.info/download/18708/ci</url></attachment></attachments><inleiding>&lt;p&gt;Op vrijdag 22 april 2016 vond in Musis Sacrum te Arnhem de 57ste Algemene Ledenvergadering van de Vereniging Agrarisch Recht plaats. In deze bijdrage wordt verslag gedaan van het wetenschappelijke gedeelte van deze vergadering, dat in het teken stond van het thema ‘Insolventie in de landbouw’. Over dit thema zijn drie preadviezen geschreven, die in nummer 3 van jaargang 2016 van dit tijdschrift zijn gepubliceerd. Tijdens de vergadering zijn de preadviezen besproken. Conform de volgorde van behandeling tijdens de vergadering zal hieronder eerst worden ingegaan op het preadvies van mr. A.R. van Oijen en mr. T. Voortman over faillissement en surséance in de agrarische sector. Het tweede preadvies dat wordt besproken, gaat over zekerheidsrechten in de agrarische sector van prof. mr. S.E. Bartels en mr. K.W.C. Geurts. Het laatste preadvies dat wordt behandeld, gaat over bijzonder beheer in de agrarische sector van drs. G. Bies, mr. ir. B.P.C. van Weert en mr. H.G.G. Winnemuller. Naast de inleidingen door de preadviseurs zal per preadvies verslag worden gedaan van de discussie naar aanleiding van de preadviezen en de door de preadviseurs geponeerde stellingen.&lt;/p&gt;</inleiding><content>&lt;h3&gt;1. Faillissement en surséance in de agrarische sector&lt;/h3&gt;&lt;h4&gt;1.1. Toelichting door mr. A.R. van Oijen en mr. T. Voortman.&lt;/h4&gt;&lt;p&gt;Mr. Voortman begint met een korte inleiding op de onderwerpen van het preadvies. &lt;/p&gt;&lt;p&gt;Mr. A.R. van Oijen vervolgt met een introductie op het insolventierecht in het algemeen. Hij beschrijft de insolventies in Nederland eerst cijfermatig. In faillissementsland is de afgelopen jaren heel veel te doen geweest. Sinds de mondiale crisis van 2008/2009 is er een enorme toename geweest van het aantal faillissementen. Het jaar 2013 lijkt voorlopig het hoogtepunt te zijn geweest, met ongeveer 12.500 faillissementen en 12.000 schuldsaneringen. Vanaf mei 2013 is er sprake van een afname van het aantal insolventies, ook in de agrarische sector. Dat is lastig te verklaren, omdat er in 2014 een klap is geweest (met name voor de tuinbouw) door het embargo van Rusland. Ondertussen is echter ook Azië als markt gevonden. De oorzaken van de daling zijn daarom niet aanstonds helder. Van Oijen vervolgt met een uitleg over de drie vormen in het insolventierecht, namelijk de surséance van betaling, het faillissement en de wettelijke schuldsanering voor natuurlijke personen (wsnp).&lt;/p&gt;&lt;p&gt;&lt;span class="italic"&gt;Surséance&lt;/span&gt;&lt;/p&gt;&lt;p&gt;De surséance wordt veelal gezien als het voorportaal van het faillissement. Officieel is het dat niet, maar in de praktijk draait het daar wel (te) vaak op uit. Het is bedoeld als een instrument om een naderend faillissement af te wenden of uit te stellen, doordat de schuldenaar de mogelijkheid krijgt een minnelijke regeling te beproeven met zijn schuldeisers. Daarbij worden hun vorderingen geheel of gedeeltelijk betaald.&lt;/p&gt;&lt;p&gt;De schuldenaar moet de surséance bij de rechtbank aanvragen bij verzoekschrift, dat ondertekend is door een advocaat. Het vereiste voor toekenning van de surséance is dat het voorzienbaar is dat de schuldenaar niet zal kunnen voortgaan met het betalen van zijn opeisbare schulden.&lt;/p&gt;&lt;p&gt;De surséance werkt niet ten aanzien van vorderingen met voorrang (preferente vorderingen), vorderingen ten behoeve van levensonderhoud (alimentatie) en termijnen van huurkoop. Om het doel van de surséance – het komen tot een regeling – te vergemakkelijken is het wel mogelijk een afkoelingsperiode aan te vragen: een periode waarin de schuldeisers hun vorderingen niet mogen innen. De surséance werkt gedurende die afkoelingsperiode alleen niet jegens boedelcrediteuren.&lt;/p&gt;&lt;p&gt;Tijdens de surséance heeft de schuldenaar de samenwerking en instemming van de door de rechtbank benoemde bewindvoerder nodig voor het beheren van en beschikken over de boedel.&lt;/p&gt;&lt;p&gt;&lt;span class="italic"&gt;Faillissement&lt;/span&gt;&lt;/p&gt;&lt;p&gt;Het faillissement heeft – anders dan de surséance – tot doel het vermogen van de schuldenaar te liquideren en iedere schuldeiser uit de opbrengst het zijne te geven. Vanwege dat doel kan het faillissement niet alleen door de schuldenaar (zonder advocaat) worden aangevraagd, maar ook door een schuldeiser die al enige tijd op betaling wacht (met advocaat).&lt;/p&gt;&lt;p&gt;De schuldenaar moet in de toestand verkeren dat hij is opgehouden te betalen. Die toestand moet dus niet slechts voorzienbaar zijn (zoals bij de surséance), maar de schuldenaar moet écht meerdere schuldeisers met minstens één opeisbare schuld niet betalen. Dat wordt de ‘pluraliteit van schuldeisers’ genoemd. De toetsing is ‘ex nunc’. De rechter kijkt naar de situatie op het moment van de zitting. Dat geldt ook voor het hoger beroep. Het kan dus voorkomen dat de tweede schuld (ook wel de steunvordering van de schuldeiser genoemd) op het moment van de zitting in hoger beroep inmiddels is betaald, zodat er geen sprake meer is van de vereiste pluraliteit van schuldeisers.&lt;/p&gt;&lt;p&gt;Ook hier kan een afkoelingsperiode worden verzocht. Bij faillissement is er een geheel verlies van beheer en beschikking van de schuldenaar over zijn vermogen. Alleen de curator is nog bevoegd. De schuldenaar wordt echter niet handelingsonbekwaam. Hij blijft bevoegd om hoogstpersoonlijke rechten uit te oefenen (zoals wilsrechten).&lt;/p&gt;&lt;p&gt;Van Oijen maakt een korte uitstap naar faillissementen in de agrarische sector. Voor ondernemingen in de agrarische sector wordt veel gebruik gemaakt van de vennootschap onder firma (v.o.f.). De Hoge Raad heeft tot voor kort geoordeeld dat het faillissement van de v.o.f. automatisch het faillissement van de vennoten met zich meebracht. Van dat standpunt is de Hoge Raad recent afgestapt. Hij redeneert in &lt;span class="italic"&gt;Eiser/ Bepro B.V. &lt;/span&gt;dat een v.o.f. – anders dan bijvoorbeeld een maatschap - een afgescheiden vermogen heeft. De v.o.f. kan daarom ook los van de vennoten failliet gaan.[2] Dat is volgens Van Oijen ook logisch, omdat het denkbaar is dat een vennoot voldoende vermogen heeft om zowel de schulden van de v.o.f. (waarvoor hij hoofdelijk aansprakelijk is) als zijn privéschulden te voldoen.&lt;/p&gt;&lt;p&gt;Daarna vervolgt Van Oijen met een opsomming en een korte uitleg over de drie soorten vorderingen die crediteuren bij de curator kunnen melden. Dat zijn (1) verifieerbare schulden; onder te verdelen in concurrente en preferente vorderingen; (2) boedelschulden en (3) niet-verifieerbare schulden.&lt;/p&gt;&lt;p&gt;Voor verifieerbare schulden vindt een verificatievergadering plaats. De curator inventariseert alle vorderingen en beoordeelt deze. Schuldeisers krijgen na de verificatievergadering een termijn om te ageren tegen afwijzing van hun vordering door de curator, als zij menen dat dat ten onrechte is.&lt;/p&gt;&lt;p&gt;De preferente vorderingen zijn vorderingen met wettelijke voorrang. Van Oijen noemt als voorbeelden vorderingen gedekt door pand en hypotheek (separatisten), de schuldeiser die het faillissement heeft aangevraagd en daarvoor kosten heeft moeten maken, het salaris van de werknemers van de failliete onderneming over het jaar van het faillissement en het jaar daarvóór en de Belastingdienst.&lt;/p&gt;&lt;p&gt;Boedelschulden worden niet geverifieerd. Dit zijn schulden die &lt;span class="underlined"&gt;na&lt;/span&gt; het faillissement ontstaan. Tot het arrest &lt;span class="italic"&gt;Koot Beheer/Tideman q.q.[3] &lt;/span&gt;gold voor boedelschulden het toedoencriterium: de schuld moest zijn ontstaan door rechtshandelingen van de curator ten gunste van of voor de boedel. Van dat criterium is de Hoge Raad in het genoemde arrest afgestapt. Boedelschulden zijn nu boedelschulden ofwel volgens de wet, ofwel verplichtingen die door de curator in zijn hoedanigheid zijn aangegaan, dan wel het gevolg zijn van handelen van de curator in strijd met de in zijn hoedanigheid na te leven verbintenissen of verplichtingen. Als het gaat om een rechtshandeling, moet zijn wil daarop zijn gericht.&lt;/p&gt;&lt;p&gt;De volgorde van uitdeling van het geliquideerde vermogen van de schuldenaar is grofweg als volgt. Eerst komen de boedelcrediteuren en daarna (indien en voor zover er nog vermogen over is) achtereenvolgens de preferente crediteuren, de concurrente crediteuren, eventuele achtergestelde vorderingen en tot slot de aandeelhouders van een failliete vennootschap of de failliete natuurlijk persoon zelf.&lt;/p&gt;&lt;p&gt;&lt;span class="italic"&gt;WSNP&lt;/span&gt;&lt;/p&gt;&lt;p&gt;De wsnp geldt alléén voor natuurlijke personen. Het uiteindelijke doel van de wsnp is dat deze personen weer perspectief krijgen. In beginsel moeten zij zich gedurende drie jaren houden aan de strenge voorwaarden van de wsnp.&lt;/p&gt;&lt;p&gt;Dat betekent onder meer dat zij een sollicitatieverplichting hebben en dat zij geen nieuwe schulden mogen maken. Na afloop van die drie jaren krijgen zij dan een zogenoemde ‘schone lei’.&lt;/p&gt;&lt;p&gt;Daarmee worden hun schulden omgezet in natuurlijke verbintenissen. Deze zijn dus niet langer in rechte invorderbaar. Dat is gelijk het belangrijkste verschil met een faillissement (van een natuurlijk persoon). Na afloop van het faillissement kan een schuldeiser die zijn vordering niet (volledig) is voldaan zijn vordering wel opnieuw opeisen bij de natuurlijke persoon.&lt;/p&gt;&lt;p&gt;De wsnp kan worden aangevraagd door de schuldenaar zelf zonder advocaat. Vereist is dat de schuldenaar eerst een gemeentelijk traject doorloopt van schuldhulpverlening en tracht een minnelijke schuldenregeling te bereiken met zijn schuldeisers.&lt;/p&gt;&lt;p&gt;Voor toelating tot de wsnp is dan ook een verklaring van het college van burgemeesters en wethouders vereist dat een buitengerechtelijke schuldenregeling niet mogelijk is gebleken. Daarnaast geldt als zeer belangrijk vereiste dat de schuldenaar in de vijf jaar voorafgaand aan het uitspreken van de wsnp te goeder trouw zijn schulden is aangegaan en onbetaald heeft gelaten.&lt;/p&gt;&lt;p&gt;&lt;span class="italic"&gt;Fixatiebeginsel&lt;/span&gt;&lt;/p&gt;&lt;p&gt;Vervolgens gaat Van Oijen dieper in op de strekking en de gevolgen van het faillissement en het fixatiebeginsel, zoals verankerd in art. 20 jo. 23 Fw.&lt;/p&gt;&lt;p&gt;Het faillissement omvat volgens art. 20 Fw het gehele vermogen van de schuldenaar ten tijde van de faillietverklaring en hetgeen hij gedurende het faillissement verwerft. Het wordt ook wel gezien als een gerechtelijk beslag op het gehele vermogen van de schuldenaar.&lt;/p&gt;&lt;p&gt;De uitzonderingen betreffen dezelfde goederen als die waarop een gewone beslaglegger ook geen beslag kan leggen. Officieel zijn dat volgens de (ouderwetse) wet, lakens, bed, voedsel etc. Bedoeld wordt zaken die dienen voor de normale levensstandaard. Daaronder valt tegenwoordig ook een televisie (mits niet exorbitant) en een computer.&lt;/p&gt;&lt;p&gt;Volgens het fixatiebeginsel verliest de schuldenaar het beheer en de beschikking over zijn vermogen, vanaf de aanvang van de dag waarop het faillissement wordt uitgesproken. Er is dus sprake van terugwerkende kracht. Overeenkomsten aangegaan op de dag van faillissement zijn nietig, ongeacht of sprake is van goede trouw van derden en ongeacht of publicatie van het faillissement al heeft plaatsgehad. De boedel is in dat geval niet gebonden, maar de schuldenaar zelf wel. Dit is een voorbeeld van een niet-verifieerbare vordering.&lt;/p&gt;&lt;p&gt;Leveringen behoeven door het fixatiebeginsel ook niet meer geschieden. Daarbij speelt het geen rol of de schuldenaar daar zelf nog iets voor moet doen. Van Ooijen noemt als voorbeeld dat de notaris een levering niet tot stand kan brengen door inschrijving in de openbare registers op de dag van en de dag vóór de faillietverklaring en dat bij de openbare cessie geen mededeling meer kan worden gedaan aan de debitor cessus (dat is een leveringshandeling). Wel kan de schuldenaar van een failliet verklaarde leverancier van agrarische zaken, geleverd onder eigendomsvoorbehoud, het restant van de schuld nog voldoen, waarna de schuldenaar alsnog eigenaar wordt van de geleverde zaken. Het faillissement tast de overeenkomst en het eigendomsvoorbehoud immers niet aan en de levering heeft al plaatsgevonden bij de bezitsverschaffing. Ook bij stille cessie is mededeling mogelijk. Die moet dan geschied zijn door een authentieke akte of geregistreerde onderhandse akte waarmee de levering al is voltooid. Dan komt slechts een openbare cessie tot stand.&lt;/p&gt;&lt;p&gt;Enkele uitzonderingen op het fixatiebeginsel zijn de volgende. Als een derde op de dag van de faillietverklaring vóór publicatie een goed van de schuldenaar verkreeg, wordt hij bij goede trouw beschermd door art. 3:86 BW.&lt;/p&gt;&lt;p&gt;Ook de derde die aan de schuldenaar heeft betaald op de dag van faillietverklaring maar vóór publicatie, heeft bevrijdend betaald, mits wetenschap van het faillissement bij hem niet kan worden bewezen.&lt;/p&gt;&lt;p&gt;In de praktijk levert het fixatiebeginsel problemen op, omdat te veel tijd verstrijkt tussen faillietverklaring en publicatie. Er zijn twee publicatiemogelijkheden:&lt;/p&gt;&lt;ul&gt;&lt;li class="streepjes"&gt;Art. 14 lid 3 FW: publicatie in De Staatscourant. Weinigen lezen deze echter, hoewel deze ook op internet te vinden is. Deze publicatiewijze verdwijnt daarom waarschijnlijk.&lt;/li&gt;&lt;li class="streepjes"&gt;Art. 19 Fw: publicatie in het register van de rechtbank. Op rechtspraak.nl is het Centraal Insolventieregister te vinden, waarin ook naar insolventies gezocht kan worden. Publicatie vindt ook hier doorgaans pas plaats enkele dagen na de faillietverklaring. &lt;/li&gt;&lt;/ul&gt;&lt;p&gt;Dat is veel te lang tussen uitspraak en publicatie en niet meer van deze tijd. In feite moet sprake zijn van onverwijlde publicatie. Een realtime publicatie moet tegenwoordig mogelijk zijn. Enkel afschaffing van de publicatie in de Staatscourant is daarom – ook volgens de NOVA - niet ambitieus genoeg.&lt;/p&gt;&lt;p&gt;&lt;span class="italic"&gt;Betrokkenen bij faillissement&lt;/span&gt;&lt;/p&gt;&lt;p&gt;Tot slot bespreekt Van Oijen welke betrokkenen er bij een faillissement zijn.&lt;/p&gt;&lt;p&gt;Naast de schuldenaar is dat allereerst de curator of (meerdere) curatoren. Deze wordt bij vonnis aangesteld. Curatoren zijn meestal advocaten, maar dat is geen vereiste. De curator heeft de plicht om alle brieven en telegrammen die aan de schuldenaar worden gericht te openen (de postblokkade). Soms wordt niet alleen de post van de failliet maar ook van anderen doorgestuurd. Van Oijen tipt om in geval van één vestigingsadres voor meerdere vennootschappen eerst het adres van de failliet verklaarde vennootschap te wijzigen.&lt;/p&gt;&lt;p&gt;Bij het uitspreken van het vonnis wordt eveneens een rechter-commissaris benoemd. Dat is er tot dusver altijd één, maar er is een wetsvoorstel in de maak dat het mogelijk maakt om meer dan één rechter-commissaris te benoemen voor ingewikkelde faillissementen. &lt;/p&gt;&lt;p&gt;De rechter-commissaris controleert het handelen van de curator en moet hem toestemming geven voor bepaalde handelingen, zoals het beëindigen van een huurovereenkomst, verkoop van goederen en optreden in rechte (los van renvooi). Hij is tevens het aanspreekpunt bij klachten over het handelen van de curator.&lt;/p&gt;&lt;p&gt;Daarmee besluit Van Oijen zijn presentatie.&lt;/p&gt;&lt;p&gt;&lt;span class="italic"&gt;Overeenkomsten&lt;/span&gt;&lt;/p&gt;&lt;p&gt;Voortman neemt het stokje over met een verdieping op het onderwerp overeenkomsten. Iedere agrarische ondernemer komt daarmee in aanraking, bijvoorbeeld met leveringscontracten, leasecontracten (van landbouwmachines), pachtovereenkomsten etc. en bij faillissement staan beide partijen voor een acuut probleem.&lt;/p&gt;&lt;p&gt;Uitgangpunt bij een faillissement is dat dit geen invloed heeft op overeenkomsten. Deze worden dus niet door het faillissement aangetast. Alle rechten en verplichtingen lopen gewoon door, maar de schuldenaar (failliet) en de curator kunnen niet langer tot nakoming worden gedwongen.&lt;/p&gt;&lt;p&gt;De schuldeiser kan wel ex. art. 37 FW de curator een termijn stellen om te beslissen of hij de overeenkomst gestand zal doen. Dat maakte een einde aan zijn onzekerheid. Als de curator beslist tot gestanddoening is het gevolg dat de contractuele verplichtingen boedelschulden worden. Daarbij kan de curator niet doen aan cherrypicking; hij moet het gehele contract nakomen. De curator kan bij gestanddoening bovendien verplicht worden daarvoor zekerheid te stellen.&lt;/p&gt;&lt;p&gt;Als de curator de overeenkomst niet gestand doet, is er sprake van wanprestatie. De curator mag dan op zijn beurt ook geen nakoming meer eisen van de schuldeiser. Die kan de overeenkomst ontbinden en een vordering tot schadevergoeding ter verificatie indienen in het faillissement. Die vordering is dan concurrent.&lt;/p&gt;&lt;p&gt;Voortman bespreekt twee interessante arresten van de Hoge Raad. Het Nebula-arrest[4] wakkerde een discussie aan over de vraag of de curator een actief recht op wanprestatie heeft. De curator kon in die kwestie een onroerende zaak die juridisch eigendom was van de failliet, maar al jaren economisch eigendom van een derde, die het weer verhuurde aan een vierde, laten ontruimen. Zodoende leek het alsof hij in de overeenkomst tot overdracht van de economische eigendom en de huurovereenkomst ‘actief’ mocht wanpresteren.&lt;/p&gt;&lt;p&gt;Aan die theorie maakte de Hoge Raad in het &lt;span class="italic"&gt;Berzona-arrest[5]&lt;/span&gt; een eind. Daarin oordeelde de Hoge Raad dat een faillissement voor de curator geen actieve bevoegdheden of vorderingen in het leven roept die de wet of de overeenkomst niet toekent, zoals een bevoegdheid tot ontruiming of opeising van het gehuurde, terwijl de huurovereenkomst nog loopt. De Hoge Raad benadrukt nog dat in het arrest Nebula geen ander oordeel besloten ligt.&lt;/p&gt;&lt;p&gt;Volgens Voortman zegt de Hoge Raad daarmee dat de casus van Nebula zeer specifiek en uniek was en dat daaruit geen algemeen actief recht op wanpresteren volgt.&lt;/p&gt;&lt;p&gt;&lt;span class="italic"&gt;Insolventieclausules&lt;/span&gt;&lt;/p&gt;&lt;p&gt;Een tweede gevolg uit overeenkomsten in faillissement vloeit voort uit zogenoemde insolventieclausules. In overeenkomsten wordt veelvuldig bepaald dat een partij bevrijd wordt van verplichtingen als haar wederpartij in een situatie van insolventie geraakt. De overeenkomst wordt dan bijvoorbeeld van rechtswege ontbonden of ‘eindigt van rechtswege’.&lt;/p&gt;&lt;p&gt;Over de geldigheid van insolventieclausules heeft de Hoge Raad twee arresten gewezen, die Voortman bespreekt.&lt;/p&gt;&lt;p&gt;In het arrest &lt;span class="italic"&gt;Megapool/Laser[6]&lt;/span&gt; was tussen partijen een dergelijke insolventieclausule afgesproken. Aan Megapool werd surséance van betaling verleend, waarop Laser de overeenkomst ontbond. Megapool had uit hoofde van de overeenkomst echter nog recht op een uitkoopprovisie, terwijl zij van haar zijde aan alle verplichtingen had voldaan. Het faillissement volgde en de curatoren stelden zich op het standpunt dat de uitloopprovisie verschuldigd was, omdat de insolventieclausule in strijd zou zijn met art. 20 FW en art. 6:248 lid 2 BW.&lt;/p&gt;&lt;h4&gt;1.2. Discussie naar aanleiding van het preadvies en stellingen.&lt;/h4&gt;&lt;p&gt;Mr. F.W.J.M. Schols (voorzitter) stelt de veelvoorkomende situatie aan de orde dat in huwelijkse voorwaarden een jaarlijks verrekenbeding is opgenomen, dat in de praktijk niet wordt nagekomen. Dan is vaak de afspraak dat de tot verrekening gerechtigde in geval van een faillissement dat recht verliest (een vervalbeding). Schols vraagt of dit vervalbeding eveneens kan worden aangemerkt als een (nietige of vernietigbare) insolventieclausule. Voortman antwoordt dat het beding inderdaad langs de lat van &lt;span class="italic"&gt;Megapool/Laser&lt;/span&gt; moet worden gelegd. Het is goed voorstelbaar dat het beding dan in strijd zou blijken te zijn met de daarin gegeven regel.&lt;/p&gt;&lt;h3&gt;2. Zekerheidsrechten in de agrarische sector&lt;/h3&gt;&lt;h4&gt;2.1. Toelichting door prof. mr. S.E. Bartels en mr. K.W.C. Geurts&lt;/h4&gt;&lt;p&gt;De heer prof. mr. S.E. Bartels begint zijn inleiding met een korte schets van de zekerheidsrechten pand en hypotheek. Vaak wordt er alleen gedacht aan deze zekerheidsrechten, maar dit is niet juist. Er dient bij zekerheidsrechten ook gedacht te worden aan het eigendomsvoorbehoud, persoonlijke zekerheidsrechten, hoofdelijkheidsverklaringen, achterstellingsovereenkomsten en bankgaranties.&lt;/p&gt;&lt;p&gt;&lt;span class="italic"&gt;Drie klassieke zekerheidsrechten&lt;/span&gt;&lt;/p&gt;&lt;p&gt;In zijn bijdrage zal Bartels zich concentreren op de drie klassieke zekerheidsrechten, pand, hypotheek en eigendomsvoorbehoud.&lt;/p&gt;&lt;p&gt;Bartels legt uit dat pand en hypotheek een vergelijkbaar DNA hebben en zich op identieke wijze gedragen. Beide worden ze gevestigd tot zekerheid van nakoming van een geldvordering. Op het moment dat de debiteur in de nakoming van zijn betalingsverplichting tekortschiet, kan er worden overgegaan tot openbare executoriale verkoop van het verbonden goed, waarbij de netto opbrengst wordt verdeeld. Pand en hypotheek hebben een hoge voorrang en gaan in principe boven andere vorderingen. Er is altijd het recht van parate executie. En de pand- en hypotheekhouder zijn separatist. Indien er een overschot wordt gerealiseerd bij verkoop, gaat dit overschot terug naar de zekerheidsgever. Verder legt Bartels uit dat zekerheidsgerechtigden geen gebruiksrecht hebben en zich het onderpand ook niet mogen toe-eigenen. Pand en hypotheek zijn afhankelijke rechten. &lt;/p&gt;&lt;p&gt;Het eigendomsvoorbehoud heeft een ander DNA dan pand en hypotheek. Bij niet nakoming door de koper, kan de verkoper/eigenaar niet executeren. De eigenaar kan wel ontbinden, er is immers sprake van een tekortkoming in de nakoming, waardoor koper het goed zonder recht houdt. De eigenaar kan de zaak dan revindiceren. Bij een eigendomsvoorbehoud is er geen sprake van executie en parate executie. Ook heeft de eigenaar geen voorrang en is hij geen separatist. Een eigendomsvoorbehoud is geen afhankelijk recht, zodat de eigenaar zich de zaak wel kan toe-eigenen.&lt;/p&gt;&lt;p&gt;Het betreffen hier twee soorten zekerheidsrechten, maar ze gedragen zich heel anders. Wat voornoemde zekerheidsrechten wel gemeen hebben, legt Bartels uit, zijn gemeenschappelijke vrienden en vijanden. Dit betreffen: natrekking, vermenging, oneigenlijke vermenging en zaaksvorming. Pand, hypotheek en het eigendomsvoorbehoud hebben hier allemaal last of profijt van, op dezelfde manier.&lt;/p&gt;&lt;p&gt;Bartels legt uit dat het lastig vast te stellen is of rechtens iets al bestaat, of nog niet. Hij gebruikt als voorbeeld een appel aan de boom. De appel is een bestanddeel van de boom. De appel wordt pas iets als de appel van de boom valt of van de boom wordt geplukt. De appel wordt dan een roerende zaak, een object met een zelfstandige aanspraak. Dit juridische ontstaansmoment is belangrijk voor de totstandkoming van het pandrecht, legt Bartels uit. Ontstaat de zaak nadat het faillissement tot stand is gekomen, dan kan het pandrecht niet (meer) ontstaan. Bartels merkt op dat het omgekeerd ook zo kan zijn dat je een pandrecht, hypotheekrecht of eigendomsvoorbehoud hebt, maar dat je het verliest doordat het object verdwijnt (bijvoorbeeld: je eet de appel op). Je zekerheid is dan in rook opgegaan, maar je vordering bestaat nog wel. Bartels merkt op dat dit een nadeel kan zijn of een voordeel. Want als jij pand of hypotheek hebt op een object dat iets natrekt, dan wordt jouw recht groter en meer waard. Voor sommigen is dit negatief, maar voor anderen positief.&lt;/p&gt;&lt;p&gt;Pand en hypotheek kunnen gevestigd worden op overdraagbare goederen. Pand op niet-registergoederen en hypotheek op registergoederen. Ook is het mogelijk om pand en hypotheek te vestigen op bepaalde IE-rechten, kwekersrechten, fosfaatrechten en dierproductierechten. Aan het einde van de toelichting zal Bartels hier nog op terugkomen.&lt;/p&gt;&lt;p&gt;Mevrouw mr. K.W.C. Geurts neemt het woord over en geeft aan nader in te zullen gaan op (in)directe natrekking. Daarvoor legt zij eerst uit wat onder directe natrekking verstaan wordt. Als voorbeeld een huis of een kas, althans een gebouw op de grond. Als het gebouw rechtstreeks op de grond is geplaatst en met de grond is verenigd en bestemd is om duurzaam ter plaatse te blijven wordt het gebouw nagetrokken door de grond volgens de wet. Geurts legt uit wat dat nou eigenlijk betekent. Zij schetst het voorbeeld dat er sprake is van een kas die in onderdelen wordt geleverd, waarbij een eigendomsvoorbehoud of pandrecht op die onderdelen rust. Op het moment dat de kas verenigd wordt met de grond en de vereniging duurzaam is, vervalt het eigendomsvoorbehoud van de leverancier. Ook als de leverancier niet betaald heeft gekregen, is de leverancier zijn zekerheid wel kwijt. De hypotheekhouder daarentegen is wel blij, merkt Geurts op, die heeft behalve grond nu ook de kas onder het hypotheekrecht. Geurts merkt op dat voor planten hetzelfde geldt maar dat de drempel dan lager is. Het gaat er dan om of de plant verenigd is met de grond, waarbij de plant dan nagetrokken wordt door de grond. &lt;/p&gt;&lt;p&gt;&lt;span class="italic"&gt;Natrekking (onroerende zaken)&lt;/span&gt;&lt;/p&gt;&lt;p&gt;Geurts gaat verder hoe het werkt met onroerende zaken en indirecte natrekking. Als voorbeeld neemt zij weer de kas, met de onderdelen in de kas. In optie 1 is de kas verenigd met de grond. De objecten in de kas worden indirect door de grond nagetrokken als die objecten bestanddeel van de kas zijn. Daarvoor moeten ze bij de kas horen, zoals de kas bij de grond hoort. Het dient dan een geheel te vormen. Hiervoor is vereist dat de onderdelen naar verkeersopvatting bestanddeel zijn van de kas of er schade van betekenis ontstaat bij het verwijderen van die onderdelen (art. 3:4 BW). Verlichting bijvoorbeeld, noemt Geurts, is altijd bestanddeel van de kas. Machines daarentegen zijn bijna nooit bestanddeel van een kas, merkt Geurts op. In het laatste geval ga je er vanuit dat een eigendomsvoorbehoud veilig is, maar dit is niet zo legt Geurts uit. Er is namelijk nog optie twee. Daarbij dient twee keer getoetst te worden aan art. 5:20 BW. Allereerst moet bezien worden of de kas duurzaam is verenigd met de grond en de objecten in die kas indirect duurzaam zijn verenigd met de grond. Als voorbeeld noemt Geurts een oogstkar op een rail. De oogstkar is geen bestanddeel van de kas, maar wellicht wel door indirecte natrekking. Hiervoor is vereist dat allereerst de oogstkar en de rail moeten zijn verenigd met de grond en er daarnaast sprake is van een duurzame vereniging, bestemd om duurzaam ter plaatse te zijn. Op deze wijze kan de oogstkar dan indirect worden nagetrokken, waarbij de leverancier dus het eigendom kwijt raakt van de oogstkar, legt Geurts uit.&lt;/p&gt;&lt;p&gt;Geurts vraagt zich af hoe dit dan met beplanting en indirecte natrekking zit. Zijn de planten bestanddeel van de kas? De tweede optie zoals hierboven besproken, kan niet bij beplanting. Volgens art. 5:20 BW moet het namelijk gaan om gebouwen of werken. Is het dan mogelijk om via optie één indirecte natrekking bij beplanting te bewerkstelligen? Er dient dan naar de verkeersopvatting gekeken te worden. In het arrest Depex/Curatoren zijn aanwijzingen te vinden. De vraag die Geurts stelt, is de kas incompleet zonder tomatenplanten? Is een kas geen kas meer zonder tomatenplanten? Of zijn de tomaten en de kas in specifiek opzicht op elkaar afgestemd?&lt;/p&gt;&lt;p&gt;Ook kan er gekeken worden of er schade van betekenis is. Is er beschadiging van betekenis als we de kas en tomatenplanten van elkaar afhalen?&lt;/p&gt;&lt;p&gt;Om een opinie van de aanwezigen te krijgen, heeft Geurts een stemmingapplicatie in de presentatie verwerkt waarbij alle aanwezigen mogen stemmen. De vraag waar antwoord op gegeven dient te worden, is: wie mag er aanspraak maken op de tomatenplanten? De leverancier of de hypotheekhouder? De meerderheid van de stemmers is van mening dat de tomatenplanten zelfstandige zaken zijn, zodat de leverancier er aanspraak op kan maken. De tomatenplanten zijn dan niet door indirecte natrekking bestanddeel geworden van de kas. Geurts geeft aan dat het hierbij van belang is op te merken dat de tomatenplanten in substraten staan en niet rechtstreeks in de grond.&lt;/p&gt;&lt;p&gt;De heer mr. W.H.G.A. Filott stelt een vraag over aardwarmte in kassen, nu kassen tegenwoordig steeds meer verwarmd worden met aardwarmte. Hij vraagt zich af of en hoe zekerheidsrechten op de aardwarmteinstallatie gevestigd kunnen worden. Er wordt water opgepompt vanaf een diepte van 200/300 meter. Er is tevens een vergunning nodig voor de installatie en het betreft een miljoeneninvestering.&lt;/p&gt;&lt;p&gt;Bartels vraagt wat er dan in zekerheid wordt gegeven. De vergunning, dat onderdeel komt aan het einde nog even aan de orde. Bartels geeft aan dat de installatie beoordeeld kan worden aan de hand van het voorgaande verhaal.&lt;/p&gt;&lt;p&gt;&lt;span class="italic"&gt;Vermenging (roerende zaken)&lt;/span&gt;&lt;/p&gt;&lt;p&gt;Geurts gaat verder met roerende zaken en haalt daarbij voorbeelden aan zoals aardappelen, graan, mestkorrels en gewasbeschermingsmiddelen in een silo. Door vermenging kan dit één grote zaak worden. Maar wie is er dan eigenaar van? Dit is onder andere afhankelijk van de vraag of er één hoofdzaak is aan te wijzen, legt Geurts uit. Is er een hoofdzaak aan te wijzen, dan blijft de hoofdzaak bestaan en de onderdelen die er dan aan toegevoegd zijn, vallen dan onder de hoofdzaak. Moeilijker is het bij gelijksoortige zaken, waarbij bijvoorbeeld aardappelen met aardappelen vermengd worden. Een mogelijkheid is dan om naar het waarde criterium te kijken, merkt Geurts op. Maar uit het Zalco arrest[7] blijkt dat dit niet snel mag worden aangenomen. Er moet dan namelijk sprake zijn van een aanzienlijk waardeverschil en daar wordt volgens Geurts niet snel aan voldaan.&lt;/p&gt;&lt;p&gt;In de onderhavige zaak ging het om een pandrecht van Zalco op vloeibaar aluminium dat zich in een oven bevond. Zalco ging vervolgens failliet, maar na faillissement gingen de curatoren door met de productie en werd alsnog niet-verpand aluminium in de oven bijgevoegd. Later werd het productieproces stopgezet waardoor het aluminium stolde. De vraag rees of er op het gestolde aluminium in de oven een pandrecht rustte. De eigenaar van de grond waarop de oven zich bevond was van mening dat het pandrecht teniet was gegaan doordat het verpande aluminium was vermengd met het na faillietverklaring nog geproduceerde aluminium.&lt;/p&gt;&lt;p&gt;De Hoge Raad heeft overwogen dat het criterium niet zo strikt gehanteerd dient te worden. Je krijgt in dat geval een pandrecht op een aandeel. Er ontstaan een nieuw pandrecht op een aandeel in de nieuwe zaak. Dit geschiedt van rechtswege tijdens faillissement. De leverancier kreeg dus alsnog een pandrecht. &lt;/p&gt;&lt;p&gt;Als vermenging optreedt tussen gelijksoortige zaken en er is geen hoofdzaak aan te wijzen, dan hoef je als pandhouder niet bang te zijn dat je alles verliest. Je krijgt een pandrecht op een aandeel in het geheel, legt Geurts uit.&lt;/p&gt;&lt;p&gt;De heer mr. J.N. Kras M.B.A. vraagt hoe het zit met kwekersrechten bij een rozenteler die failliet gaat. Als de rozen in de grond gekweekt zijn, dan zijn ze verenigd met de grond en is de eigenaar van de grond ook de eigenaar van de rozenplanten. De curator kan dan in principe zonder toestemming van de kwekersrechthouder de rozenplanten verkopen. Hier kan je uiteraard wel een discussie krijgen over schending van de kwekersrechten.&lt;/p&gt;&lt;p&gt;&lt;span class="italic"&gt;Zaaksvorming en vruchttrekking&lt;/span&gt;&lt;/p&gt;&lt;p&gt;Het volgende onderwerp dat Geurts behandelt, is zaaksvorming en vruchttrekking. &lt;/p&gt;&lt;p&gt;Is er daarbij sprake van een nieuwe zaak? Als voorbeelden noemt Geurts vloeibare mest, waar mestkorrels van worden gemaakt, het produceren van een hele tractor en de moestuintjes van de Albert Heijn die worden opgekweekt. Geurts meent dat in deze gevallen steeds nieuwe zaken gevormd worden. Geurts stelt de vraag hoe dit dan bij een plantui zit. Ontstaat er dan ook een nieuwe zaak omdat er een plant uit het bolletje groeit of blijft dit dezelfde zaak? Via de stemmingsapplicatie mogen de aanwezigen hierover stemmen. De vraag luidt: is een plantui een nieuwe zaak of is het dezelfde zaak? De uitslag van de stemming is 50/50. De meningen zijn hierover duidelijk verdeeld en ook Geurts en Bartels zijn van mening dat er voor beide standpunten iets te zeggen valt.&lt;/p&gt;&lt;p&gt;De heer mr. J.N. Kras M.B.A. merkt op dat de nieuwe uienplant wel kan afwijken van de oorspronkelijke plant, biologisch gezien. Volgens het kwekersrecht ontstaat er een nieuwe plant, geeft Kras aan.&lt;/p&gt;&lt;p&gt;Geurts geeft aan dat we aannemen dat het om een nieuwe zaak gaat. De vervolgvraag is dan of er dan sprake is van zaaksvorming of vruchttrekking? Hiervoor dient gekeken te worden naar de criteria in het arrest Hollander’s Kuikenbroederij. De Hoge Raad heeft in dat arrest overwogen dat er sprake is van zaaksvorming, als er een intensief proces nodig is. In het geval van Hollander’s Kuikenbroederij[8] was dat het geval, namelijk de eitjes in de machine stoppen en regelmatig keren. Bij zaaksvorming kan degene die alle arbeid heeft verricht de eigenaar worden van de nieuwe zaak.&lt;/p&gt;&lt;p&gt;Zo komt Geurts uit bij de productiebenadering en de natuurwetenschappelijke benadering. De productiebenadering houdt in dat iets wel natuurlijk kan lijken, maar als er voldoende arbeid en vorming in zit, toch sprake kan zijn van zaaksvorming. Zo niet, dan is er sprake van vruchttrekking. Bij de natuurwetenschappelijke benadering gaat het erom of de oorspronkelijke zaak ophoudt te bestaan. In dat geval is dan sprake van zaaksvorming. Indien de oorspronkelijke zaak blijft bestaan en de nieuwe zaak wordt er af gehaald, dan is er sprake van vruchttrekking. Nadeel van de laatste benadering is dat het productieproces niet wordt meegenomen. Op het moment dat iemand veel tijd en kosten in het proces steekt, is het nog steeds vruchttrekking.&lt;/p&gt;&lt;p&gt;Het nadeel van de eerste benadering, de productiebenadering, is dat zaaksvorming dan alleen ontstaat bij tomatenplanten in substraat, dus als ze roerend zijn, legt Geurts uit. Bij onroerende tomatenplanten, die in de grond staan, gaat deze vorm van zaaksvorming niet op. Hierdoor krijg je een verschil tussen tomatenplanten in de grond en in substraat. Geurts merkt op dat het de vraag is of dit wenselijk is. Geurts informeert bij de aanwezigen welke benadering volgens hen de voorkeur geniet. Via de stemmingsapplicatie mag een ieder zijn stem uitbrengen. Welke benadering geniet de voorkeur, de productiebenadering of de natuurwetenschappelijke benadering? De meeste stemmen gaan naar de productieprocesbenadering. Bartels merkt naar aanleiding van de stemming op dat de regels van zaaksvorming alleen van toepassing zijn als je van roerende zaken een nieuwe zaak maakt. Maar dat het gek zou zijn als het recht een onderscheid maakt tussen de onroerende plant of roerende plant. Bartels en Geurts durven de stelling aan dat er sprake moet zijn van analoge toepassing bij onroerende planten. Zij merken daarbij wel op dat dit niet door iedereen zal worden geaccepteerd in het recht. &lt;/p&gt;&lt;p&gt;De heer mr. F.H. Schraven merkt omtrent de productiebenadering op dat het melkquotum een productierecht is voortgekomen uit arbeid van de melkveehouder en nimmer uit arbeid van de eigenaar van de grond. Maar toch is er in dat geval sprake van een 50/50 situatie bij de verdeling.&lt;/p&gt;&lt;p&gt;Bartels geeft aan dat het je op een onzeker pad brengt, als je voor de productiebenadering kiest. De natuurwetenschappelijke benadering biedt meer zekerheid merkt Bartels op. Een andere punt is dat het bij de productiebenadering vaak onduidelijk is wanneer het één begint en het ander ophoudt.&lt;/p&gt;&lt;p&gt;Als er sprake is van een nieuwe zaak en zaaksvorming dan zijn er twee opties om de eigendom toe te wijzen. Dit kan via art. 5:16 lid 1 en lid 2 BW. Lid 1 zegt dat de eigenaar van de oorspronkelijke zaak ook de eigenaar wordt van de nieuwe zaken. Lid 2 zegt dat de eigenaar de vormer of de doen-vormer is. Hiervoor is wel vereist dat het gedeeltelijk of geheel verricht wordt met zaken van een ander, vanwege de arbeid. De Hoge Raad heeft een uitspraak gedaan over het tweede lid. De vormer beriep zich op het tweede lid en ook degene die opdracht had gegeven voor het vormen, beriep zich er op. De Hoge Raad heeft overwogen dat alsdan gekeken moet worden naar wie beslissende invloed heeft op de vorm en wijze van productie en wie het economisch risico draagt. Daarbij moet gekeken worden naar de economische realiteit; wie loopt steeds het risico. Als twee partijen een beroep doen op lid 2, dan weten we door het arrest van de Hoge Raad hoe we dit moeten oplossen merkt, Geurts op.&lt;/p&gt;&lt;p&gt;Recent heeft het Hof Den Bosch[9] een uitspraak over zaaksvorming gedaan. Het ging hier om een fabrikant van varkensmengvoer die grondstoffen kocht voor het mengvoer, legt Geurts uit. De fabrikant kreeg opdracht om het mengvoer samen te stellen met eigen zaken. De afnemer gaf die opdracht. Bij mengvoer is de samenstelling heel belangrijk. Vervolgens beriep de fabrikant zich op lid 1 als eigenaar van de zaak, want hij was eigenaar van de oorspronkelijke zaken. De afnemer beriep zich op lid 2, als doen vormer. Het hof heeft in deze overwogen dat lid 1 de hoofdregel is en lid 2 de uitzondering. Het hof is vervolgens gaan beoordelen of in dit geval gerechtvaardigd een beroep kan worden gedaan op lid 2. Er is volgens het hof echter onvoldoende grond om aan te nemen dat de afnemer op grond van lid 2 de eigenaar is. De afnemer heeft wel de opdracht gegeven, maar hij heeft verder nog niets gedaan. De fabrikant voerde de ingewikkelde berekeningen voor de samenstelling uit. Verder was er ook nog niet betaald door de afnemer. Het economische risico’s lag volledig aan de kant van de fabrikant. Derhalve oordeelde het hof dat de fabrikant de eigenaar is.&lt;/p&gt;&lt;p&gt;&lt;span class="italic"&gt;Bijzondere (wets)bepalingen&lt;/span&gt;&lt;/p&gt;&lt;p&gt;Tot slot legt Bartels nog iets uit omtrent bijzonderheden. Allereerst het oogstrecht van art. 35 lid 2 Fw. Een appel aan een boom, bestaat voor het recht nog niet. Er kan nog geen eigenaar van de appel zijn en er kan ook nog geen pandrecht op gevestigd worden. Maar merkt Bartels op, je kunt al wel bij voorbaat rechtshandelingen verrichten; art. 3:97 BW: bij voorbaat leveren. Je kunt alvast leveringshandelingen verrichten, ook als de zaak nog niet bestaat. Het enige dat nog moet gebeuren, is dat het goed in vermogen gebracht dient te worden. Als ik de appel pluk, benoemt Bartels, ontstaat het pandrecht. Er kan een kink in de kabel ontstaan als voor het faillissement de leverings- /vestigingshandeling is verricht, maar het goed nog niet in het vermogen is gekomen van de pandgever. Als dat pas gebeurt na datum faillissement, kan het pandrecht niet meer tot stand komen. In beginsel kan je geen pandrecht meer laten ontstaan als je al failliet bent (art. 35 lid 2 FW). Maar in voornoemd artikel staat een uitzondering voor de landbouw. Namelijk dat je in strijd met of in afwijking van het normale vermogensrecht en het faillissementsrecht, toch op toekomstige oogst een pandrecht kan doen ontstaan ondanks het faillissement van de pandgever. Dus als je de appel plukt tijdens het faillissement van de pandgever, komt daar toch een pandrecht op te rusten, zo legt Bartels uit. Van belang hierbij is ook art. 3:37 lid 4 BW merkt Bartels op. Hierin staat dat je de kantonrechter kan vragen om een machtiging om de inoogsting zelf ter hand te nemen.[10]&lt;/p&gt;&lt;p&gt;Een tweede bijzonderheid, merkt Bartels op, zijn pandrechten op andere goederen dan zaken, zoals IE-rechten. Er dient gekeken te worden naar de overdraagbaarheid van het goed, legt Bartels uit. Als het goed niet overdraagbaar is, kan het niet worden verpand of verhypothekeerd. Voor het systeem van het Burgerlijk Wetboek zijn IE-rechten geen eigendomsrechten, geen beperkte rechten en ook geen vorderingsrechten (art. 3:83 lid 1 BW). IE-rechten zijn dus andere rechten, die vallen onder art. 3:83 lid 3 BW. Andere rechten zijn in beginsel onoverdraagbaar, tenzij de wet zegt dat zij wel overdraagbaar zijn. Ook bij kwekersrechten is in principe overdracht mogelijk, alsmede de verpanding hiervan. Dit staat ook in de wet.&lt;/p&gt;&lt;p&gt;De vestigingsformaliteiten bij verpanding zijn altijd constitutief. De verpanding ontstaat ten opzichte van iedereen of ten opzichte van niemand. Indien er geen mededeling is gedaan aan debiteur, dan is er geen sprake van een verpande vordering. In de Zaai en plantgoedwet wordt dit echter anders geregeld dan in het Burgerlijk Wetboek merkt Bartels op. Er zit een registratieregeling in. In deze regeling staat dat het kwekersrecht pas derdenwerking heeft na de registratie daarvan. Tussen partijen bestaat al vóór registratie de werking, maar ten opzichte van derden pas later. Dit is afwijkend van het normale systeem zoals dat in het Burgerlijk Wetboek is opgenomen, legt Bartels uit.&lt;/p&gt;&lt;p&gt;Tot slot merkt Bartels nog het een en ander op omtrent publiekrechtelijke vermogensrechten, zoals fosfaatrechten, pluimveerechten en varkensrechten. De vraag is of die rechten overdraagbaar zijn? Ja, want dit staat in de wet, luidt het antwoord aldus Bartels. Bijvoorbeeld pluimveerechten zijn wel overdraagbaar, maar niet vatbaar voor verpanding. Dit heeft er mee te maken dat de wetgever het niet wenselijk heeft geacht om de rechten uit elkaar te spelen met betrekking tot de onderneming, legt Bartels uit. Je kunt de rechten wel vervreemden, maar niet verpanden.&lt;/p&gt;&lt;h3&gt;3. Bijzonder beheer in de agrarische sector&lt;/h3&gt;&lt;h4&gt;3.1. Toelichting door drs. G. Bies, mr. ir. B.P.C. van Weert en mr. H.G.G. Winnemuller&lt;/h4&gt;&lt;p&gt;De heer Bies trapt af met een korte introductie over de problematiek waar zijn afdeling, Food &amp; Agri - Bijzonder Beheer van Coöperatieve Rabobank U.A., mee te maken krijgt. De afgelopen jaren is er voornamelijk veel te doen geweest in de glastuinbouw. Die is samen met de intensieve veehouderij de belangrijkste en grootste sector binnen de agrarische praktijk in Nederland.&lt;/p&gt;&lt;p&gt;Bies laat recente cijfers zien van het CBS: deze schetsen de problematiek in de glastuinbouw: het is verreweg de zwaarst gefinancierde sector en de meest kapitaalintensieve binnen de landbouw. De prijzen voor grond met een tuinbouwbestemming zijn veel hoger dan die voor akkerbouwbestemming, daarnaast moeten er kassen op worden gebouwd. Een regulier tuinbouwbedrijf is met 73% vreemd vermogen gefinancierd, uitgaande van de boekwaarde. Als men echter uitgaat van de marktwaarde op dit moment, dan hebben veel tuinbouwbedrijven 100% vreemd vermogen.&lt;/p&gt;&lt;p&gt;Binnen de glastuinbouw zijn er twee belangrijke deelsectoren; de glasgroentesector (tomaten, komkommers, paprika’s en wat aubergines en courgettes) en de sierteelt (rozen, chrysanten, gerbera’s en potplanten).&lt;/p&gt;&lt;p&gt;De afgelopen jaren is het aantal bedrijven in beide deelsectoren fors afgenomen. Het valt op dat dat in de sierteelt heeft geleid tot werkelijk stoppen met het bedrijf, terwijl in de glasgroentesector vaak sprake is van overnames door concurrenten. Het obligo van de bank in deze sectoren is sinds 2010 flink afgebouwd.&lt;/p&gt;&lt;p&gt;&lt;span class="italic"&gt;Werkwijze Bijzonder Beheer&lt;/span&gt;&lt;/p&gt;&lt;p&gt;De afdeling Bijzonder Beheer is opgedeeld in twee subafdelingen en fases. De eerste fase is die van begeleiding, de tweede fase die van insolventie. Bij Begeleiding wordt eerst een probleemanalyse gemaakt en beoordeeld of er sprake is van een toekomstperspectief (vooral op de lange termijn). Als dat het geval is, blijft het dossier in de fase van Begeleiding. Is dat niet het geval en kan er niets meer worden gedaan aan de economische levensvatbaarheid van een bedrijf, dan gaat het dossier naar Insolventie.&lt;/p&gt;&lt;p&gt;De nadruk bij Begeleiding ligt op het bedrijfseconomisch perspectief. Bies en zijn collega’s werken aan het financieel gezond maken van een onderneming en proberen tegelijkertijd het kredietrisico voor de bank te verlagen. Daarbij geldt dat een goedlopend bedrijf ook een goedlopende financiering betekent. De intentie is het bedrijf weer naar regulier beheer te krijgen. Daarom is het ook belangrijk de klantrelatie goed te houden.&lt;/p&gt;&lt;p&gt;In de herstelfase van Begeleiding wordt samen met de ondernemer de probleemanalyse gemaakt en een plan van aanpak opgesteld. Desondanks is dit vaak emotioneel en lastig voor de ondernemer. Een groot deel van de werkzaamheden op Bijzonder Beheer bestaat uit het verhogen van de acceptatiegraad van bijzonder beheer door de onderneming.&lt;/p&gt;&lt;p&gt;De oorzaak van de problemen kan uiteenlopend zijn, bijvoorbeeld de marktwaarde, de producten of de financiële situatie, maar heel vaak is het een managementprobleem. De vraag is vaak of de ondernemer (nog) geschikt is om de onderneming te leiden. Het komt veel voor dat ondernemingen hard zijn gegroeid. Ondernemingen in de glasgroentebouw doen bijvoorbeeld veel aan schaalvergroting; er zijn veel bedrijven met meer dan 100 man personeel. Dat vergt een totaal ander soort leiderschap dan een kleine onderneming. Niet altijd is de ondernemer meegegroeid met het bedrijf. Daarnaast is er vaak een liquiditeitsprobleem. Dan wordt bekeken of het mogelijk is risicodragend vermogen in te brengen van investeerders. Verder worden adviseurs ingehuurd. Bij grote bedrijven komt het geregeld voor dat een deel van het bedrijf niet rendabel is. In dat geval wordt samen met de ondernemer onderzocht of het verstandig is dat gedeelte te verkopen. In deze fase kan de ondernemer verder crediteurenakkoorden proberen te sluiten. Soms zal de bank een dergelijk crediteurenakkoord financieren. De bank beoordeelt ondertussen haar eigen positie en wil nieuwe zekerheden vestigen.&lt;/p&gt;&lt;p&gt;Specifiek in de glastuinbouw is volgens Bies een punt dat de opbrengsten erg fluctueren vanwege de internationale concurrentie. Als de oogst van tomaten in Spanje goed is, zullen de opbrengsten voor Nederlandse tomaten afnemen, zo legt hij uit. Die combinatie van volatiliteit in opbrengsten en de hoge vaste lasten van het kapitaal (rente en aflossingen), leiden ertoe dat veel glastuinbouwbedrijven afwisselend jaren van verlies en jaren van winst kunnen hebben. Dat leidt vaak tot liquiditeitsproblemen.&lt;/p&gt;&lt;p&gt;Om die reden kijkt de bank niet zozeer naar het verlies, maar naar de gemiddelde genormaliseerde verdiencapaciteit van de onderneming. Daarnaast wordt gekeken naar de bedrijfseconomische looptijd van de kassen en de jaarlijkse instandhoudingsinvesteringen. (Hoe lang gaan de kassen nog mee en hoeveel moet er jaarlijks betaald worden om deze te kunnen exploiteren?).&lt;/p&gt;&lt;p&gt;Een volgend probleem is dat de glastuinbouw een moeilijke exit-markt heeft. Dat wil zeggen dat het moeilijk is voor ondernemers die met pensioen willen om hun bedrijf voor een goede prijs te verkopen.&lt;/p&gt;&lt;p&gt;Nog een specifiek aspect van de glastuinbouw is dat de beslissing om te financieren vaak voor een langere periode genomen moet worden. Dat heeft te maken met gewasvervanging. Voor rozen geldt bijvoorbeeld dat deze eens in de 7 jaar vervangen moeten worden. Als de ondernemer verzoekt om financiering om nieuwe rozen aan te planten, moet de bank zich dus direct voor 7 jaar committeren. Er moet dan dus ver vooruit gekeken worden.&lt;/p&gt;&lt;p&gt;De heer Van Weert vervolgt de presentatie met het onderwerp crediteurenakkoorden.&lt;/p&gt;&lt;p&gt;&lt;span class="italic"&gt;Crediteurenakkoorden&lt;/span&gt;&lt;/p&gt;&lt;p&gt;Veel bedrijfsbeëindigingen worden buiten faillissement afgewikkeld. Dat heeft naar de mening van Van Weert te maken met het in de landbouwsector veel voorkomen van de persoonlijke ondernemingsvormen; de eenmanszaak en de v.o.f.&lt;/p&gt;&lt;p&gt;Een voorbeeld van afwikkeling buiten faillissement is een liquidatieakkoord; het bedrijf stopt en betaalt de resterende crediteuren gedeeltelijk.&lt;/p&gt;&lt;p&gt;Banken zijn met reguliere crediteurenakkoorden voorzichtig, want dat is alleen zinvol als de continuïteit van de onderneming gewaarborgd is. Daarom speelt de probleemanalyse een belangrijke rol.&lt;/p&gt;&lt;p&gt;Er zijn twee vormen van het crediteurenakkoorden, resumeert Van Weert het preadvies. Het akkoord buiten faillissement en het akkoord binnen faillissement. Buiten faillissement is het nu nog erg lastig om een crediteurenakkoord af te sluiten, omdat alle crediteuren akkoord moeten gaan. Dat betekent dat het al onmogelijk wordt zodra één crediteur dwarsligt.&lt;/p&gt;&lt;p&gt;Daarmee komt Van Weert op nieuw in te voeren wetgeving. Dat betreft allereerst de Wet de continuïteit onderneming II (WCO II) over het aanbieden van buitengerechtelijke akkoorden. Die wet beoogt een einde te maken aan de situatie dat één onwillige crediteur – een crediteur die in geval van een faillissement waarschijnlijk geen uitkering zou ontvangen - het crediteurenakkoord tegen kan houden. Dat gaat naar de mening van Van Weert best ver, omdat een crediteur daardoor dus gedwongen kan worden afstand te doen van zijn vordering.&lt;/p&gt;&lt;p&gt;De wet lijkt geïnspireerd te zijn op het Angelsaksische ‘scheme of arrangement’, dat in die rechtsstelsels veel gebruikelijker is.&lt;/p&gt;&lt;p&gt;In de WCO II kan een akkoord worden aangeboden aan verschillende klassen van schuldeisers.&lt;/p&gt;&lt;p&gt;In de glastuinbouw specifiek is vaak sprake van dekkingstekorten. Dat betekent dat de financiering van de bank hoger is dan de waarde van de onderliggende zekerheden. De vordering van de bank valt daardoor uiteen in twee delen. Een gedeelte van de vordering is preferent, want deze wordt gedekt door de zekerheidsrechten. Maar moet het overige gedeelte (waarvoor die zekerheden niet voldoende hebben opgebracht) als concurrente vordering worden aangemerkt? Dat is nog onduidelijk. Dat heeft er mee te maken dat de waardering van de onderneming een essentieel punt is bij een crediteurenakkoord. Er zijn meer methoden om ondernemingen te waarderen; bijvoorbeeld op de executiewaarde, de marktwaarde, de going concern-waarde enz. De gekozen waarderingssystematiek kan dus veel invloed hebben.&lt;/p&gt;&lt;p&gt;Er ontstaat een korte discussie in de zaal over de vraag of het voor de bank mogelijk zou zijn te betogen dat zij in slechts één categorie valt, namelijk die van preferente schuldeisers, voor wat betreft het akkoord. De heer mr. E. Marcus vraagt wat de voorkeur zou hebben van de bank. Van Weert denkt dat het voor de bank het meest gunstig zou zijn als de vordering niet opgedeeld hoeft te worden.&lt;/p&gt;&lt;p&gt;De heer Marcus vraagt vervolgens naar de eigen verantwoordelijkheid van de bank in deze discussie. Hij wijst erop dat er een tijd is geweest dat banken – achteraf bezien – veel te gemakkelijk financieringen hebben verstrekt. Dat ging zelfs zo ver dat de banken elkaar de loef af probeerden te steken om maar zoveel mogelijk geld in de landbouwsector te steken.&lt;/p&gt;&lt;p&gt;Van Weert antwoordt dat de bank die verantwoordelijkheid ook probeert te nemen. Er is onder andere het concrete initiatief van de Stichting Grond, waar de bank een prominente rol in vervult en de bank probeert van ondernemingen in nood de financiering te sparen. Van Weert benadrukt dat de bank niet de enige is die verantwoordelijk is voor de ontstane situatie.&lt;/p&gt;&lt;p&gt;De heer Winnemuller neemt het stokje vervolgens over en merkt - in aanvulling op de ontstane discussie – eerst luchtig op dat de samenstelling waarin hij en zijn collega’s zijn verschenen – 2 afwikkelaars en 1 hersteller – niet die op de afdeling Bijzonder Beheer weerspiegelt. Voor ongeveer 2/3&lt;span class="superscript"&gt;e&lt;/span&gt; van de bedrijven die bij Bijzonder Beheer binnenkomen kan de continuïteit hersteld worden.&lt;/p&gt;&lt;p&gt;Vervolgens komt hij terug op het centrale thema van deze jaarvergadering – de fase van insolventie en de wijze waarop afwikkeling daarvan plaatsvindt op de afdeling Bijzonder Beheer. &lt;/p&gt;&lt;p&gt;&lt;span class="italic"&gt;Afwikkeling&lt;/span&gt;&lt;/p&gt;&lt;p&gt;Winnemuller geeft een summiere opsomming van verschillende uitzonderingen op de paritas creditorum en bespreekt dan het bodemvoorrecht van de fiscus nader.&lt;/p&gt;&lt;p&gt;Het is van belang zich te realiseren dat zekerheidsrechten accessoire rechten zijn. Het eigendomsrecht is steeds bepalend voor de vraag of een zekerheidsrecht gevestigd kan worden.&lt;/p&gt;&lt;p&gt;De Invorderingswet kent het bodemvoorrecht en het bodembeslag die een voorrangspositie aan de fiscus verschaffen. Het laatste geeft de fiscus de mogelijkheid beslag te leggen op zaken die zich bevinden op de bodem van de failliet. De fiscus kan niet alle zaken beslaan, reële eigendom van derden wordt gerespecteerd.&lt;/p&gt;&lt;p&gt;Het bodemvoorrecht van de fiscus brengt mee dat de fiscus zich met voorrang kan verhalen op roerende zaken die zich op de bodem van de failliet bevinden, ook al rusten daarop (pand)rechten van de bank.&lt;/p&gt;&lt;p&gt;De bodem is het perceel dat de belastingschuldige in gebruik heeft, dat kan ook deels gemeenschappelijk zijn.&lt;/p&gt;&lt;p&gt;Bodemzaken zijn – volgens de verouderde wettekst – ‘&lt;span class="italic"&gt;ingeoogste of nog niet ingeoogste vruchten, roerende zaken tot stoffering van een huis of landhoef, of tot bebouwing of gebruik van het land, (die) zich tijdens de beslaglegging op de bodem van de belastingschuldige bevinden&lt;/span&gt;’&lt;span class="italic"&gt;. &lt;/span&gt;In het kort komt het er volgens Winnemuller op neer dat het gaat om zaken die strekken tot een duurzaam gebruik van de bodem, zoals de inventaris.&lt;/p&gt;&lt;p&gt;Vooral in de landbouw kunnen, zoals we in de vorige presentatie hebben gezien, vaak nog wel discussies worden gevoerd over de vraag of iets roerend of onroerend is.&lt;/p&gt;&lt;p&gt;Als het gaat om een roerende zaak kan de bank ervoor kiezen om de zaak in vuistpand te nemen. Daarvoor moet de bank het in haar feitelijke macht brengen. Dat kan op twee manieren. Dat kan ten eerste door de zaak met instemming of via pandbeslag bij de schuldenaar op te halen en elders op te slaan. Bij kleine inventarisstukken is dat geen probleem, maar voor bijvoorbeeld grote machines geldt dat deze gedemonteerd moeten worden. Dat kan al snel hoge kosten met zich meebrengen. Bovendien levert een gedemonteerde machine aanzienlijk minder op dan een gemonteerde waarmee aantoonbaar onmiddellijk weer gewerkt kan worden.&lt;/p&gt;&lt;p&gt;De tweede mogelijkheid is daarom in de jaren -80 bedacht en betreft de bodemverhuurconstructie. Daarbij huurt de bank het perceel van de schuldenaar/belastingplichtige, zodat niet langer gezegd kan worden dat dit zijn bodem is. De zaken die zich daar bevinden, vallen dan niet langer onder de definitie van het bodemvoorrecht. Deze mogelijkheid bestaat alleen als de bedrijfsactiviteiten beëindigd worden, dus als de ondernemer daaraan meewerkt. Door deze constructie ontstond doorgaans een ratrace tussen pandhouder en fiscus; wie was het eerst?&lt;/p&gt;&lt;p&gt;Omdat de fiscus er niet van gecharmeerd was op deze manier achter het net te vissen, is er vervolgens nieuwe wetgeving ingevoerd. Het gaat om art. 22bis Invorderingswet, op grond waarvan de bank de fiscus eerst moet informeren als zij verpande zaken van de schuldenaar in vuistpand wil nemen. De fiscus heeft dan vier weken de tijd om bodembeslag te leggen. Naar de ervaring van Winnemuller geeft de fiscus in de praktijk vaak al binnen een week aan of zij van haar rechten gebruik wil maken. In die periode mag de bank nog geen verdere actie ondernemen. Doet de bank dat toch, dan moet zij de executiewaarde afdragen aan de fiscus.&lt;/p&gt;&lt;p&gt;Het is volgens Winnemuller echter maar de vraag of de fiscus door deze nieuwe wetgeving werkelijk meer geld int dan daarvoor. De curator treedt in geval van bodembeslag door de fiscus immers op als diens belangenbehartiger. De verkoopopbrengst wordt daarom – anders dan bij executie van pandrechten – pas uitgekeerd aan de fiscus na de hoofdelijke omslag van de faillissementskosten (waaronder het salaris van de curator).&lt;/p&gt;&lt;p&gt;&lt;span class="italic"&gt;Coöperaties&lt;/span&gt;&lt;/p&gt;&lt;p&gt;Vervolgens neemt Van Weert weer het woord. Hij bespreekt het onderwerp ledenfinanciering van coöperaties. Deze rechtsvorm komt in de agrarische sector veel voor. De juridische discussie daarover begon met de zaak &lt;span class="italic"&gt;Subrosa, &lt;/span&gt;een rozenkwekerij die gebruik maakte van een mobiel teeltsysteem. Daarmee konden de rozen efficiënt geoogst worden, waarmee arbeidskrachten uitgespaard werden. Subrosa was echter failliet gegaan. Het bedrijf werd vervolgens verkocht. Bij de afwikkeling van het faillissement bleek er nog een bedrag aan ledenfinanciering te staan bij FloraHolland (een debiteur). De bank stelde daarop een pandrecht te hebben. De curator was het daar echter niet mee eens.&lt;/p&gt;&lt;p&gt;FloraHolland werkte met ledenleningen en participatiereserve. Ledenleningen behoren tot het vreemd vermogen van de coöperatie. Deze zijn achtergesteld. De participatiereserve is in feite het eigen vermogen van de coöperatie. In de statuten van de coöperatie stond ten aanzien van de participatiereserve een onoverdraagbaarheidsbeding. De vraag was daarom: zijn de participatiereserve en de ledenleningen wel verpandbaar?&lt;/p&gt;&lt;p&gt;Die vraag kan worden opgedeeld in vier deelvragen. De eerste daarvan luidt: zijn deze financiering en reserve te kwalificeren als afhankelijk recht? Van Weert legt uit dat de koppeling daarin bestaat dat men alleen als lid kan deelnemen in de ledenfinanciering en de participatiereserve. Dat lidmaatschap is niet overdraagbaar, en de ledenfinanciering en participatiereserve zijn verbonden aan het hoofdrecht van lidmaatschap. Volgens de uitspraak van het Gerechtshof Den Haag[11] in deze zaak, klopt die redenering niet. De hoofdregel van art. 3:83 BW geldt en de ledenfinanciering en participatiereserve zijn geen afhankelijke rechten. &lt;/p&gt;&lt;p&gt;Een tweede deelvraag is: hoe moet het onoverdraagbaarheidsbeding worden gekwalificeerd. Heeft het goederenrechtelijke of slechts verbintenisrechtelijke werking? Dat is afhankelijk van de wijze waarop het partijbeding is geformuleerd, volgens het standaardarrest van de Hoge Raad hierover (&lt;span class="italic"&gt;Coface/Intergamma&lt;/span&gt;.)[12]&lt;/p&gt;&lt;p&gt;In de kwestie Subrosa deed zich echter de bijzondere situatie voor dat er geen aparte overeenkomst was tussen partijen, maar het onoverdraagbaarheidsbeding was opgenomen in de statuten van de coöperatie. De vraag was hoe dat moest worden uitgelegd; wellicht met de meer objectieve CAO-norm?&lt;/p&gt;&lt;p&gt;De derde vraag is of de kwalificatie van de participatiereserve als ‘eigen vermogen’ maakt dat dit eigendom van FloraHolland is en daarom niet door de leden overgedragen kan worden. Van Weert meent van niet, omdat die kwalificatie op zichzelf niets zegt. Ook aandelenkapitaal behoort tot het eigen vermogen van een vennootschap, maar die aandelen kunnen wel degelijk worden overgedragen.&lt;/p&gt;&lt;p&gt;De vierde vraag betrof ten slotte het ontstaansmoment van de vordering. Is dat een bestaande of een toekomstige vordering?&lt;/p&gt;&lt;p&gt;Het Gerechtshof Den Haag oordeelde dat er sprake is van een toekomstige vordering indien er nog een element nodig is van de debiteur of crediteur om die vordering te doen ontstaan. Als de vordering alleen onder een opschortende voorwaarde is overeengekomen, is het wel een reeds bestaande vordering.&lt;/p&gt;&lt;p&gt;Toch zal de kwestie ook nog worden voorgelegd aan de Hoge Raad, zodat het laatste woord hierover nog niet is gezegd.&lt;/p&gt;&lt;p&gt;&lt;span class="italic"&gt;Financieringsrisico’s&lt;/span&gt;&lt;/p&gt;&lt;p&gt;Tot slot legt Van Weert aan de hand van een rekenvoorbeeld uit hoe de risico’s van een financiering in de praktijk verdeeld kunnen zijn. Als een ondernemer een investering moet doen van €100.000,-, met een kans van 10% op winst van €250.000,- en een kans van 90% op verlies van €60.000,-, zal hij dat niet snel doen. Als echter de bank aanbiedt om € 90.000,- te financieren tegen een rentepercentage van 10%, wordt het wel interessant voor de ondernemer. In dat geval staat voor hem tegenover een maximaal verlies van €10.000,- immers een kans op winst van € 141.000,-. Dit is een constructie die in de tuinbouw veel gezien wordt, zoals aan het begin van deze presentatie al werd genoemd.&lt;/p&gt;&lt;p&gt;Van Weert legt uit hoe de bank in zo’n geval met de risico’s omgaat. Naast de eerder besproken zekerheden, wil de bank persoonlijke aansprakelijkheid van de ondernemer bedingen. De ondernemer moet zelf ook attent zijn op het risico en in een bepaalde mate afhankelijk zijn van en verantwoordelijk zijn voor het resultaat, om te voorkomen dat hij lichtvaardig handelt. Daarnaast zal de bank bijvoorbeeld het risico proberen te verzekeren. In het bijzonder wil de bank echter strak vinger aan de pols houden en tussentijds informatie ontvangen van de onderneming. Een vierde vorm is daarom dat met de ondernemer wordt afgesproken welke ratio’s hij dient te halen. Als voorbeeld noemt Van Weert dat de kasstroom een bepaalde grootte moet hebben ten opzichte van de schuld. Als die ratio niet gehaald wordt, heeft de bank de mogelijkheid alsnog zekerheden te vragen.&lt;/p&gt;&lt;h4&gt;3.2. Discussie naar aanleiding van het preadvies en stellingen&lt;/h4&gt;&lt;p&gt;De heer prof. mr. D.W. Bruil somt de mogelijkheden tot zekerstelling voor de bank op en merkt op dat veel leveranciers er vaak minder gunstig vanaf komen. Hij vraagt of het feit dat de onderneming in Bijzonder Beheer zit niet gepubliceerd zou moeten worden, zodat leveranciers (ook) weten dat ze voorzichtig moeten zijn.&lt;/p&gt;&lt;p&gt;Van Weert reageert door de vraag om te draaien. Ondernemers stellen het niet op prijs als hun moeilijke situatie wordt rondgebazuind.&lt;/p&gt;&lt;p&gt;Bruil wijst erop dat de bank als enige schuldeiser vaak van tevoren al op de hoogte is van een (naderend) faillissement.&lt;/p&gt;&lt;p&gt;Winnemuller vult aan dat de bank met haar klanten ook geheimhouding heeft afgesproken.&lt;/p&gt;&lt;p&gt;De bank ziet haar verantwoordelijkheid daarin zeker, maar ook de ondernemer heeft een verantwoordelijkheid. Aan ondernemingen die bij Bijzonder Beheer binnenkomen in de begeleidingsfase, waar de bank dus nog toekomst in ziet, wordt nagenoeg altijd een extra financiering gegeven om de lopende crediteuren te kunnen betalen. In de glastuinbouw wordt met instemming van de ondernemer ook wel overlegd met andere grote crediteuren, zoals de plantleverancier en het energiebedrijf. De heer mr. W.H.G.A. Filott voegt nog toe dat publicatie juist een averechts effect kan hebben, namelijk dat leveranciers dan helemaal niet meer willen leveren.&lt;/p&gt;&lt;p&gt;Marcus komt terug op de opmerking van Van Weert dat de bank vaak om meer informatie vraagt, zoals jaarrekeningen, taxatierapporten. Dat is informatie waarvoor de ondernemer kosten moet maken, terwijl er juist vaak een liquiditeitstekort is. Daarnaast is zijn ervaring dat financieringen duurder worden voor de ondernemer zodra hij in Bijzonder Beheer komt, omdat de bank dan vaak (rente)opslagen rekent. Hij vraagt of de sprekers het beleid van de bank willen toelichten. Bies reageert door te bevestigen dat de beschreven gang van zaken wel klopt, maar dat er geen connectie is met de afdeling Bijzonder Beheer. De renteopslagen gaan omhoog als het kredietrisico van de bank omhooggaat. Als tussentijds de risico’s groter worden, zal de prijs van de financiering in zo’n geval ook omhooggaan, ongeacht waar de ondernemer op dat moment wordt bediend. Daarmee sluit Bies zijn toelichting af.&lt;/p&gt;&lt;h3&gt;4. Slot&lt;/h3&gt;&lt;p&gt;De Vereniging Agrarisch Recht kan terugzien op een inhoudsrijke en zeer goed bezochte jaarvergadering.&lt;/p&gt;</content><legacyfootnotes/><footnotes><footnote>1 Ferieke Boesberg en Mirjam Admiraal zijn advocaat bij Stein Advocaten Zwolle te Zwolle.</footnote><footnote>2 HR 6 februari 2015, ECLI:NL:HR:2015:251, &lt;span class="italic"&gt;RvdW&lt;/span&gt; 2015/253, &lt;span class="italic"&gt;JOR&lt;/span&gt; 2015/181, &lt;span class="italic"&gt;NJB&lt;/span&gt; 2015/362.</footnote><footnote>3 HR 19 april 2013, ECLI:NL:HR:2013:BY6108, &lt;span class="italic"&gt;NJ &lt;/span&gt;2013/291, &lt;span class="italic"&gt;JOR&lt;/span&gt; 2013/224.</footnote><footnote>4 HR 3 november 2006, ECLI: NL: HR: 2006: AX8838, &lt;span class="italic"&gt;NJ &lt;/span&gt;2007/355, &lt;span class="italic"&gt;JOR&lt;/span&gt; 2007/76.</footnote><footnote>5 HR 11 juli 2014, ECLI: NL: HR: 2014: 1681, &lt;span class="italic"&gt;NJ &lt;/span&gt;2014/207, &lt;span class="italic"&gt;JOR&lt;/span&gt; 2015/175.</footnote><footnote>6 HR 12 april 2013, ECLI:NL:HR:2013:BY9087, &lt;span class="italic"&gt;NJ&lt;/span&gt; 2013/889, &lt;span class="italic"&gt;JOR&lt;/span&gt; 2013/193.</footnote><footnote>7 HR 14 augustus2015, ECLI:NL:HR:2015:2192, &lt;span class="italic"&gt;NJ &lt;/span&gt;2016/263, &lt;span class="italic"&gt;JOR&lt;/span&gt; 2015/252.</footnote><footnote>8 HR 24 maart 1995, &lt;span class="italic"&gt;NJ&lt;/span&gt; 1996/158.</footnote><footnote>9 Hof ’s Hertogenbosch 12 april 2016, &lt;span class="italic"&gt;JOR &lt;/span&gt;2016/214&lt;span class="italic"&gt;.&lt;/span&gt;</footnote><footnote>10 Zie hieromtrent ook het proefschrift van B.A. Schuijling, &lt;span class="italic"&gt;Levering en verpanding van toekomstige goederen &lt;/span&gt;(diss. Nijmegen).</footnote><footnote>11 Hof ’s-Gravenhage 3 juni 2014, &lt;span class="italic"&gt;JOR&lt;/span&gt; 2014/221.</footnote><footnote>12 HR 21 maart 2014, &lt;span class="italic"&gt;NJ &lt;/span&gt;2015/167, &lt;span class="italic"&gt;JOR&lt;/span&gt; 2014/101.</footnote></footnotes><auteurs>mr. F.M.C. Boesberg en mr. M.F. Admiraal</auteurs><published>2016-12-06 13:45:42</published><modified>2016-12-06 13:45:42</modified><editiondate>2016-12-06</editiondate><htmlpath>https://denhollander.info/artikel/13716</htmlpath></article>
</articles></edition>
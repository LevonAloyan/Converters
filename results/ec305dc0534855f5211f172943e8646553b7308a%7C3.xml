<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2004</searchword><id>3631</id><udhid>UDH:TvAR/3631</udhid><titel>Van de Plasse / Van Oeveren (TvAR 2004/5212)</titel><searchwords><searchword>TvAR 5/2004</searchword><searchword>TvAR 2004/5212</searchword><searchword>UDH:TvAR/3631</searchword></searchwords><attachments><attachment><name>2004_nr 5_Rechtspraak_5212.pdf</name><extention>pdf</extention><url>https://denhollander.info/download/3628/ci</url></attachment></attachments><inleiding>[Pachtwet art. 1, 2, 20; Rv art. 213 (oud)]&#13;
&#13;
Stelling verworpen dat geen sprake is&#13;
geweest van gebruik met economisch&#13;
oogmerk. Verrichte diensten voldoende&#13;
omvangrijk voor aannemen van tegenprestatie;&#13;
alleen al het regelmatig ontvangen&#13;
van hooi en stro voor twee paarden kan&#13;
voldoende zijn voor het aannemen van een&#13;
tegenprestatie in de zin van art. 1 Pw. Voor&#13;
aannemen van zo’n tegenprestatie is niet&#13;
vereist dat de prijs in een bedrag in Nederlands&#13;
geld is uitgedrukt. Uit het enkele niet&#13;
verschijnen op het gepachte kan nog niet&#13;
het vertrouwen van een op beëindiging van&#13;
de pacht gerichte wil worden afgeleid. Geen&#13;
op ontbinding gerichte vordering ingesteld.&#13;
Wel is, mede gelet op het bepaalde in&#13;
art. 213, eerste lid (oud) Rv, ten onrechte&#13;
bewezen geacht dat de verpachter de&#13;
pachter de toegang tot het gepachte heeft&#13;
ontzegd. Bovendien niet gesteld dat pachter&#13;
de verpachter na gestelde ontzegging van&#13;
toegang heeft gesommeerd om alsnog tot&#13;
het gepachte te worden toegelaten. Mitsdien&#13;
geen plaats voor toewijzing van&#13;
schadevergoeding.</inleiding><content>ARREST IN DE ZAAK VAN:&#13;
Jaap van de Plasse, wonende te Lemmer,&#13;
appellant,&#13;
procureur: mr. J.C.N.B. Kaal,&#13;
tegen&#13;
de vennootschap onder firma V.o.f. van&#13;
Oeveren, gevestigd te Yerseke,&#13;
geïntimeerde,&#13;
procureur: mr. R. Plieger.&#13;
1 De procedure in eerste aanleg&#13;
De pachtkamer van het kantongerecht te Middelburg&#13;
heeft op 26 mei 2000, 26 januari 2001&#13;
en 27 juli 2001 vonnissen gewezen tussen&#13;
appellant (verder te noemen: Van de Plasse)&#13;
als gedaagde en geïntimeerde (verder te noemen:&#13;
Van Oeveren) als eiseres. Van het vonnis&#13;
van 27 juli 2001 is afschrift aan dit arrest&#13;
gehecht. Naar dat vonnis wordt verwezen&#13;
voor de procesgang in eerste aanleg, de in die&#13;
instantie genomen beslissing en de gronden&#13;
daarvoor.&#13;
2 De procedure in hoger beroep&#13;
2.1 Bij exploot van 14 augustus 2001, hersteld&#13;
door exploot van 31 oktober 2001, is Van de&#13;
Plasse in hoger beroep gekomen van het vonnis&#13;
van 27 juli 2001 met dagvaarding van Van&#13;
Oeveren voor dit hof.&#13;
2.2 Bij memorie van grieven heeft Van de&#13;
Plasse tegen het vonnis drie grieven aangevoerd&#13;
en toegelicht, heeft hij bewijs aangeboden en&#13;
heeft hij een nieuwe productie in het geding&#13;
gebracht, met conclusie dat het hof dat vonnis&#13;
zal vernietigen en, opnieuw rechtdoende, bij&#13;
arrest, uitvoerbaar bij voorraad, Van Oeveren&#13;
alsnog in haar vordering niet ontvankelijk zal&#13;
verklaren, althans haar deze als ongegrond en&#13;
als onbewezen zal ontzeggen met veroordeling&#13;
van Van Oeveren in de kosten van&#13;
beide instanties.&#13;
2.3 Van Oeveren heeft bij memorie van antwoord&#13;
verweer gevoerd, bewijs aangeboden&#13;
en geconcludeerd dat het hof het bestreden&#13;
vonnis zal bekrachtigen, zo nodig onder verbetering&#13;
en aanvulling van de gronden, met&#13;
veroordeling van Van de Plasse in de kosten&#13;
van dit geding (het hof leest: het hoger beroep).&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht in het vonnis van 27 juli 2001&#13;
geoordeeld dat Van Oeveren heeft bewezen&#13;
dat zij met Van de Plasse op of omstreeks&#13;
26 januari 1984 mondeling een pachtovereenkomst&#13;
heeft gesloten met betrekking tot een&#13;
deel, groot ongeveer 2 ha, van de percelen&#13;
grond, totaal groot 3.98.72 ha waarbij een&#13;
pachtprijs in natura is afgesproken, bestaande&#13;
uit een deel van de jaarlijkse opbrengst en uit&#13;
te voeren werkzaamheden ten behoeve van&#13;
Van de Plasse op het overige deel van de percelen&#13;
grond.&#13;
II Ten onrechte heeft de pachtkamer van het&#13;
kantongerecht overwogen dat aan Van Oeveren&#13;
sedert oktober/november 1997 het gebruik&#13;
van de percelen is ontzegd en dat Van de Plasse&#13;
aldus als verpachter tekortgeschoten is in zijn&#13;
verplichtingen.&#13;
III Ten onrechte heeft de pachtkamer van het&#13;
kantongerecht de door Van Oeveren geleden&#13;
schade begroot op ƒ 2.000,– per hectare per&#13;
jaar, gerekend vanaf 1 november 1997.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of onvoldoende&#13;
betwist het navolgende vast.&#13;
4.2 Van de Plasse is eigenaar van de percelen&#13;
grond kadastraal bekend gemeente Reimerswaal,&#13;
sectie W, nrs. 00100 en 00101, groot&#13;
3.98.72 ha.&#13;
4.3 Van Oeveren heeft een gedeelte van die&#13;
percelen voor landbouwkundige doeleinden&#13;
in gebruik gehad. Zij heeft hooi en stro aan&#13;
Van de Plasse doen toekomen.&#13;
4.4 Vanaf oktober/november 1997 heeft Van&#13;
Oeveren de onder 4.3 bedoelde grond niet&#13;
meer gebruikt.&#13;
4.5 De vennoten van de vennootschap onder&#13;
firma Van Oeveren zijn W.C. van Oeveren en&#13;
diens echtgenote.&#13;
5 De beoordeling van het geschil in&#13;
hoger beroep&#13;
5.1 De pachtkamer van het kantongerecht&#13;
heeft in haar vonnis van 27 juli 2001 bewezen&#13;
geacht dat omstreeks 26 januari 1984 tussen&#13;
Van de Plasse als verpachter en (aanvankelijk&#13;
de vader van W.C.) Van Oeveren als pachter&#13;
een pachtovereenkomst is gesloten ter zake&#13;
van ongeveer 2 ha van het onder 4.2 bedoelde&#13;
perceel, waarbij als tegenprestatie is overeengekomen&#13;
het afstaan van een gedeelte van de&#13;
jaarlijkse opbrengst en het verrichten van&#13;
werkzaamheden. Grief I is tegen dit oordeel&#13;
gericht. Voor zover Van de Plasse met deze&#13;
grief wil stellen dat geen sprake is geweest van&#13;
gebruik met een economisch oogmerk wordt&#13;
die stelling verworpen. Tussen partijen staat&#13;
vast dat Van Oeveren op de grond in geschil&#13;
akkerbouwgewassen heeft geteeld en Van de&#13;
Plasse heeft niets gesteld waaruit kan volgen&#13;
dat Van Oeveren de percelen louter hobbymatig&#13;
gebruikte, dat zij geen winst beoogde te&#13;
maken of dat het uiteindelijke resultaat van&#13;
die teelten steeds negatief of (nagenoeg) nihil&#13;
is geweest. Zelfs indien de opbrengst aanmerkelijk&#13;
lager zou zijn geweest dan Van Oeveren&#13;
stelt, betekent dit nog niet dat geen sprake is&#13;
geweest van beoogd gebruik met een economisch&#13;
oogmerk. Dat van dat laatste wel degelijk&#13;
sprake is geweest volgt overigens impliciet&#13;
uit hetgeen Van de Plasse zelf in de toelichting&#13;
op de grief stelt, dat “De eventuele opbrengagrarisch&#13;
sten die het land zou genereren, geheel ten&#13;
goede (zouden) komen aan Van Oeveren.”&#13;
5.2 Van de Plasse betoogt voorts dat van een&#13;
werkelijke tegenprestatie geen sprake is geweest,&#13;
nu hij alleen “enkele balen hooi en stro&#13;
voor zijn twee paarden” ontving. Ook in dit&#13;
opzicht wordt zijn betoog niet door het hof&#13;
onderschreven. W.C. van Oeveren heeft als&#13;
getuige onder ede verklaard dat hij vanaf 1994&#13;
kunstmest moest strooien op het weiland van&#13;
Van de Plasse, de buitenbak moest losmaken,&#13;
de mest van de manege moest afvoeren en&#13;
voor hooi en stro voor de paarden moest zorgen,&#13;
eventueel door het bijkopen daarvan.&#13;
D.A. van Oeveren, de vader van W.C. van&#13;
Oeveren, heeft als getuige onder ede verklaard&#13;
dat hij voordien ervoor moest zorgen dat Van&#13;
de Plasse “goed hooi en tarwestro kreeg voor&#13;
zijn paarden”, alsmede dat hij kunstmest&#13;
moest strooien op het weiland van Van de&#13;
Plasse en daarop moest spuiten en maaien.&#13;
Voor zover van belang stemmen de verklaringen&#13;
van W.C en D.A. van Oeveren in de procedure&#13;
voor de rechtbank (productie bij conclusie&#13;
na enquête van 1 juni 2001) hiermee&#13;
overeen. Gijssel heeft in de onderhavige procedure&#13;
als getuige onder ede verklaard dat hij&#13;
indertijd bij Van de Plasse in loondienst is&#13;
geweest, dat de Van Oeverens sedert ongeveer&#13;
1986 tot ongeveer 1998 het gras van het weiland&#13;
van Van de Plasse voor hem maaiden en&#13;
persten alsmede dat zij paardenmest afvoerden&#13;
en kunstmest op het weiland van Van de&#13;
Plasse strooiden. Uit deze verklaringen volgt&#13;
dat de Van Oeverens hooi en stro aan Van de&#13;
Plasse leverden en voor hem diensten verrichtten.&#13;
Tegenover die verklaringen heeft Van&#13;
de Plasse niet zelf een verklaring als getuige&#13;
afgelegd en evenmin heeft hij stukken in het&#13;
geding gebracht waaruit kan blijken dat hij&#13;
heeft betaald voor het verkregen hooi en stro&#13;
of voor de diensten die door de Van Oeverens&#13;
zijn verricht. De pachtkamer van het kantongerecht&#13;
heeft dan ook terecht het bewijs geleverd&#13;
geacht. Het hof overweegt daarbij nog,&#13;
dat alleen al het regelmatig ontvangen van het&#13;
benodigde hooi en stro voor twee paarden&#13;
– hetgeen Van de Plasse in wezen erkent,&#13;
althans wat betreft de omvang niet onderbouwd&#13;
tegenspreekt, nu hij niet stelt dat het&#13;
verschaffen van hooi en stro slechts incidenteel&#13;
geschiedde – voldoende substantieel kan&#13;
zijn om als tegenprestatie in de zin van art. 1&#13;
van de Pachtwet te worden aangemerkt.&#13;
5.3 De pachtkamer van het kantongerecht&#13;
heeft niet vastgelegd dat mede als tegenprestatie&#13;
is bedongen dat Van Oeveren de helft van&#13;
de opbrengst van de percelen aan Van de Plasse&#13;
zou afstaan, zodat dit aspect geen beoordeling&#13;
behoeft. Verder is voor het aannemen&#13;
van een tegenprestatie in de zin van art. 1 van&#13;
de Pachtwet niet vereist dat als pachtprijs een&#13;
bedrag in Nederlands geld is bedongen. Het&#13;
bepaalde in artikel 13 van die wet doet hieraan&#13;
niet af, hetgeen reeds volgt uit het derde lid&#13;
van dat artikel.&#13;
5.4 Van de Plasse heeft, hoewel daartoe in de&#13;
gelegenheid, in eerste aanleg geen verklaring&#13;
in contra-enquête afgelegd. Hij heeft daarvan&#13;
kennelijk bewust afgezien (antwoordconclusie&#13;
na enquête, nr. 2, slotzin). In hoger beroep&#13;
heeft hij in algemene zin bewijs van zijn stellingen&#13;
aangeboden. Het hof ziet geen aanleiding&#13;
hem ter zake van het bestaan van de&#13;
pachtovereenkomst als getuige te horen, nu&#13;
hij niet aangeeft – terwijl dat op grond van&#13;
zijn houding in eerste aanleg van hem kon&#13;
worden gevergd – dat hij thans ook op dit&#13;
punt alsnog (tegen)bewijs wil leveren. Gelet&#13;
op hetgeen onder 5.2 (slotzin) is overwogen&#13;
zou dit bewijs overigens hoogstens betrekking&#13;
kunnen hebben op de door Van Oeveren&#13;
verrichte diensten.&#13;
5.5 Van de Plasse heeft nog gesteld dat Van&#13;
Oeveren de onderhavige procedure als een&#13;
soort wraakactie aanhangig heeft gemaakt.&#13;
Deze stelling, wat van de juistheid daarvan&#13;
verder zij, kan echter niet afdoen aan hetgeen&#13;
eerder in dit arrest is overwogen. Hetgeen&#13;
Van de Plasse stelt biedt onvoldoende onderbouwing&#13;
voor de stelling dat Van Oeveren&#13;
haar bevoegdheid tot het aanhangig maken&#13;
van deze procedure misbruikt, evenmin als&#13;
daaruit voldoende onderbouwing volgt voor&#13;
de stelling dat het vastleggen van de door Van&#13;
Oeveren gestelde pachtovereenkomst naar&#13;
maatstaven van redelijkheid en billijkheid&#13;
onaanvaardbaar zou zijn.&#13;
5.6 Het hof begrijpt uit de toelichting op grief&#13;
I voorts, dat Van de Plasse bezwaar heeft&#13;
tegen de door de pachtkamer van het kantongerecht&#13;
vastgelegde oppervlakte van het ver-&#13;
pachte perceel. Hij heeft echter niet aangegeven&#13;
dat de schets van het gepachte, die door&#13;
Van Oeveren bij de getuigenverhoren is overgelegd,&#13;
onjuist zou zijn. Er lijkt dus geen&#13;
sprake van meningsverschil over de grenzen&#13;
van het perceel als zodanig. Bovendien volgt&#13;
uit de stellingen van Van de Plasse, dat het&#13;
verpachte perceel in zijn optiek een oppervlakte&#13;
van 1,5 ha zou kunnen hebben. Nu de&#13;
pachtkamer van het kantongerecht een oppervlakte&#13;
van circa 2 ha heeft vastgelegd, ziet het&#13;
hof geen aanleiding tot aanpassing van het&#13;
vonnis op dit punt.&#13;
5.7 Gelet op een en ander faalt grief I.&#13;
5.8 De tweede grief is gericht tegen de door de&#13;
pachtkamer van het kantongerecht toegekende&#13;
schadevergoeding. Van de Plasse betoogt in de&#13;
eerste plaats dat Van Oeveren zijn, Van de&#13;
Plasse’s, ex-echtgenote onbehoorlijk heeft&#13;
bejegend, waarna Van de Plasse Van Oeveren&#13;
daarop heeft aangesproken. Dit heeft volgens&#13;
Van de Plasse ertoe geleid dat Van Oeveren&#13;
niet meer op het land is verschenen, hetgeen&#13;
bij Van de Plasse in redelijkheid het vertrouwen&#13;
kon doen postvatten dat Van Oeveren&#13;
niet langer gebruik wenste te maken van de&#13;
grond, waarmee de pachtovereenkomst met&#13;
wederzijds goedvinden is geëindigd. Het hof&#13;
is van oordeel, dat uit hetgeen Van de Plasse&#13;
heeft gesteld onvoldoende volgt dat hij er in&#13;
redelijkheid op mocht vertrouwen dat Van&#13;
Oeveren de pachtovereenkomst wenste te&#13;
beëindigen. Nu volgens de stellingen van Van&#13;
de Plasse niet met zoveel woorden is gesproken&#13;
over de beëindiging van het gebruik, kon&#13;
het enkele niet-verschijnen van Van Oeveren&#13;
op het gepachte bij Van de Plasse nog niet het&#13;
gerechtvaardigd vertrouwen van een op beëindiging&#13;
van de pachtovereenkomst gerichte wil&#13;
van Van Oeveren doen ontstaan. Mede gelet&#13;
op de waarde die het pachtrecht voor Van&#13;
Oeveren vertegenwoordigde, kon van Van de&#13;
Plasse onder de gegeven omstandigheden&#13;
worden gevergd dat hij navraag zou doen naar&#13;
de achtergronden van het wegblijven van Van&#13;
de Plasse en/of dat hij Van Oeveren zou aanspreken&#13;
op diens verplichting tot behoorlijk&#13;
onderhoud van het gepachte alvorens aan te&#13;
nemen dat Van Oeveren niet langer van het&#13;
pachtrecht gebruik wenste te maken. Nu Van&#13;
de Plasse niet heeft gesteld dat hij aldus heeft&#13;
gehandeld, kan uit het enkele wegblijven van&#13;
Van Oeveren niet de door Van de Plasse&#13;
gewenste gevolgtrekking worden verbonden.&#13;
5.9 Het hof begrijpt de memorie van grieven,&#13;
blz. 7/8, aldus, dat Van de Plasse in de tweede&#13;
plaats de pachtovereenkomst ontbonden&#13;
wenst te zien. Hij heeft echter geen daartoe&#13;
strekkende vordering aanhangig gemaakt, terwijl&#13;
dit wel is vereist (art. 55, lid 1 van de&#13;
Pachtwet). Bewijslevering ter zake is reeds&#13;
hierom niet aan de orde. Ten overvloede&#13;
wordt overwogen, dat het zich door een pachter&#13;
éénmaal “scheldend en dreigend opstellen”&#13;
in de richting van de echtgenote van een verpachter&#13;
zoals weergegeven in productie 2 bij&#13;
memorie van grieven nog niet zonder meer&#13;
voldoende is om een pachtovereenkomst te&#13;
ontbinden. Voor een beëindiging van de&#13;
pachtovereenkomst op grond van redelijkheid&#13;
en billijkheid, zoals Van de Plasse op blz. 8&#13;
(boven) van de memorie van grieven lijkt te&#13;
betogen, biedt deze contentieuze procedure&#13;
geen mogelijkheid, nog daargelaten dat ook&#13;
een hierop gerichte (tegen)vordering niet is&#13;
ingesteld.&#13;
5.10 Van de Plasse stelt in de derde plaats dat&#13;
ten onrechte bewezen is geacht dat hij Van&#13;
Oeveren de toegang tot het gepachte heeft&#13;
ontzegd. Het hof deelt dit standpunt. W.C.&#13;
van Oeveren heeft als getuige verklaard: “Ik&#13;
heb het perceel in gebruik gehad tot het voorjaar&#13;
van 1997. Toen mocht ik het niet meer&#13;
gebruiken.” Uit deze verklaring blijkt niets&#13;
over de woorden waarmee, de wijze waarop&#13;
of de omstandigheden waaronder het gebruik&#13;
is ontzegd. Bovendien kon deze verklaring in&#13;
verband met art. 213, lid 1 (oud) Rv slechts&#13;
dienen ter aanvulling van onvolledig bewijs.&#13;
Dit bewijs zou moeten worden gezocht in de&#13;
verklaring van W.C. van Oeveren. Deze heeft&#13;
verklaard: “Mijn zoon heeft tot ongeveer 2 of&#13;
3 jaar geleden die 2 ha in gebruik gehad. Dat&#13;
gebruik heeft hij moeten beëindigen nadat er&#13;
strubbelingen waren geweest met Van de Plasse.”&#13;
Uit deze verklaring volgt onvoldoende&#13;
duidelijk dat Van de Plasse Van Oeveren de&#13;
toegang tot het gepachte heeft ontzegd, zodat&#13;
daaraan het vereiste nadere bewijs niet kan&#13;
worden ontleend. Aan het enkele feit dat Van&#13;
Oeveren het gepachte heeft laten liggen komt&#13;
in dit verband onvoldoende betekenis toe.&#13;
5.11 Afgezien van het bovenstaande geldt nog&#13;
het volgende. Van Oeveren heeft niet gesteld&#13;
dat zij, binnen redelijke tijd nadat haar de toegang&#13;
tot het gepachte was ontzegd, Van de&#13;
Plasse heeft gesommeerd haar alsnog op het&#13;
gepachte toe te laten of hem anderszins in&#13;
gebreke heeft gesteld. Zij heeft zelfs het tegendeel&#13;
erkend (memorie van antwoord, voorlaatste&#13;
blz. boven). Zij heeft daarbij geen feiten&#13;
of omstandigheden gesteld waaruit kan&#13;
worden afgeleid dat ingebrekestelling niet&#13;
vereist was of in de gegeven omstandigheden&#13;
niet van haar kon worden gevergd. Uit de&#13;
memorie van grieven (blz. 7 onder “geen aanspraak&#13;
op schadevergoeding”) begrijpt het&#13;
hof, dat Van de Plasse zich er ook op beroept&#13;
dat hij niet tijdig in gebreke is gesteld. Het&#13;
moet er dus voor worden gehouden dat Van&#13;
de Plasse niet in verzuim is gebracht. Ook dit&#13;
staat aan het vorderen van schadevergoeding&#13;
in de weg. Voor zover Van Oeveren wil betogen&#13;
dat de brief van 27 april 1999 als ingebrekestelling&#13;
kan worden aangemerkt zodat&#13;
vanaf een later tijdstip schadevergoeding kan&#13;
worden toegewezen, overweegt het hof dat in&#13;
die brief Van de Plasse niet is gesommeerd aan&#13;
Van Oeveren de toegang tot het gepachte te&#13;
verlenen, evenmin als daaruit blijkt dat aanspraak&#13;
op schadevergoeding zal worden&#13;
gemaakt. Er wordt in de brief alleen een vastleggingsprocedure&#13;
aangekondigd. Ook in zoverre&#13;
is er dus geen plaats voor toewijzing van&#13;
schadevergoeding.&#13;
5.12 Hetgeen zojuist is overwogen brengt mee&#13;
dat er voor nadere bewijslevering omtrent het&#13;
ontzeggen van de toegang tot het gepachte&#13;
geen plaats is. Daaraan zou overigens reeds in&#13;
de weg staan de omstandigheid dat op dit punt&#13;
in eerste aanleg bewijslevering heeft plaatsgevonden&#13;
en Van Oeveren in hoger beroep&#13;
niet heeft aangegeven welk aanvullend bewijs&#13;
zij kan leveren.&#13;
5.13 Grief II is derhalve terecht voorgesteld.&#13;
Grief III behoeft dan geen bespreking meer.&#13;
5.14 De slotsom luidt dat het vonnis waarvan&#13;
beroep moet worden bekrachtigd voor zover&#13;
een pachtovereenkomst als daarin vermeld is&#13;
vastgelegd en moet worden vernietigd voor&#13;
zover daarin aan Van Oeveren schadevergoeding&#13;
is toegewezen. De proceskostenveroordeling&#13;
in eerste aanleg zal in stand worden&#13;
gelaten, nu de pachtkamer van het kantongerecht&#13;
die veroordeling nadrukkelijk heeft&#13;
gekoppeld aan de vraag of er een pachtovereenkomst&#13;
is tot stand gekomen als het kernpunt&#13;
van het geschil, het vonnis in zoverre in&#13;
stand blijft en tegen het desbetreffende oordeel&#13;
(rechtsoverweging 10) geen grief is gericht.&#13;
5.15 Het hof beschouwt beide partijen als in&#13;
hoger beroep ten dele in het (on)gelijk gesteld&#13;
en zal de proceskosten van het hoger beroep&#13;
compenseren in die zin, dat iedere partij haar&#13;
eigen kosten draagt.&#13;
3 De beslissing&#13;
Het hof, rechtdoende in hoger beroep,&#13;
bekrachtigt het vonnis waarvan beroep&#13;
behoudens voor zover in het tweede tekstblok&#13;
van het dictum daarvan Van de Plasse is veroordeeld&#13;
aan Van Oeveren vanaf 1 november&#13;
1997 een schadevergoeding van ƒ 4.000,– per&#13;
jaar te betalen, vernietigt dat vonnis in zoverre&#13;
en wijst de vordering van Van Oeveren in&#13;
zoverre alsnog af;&#13;
compenseert de kosten van de procedure in&#13;
hoger beroep aldus, dat iedere partij haar&#13;
eigen kosten draagt.</content><legacyfootnotes/><footnotes><footnote/></footnotes><auteurs/><published>2004-05-01 00:00:00</published><modified>2004-05-01 00:00:00</modified><editiondate>2004-05-01</editiondate><htmlpath>https://denhollander.info/artikel/3631</htmlpath></article>
</articles></edition>
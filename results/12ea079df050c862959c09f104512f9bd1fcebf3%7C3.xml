<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2013</searchword><id>10769</id><udhid>UDH:TvAR/10769</udhid><titel>Rechtspraak 5738. (Afgekeurde zaaiuien)  (TvAR 2013/5738)</titel><searchwords><searchword>TvAR 10/2013</searchword><searchword>TvAR 2013/5738</searchword><searchword>UDH:TvAR/10769</searchword></searchwords><attachments><attachment><name>TvAR2013_10_11_5738.pdf</name><extention>pdf</extention><url>https://denhollander.info/download/9213/ci</url></attachment></attachments><inleiding>Arbitrage. Tarrapercentage zaaiuien. Schade-vergoeding. &#13;
Afspraken over handelwijze bij afname van uien en tar­rering niet nagekomen. In de branche is gebruikelijk dat de teler in staat wordt gesteld de tarra terug te brengen. &#13;
1.10. Op 17 juni 2011 heeft de taxateur B bij Y de van X af­komstige uien getarreerd en percentages tarra van 27,6 en 32,1 vastgesteld. Het in dat verband door Y overgelegde keuringsrapport van 21 juni 2011 van taxateur B vermeldt onder meer: ernstig gebrek: 6,3%, niet voldoende stevig: 18,8% en kale uien: 0%. &#13;
1.11. Op 6 juli 2011 heeft Y een afrekening aan X verzonden betreffende 32.180 kg en 33.200 kg zaaiuien voor een bruto prijs van € 0,07 per kg voor een totaalbedrag van € 864,75, inclusief 6% omzetbelasting. Betaling heeft niet plaatsge­vonden. &#13;
1.12. X heeft de niet doorY afgehaalde uien aan derden ver­kocht voor € 0.05 per kg. &#13;
De beoordeling van het geschil &#13;
2.1. De stelling van X dat Y op 26 mei een extra lading uien voor € 0,07 per kg heeft afgenomen werd aanvankelijk door Y betwist. Op de mondelinge behandeling is echter duidelijk ge­worden dat één van de twee vrachten op 26 mei 2011 de ex­tra lading betrof. Dat Y die dag twee vrachten heeft afgehaald blijkt ook wel uit de afrekening van 6 juli 2011. Uit die af­rekening is voorts de door X gestelde overeengekomen prijs van € 0,07 per kg af te leiden. De partijen hebben er geen uit­sluitsel over gegeven welke vracht aan welke overeenkomst moet worden toegerekend. Mede in aanmerking genomen dat de stelplicht ter zake op X rust zal de arbitragecommissie de vracht van 33.200 kg toerekenen aan de overeenkomst van 28 maart 2011 en de vracht van en 32.180 kg aan de nadere over­eenkomst van 26 mei 2011. &#13;
2.2. Volgens Y heeft zij X bij monde van C reeds op 26 mei 2011 telefonisch laten weten de uien af te keuren. Desge­vraagd heeft C op de mondelinge behandeling echter ver­klaard zich zonder raadpleging van zijn agenda welke hij ter zitting niet aanwezig had, niet meer te kunnen herinneren op welk moment hij dat aan X heeft laten weten. Y heeft terza­ke echter geen specifiek bewijs aangeboden en de arbitrage­commissie ziet geen aanleiding haar dat bewijs op te dragen. Dat Y X terstond na ontvangst van de eerste vracht uien aan de verkoper de weigering van de afname heeft bericht, zoals als artikel 12 sub c AVZ voorschrijft, is daarom niet vast ko­men te staan. &#13;
2.3. Maar ook wanneer er van zou moeten worden uitgegaan dat X wel tijdig bericht van de weigering van de afname heeft ontvangen, is Y op 31 mei 2011 toerekenbaar te kort gescho­ten in de nakoming van de overeenkomst doordat zij X niet in de gelegenheid heeft gesteld het percentage tarra terug te brengen zoals door X is aangeboden, terwijl zij dat, anders dan zij meent, op grond van de overeenkomst van 28 maart 2011 en gelet op vorenbedoelde bepaling wel had behoren te doen. Het verweer van Y dat zij met X een recht op ontbin­ding is overeengekomen zonder mogelijkheid tot het terug­brengen van de tarra gaat niet op, niet alleen omdat de door Y gestelde bijzondere voorwaarde niet afzonderlijk in het con­tract is opgenomen zoals onder ‘Inleiding’ in de AVZ is voor­geschreven, maar ook omdat het, naar de arbitragecommissie uit eigen wetenschap bekend is, branchegebruik is dat telers steeds in de gelegenheid zijn een te hoog percentage tarra te­rug te brengen. X verkeerde op 31 mei 2011 dus niet in ver­zuim. Y was daarom niet bevoegd om de overeenkomst te ontbinden. Daarentegen is Y op 14 juni 2011 wel in verzuim geraakt aangezien zij de uien, ook na aanmaning niet heeft af­genomen. X heeft de overeenkomst daarop bevoegd ontbon­den, zodat Y de schade van X zal moeten vergoeden. &#13;
2.4. Artikel 6:271 BW bepaalt dat door een ontbinding voor de partijen een verbintenis tot ongedaanmaking van de reeds ontvangen prestaties ontstaat. Omdat Y de op 26 mei 2011 af­gehaalde uien niet aan X terug kan geven omdat zij deze heeft verkocht, is zij ook ten aanzien van die uien tot schadevergoe­ding verplicht. &#13;
2.5. Voor vaststelling van de schade is duidelijkheid vereist omtrent het te hanteren percentage tarra. X betwist de door Y gestelde tarra van 27,6% en 32,1% en houdt vast aan de door taxateur A vastgestelde tarra van 19,8% en 17,03%. &#13;
2.6. De arbitragecommissie twijfelt aan de juistheid van de door taxateur B vastgestelde percentages tarra waarop Y zich beroept. Het is haar uit eigen wetenschap bekend dat uien na bewaring omstreeks eind mei/begin juni minder stevig zijn. Dat brengt mee dat bij levering in mei/juni ook uien die min­der stevig zijn aan de overeenkomst beantwoorden. De niet toegelichte vermelding in het keuringsrapport dat sprake is van niet voldoende stevige uien roept daarom vragen op. De arbitragecommissie twijfelt ook aan de juistheid van het in het rapport vermelde percentage niet voldoende stevige uien van 18.8% omdat het onwaarschijnlijk is dat bij dat percentage in het geheel geen kale uien zijn geconstateerd, zoals het rap­port vermeldt. Dat is zo onwaarschijnlijk dat in een verklaring daarvoor niet achterwege had mogen blijven. Bovendien kan de arbitragecommissie zich niet aan de indruk onttrekken dat taxateur B het door hem vastgestelde percentage niet voldoen­de stevige uien bij de vaststelling van de percentages tarra mee heeft laten tellen. Verder valt op dat het keuringsrapport 6,3% uien met een ‘ernstig gebrek’ vermeldt zonder uitsluit­sel te geven waaruit dat gebrek bestaat, terwijl het er op lijkt dat ook dat percentage is meegenomen bij de bepaling van de tarra. Het rapport van taxateur B en de door hem vastgestelde percentages tarra kunnen daarom niet als leidraad dienen. &#13;
2.7. Ten aanzien van de door taxateur A vastgestelde percen­tages tarra stelt Y dat die niet ter zake zijn omdat het daar­bij om een aanmerkelijk grotere partijen ging, dat omdat bij X meer dan 1.000.000 ka aan uien lag onmogelijk kan worden vastgesteld of de monstername juist is geweest en dat uien van hetzelfde perceel in kwaliteit kunnen verschillen. Zij ver­zuimt echter toe te lichten waarom het in haar visie relevant is dat het om grotere partijen ging. Hetgeen zij verder naar vo­ren brengt betreft veronderstellingen waaraan geen beslissen­de betekenis kan worden toegekend. Bovendien betwist Y niet dat de door taxateur A genomen monsters de door hem vast­gestelde percentages tarra bevatten. Voldoende aannemelijk is daarom dat de partij uien waaruit de vrachten naar Y zijn ge­laden percentages tarra bevatten als door taxateur A vastge­steld. &#13;
2.8. De schade van X bestaat uit de opbrengst van de uien in het geval Y de overeenkomsten na zou zijn gekomen vermin­derd met de werkelijk door X gerealiseerde opbrengst. Voor de bepaling van de opbrengst in het eerste geval zal de arbi­tragecommissie het gemiddeld door taxateur A vastgestel­de percentage tarra hanteren van, afgerond, 18,5%. Op grond van de overeenkomst van 28 maart 2011 dient een korting te worden toegepast van (5 x € 0,15 + 3,5 x € 0,30 =) € 1,80 per 100 kg. De afrekenprijs is dan (€ 25,00 -/- € 1.80 =) € 23,20 per 100 kg. De arbitragecommissie zal die kortingsregeling ook toepassen ten aanzien van de uien van de overeenkomst van 26 mei 2011. De afrekenprijs daarvoor komt dan uit op ( € 7,-- -/- € 1,80 =) € 5,20 per 100 kg. &#13;
2.9. Indien de overeenkomsten na zouden zijn gekomen zou de opbrengst van de uien van de overeenkomst van 28 maart &#13;
</inleiding><content>Tussenvonnis 13 december 2013 &#13;
De procedure &#13;
De zaak is aanhangig gemaakt bij memorie van eis met 14 producties van 25 juni 2012. &#13;
Daarna zijn de volgende processtukken gewisseld: &#13;
- een conclusie van antwoord met 5 producties van 29 au­gustus 2012, &#13;
- een conclusie van repliek van 1 oktober 2012, &#13;
- een conclusie van dupliek van 2 november 2012. &#13;
De zaak is in staat van wijzen gekomen en het vonnis is be­paald op heden. &#13;
Conclusies van partijen &#13;
Het verzoek strekt er toe dat de arbitragecommissie ver­weerster bij vonnis, uitvoerbaar bij voorraad, zal veroorde­len tot betaling van een schadebedrag van € 41.058,50, te vermeerderen met de wettelijke handelsrente over dat be­drag vanaf 1 juni 2011 tot aan de dag van voldoening, tot betaling van € 2.418,22 wegens buitengerechtelijke incasso-en taxatiekosten en tot betaling van de proceskosten. &#13;
Verzoekster legt aan haar verzoek ten grondslag dat ver­weerster niet heeft voldaan aan haar afnameverplichting, dat zij de tussen de partijen gesloten overeenkomst heeft ont­bonden, schade heeft geleden en buitengerechtelijke incas­so- en taxatiekosten heeft moeten maken. &#13;
Verweerster voert gemotiveerd verweer met conclusie pri­mair dat de arbitragecommissie verzoekster niet ontvanke­lijk zal verklaren in haar vordering met veroordeling van ARAG Rechtsbijstand in de proceskosten en subsidiair dat de arbitragecommissie de vordering bij vonnis, uitvoerbaar bij voorraad, zal afwijzen met veroordeling van verzoekster in de proceskosten. &#13;
Motivering &#13;
1.Blijkens een daarvan op 28 maart 2011 opgemaakte onder­handse akte met contractnummer: INK10052 heeft: X aan Y verkocht: 5 volle auto’s à +/- 35.000 kg bruto per auto gele zaaiuien oogst 2010 van het ras Hybride, zoals gezien op het bedrijf van verkoper uit 1 van 2 cellen van de nieuwe loods, voor een prijs van € 25,00 per 100 kg, exclusief btw. De akte vermeldt verder onder meer: &#13;
“Bijzonderheden: Weegkosten zijn voor rekening van ver­koper. &#13;
Tarrering: Monstername en tarrering wordt uitgevoerd op kopers bedrijf. Monster worden bij afland gedroogd. Tot 10% tarra geen korting. Boven 10% tarra € 0,15 per % per 100 kg korting, boven 15% tarra € 0,30 per % per 100 kg korting, boven 20% tarra heeft koper recht op afkeuring. &#13;
Kwaliteit: De kwaliteit moet voldoen aan de KCB-normen klasse /², 35 mm opwaarts &#13;
De uien dienen rijp, droog, blank, gezond geladen cq gele­verd te worden en geschikt te zijn voor verdere bewerking en verpakking. Vrij van schimmel, hagelschade, residuen, ongerechtigheden etc. &#13;
Voor overige, in dit contract niet genoemde zaken zijn de Algemene voorwaarden Zaaiuien (AVZ) van toepassing”. &#13;
2. Verweerster voert primair aan dat zij niet met de volgens haar niet bestaande maatschap: X, verzoekster, heeft ge­contracteerd maar met de maatschap: Xx, en voorts dat een maatschap geen rechtspersoon is en om die reden niet in rechte kan optreden. Verweerster verzoekt de gemachtigde van verzoekster in de proceskosten te veroordelen stellende dat een eventuele proceskostenveroordeling van X niet ten uitvoer kan worden gelegd omdat verzoekster noch haar ma­ten bekend zijn. &#13;
3.De arbitragecommissie zal verzoekster alsnog in de gele­genheid stellen zich uit te laten over het primaire verweer. Zij kan alsdan eventuele verschrijvingen in haar naam her­stellen, dan wel anderszins opheldering over haar naam ver­schaffen. Verder dient zij haar vennoten bekend te maken en als verzoekende parttijen aan de memorie van eis toe te voe­gen. Voor het geval verzoekster haar vennoten niet bekend maakt, zal haar gemachtigde overeenkomstig het tweede lid van artikel 245 Rv., om proceseconomische overwegingen reeds thans, in de gelegenheid worden gesteld zijn stand­punt naar voren te brengen en toe te lichten. Verweerster kan daarop reageren. &#13;
4.Alle verdere beslissingen zullen worden aangehouden. &#13;
de beslissing &#13;
De arbitragecommissie, beslissende als goede mannen naar billijkheid: &#13;
stelt verzoekster en/of haar gemachtigde in de gelegenheid om zich vóór &#13;
uit te laten als bedoeld in rechtsoverweging 3; &#13;
houdt iedere verdere beslissing aan. &#13;
Tussenvonnis 25 februari 2013 &#13;
De procedure &#13;
De procedure blijkt uit: &#13;
het tussenvonnis van 13 december 2012 &#13;
de brief van 9 januari 2013 van de zijde van X &#13;
de antwoordakte van Y. &#13;
De zaak is in staat van wijzen gekomen en het vonnis is be­paald op heden. &#13;
Motivering &#13;
1.X is in het tussenvonnis onder meer in de gelegenheid ge­steld om eventuele verschrijvingen in haar naam te her­stellen, dan wel anderszins opheldering over haar naam te verschaffen en haar vennoten bekend te maken en als ver­zoekende partijen aan de memorie van eis toe te voegen. &#13;
2. X heeft daarop de in de kop van dit vonnis genoemde na­men van de vennoten van de maatschap bekend gemaakt en medegedeeld dat in de memorie van eis een kennelij­ke schrijffout is opgetreden daaruit bestaande dat de maat­schap in plaats van met de juiste naam: ‘Maatschap X’, abu­sievelijk is aangeduid met: ‘Maatschap Xx’. Zij heeft verder een uittreksel van 3 januari 2013 uit het handelsregister van de Kamer van Koophandel Rotterdam overgelegd waar­uit kan worden afgeleid dat de Maatschap X, A en B als ma­ten heeft. &#13;
3. De stellige overtuiging van Y dat er geen sprake is van een kennelijke schrijffout omdat de tenaamstelling van ver­zoekster afwijkt van het uittreksel van de Kamer van Koop­handel, is onvoldoende om X niet toe te staan zich aan te duiden als thans in de kop van dit vonnis is vermeld. Het primaire verweer van Y wordt dus verworpen. &#13;
4. Dat betekent dat de arbitragecommissie toekomt aan de behandeling van de inhoud van het geschil. Daartoe zal de arbitragecommissie worden aangevuld met een arbiter af­komstig uit de uienhandel of –verwerking en een arbiter af­komstig uit telerskringen. &#13;
Verder zal op de voet van artikel 13, lid 2 van het arbitrage­reglement een mondelinge behandeling worden gelast. De partijen zal worden verzocht hun verhinderdata op te geven. &#13;
5. Op de mondelinge behandeling zal, eventueel aan de hand van een voorlopig oordeel over de zaak, worden nagegaan hoe de verdere gang van de procedure moet zijn. Daarbij kan ook de mogelijkheid van een schikking aan de orde ko­men. Partijen moeten er op voorbereid zijn, dat de arbitrage­commissie een mondeling tussenvonnis kan wijzen. &#13;
6. Alle verdere beslissingen zullen worden aangehouden. &#13;
De beslissing &#13;
De arbitragecommissie, beslissende als goede mannen naar billijkheid: &#13;
gelast een mondelinge behandeling, &#13;
bepaalt dat A en B dan in persoon aanwezig moeten zijn en dat Y dan vertegenwoordigd moet zijn door iemand die van de zaak op de hoogte is en hetzij rechtens hetzij op grond van een bijzondere schriftelijke volmacht bevoegd is haar te vertegenwoordigen, &#13;
verzoekt opgave van de partijen van hun verhinderingen op de donderdagen en vrijdagen in de maanden maart, mei en juni 2013, &#13;
houdt iedere verdere beslissing aan. &#13;
Eindvonnis 8 juli 2013 &#13;
De procedure &#13;
De procedure blijkt uit het tussenvonnis van 25 februa­ri 2013. Daarna heeft op 30 mei 2013 te Wageningen een mondelinge behandeling plaatsgevonden. Aan de zijde van X zijn verschenen A en B, bijgestaan door mr. Y.G. Groene­veld, werkzaam bij ARAG Rechtsbijstand te Leusden. Aan de zijde van Y zijn verschenen C en D, bijgestaan door mr. Maat voornoemd. De partijen hebben inlichtingen verstrekt en hun standpunten doen toelichten, X mede onder overleg­ging van pleitnotities. Van de mondelinge behandeling is aantekening gehouden. &#13;
De zaak is in staat van wijzen gekomen en het vonnis is be­paald op heden. &#13;
De feiten &#13;
1.1In het tussenvonnis van 23 december 2012 is reeds ver­meld: &#13;
Blijkens een daarvan op 28 maart 2011 opgemaakte onder­handse akte met contractnummer: INK10052 heeft: X aan Y verkocht: 5 volle auto’s à +/- 35.000 kg bruto per auto gele zaaiuien oogst 2010 van het ras Hybride, zoals gezien op het bedrijf van verkoper uit 1 van 2 cellen van de nieuwe loods, voor een prijs van € 25,00 per 100 kg, exclusief btw. De akte vermeldt verder onder meer: &#13;
“Bijzonderheden: Weegkosten zijn voor rekening van ver­koper. &#13;
Tarrering: Monstername en tarrering wordt uitgevoerd op kopers bedrijf. Monster worden bij afland gedroogd. Tot 10% tarra geen korting. Boven 10% tarra € 0,15 per % per 100 kg korting, boven 15% tarra € 0,30 per % per 100 kg korting, boven 20% tarra heeft koper recht op afkeuring. &#13;
Kwaliteit: De kwaliteit moet voldoen aan de KCB-normen klasse /², 35 mm opwaarts &#13;
De uien dienen rijp, droog, blank, gezond geladen cq gele­verd te worden en geschikt te zijn voor verdere bewerking en verpakking. Vrij van schimmel, hagelschade, residuen, ongerechtigheden etc. &#13;
Voor overige, in dit contract niet genoemde zaken zijn de Algemene voorwaarden Zaaiuien (AVZ) van toepassing”. &#13;
Daar worden thans de volgende feiten aan toegevoegd. &#13;
1.2. Vorenbedoelde onderhandse akte vermeldt voorts on­der meer: &#13;
“(..) &#13;
Levertijd: Afroep koper voor 1 juni 2011 &#13;
(..) &#13;
Betaling: Binnen 30 dagen na factuurdatum. &#13;
(..)”. &#13;
1.3. Op donderdag 26 mei 2011 heeft Y twee auto’s met res­pectievelijk 33.200 kg en 32.180 kg uien bij X afgehaald. &#13;
1.4. Met brief van dinsdag 31 mei 2011 heeft Y het volgen­de aan X bericht: &#13;
“Hiermede bevestigen wij dat de door ons gekochte uien niet voldoen aan de voorwaarden van het contract (con­tract nr. INK10052, 28 maart 2011) en zijn afgekeurd. De uien zijn getarreerd op 27,6% en 32,1% daar waar maximaal 20% is toegestaan. &#13;
Zonder schriftelijke reactie binnen 24 uur van dit schrijven, gaan wij er van uit dat u hiermee akkoord gaat. &#13;
Wij hopen U hiermee voldoende te hebben geïnformeerd.” &#13;
1.5. Met (fax)brief van woensdag 1 juni 2011 heeft X Y la­ten weten niet akkoord te gaan. De brief vermeldt voorts: &#13;
“het bevreemd me dat ze pas na 4 dagen laden afgekeurd worden. Uien uit dezelfde box zijn aan een collega geleverd en daar was het tarra percentage aanmerkelijk lager. Moch­ten de uien niet aan de voorwaarden voldoen dan heb ik het recht om het tarra percentage terug te brengen. Dat heb ik reeds voorgesteld en dat wil ik alsnog doen als het nodig is”. &#13;
1.6. Met faxbrief van 8 juni 2011 schrijft X onder meer aan Y: &#13;
“Hoewel in de overeenkomst wordt vermeld dat u uiterlijk 1 juni de uien zult afroepen, hebt u tot op heden maar één van de vijf vrachten afgeroepen. Op 31 mei hebt u op grond van deze ene vracht laten weten, dat al de door u gekochte uien niet aan het contract voldoen omdat het tarra percentage ho­ger is dan 20%. De overige vier vrachten zijn echter nog al­tijd niet door u afgeroepen en deze kunnen derhalve ook niet door u worden afgekeurd. &#13;
Volgens de AVZ had u mij terstond na ontvangst van de eer­ste vracht moeten berichten dat u de afname (van die vracht) zou weigeren. Dat hebt u niet terstond gedaan. U had mij vervolgens conform de AVZ in de gelegenheid moeten stel­len het tarra percentage terug te brengen tot onder de 20%. Ook dat hebt u verzuimd. U bent bovendien niet gerechtigd op grond van alleen de eerste vracht ook de overige uien af te keuren.” &#13;
X heeft Y tot 14 juni de tijd gegeven om de resterende uien alsnog uiterlijk 14 juni 2011 af te nemen. &#13;
1.7. Y heeft die uien niet afgenomen. &#13;
1.8. Met brief van 15 juni 2011 heeft X de overeenkomst van 28 maart 2011 doen ontbinden en Y aansprakelijk ge­steld voor geleden en nog te lijden schade. &#13;
1.9. Taxateur A heeft op 8 juni 2011 aan (afnemer) en na 17 juni 2011 aan (afnemer) geleverde uien bij X getarreerd en percentages tarra van respectievelijk 19,8% en 17,03% vast­gesteld. &#13;
2011 (175.000 kg -/- 18,5% =) 142.625 kg x € 23,20 per 100 kg = € 33.089,00 zijn geweest en die van de overeenkomst van 26 mei 2011 (32.180 kg -/- 18,5% =) 26.226,70 kg x € 5,20 per 100 kg = € 1.363,79, totaal € 34.452,79. In wer­kelijkheid was de opbrengst (175.000 kg -/- 33.200 kg =) 141.800 kg x € 0,05 = € 7.090,00. Het verschil is € 27.362,79. Y zal worden veroordeeld om dat bedrag aan X te betalen. Omdat het schadevergoeding betreft kan de gevorderde om­zetbelasting niet worden toegewezen. &#13;
2.10. De gevorderde wettelijk rente conform artikel 6:119a BW zal eveneens worden toegewezen, er op gelet dat X Y de gelegenheid heeft gegeven de uien uiterlijk 14 juni 2011 af te halen en gelet op de in de overeenkomst van 28 maart 2011 overeengekomen betaaltermijn van 30 dagen, met ingang van 14 juli 2011. &#13;
2.11. X heeft niet gereageerd op door Y bij antwoord betwis­te incassokosten. &#13;
Het wordt er daarom voor gehouden dat X deze post heeft la­ten varen. De gevorderde kosten van expertise komen even­min voor toewijzing in aanmerking nu X niet heeft weer­sproken dat deze kosten op de voet van de AVZ voor haar rekening blijven. &#13;
2.12. Als de grotendeels in het ongelijk te stellen partij zal Y in de kosten van de arbitrage en in de proceskosten worden verwezen. De kosten van de arbitrage bedragen € 7.264,00. De proceskosten zullen worden begroot overeenkomstig het liquidatietarief van de rechtbanken en hoven en bedragen al­dus aan de zijde van X € 1.737,00 (3 punten x tarief III € 579,00) voor salaris gemachtigde. &#13;
2.13. Een vonnis is bindend voor de partijen met ingang van de dag waarop het is gewezen (artikel 27 van het Arbitrage­reglement behorende bij de AVZ 2006). Er is daarom geen plaats voor uitvoerbaar bij voorraad verklaring van dit vonnis. &#13;
De beslissing &#13;
De arbitragecommissie, beslissende als goede mannen naar billijkheid: &#13;
veroordeelt Y om aan X te betalen € 27.362,79, vermeerderd met de wettelijke rente conform artikel 6:119a BW vanaf te betalen 14 juli 2011 tot de dag van betaling; &#13;
veroordeelt Y in de proceskosten, aan de zijde van X tot op heden begroot op € 1.737,00 voor salaris gemachtigde; &#13;
veroordeelt Y tot betaling van de arbitragekosten begroot op € 7.264,00, te betalen aan X in verband met het door X ge­storte voorschot; &#13;
wijst het meer of anders gevorderde af. &#13;
Noot &#13;
Bij de levering van een partij uien die door de afnemer wor­den afgekeurd, dient men de afspraken zorgvuldig na te ko­men. Die afspraken staan in de overeenkomst, maar in dit ge­val vooral ook in de algemene voorwaarden. Bovendien weet de arbitragecommissie van de gebruiken in de branche. De afnemer had in casu een en ander verkeerd gedaan: de leve­rancier niet onmiddellijk bericht over de afkeuring, de leve­rancier niet in de gelegenheid gesteld om alsnog het tarra­percentage terug te brengen en de uien die nog niet waren geleverd ook niet afgenomen. Uit dit vonnis blijkt ook dat een taxateur er wel eens naast kan zitten. In zo’n geval is de des­kundigheid van de leden van de arbitragecommissie een be­langrijk pluspunt. &#13;
D.W. Bruil </content><legacyfootnotes/><footnotes><footnote/></footnotes><auteurs>mr. H.C.A. Walda, M.C. Overduin, J.B.M. Bergmans</auteurs><published>2013-10-01 00:00:00</published><modified>2013-10-01 00:00:00</modified><editiondate>2013-10-01</editiondate><htmlpath>https://denhollander.info/artikel/10769</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5555</id><udhid>UDH:TvAR/5555</udhid><titel>Schutte / gemeente Kampen</titel><searchwords><searchword>TvAR 1/2008</searchword><searchword>UDH:TvAR/5555</searchword></searchwords><attachments><attachment><name>2008 1 Recente rechtspraak 3-4.pdf</name><extention>pdf</extention><url>https://denhollander.info/download/5492/ci</url></attachment></attachments><inleiding>In deze zaak heeft de gemeente Kampen verzocht op grond&#13;
van artikel 56 e Pachtwet (oud) thans artikel 7:380 lid 2&#13;
BW het voorkeursrecht van de pachter te mogen passeren&#13;
bij de overdracht van de gronden aan Kampereiland Vastgoed&#13;
N.V. De gemeente is 100% aandeelhouder van deze&#13;
N.V. De gemeente heeft aangegeven dat in de statuten zal&#13;
worden opgenomen dat de aandelen niet zullen worden&#13;
vervreemd. De grondkamer heeft geoordeeld dat het voorkeursrecht&#13;
van de pachter mag worden gepasseerd met als&#13;
voorwaarde dat in de akte van oprichting wordt opgenomen&#13;
dat bij een voorgenomen uitgifte, vervreemding of bezwaring&#13;
van aandelen de eventuele pachters in de gelegenheid&#13;
zullen worden gesteld om de eigendom van het gepachte&#13;
te verkrijgen. Pachter is het hiermee niet eens en&#13;
gaat in beroep bij de Centrale Grondkamer. Hij is van oordeel&#13;
dat de inhoud van de statuten geen werking tegenover&#13;
derden heeft en is bevreesd voor overdracht van aandelen&#13;
aan een derde in de toekomst. De Centrale Grondkamer is&#13;
van oordeel dat de door de grondkamer in de beschikking&#13;
opgenomen voorwaarde dient te worden aangemerkt als een&#13;
onherroepelijk derdenbeding. De door de pachter opgeworpen&#13;
grieven treffen geen doel en de beschikking van de&#13;
grondkamer blijft in stand.&#13;
&#13;
Deze procedure is aangevangen onder het oude recht. Op&#13;
basis van het nieuwe recht had in deze zaak de nieuw op te&#13;
richten N.V. kunnen volstaan met een verklaring als bedoeld&#13;
in artikel 7:380 lid 1 onder e BW, de verkoop aan een&#13;
veilige verpachter. Per saldo zit de pachter nu in een betere&#13;
positie, doordat voor hem nu is zekergesteld dat bij een verkoop&#13;
van aandelen hij in de gelegenheid wordt gesteld om&#13;
het gepachte te verwerven, terwijl hij dat recht op basis van&#13;
de wet niet had. Immers vaste jurisprudentie is dat een aandelenoverdracht&#13;
niet wordt gezien als een vervreemding&#13;
(Pachthof Arnhem 10 september 2002, Agr.r. 2004, 5215).</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5555</htmlpath></article>
</articles></edition>
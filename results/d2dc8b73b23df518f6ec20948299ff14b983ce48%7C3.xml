<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1992</searchword><id>6098</id><udhid>UDH:TvAR/6098</udhid><titel>Ontwikkelingen in de pachtwetgeving</titel><searchwords><searchword>TvAR 1/1992</searchword><searchword>UDH:TvAR/6098</searchword></searchwords><attachments><attachment><name>1992_nr 1_Artikel_Bongers.pdf</name><extention>pdf</extention><url>https://denhollander.info/download/5907/ci</url></attachment></attachments><inleiding>INLEIDING IN HISTORISCH PERSPECTIEF&#13;
De laatste wijziging van de Pachtwet dateert van 28 juni 19842 en is op 1 november van dat&#13;
jaar in werking getreden. In de memorie van toelichting behorende bij het desbetreffende&#13;
wetsontwerp3 worden een aantal behartenswaardige zaken aan de orde gesteld. De indieners&#13;
van het wetsontwerp, de minister van Justitie en de toenmalige staatssecretaris van&#13;
Landbouw en Visserij, constateren dat het pachtareaal het laatste decennium is afgenomen&#13;
met 8 a 9% per jaar. Naar hun oordeel is deze achteruitgang voor een belangrijk deel te wijten&#13;
aan de stijgende grondprijzen, waardoor de pachtdruk op prijzen van verpacht land&#13;
groot is geworden. Gronden brengen bij verkoop dermate hoge prijzen op dat ook de verkoop&#13;
van verpachte gronden aantrekkelijker is dan het rendement dat verpachting oplevert,&#13;
zodat menig verpachter aan verkoop van zijn gronden de voorkeur geeft boven het nog langer&#13;
verpachten daarvan, aldus de betrokken bewindslieden. Deze geven ook nog een tweede&#13;
argument voor de afneming van het pachtareaal, namelijk het achterwege blijven van de&#13;
nodige versoepeling op bepaalde punten van het pachtstelsel waarop vanuit de praktijk&#13;
reeds geruime tijd is aangedrongen. Met name dit laatste heeft uiteindelijk in 1984 geleid&#13;
tot een vrij ingrijpende wijziging van de Pachtwet, te weten - samengevat -:&#13;
a. invoering van de mogelijkheid van tussentijdse wijziging van de pachtprijs binnen&#13;
één jaar na inwerkingtreding van een wijziging van het Pachtnormenbesluit 1977;&#13;
b. beperking van het continuatierecht van de pachter van 65 jaar en ouder;&#13;
c. verruiming van de mogelijkheden tot indeplaatsstelling en inbreng in een medegerechtigdheid.&#13;
Interessant is om eens na te gaan welke wijzigingsvoorstellen betreffende de Pachtwet&#13;
in het kader van vorenbedoelde parlementaire behandeling wel ter sprake zijn gebracht&#13;
maar het tot op heden niet tot wet hebben gebracht. Het voorlopig verslag betreffende genoemde&#13;
wetswijziging geeft op dit punt de nodige informatie.4 Het betreft hier - samengevat&#13;
-:&#13;
a. een regeling tot verrekening van de door een pachter verworven vermogenswinst na&#13;
realisering van zijn wettelijk voorkeursrecht gevolgd door verkoop door hem van de dan&#13;
pachtvrije grond;&#13;
b. een regeling van pacht in beheersgebieden.&#13;
Met betrekking tot het onder a genoemd voorstel worden in de memorie van antwoord5&#13;
een aantal bedenkingen opgesomd waarbij naast de vraag naar de principiële rechtvaardiging&#13;
van zo'n regeling ook de mogelijkheden tot ontduiking aan de orde komen. De onder b. genoemde regeling wordt blijkens de memorie van antwoord opgenomen in een&#13;
toekomstige Beheerswet voor Landbouwgronden.&#13;
Uit de parlementaire behandeling van genoemd wetsontwerp blijkt duidelijk dat zowel&#13;
de verantwoordelijke bewindslieden, verschillende kamerleden en niet te vergeten de verschillende&#13;
adviesinstanties van oordeel waren dat de Pachtwet op meer onderdelen nader&#13;
moest worden bezien. Overheid, bedrijfsleven en belangengroeperingen hebben in de&#13;
daarop volgende jaren op dit punt van zich laten horen.&#13;
In het navolgende overzicht zijn enkele van de belangrijkste en meest recente nadien&#13;
verschenen nota's ca. op een rij gezet. Met name is weergegeven hetgeen daarin over&#13;
'pacht' is vermeld. Aansluitend wordt aandacht besteed aan de recente voorstellen tot&#13;
wijziging van de Pachtwet, alsmede aan de raakvlakken met pacht van de wijziging van&#13;
de Natuurbeschermingswet, de totstandkoming van de Waterschapswet en de invoering&#13;
van (een gedeelte van) het Nieuw Burgerlijk Wetboek. Dit naar de stand van zaken per 1&#13;
november 1991.</inleiding><content>A. 1 WERKGROEP PACHT LANDBOUWSCHAP&#13;
Voorstellen van de Werkgroep Pacht van het Landbouwschap gericht op vermindering&#13;
van de terugloop van het pachtareaal d.d. juli 1988.&#13;
Inhoud&#13;
De werkgroep heeft in haar voorstellen aandacht besteed aan de werking van het pachtnormenstelsel&#13;
en aan de werking van de Pachtwet en het meest gewenste pachtbeleid.&#13;
I. Pachtnormen&#13;
De werkgroep is van mening dat de pachtprijs gerelateerd dient te zijn aan de waarde die&#13;
aan de grond in een redelijk renderend bedrijf kan worden toegekend. Het huidige pachtnormenstelsel&#13;
voldoet niet aan dit criterium. De werkgroep stelt voor bij het bepalen van&#13;
de maximale pacht aan te sluiten bij de agrarische opbrengstwaarde, waaronder zij verstaat:&#13;
die waarde van de grond waarbij onder normale omstandigheden door een ondernemer&#13;
met een gemiddelde beroepsbekwaamheid een redelijk inkomen van het bedrijf kan&#13;
worden verworven.&#13;
II. Pachtwet&#13;
a. De werkgroep zag zich bij de formulering van voorstellen tot vermindering van de&#13;
pachtdruk geplaatst voor twee belangrijke dilemma's. Het eerste probleem was hoe de&#13;
Pachtwet te wijzigen zonder de rechtspositie van de pachter al te zeer aan te tasten. Het&#13;
tweede betrof de algemene fiscale consequenties van haar voorstellen. Door vermindering&#13;
van de pachtdruk gaat de verpachte waarde omhoog. Uit een oogpunt van instandhouding&#13;
van het pachtareaal is dit een goede zaak, fiscaal gezien heeft het evenwel het gevolg dat&#13;
de grondslag voor de berekening van de vermogens- en successiebelasting omhoog gaat.&#13;
b. Daar komt nog bij dat de problematiek van de terugloop van het pachtareaal kan&#13;
worden gerelativeerd, omdat deze terugloop zich vooral voordoet in agrarische familieverhoudingen.&#13;
Pacht wordt hier in snel tempo vervangen door eigendom en maatschap.&#13;
Desondanks blijft de werkgroep van oordeel dat pacht een belangrijke financieringsbron&#13;
blijft voor de landbouw. Er moeten dan ook maatregelen worden getroffen om de ontpachting tegen te gaan. Daarnaast zou pacht voor beleggers weer aantrekkelijk moeten&#13;
worden gemaakt.&#13;
c. Bij dit alles was de handhaving van de bedrijfscontinuïteit van de pacht uitgangspunt&#13;
voor de werkgroep. De daarop gerichte bepalingen in de Pachtwet kunnen niet goed wor&#13;
den gemist. De daarvan het gevolg zijnde pachtdruk moet worden geaccepteerd. Conse&#13;
quentie daarvan is dat de reguliere pacht verder zal blijven afnemen. Voor wat de&#13;
algemene fiscale consequenties betreft acht de werkgroep het essentieel dat haar voorstel&#13;
len pas in overweging worden genomen, wanneer daarvoor met het Ministerie van Finan&#13;
ciën bindende afspraken kunnen worden gemaakt.&#13;
d. Om de veel voorkomende vlucht in grijze en zwarte pacht tegen te gaan, beveelt de&#13;
werkgroep een tijdelijke vorm van pacht aan. Deze zou voor drie jaar kunnen gelden zon&#13;
der verlengings- en voorkeursrecht. Ter bescherming van de pachter zou het bij deze&#13;
vorm van pacht om niet meer dan een x-percentage van de totale bedrijfsoppervlakte van&#13;
de pachter mogen gaan. Voor deze vorm van pacht beveelt de werkgroep de hoogst toe&#13;
laatbare pachtprijs aan.&#13;
e. Om verpachting voor beleggers meer aantrekkelijk te maken doet de werkgroep een&#13;
voorstel voor een langdurige pacht, ook wel beleggingspacht genoemd. De werkgroep&#13;
geeft hierbij twee varianten in overweging, één met en één zonder verlengingsrecht, bei&#13;
den met een looptijd van 30 jaar. Vanwege de langdurige zekerheid voor de pachter zal&#13;
hier een substantieel hogere pachtprijs moeten worden geaccepteerd.&#13;
Speciale aandacht verdient hier de gebouwenproblematiek wanneer de gebouwen in eigendom&#13;
zijn bij de pachter.&#13;
f. Ten aanzien van het voorkeursrecht doet de werkgroep twee voorstellen: Het eerste&#13;
heeft betrekking op de wachttijd die een opvolgende eigenaar in acht moet nemen wan&#13;
neer de pachter geen gebruik heeft gemaakt van zijn voorkeursrecht en de nieuwe eige&#13;
naar de pacht opzegt met een beroep op eigen gebruik. Schrapping van deze bepaling&#13;
heeft grote invloed op vermindering van de pachtdruk maar eveneens ingrijpende fiscale&#13;
consequenties.&#13;
g. Een tweede voorstel van de werkgroep betreft een mogelijke afrekening tussen&#13;
pachter en verpachter wanneer de pachter, die van zijn voorkeursrecht gebruik heeft ge&#13;
maakt, het object binnen een bepaalde periode doorverkoopt aan een derde. De pachter&#13;
strijkt in die situatie vermogenswinst op ten koste van de ex-verpachter. De werkgroep&#13;
acht het voorkeursrecht uitsluitend gerechtvaardigd ter bescherming van de bedrijfsconti&#13;
nuïteit van de pachter.&#13;
h. Naast de signalering van de algemene fiscale consequenties van haar voorstellen&#13;
doet de werkgroep ook enkele voorstellen ten aanzien van het fiscale regime, voor zover&#13;
dat betrekking heeft op pachtrelaties. Het betreft hier een voorstel tot afschaffing van de&#13;
vermogensbelasting onder verwijzing naar het fiscale regime in andere EG-landen en een&#13;
verruiming van de ondernemingsvrijstelling.&#13;
A.2 STRUCTUURNOTA LANDBOUW&#13;
Beleidsvoornemen van de minister van Landbouw en Visserij, zoals bij brief van 18 mei&#13;
1989 aan de Tweede Kamer gezonden.6 Inhoud (voor zover hier van belang)&#13;
In het beleidsvoornemen wordt een aantal voorstellen voor herziening van het pachtstelsel&#13;
gedaan. Tegen de achtergrond van een toenemende behoefte aan individuele bedrijfsvergroting&#13;
wordt het instituut pacht, als financieringsmogelijkheid voor de landbouw, van&#13;
groot belang geacht. Het pachtareaal loopt echter steeds verder terug. Vormde dit areaal&#13;
in 1950 nog 56% van de totale oppervlakte cultuurgrond, in 1985 was dit teruggelopen tot&#13;
36%. Impliciet - aldus de nota - werd daardoor f 10 a f 15 miljard relatief goedkoop vermogen&#13;
aan de agrarische sector onttrokken.&#13;
De Structuurnota Landbouw noemt twee belangrijke oorzaken voor deze terugloop:&#13;
- het verminderde rendement voor de verpachter;&#13;
- de pachtdruk, dat wil zeggen het waardeverschil tussen verpachte en onverpachte&#13;
landbouwgrond.&#13;
Door deze factoren is de pacht een minder aantrekkelijk beleggingsobject geworden, met&#13;
als gevolg dat bedrij fs vergroting meer via aankoop van grond moet worden gerealiseerd.&#13;
Dit gaat voor de boer veelal gepaard met hogere financieringslasten. De Structuurnota&#13;
Landbouw noemt dit de keerzijde van het systeem dat overwegend bedoeld was ter bescherming&#13;
van de pachter.&#13;
Om de grondmobiliteit ten behoeve van bedrijfsvergroting te stimuleren, worden in de&#13;
Structuurnota Landbouw drie concrete wijzigingsvoorstellen voor het pachtstelsel gedaan,&#13;
te weten:&#13;
a. Oudere werknemers, die hun bedrijf op termijn zullen beëindigen, moeten worden&#13;
gestimuleerd om hun grond eerder aan anderen ter beschikking te stellen. Daartoe wordt&#13;
een aparte vorm van tijdelijke pacht voor los land voorgesteld.&#13;
Op deze tijdelijke pachtovereenkomst zullen de bepalingen betreffende pachtbeheersing,&#13;
continuatie, indeplaatsstelling en het voorkeursrecht niet van toepassing zijn. Wel&#13;
wordt deze vorm van pacht aan een maximale termijn van 12 jaar gebonden, uitgaande&#13;
van twee perioden van 6 jaar. Verpachting voor een kortere duur is ook mogelijk mits de&#13;
grondkamer daartoe toestemming verleent. Overigens zou de grondkamer de tijdelijke&#13;
pachtovereenkomst normaal dienen te toetsen. De mogelijkheid tot tijdelijke verpachting&#13;
zal voor alle categorieën verpachters open staan.&#13;
b. Het laten vervallen van het continuatierecht en de pachtprijsbeheersing op pacht&#13;
overeenkomsten ten aanzien van een oppervlakte los land met een beperkte omvang (3 ha&#13;
per overeenkomst).&#13;
Opgemerkt wordt dat bij de uitwerking van dit voorstel versnippering dient te worden&#13;
voorkomen.&#13;
c. Het verhogen van het rendement op verpachting. Voorgesteld wordt de pachtnormen&#13;
gefaseerd te verhogen, zodat op termijn een netto-rendement van 2% van de vrije verkeerswaarde&#13;
van landbouwgrond wordt bereikt. Geconstateerd wordt overigens dat dit ni&#13;
veau in het noorden des lands reeds is bereikt.&#13;
Voorts wordt opgemerkt dat naar aanleiding van het Rapport van de Commissie van&#13;
Goede Diensten de uitgangspunten bij de berekening van de pachtnormen nader bestudeerd&#13;
zullen worden. Stand van zaken&#13;
De regeringsbeslissing, die overigens niet ingrijpend afwijkt van het beleidsvoornemen, is&#13;
op 3 juli 1990 gepubliceerd.7&#13;
A.3 COMMISSIE VAN GOEDE DIENSTEN&#13;
Rapport uitgebracht door een commissie bestaande uit drs. J. de Koning, W. Meyer en H.&#13;
Wiegel, ingesteld door de minister van Landbouw, Natuurbeheer en Visserij, d.d. 30&#13;
maart 1990.&#13;
Inhoud (voor zover hier van belang)&#13;
De commissie heeft desgevraagd de akkerbouwproblematiek nader bezien en daarbij de&#13;
regionale problematiek betrokken. Dit laatste met het oog op de mogelijkheden tot herstructurering&#13;
van de akkerbouw.&#13;
In het rapport wordt op de bladzijden 13 en 14 aandacht besteed aan het onderwerp&#13;
pacht.&#13;
Pacht&#13;
Bedrijfsvergroting is bij de huidige grondprijzen, die ruim boven de economische waarde&#13;
voor de akkerbouw liggen, een kostbare zaak. In bepaalde regio's zou het pachtinstrument&#13;
een uitkomst kunnen bieden.&#13;
Advies van de commissie&#13;
De in de Structuurnota Landbouw voorgestelde variant van eenmalige verpachtingen&#13;
voor maximaal 6 a 12 jaar, waarvoor de bepalingen van de Pachtwet niet van toepassing&#13;
zijn, zou bij voorrang geëffectueerd moeten worden.&#13;
Stand van zaken&#13;
Bij brief van 17 april 19708 heeft de minister van Landbouw, Natuurbeheer en Visserij&#13;
het regeringsstandpunt met betrekking tot het rapport aan de Tweede Kamer gezonden.&#13;
Met betrekking tot het onderwerp pacht stelt de regering dat het in haar voornemen ligt&#13;
om met spoed een wetsontwerp in te dienen om éénmalige verpachtingen van 6 tot 12&#13;
jaar mogelijk te maken zonder dat de bepalingen van de Pachtwet daarop van toepassing&#13;
zijn.&#13;
A.4 DE WIJSHEID IN PACHT&#13;
Een verslag van het Europese Seminar over pacht, op 2 en 3 mei 1990 gehouden in Beetsterzwaag,&#13;
op uitnodiging van de Stichting Raad voor Agrarisch Vastgoed.9 Inhoud&#13;
Van verschillende kanten zijn tijdens het seminar voorstellen gedaan voor aanpassing van&#13;
het pachtrecht. Mr. Bruil heeft deze voorstellen als volgt - overzichtelijk - samengevat.10&#13;
a. toezicht&#13;
- administratieve controle door de grondkamer beperken (Winkler) of alleen als de&#13;
meest gerede partij daarom vraagt (Kapteijn).&#13;
b. pachtnormen&#13;
- verhoging zodat direct rendement minstens 2% is (Van den Noort);&#13;
- pachtprijs dient uiteindelijk 4% van de vrije-marktwaarde voor land en 7% voor&#13;
gebouwen te zijn (Kapteijn);&#13;
- pachtverhoging baseren op gegevens bedrijfsuitkomstgen LEI, jaarlijkse pachtharmonisatie&#13;
van 5% (Kapteijn);&#13;
- differentiatie: rekening houden met zand/kleiproblematiek (Van den Noort, Wolff);&#13;
- regionale differentiatie (Wolff);&#13;
- relatie met bedrijfsuitkomst (Van den Noort);&#13;
- relatie met geïnvesteerd kapitaal (Heisterkamp);&#13;
- relatie met gebruik van de grond (Heisterkamp);&#13;
- relatie met objectieve verkeerswaarde (Heisterkamp, Wolff);&#13;
- als een relatie met inkomen dat overblijft wordt gelegd is er geen ruimte voor&#13;
pachtprijs verhoging (Melse).&#13;
c. koopprijsbeheersing&#13;
- herinvoering van de koopprijsbeheersing (Van den Noort);&#13;
- koopprijsbeheersing is onmogelijk (Lopes), afgesneden (Heisterkamp).&#13;
d. belastingen&#13;
- vermogensbelasting op landelijke eigendom verlagen (Van den Noort);&#13;
- afschaffen vermogensbelasting is niet erg waarschijnlijk (Heisterkamp);&#13;
- fiscaal regime aanpassen op het punt 'verpachte waarde', dat zou moeten worden&#13;
vervangen door 50% van de verkeerswaarde (Van den Noort), dan wel 10 x bruto&#13;
pachtopbrengst (Bosch van Rosenthal);&#13;
- creëren van een 'pachtvrijstelling' voor inkomsten uit pacht analoog aan de&#13;
dividend vrij stelling (Bosch van Rosenthal);&#13;
- verbeteringen op het punt van de successierechten nodig om gedwongen verkoop&#13;
tegen te gaan (Melse).&#13;
e. inkoopsom&#13;
- inkoopsom voor nieuwe pachtcontracten mogelijk maken (Kapteijn, Wolff).&#13;
ƒ voorkeursrecht&#13;
- voorkeursrecht regelen als in België of Frankrijk (Van den Noort);&#13;
- voorkeursrecht opheffen bij verkoop tussen 'veilige' verpachters (Wolff, Kapteijn); - het voorkeursrecht afschaffen (Heisterkamp, in samenhang met verlenging&#13;
wachttermijn);&#13;
- voorkeursrecht moet voorkooprecht worden (Bosch van Rosenthal); koopprijs voor de&#13;
pachter moet zijn 'vrije verkeerswaarde in verpachte staat' (afschaffen grond&#13;
kamertaxatie), dan wel tegen een onderling vast te stellen waarde (Kapteijn);&#13;
- als de pachter na gebruik van het voorkeursrecht binnen een bepaalde periode met&#13;
winst verkoopt, moet een deel worden afgedragen aan de vorige eigenaar (Bosch van&#13;
Rosenthal).&#13;
g. wachttermijn&#13;
- de wachttermijn moet worden verkort (Bosch van Rosenthal), tot 2 jaar (Van den&#13;
Noort);&#13;
- verkorting van de wachttermijn leidt ertoe dat vaker gebruik zal worden gemaakt van&#13;
het voorkeursrecht, bovendien zou de agrarische structuur aan waarde inboeten&#13;
(Lopes);&#13;
- de wachttermijn zou moeten worden verlengd om koop van verpachte grond (met de&#13;
bedoeling: eigen gebruik) te ontmoedigen (Heisterkamp).&#13;
h. pachtovername&#13;
- beperken tot levenskrachtige bedrijven (Van den Noort);&#13;
- ten dele bestaat dit al doordat de Pachtkamer de voorgestelde pachter toetst (Lopes);&#13;
- continuatie beperken tot twee generaties (Kapteijn).&#13;
i. korte pacht&#13;
- behoefte aan en bereidheid tot kortdurende pacht is nog niet onderzocht (Melse);&#13;
- losse pacht moet worden vrijgelaten (Van den Noort, Kapteijn);&#13;
- toetsing versoepelen van pacht voor korte duur (Heisterkamp);&#13;
- korte pacht zal in ieder geval tot pachtprijsverhoging leiden (Melse);&#13;
- een hectarelimiet is niet nodig (Wolff, Kapteijn);&#13;
- vraag of hier ook prijsbeheersing moet worden losgelaten (Wolff);&#13;
- bij korte pacht (met een maximumtermijn - 3 of 6 jaar - en bepaalde oppervlakte)&#13;
moet continuatierecht, voorkeursrecht en pachtprijsbeheersing vervallen (Bosch van&#13;
Rosenthal); Kapteijn opteert voor een maximum van 12 jaar.&#13;
j. loopbaanpacht&#13;
- invoeren op voorbeeld van België en Frankrijk (Van den Noort, Heisterkamp);&#13;
- loopbaanpacht heeft weinig meerwaarde naast agrarische erfpacht (Lopes, Wolff);&#13;
- ook bij loopbaanpacht is een verhoging van de pachtprijs te verwachten (Melse);&#13;
- pacht langer dan 26 jaar: geen continuatie en inperking indeplaatsstelling (Bosch van&#13;
Rosenthal).&#13;
k. pacht bij inschrijving&#13;
- grondkamers zouden gebieden kunnen aanwijzen waar pacht bij inschrijving mogelijk&#13;
is. Eigenaar krijgt zo de meest gunstige pachter (Lopes). A.5 FLEXIBEL GRONDGEBRUIK&#13;
Rapport van de Nationale Raad voor Landbouwkundig Onderzoek d.d. oktober 1990. 11&#13;
Inhoud (voor zover hier van belang)&#13;
Het rapport bevat een studie naar de mogelijkheden en knelpunten voor de vruchtwisseling&#13;
tussen bedrijfstakken in vollegrondsteelten, zulks met het oog op de beperking van&#13;
het gebruik van grondontsmettingsmiddelen. Hoofdstuk VII van genoemd rapport betreft&#13;
de juridische aspecten en knelpunten van flexibel grondgebruik. In dat verband wordt onder&#13;
meer aandacht besteed aan de Pachtwet en flexibel grondgebruik. Geconstateerd&#13;
wordt dan ook dat de huidige tekst van de Pachtwet weinig mogelijkheden biedt voor een&#13;
soepele toepassing van een systeem van kortdurend gebruik van de grond van andere bedrijven&#13;
(één of hooguit twee seizoenen), waaraan juist voor de verruiming van de vruchtwisselingsmogelijkheden&#13;
zo'n grote behoefte bestaat. Daarom worden in de praktijk veel&#13;
mondelinge, zogenaamd 'zwarte-pachtovereenkomsten' aangegaan, die niet door de&#13;
grondkamer worden getoetst en wettelijk verboden zijn.&#13;
De conclusie van genoemd rapport op dit punt is dan ook dat de Pachtwet de mogelijkheid&#13;
zou moeten bieden voor kortdurend gebruik van cultuurgrond gedurende één of&#13;
hooguit twee jaar, waarop geen recht op verlenging kan worden geclaimd of verleend en&#13;
waarbij de tegenprestatie niet aan de geleide pachtprijsvaststelling is gehouden. Bovendien&#13;
zou een pachter die via een dergelijke overeenkomst zijn grond ter beschikking stelt&#13;
aan een andere landbouwkundige gebruiker, niet het risico moeten lopen zijn pachtrechten&#13;
te verliezen. Om een en ander te realiseren is een wijziging van de Pachtwet vereist.&#13;
Aanbevolen wordt om bij de uitwerking van de te dezen relevante onderdelen van de&#13;
Structuurnota Landbouw rekening te houden met genoemd rapport.&#13;
Voorts wordt het zinvol geacht te bezien in hoeverre en hoe ook pachtgrond flexibel&#13;
zou kunnen worden gebruikt.&#13;
Stand van zaken&#13;
Op 16 oktober 1990 heeft een discussiemiddag over 'Flexibel Grondgebruik' plaatsgevonden,&#13;
waaraan vertegenwoordigers van het Ministerie van Landbouw, Natuurbeheer en&#13;
Visserij, natuur- en milieu-organisaties, Interprovinciaal Overleg, Landbouwkundig Onderzoek,&#13;
Landbouwschap, standsorganisaties en organisaties van landeigenaren en pachters&#13;
hebben deelgenomen.&#13;
Het aldaar besprokene is als volgt samen te vatten:&#13;
Pachtzaken&#13;
De beperkingen die de Pachtwet momenteel aan de toepassing van flexibel grondgebruik&#13;
stelt werden uitvoerig besproken. Verschillende oplossingen kwamen daarbij ter sprake:&#13;
vrije pacht tot maximaal 3 ha, vrije pacht gedurende één teelt (teeltpacht), eenmalige&#13;
pacht (tot een maximum van 12 jaar), uitbreiding van toepassing van art. 12 van de Pachtwet&#13;
betreffende 'bijzondere omstandigheden' tot vruchtwisselingsproblematiek. De beperking&#13;
van de vrije pacht van los land tot 3 ha werd een mogelijk nadeel geacht; bij&#13;
teeltpacht werd de toetsing door een grondkamer een belemmering genoemd. De hoogte van de pachtprijs werd van groot belang geacht voor de bereidheid van de&#13;
eigenaar om kortdurend te verpachten. Het gevaar van uitputting van de grond werd daarbij&#13;
reëel geacht evenals het probleem van de toestemming van de eigenaar aan de pachter&#13;
om de grond bij derden in gebruik te geven. Daarnaast kwam ter sprake of vormen van&#13;
een vrijer pachtsysteem beperkt zouden moeten worden tot bepaalde teelten en welke invloed&#13;
zo'n systeem zou hebben op de reguliere pacht. Ook werden vormen van maatschap&#13;
of andere samenwerkingsverbanden tussen telers geopperd om binnen de regels&#13;
van de Pachtwet flexibel grondgebruik mogelijk te maken.&#13;
A.6 HEROVERWEGING PACHTWET&#13;
Interdepartementaal beleidsonderzoek Pachtwetgeving uit 1988.&#13;
Inhoud&#13;
Een ambtelijke werkgroep, bestaande uit vertegenwoordigers van de Ministeries van&#13;
(destijds nog) Landbouw en Visserij, Economische Zaken, Justitie, Algemene Zaken en&#13;
Financiën, heeft naar aanleiding van een besluit van de ministerraad van september 1987&#13;
een onderzoek ingesteld met als doel:&#13;
'de hoofdlijnen van de pachtwetgeving te heroverwegen al dan niet in samenhang met&#13;
een verdere versnelling van de verkoop van staatslandbouwgronden'.&#13;
Het onderzoek van de werkgroep heeft geleid tot een drietal groepen van beleidsvarianten:&#13;
A. afschaffing Pachtwet;&#13;
De werkgroep is van mening dat bij deze variant een overgangsregeling voor bestaande&#13;
pachtovereenkomsten opgenomen dient te worden.&#13;
B. zodanige liberalisering van de Pachtwet dat een wijziging van de Pachtwet noodza&#13;
kelijk is.&#13;
BI. afschaffen prijsbeheersing, maar met regulering van de prijsverhogingen;&#13;
Vanaf een bepaalde datum wordt de prijsbeheersing bij het aangaan van nieuwe contracten&#13;
afgeschaft. Partijen zijn vrij met betrekking tot de prijs die zij overeenkomen. De&#13;
overheid schrijft voor nieuw afgesloten contracten een maximum jaarlijks stijgingspercentage&#13;
voor. Voor bestaande contracten wordt een aanmerkelijk hoger minimum stijgingspercentage&#13;
voorgeschreven (inhaalmanoeuvre). Aan het continuatierecht e.d. wordt&#13;
niet getornd.&#13;
B2. afschaffen van continuatierecht en pachtprijsbeheersing voor los land;&#13;
Uitgangspunt is dat wanneer het om een geringe oppervlakte gaat (2 a 3 hectare) het&#13;
veel minder noodzakelijk is dat de pachter zekerheid heeft over het voortdurend gebruik&#13;
van de grond. Zwarte pacht kan hiermee worden voorkomen.&#13;
De werkgroep onderkent het gevaar dat pachtcontracten worden 'opgeknipt', dat er onduidelijkheid&#13;
ontstaat vanwege het naast elkaar bestaan van een zware en een lichte&#13;
pachtregeling en dat de vorming van efficiënte grotere eenheden wordt afgeremd.&#13;
B3. loopbaanpacht;&#13;
Het gaat om een overeenkomst voor een periode met een minimumduur van bijvoorbeeld&#13;
26 jaar, die buiten het stelsel van goedkeuring, continuatierecht en pachtprijsbeheersing wordt geplaatst. Deze variant onderscheidt zich van de erfpachtconstructie doordat&#13;
er geen sprake is van een zakelijk recht.&#13;
B4. afdracht van een deel van het zgn. 'pachtersvoordeel' indien binnen een bepaalde&#13;
periode grond wordt vervreemd welke via het voorkeursrecht is verkregen;&#13;
Een dergelijke regeling wordt reeds toegepast door de Dienst der Domeinen: zonder&#13;
schriftelijke toestemming is het gedurende 15 jaar niet toegestaan het met het voorkeursrecht&#13;
gekochte te vervreemden.&#13;
Indien dit toch gebeurt komt een gedeelte van de winst aan de vroegere verpachter toe.&#13;
B5. directe doorwerking in contracten van een verhoging van de pachtnormen;&#13;
Indien elke volgende verhoging van de pachtnormen automatisch voor alle partijen&#13;
geldt, is een belangrijke basis voor onenigheid tussen pachter en verpachter weggenomen&#13;
en wordt er minder beroep gedaan op de grondkamers. Dit drukt de beheerskosten voor&#13;
de Staat.&#13;
C. zodanige liberalisering van de pachtwetgeving dat uitsluitend wijziging van de uitvoeringsregeling&#13;
nodig is;&#13;
Cl. verhoging pachtnormen;&#13;
De werkgroep denkt aan een verhoging waarbij de verpachter een direct netto-rendement&#13;
van 2 procent kan realiseren. Dit houdt bijvoorbeeld in dat de pachtcanon in de&#13;
Veenkoloniën ongeveer gelijk blijft, terwijl die in Flevoland tot ongeveer elfhonderd gulden&#13;
op kan lopen. Vooral het rendement van het staatsbezit neemt hierdoor dus toe.&#13;
C2. wijziging van het systeem van het Pachtnormenbesluit;&#13;
Voorgesteld wordt om bij de bepaling van de pachtnormen uit te gaan van een optimaal&#13;
in plaats van een gemiddeld (produktie-omstandigheden) perceel. Vervolgens worden&#13;
dan aftrekken in plaats van toeslagen toegepast. Dit omdat het de werkgroep&#13;
eenvoudiger lijkt een optimaal perceel dan een gemiddeld perceel aan te duiden.&#13;
C3. verdere clustering van de secretariaten van de grondkamers. Een en ander ter vergroting&#13;
van de doelmatigheid van die grondkamers: onder meer via automatisering.&#13;
Stand van zaken&#13;
Bij brief van 10 oktober 1990 heeft de minister van Landbouw, Natuurbeheer en Visserij&#13;
het Kabinetsstandpunt omtrent het onderhavige rapport aan de Tweede Kamer gezonden.&#13;
12&#13;
Een en ander heeft inmiddels geresulteerd in een voorstel tot wijziging van de Pachtwet,&#13;
dat hierna aan de orde komt.&#13;
B. VOORSTEL VAN WET, HOUDENDE WIJZIGING VAN DE PACHTWET&#13;
Bij brief van 27 februari 1991 heeft de minister van Landbouw, Natuurbeheer en Visserij,&#13;
mede namens de staatssecretaris van Justitie, een voorstel van wet, houdende wijziging&#13;
van de Pachtwet, met bijbehorende memorie van toelichting, om advies gezonden aan de&#13;
Commissie van Advies voor het Grond- en Pachtprijspeil en het Landbouwschap. In de&#13;
brief is vermeld dat het wetsvoorstel uitvoering geeft aan de in de Structuurnota Landbouw en in het Kabinetsstandpunt omtrent het Rapport Heroverweging Pachtwetgeving&#13;
aangekondigde voornemens tot wijziging van de Pachtwet.&#13;
Inhoud van de wijzigingen&#13;
1.a. Verhoging van de oppervlakte in art. 58&#13;
Art. 58 bepaalt thans dat een groot aantal bepalingen betreffende de toetsing door de&#13;
grondkamers, de pachtprijsbeheersing alsmede het continuatierecht niet van toepassing is&#13;
op pachtovereenkomsten met betrekking tot los land dat niet groter is dan 25 are. De&#13;
grondkamer is bevoegd om hetzij voor haar gehele ressort, hetzij voor een gedeelte daarvan&#13;
bij besluit voor een bepaalde tak van bodemcultuur genoemde oppervlakte te verlagen&#13;
tot ten hoogste 10 are.&#13;
Voorgesteld wordt om de genoemde norm van 25 are te verhogen tot 3 ha en - daarmee&#13;
samenhangend - de 10 are norm te wijzigen in 50 are. Van deze wijzigingen wordt&#13;
verwacht dat daardoor de grondgebruiksmobiliteit zal toenemen, hetgeen zal bijdragen tot&#13;
de noodzakelijk geachte oppervlaktevergroting van de bedrijven. Er wordt van uitgegaan&#13;
dat met name in de akkerbouw en in de vollegronds-, groente- en bloembollenteelt van de&#13;
geboden mogelijkheid gebruik zal worden gemaakt. Dit aangezien in deze sectoren behoefte&#13;
bestaat aan een systeem van flexibel grondgebruik, met name vanwege de eisen&#13;
die door de plantenziektebestrijding worden gesteld.&#13;
l.b. Commentaar&#13;
Commissie van Advies voor het Grond- en Pachtprijspeil (samengevat): De meerderheid&#13;
van :de commissie acht de voorgestelde verruiming van de oppervlakte-grens tot 3 ha&#13;
niet aanvaardbaar. In combinatie met de invoering van teeltpacht als pachtvorm acht zij&#13;
een verruiming tot maximaal 1 ha voor veehouderij- en akkerbouwgrond en 0.5 ha voor&#13;
tuinbouwgrond aanvaardbaar.&#13;
Het andere deel van de commissie kan zich vinden in het verhogen van de bovengrens&#13;
tot 0.5 ha voor tuinbouwgrond en tot 3 ha voor overig los land.&#13;
Landbouwschap (samengevat):&#13;
Belangrijk bezwaar van het Landbouwschap tegen het voorstel is de verwachting dat&#13;
pachtvrije grond in de toekomst uitsluitend zal worden uitgegeven in percelen tot 3 ha.&#13;
Het voorontwerp verzet zich daar niet tegen. Alleen het verpachten van percelen groter&#13;
dan 3 ha aan één pachter wordt tegengegaan.&#13;
In combinatie met het voorstel voor een bijzondere eenmalige pacht betekent het 3-havoorstel&#13;
op termijn het uitsterven van de reguliere pacht. De voorstellen zullen er in de&#13;
praktijk toe leiden dat reguliere pacht zal worden vervangen door eenmalige, relatief kortlopende&#13;
overeenkomsten of overeenkomsten ten aanzien van relatief kleine percelen, hoewel&#13;
3 ha in sommige sectoren en regio's al een aanzienlijke oppervlakte is. Nu de driehectare-&#13;
pacht buiten de Pachtwet blijft en ook verder niet wordt geregistreerd zal het&#13;
pachtareaal er alleen maar verder door afnemen.&#13;
2.a. Bijzondere pacht&#13;
In een nieuw art. 70f wordt een bijzonder stelsel van pacht geïntroduceerd dat betrekking&#13;
heeft op los land, in duur is beperkt, geen oppervlaktegrens kent en aan - een relatief beperkte - goedkeuring door de grondkamer is onderworpen. Dit stelsel kan uiteraard alleen&#13;
op nieuw te sluiten pachtovereenkomsten van toepassing zijn. De ingevolge art. 70f geboden&#13;
mogelijkheid van verpachting is in die zin bijzonder, dat met betrekking tot eenzelfde&#13;
stuk los land, zij slechts voor een totale maximale en aaneengesloten duur van twaalf jaar&#13;
zal kunnen plaatsvinden. Bij de termijn van twaalf jaar vormen op elkaar aansluitende&#13;
pachttermijnen van drie jaar het uitgangspunt. Verpachting voor kortere duur zal mogelijk&#13;
zijn mits de grondkamer daaraan met toepassing van art. 12, derde en vierde lid, haar&#13;
goedkeuring heeft gegeven. Een en ander maakt dat op vorenomschreven pachtovereenkomsten&#13;
niet van toepassing is:&#13;
- art. 12, eerste, tweede en vijfde lid.&#13;
Daarnaast zijn niet van toepassing:&#13;
- art. 3 (totstandkoming Pachtnormenbesluit 1977);&#13;
- art. 4 (vaststelling nadere pachtnormen door grondkamers); - art. 5, eerste lid onderdelen a, c en d (toetsing door grondkamer van pachtprijs en&#13;
verkavelingssituatie);&#13;
- art. 13 (pachtprijs in Nederlands geld);&#13;
- art. 14 (verbod doorberekening publiekrechtelijke lasten aan pachter);&#13;
- art. 15 (aanpassing pachtprijs bij afwijkende grootte verpachte);&#13;
- art. 18 (verhoging pachtprijs door verpachter bij uitvoering buitengewone werken);&#13;
- art. 19 (verzoek herziening tegenprestatie door pachter of verpachter);&#13;
- art. 36-48 (verlenging pachtovereenkomst);&#13;
- art. 49 (indeplaatsstelling pachter);&#13;
- art. 49a (aanmerken als medepachter);&#13;
- art. 54 (pachtovereenkomst niet van rechtswege teniet door dood van verpachter of&#13;
pachter);&#13;
- art. 56a-56i (voorkeursrecht pachter);&#13;
- art. 71, eerste lid (verbod verpachter hogere dan wettelijk geoorloofde tegenprestatie te&#13;
bedingen of aan te nemen).&#13;
Uit het vorenstaande vloeit voort dat een pachtovereenkomst ex art. 70f getoetst moet&#13;
worden door de grondkamer, zij het inhoudelijk beperkt. Daartoe dient zij schriftelijk te&#13;
worden aangegaan en binnen twee maanden nadien ter goedkeuring aan de grondkamer te&#13;
worden gezonden, bij gebreke waarvan de sanctie van art. 9 in werking treedt. De grondkamer&#13;
mag de pachtovereenkomst wel wijzigen, doch deze wijzigingen mogen er niet toe&#13;
leiden dat geen sprake meer is van een pachtovereenkomst als bedoeld in art. 70f (art. 70f&#13;
lid b). De pachter behoudt zijn remissierecht als omschreven in art. 16. De verpachter behoudt&#13;
zijn in art. 17 neergelegde recht op verhoging van de pachtprijs wegens onvoorzien&#13;
hoge publiekrechtelijke lasten. Evenals het recht om tussentijds ontbinding van de pachtovereenkomst&#13;
te vorderen wegens bestemming van het gepachte voor niet tot de landbouw&#13;
betrekkelijke doeleinden. De pachter kan in laatstgenoemd geval ingevolge art. 52&#13;
schadeloosstelling blijven vorderen.&#13;
Oogmerk van deze bijzondere pacht is een vergroting van de beschikbaarstelling van&#13;
grond ten behoeve van oppervlaktevergroting van bedrijven. Met name voor oudere ondernemers&#13;
wordt het aantrekkelijk gemaakt hun grond tijdelijk ter beschikking te stellen&#13;
aan anderen die grond nodig hebben. De maximale periode van twaalf jaar wordt daarbij&#13;
als een redelijke beschouwd voor die ondernemers, die hun bedrijf beëindigen en nog een&#13;
definitieve keus aangaande de bestemming van de grond moeten maken. 2.b. Commentaar&#13;
Commissie van Advies voor het Grond- en Pachtprijspeil (samengevat):&#13;
De commissie stemt in met een bijzondere pacht, doch is intern verdeeld over de wijze&#13;
waarop deze nader moet worden ingevuld.&#13;
De helft van de commissie is van mening dat aansluiting dient te worden gezocht bij&#13;
de reguliere pacht, hetgeen met zich medebrengt dat de pachtnormen van toepassing zijn&#13;
en er sprake dient te zijn van twee pachttermijnen van zes jaren. De andere helft van de&#13;
commissie is van oordeel dat er geen prijstoetsing dient plaats te vinden en dat de pachttermijn&#13;
variabel dient te zijn met een minimum van één jaar en een maximum van twaalf&#13;
jaren.&#13;
(Enkele) additionele voorstellen van de commissie voornoemd (samengevat):&#13;
Een deel van de commissie bepleit onderzoek naar loopbaanpacht als aanvullende mogelijkheid&#13;
voor een pachter die na bijzondere pacht niet tot koop kan overgaan.&#13;
De commissie heeft waardering voor het teeltpachtvoorstel van het Landbouwschap en&#13;
een deel van de commissie doet voorstellen voor aanpassing daarvan.&#13;
Landbouwschap (samengevat):&#13;
Reeds eerder heeft het Landbouwschap de noodzaak van eenmalige pacht (het Landbouwschap&#13;
geeft aan deze term de voorkeur boven bijzondere pacht) met het oog op tijdelijke&#13;
bedrijfsvergroting onderschreven. Het was het dan ook eens met de invoering&#13;
ervan maar wenste wel grondkamertoetsing op inpasbaarheid in de bedrijfsvoering. Verder&#13;
wenste het Landbouwschap de prijstoetsing gehandhaafd te zien, vooralsnog tot&#13;
100% van de pachtnormen. Het is niet aanvaardbaar dat het voorontwerp geen prijstoetsing&#13;
kent. Een dergelijk voorstel past niet in de systematiek van de Pachtwet. Zonder&#13;
prijstoetsing zal de eenmalige pacht een sterk opwaartse druk op de normen voor reguliere&#13;
pacht bewerkstelligen. De categorie in gebruik verstrekkers waar de memorie van toelichting&#13;
op doelt heeft meer belang bij het afschaffen van het recht op verlenging dan bij&#13;
rendementsverhoging.&#13;
Dit voorstel moet vooral bezien worden in relatie tot het drie-hectare-voorstel. Probleem&#13;
met beide voorstellen is dat ze in hun voorwaarden zo veel op elkaar lijken en zozeer&#13;
vanuit dezelfde reden lijken te worden ingevoerd, dat het Landbouwschap zich&#13;
afvraagt waarom nog onderscheid tussen beide wordt gemaakt. De voorstellen zijn onderling&#13;
volledig uitwisselbaar. Een verpachter die een perceel eerst voor 12 jaar in eenmalige&#13;
pacht uitgeeft, heeft daarna de mogelijkheid dit perceel in stukken van 3 ha op te delen en&#13;
deze aan verschillende pachters uit te geven. Het omgekeerde is ook mogelijk.&#13;
Grond die op deze wijze wordt verpacht zal in ieder geval nooit meer beschikbaar komen&#13;
voor reguliere pacht, tenzij de pachtnormen inmiddels zover zijn opgetrokken dat dit&#13;
voor verpachters een reëel alternatief vormt. Nieuwe uitgifte in reguliere pacht wordt er&#13;
ten enen male door ontmoedigd; de praktijk zal in dit stelsel altijd een weg vinden om&#13;
niet regulier te hoeven verpachten. De bestaande reguliere pacht zal door dit systeem&#13;
langzaam uitsterven.&#13;
Het Landbouwschap vraagt zich af waarom de opvolgende pachter op grond van art.&#13;
70g geen recht op continuatie van de overeenkomst heeft tot het einde daarvan na de&#13;
dood van de vorige pachter. Voorgesteld wordt dit wel te doen. Het Landbouwschap vindt - resumerend - voorstellen ten aanzien van het loslaten van&#13;
het pachtstelsel tot 3 ha en de eenmalige pacht in hun combinatie tot elkaar niet aanvaardbaar.&#13;
Eenmalige pacht is alleen aanvaardbaar op de door het Landbouwschap geformuleerde&#13;
wijze, dus inclusief prijstoetsing. En dat alleen maar in combinatie met teeltpacht&#13;
en niet met het drie-hectare-voor stel.&#13;
3.a. Winstafrekening bij verkoop na gebruikmaking van het voorkeursrecht&#13;
In een nieuw art. 56i wordt bepaald dat, indien de pachter die van zijn wettelijk voorkeursrecht&#13;
gebruik heeft gemaakt, het verkregene binnen vijftien jaren nadien deels of geheel&#13;
vervreemdt een nader omschreven vergoeding aan de verpachter verschuldigd is. Lid&#13;
2 van genoemd artikel bepaalt dat deze vergoeding bedraagt het verschil tussen de prijs&#13;
die door de pachter is betaald voor het verkregene en de waarde daarvan in pachtvrije&#13;
staat ten tijde van de verkrijging. Dit met dien verstande dat de vergoeding telkens afneemt&#13;
met een evenredig gedeelte voor ieder jaar dat verstreken is gerekend van die verkrijging&#13;
af. Bij een vervreemding van een deel van het object vermindert de vergoeding&#13;
naar evenredigheid. Lid 3 van dit artikel bevat een uitzondering in geval van vervreemding&#13;
aan de echtgenoot van de pachter, aan één of meer van zijn bloed- of aanverwanten&#13;
in de rechte lijn, aan één of meer van zijn pleegkinderen of aan één of meer van de medepachters.&#13;
Deze zijn op hun beurt evenwel vorenbedoelde vergoeding verschuldigd indien&#13;
zij binnen genoemde periode tot gehele of gedeeltelijke vervreemding van het object&#13;
overgaan.&#13;
De voorgestelde regeling komt tegemoet aan de bezwaren die in de praktijk bestaan tegen&#13;
de huidige wettelijke regeling; c.q. het ontbreken daarvan.&#13;
3.b. Commentaar&#13;
Commissie van Advies voor het Grond- en Pachtprijspeil (samengevat):&#13;
De commissie kan zich verenigen met het voorstel, doch vraagt de aandacht voor mogelijkheden&#13;
tot ontduiking daarvan.&#13;
Landbouwschap (samengevat):&#13;
Het Landbouwschap gaat akkoord met verplichte afrekening. Reden hiervoor is dat het&#13;
voorkeursrecht bedoeld is om de bedrij f scontinuïteit te waarborgen. Wanneer deze blijkens&#13;
verkoop niet in het geding is, is er geen reden de pachter vermogenswinst te gunnen.&#13;
Voor wat de periode betreft vindt het Landbouwschap dat met 10 jaar kan worden volstaan.&#13;
De veranderingen in de landbouw gaan zo snel dat het redelijk is niet langer dan 10&#13;
jaar op deze wijze aan elkaar verbonden te blijven. De uitzondering ten behoeve van directe&#13;
familieleden en medepachters is juist, omdat deze zullen kopen met het oog op bedrijfscontinuïteit.&#13;
4.a. Directe doorwerking van wijziging van pachtnormen&#13;
Ingevolge de voorgestelde wijziging van art. 19 zal de wijziging van de pachtnormen&#13;
voor lopende pachtovereenkomsten van rechtswege gaan gelden. Daartoe dient in het&#13;
Pachtnormenbesluit 1977 te worden voorzien in een toegelaten procentuele verhoging.&#13;
Deze verhoging zal de verpachter zonder verdere aankondiging aan de pachter in rekening&#13;
kunnen brengen. Of en in hoeverre hij dit ook daadwerkelijk doet kan de verpachter&#13;
zelf bepalen. Omdat situaties denkbaar zijn dat de rechtstreekse doorwerking van een wijziging van&#13;
de pachtnormen tot onbillijkheden aanleiding kan geven voorziet het gewijzigde art. 19&#13;
nog in een systeem waarbij zowel de verpachter als de pachter de grondkamer kunnen inschakelen&#13;
om tot vaststelling van een herziene pachtprijs te komen.&#13;
Met deze wetswijziging wordt beoogd een vermindering van de lasten van de grondkamers&#13;
te bereiken.&#13;
4.b. Commissie van Advies voor het Grond- en Pachtprijspeil (samengevat):&#13;
De commissie kan instemmen met de voorstellen.&#13;
Landbouwschap (samengevat):&#13;
Het Landbouwschap vindt directe doorwerking van gewijzigde normen in de pachtprijzen&#13;
aanvaardbaar. Juridisch bezien lijkt het voorstel overigens niet vlekkeloos te zijn geformuleerd.&#13;
Materieel bezien is het de vraag of, door het openhouden van de mogelijkheden&#13;
in het tweede en derde lid, de beoogde verlaging van beheerskosten wordt bereikt.&#13;
5. Vervallen strafbaarstelling&#13;
De Pachtwet kenmerkt zich onder meer door het feit dat de overtreding van een aantal bepalingen&#13;
niet alleen civielrechtelijk maar tevens strafrechtelijk gehandhaafd kan worden.&#13;
Gelet op de huidige opvattingen ten aanzien van rechtshandhaving wordt voorgesteld te&#13;
volstaan met de mogelijkheden die de Pachtwet biedt voor civielrechtelijke handhaving.&#13;
Reden waarom overtreding van voorschriften gesteld bij of krachtens de Pachtwet niet&#13;
meer wordt aangemerkt als een economisch delict, als bedoeld in art. 1, onder 4 , van de&#13;
Wet op de Economische Delicten. Dit betreft:&#13;
- de verplichting van partijen tot tijdige inzending ter goedkeuring bij de grondkamer&#13;
van een pachtovereenkomst (art. 8, eerste lid);&#13;
- het verbod van openbare verpachtingen zonder voorgaande toestemming van de&#13;
grondkamer (art. 60, eerste lid);&#13;
- het verbod tot verkoop van gras of hooi anders dan per gewicht of het zich verbinden&#13;
vee ter inscharing aan te nemen zonder voorafgaande goedkeuring van de grondkamer&#13;
(art. 66-68);&#13;
- het verbod voor verpachter om een hogere tegenprestatie te bedingen of aan te nemen&#13;
dan ingevolge de Pachtwet is toegelaten (art. 71, eerste lid);&#13;
- het verbod om bij een overeenkomst tussen een afgaande en opgaande pachter in&#13;
verband met de voortgang van het bedrijf meer te bedingen of aan te nemen dan een&#13;
redelijke vergoeding voor de verrichte prestatie (art. 71, tweede lid);&#13;
- het verbod ter zake van bemiddeling of andere diensten bij het sluiten, wijzigen of&#13;
beëindigen van een pachtovereenkomst meer te bedingen of aan te nemen dan een&#13;
redelijke vergoeding (art. 71, derde lid).&#13;
6. Wijziging van de bepalingen betreffende openbare verpachtingen&#13;
Art. 60, eerste lid wordt geschrapt, aangezien de uit een openbare verpachting voortvloeiende&#13;
overeenkomst ter goedkeuring aan de grondkamer moet worden voorgelegd en de&#13;
ervaring heeft geleerd dat de grondkamer daarop zonodig haar wijzigingsbevoegdheid&#13;
kan toepassen. 7. Wijziging van de bepalingen betreffende zetboeren&#13;
Art. 65, eerste lid wordt gewijzigd in die zin dat het aanstellen of het aangesteld houden&#13;
van een zetboer de voorafgaande goedkeuring van de grondkamer behoeft. De verpachter&#13;
heeft bij de verkrijging daarvan belang aangezien hij bij het ontbreken van die goedkeuring&#13;
onder omstandigheden het risico kan lopen geconfronteerd te worden met een vordering&#13;
tot pachtvastlegging.&#13;
8. Vervallen van de bepalingen betreffende inscharing van vee en verkoop van gras of&#13;
hooi anders dan per gewicht&#13;
Aangezien de grondkamers, met uitzondering van die voor Zuid-Holland het thans in art.&#13;
66, eerste lid, neergelegde verbod buiten werking hebben gesteld worden - gelet op de&#13;
praktijk - de art. 66, 67 en 68 geschrapt.&#13;
C. ONTWERP VAN WET HOUDENDE WIJZIGING VAN DE NATUURBESCHERMINGSWET EN DE&#13;
PACHTWET IN VERBAND MET NATUUR- EN LANDSCHAPSBEHEER IN LANDBOUWGEBIEDEN&#13;
EN RESERVATEN&#13;
Dit wetsontwerp dat het uiteindelijk resultaat is van een heroverweging van een voorontwerp&#13;
van de Wet Beheer Landbouwgronden, bevat onder meer een aantal wijzigingen&#13;
van de Pachtwet, waaraan hierna aandacht wordt besteed.&#13;
In het wetsontwerp zoals dat thans luidt13 worden twee soorten gebieden onderscheiden:&#13;
a. ingevolge een (nieuw) tiende en elfde lid, dat wordt toegevoegd aan art. 5, kan de&#13;
minister van Landbouw, Natuurbeheer en Visserij, gehoord een bij Algemene Maatregel&#13;
van Bestuur aan te wijzen instantie, op verzoek van de eigenaar dan wel van de zakelijk&#13;
gerechtigde als bedoeld in art. 56a, onderdeel b, in overeenstemming met de eigenaar, ge&#13;
bieden aanwijzen waarin de in pachtovereenkomsten betreffende een hoeve of los land&#13;
opgenomen verplichtingen:&#13;
- die noodzakelijk zijn in verband met de instandhouding of ontwikkeling van de op het&#13;
land aanwezige waarden van natuur en landschap, mits zij inpasbaar zijn in de&#13;
agrarische bedrijfsvoering en&#13;
- waarvoor bij de overeenkomst een vergoeding wordt bedongen&#13;
niet als buitensporige verplichtingen worden aangemerkt.&#13;
b. reservaten, als bedoeld in een aan hoofdstuk II toe te voegen paragraaf 3, te weten&#13;
(art. 70a):&#13;
gebieden, waarvan de eigendom dan wel de erfpacht van landbouwgronden door de&#13;
Staat of bij Koninklijk Besluit aangewezen particuliere terreinbeherende natuurbeschermingsorganisaties&#13;
is verworven en waar een beheer gevoerd kan worden gericht op doeleinden&#13;
van natuur- en landschapsbehoud anders dan door middel van een daartoe te&#13;
sluiten overeenkomst betreffende het richten van de bedrijfsvoering van agrarische bedrijven&#13;
op doeleinden van natuur- en landschapsbehoud. In deze reservaten geldt dat in&#13;
daarop betrekking hebbende pachtovereenkomsten betreffende een hoeve of los land verplichtingen&#13;
kunnen worden opgenomen welke ten doel hebben de opzet en de bedrijfsvoering te richten op het behoud van natuur en landschap. Niet als buitensporige verplichtingen&#13;
worden aangemerkt die verplichtingen:&#13;
- die deel uitmaken van een pachtovereenkomst gesloten met betrekking tot door de&#13;
Staat of een bij Koninklijk Besluit aangewezen particuliere terreinbeherende&#13;
natuurbeschermingsorganisatie in eigendom dan wel erfpacht verworven percelen,&#13;
gelegen in een reservaat,&#13;
- die gewenst zijn in verband met de instandhouding of ontwikkeling van de op het land&#13;
aanwezige waarden van natuur en landschap en&#13;
- waarvoor bij de overeenkomst een vergoeding wordt bedongen.&#13;
Behoudens het hiervoor onder a. gestelde blijven in de aldaar omschreven gebieden de&#13;
gewone pachtregels gelden.&#13;
Voor pacht in reservaten wordt een pachtsysteem ingevoerd dat in belangrijke mate afwijkt&#13;
van het gewone pachtregime. Voor deze gebieden gelden afwijkende regels met betrekking&#13;
tot de duur van de pachtovereenkomsten (zes jaar) voor een hoeve en voor los&#13;
land (art. 70c), terwijl ook de termijn van de verlenging van rechtswege op zes jaar is bepaald&#13;
(art. 70, eerste lid). Bedoelde overeenkomsten zijn verlengbaar (art. 70d, derde,&#13;
vierde en vijfde lid).&#13;
Een cruciaal onderdeel van het onderhavige wetsontwerp is de relatie tussen de pachtprijs&#13;
en de beheersvergoeding. Deze is neergelegd in een nieuw art. 4a, dat gezien zijn&#13;
plaats in de Pachtwet van toepassing is op beide voormelde gebieden. De inhoud van dit&#13;
artikel is - samengevat - de volgende:&#13;
1. Onder pachtprijs wordt niet verstaan een vergoeding, als hiervoor aangegeven in de&#13;
omschrijving van beide gebieden.&#13;
2. Deze vergoeding kan niet meer bedragen dan de pachtprijs, zoals opgenomen in een&#13;
door de grondkamer goedgekeurde pachtovereenkomst.&#13;
3. Bij algemene maatregel van bestuur worden nadere regelen vastgesteld ten aanzien&#13;
van de hoogst toelaatbare vergoeding, waarover de Commissie Beheer Land&#13;
bouwgronden zal worden gehoord.&#13;
D. WATERSCHAPSWET&#13;
Inhoud (voor zover hier van belang)&#13;
In de bij het aanvankelijke wetsontwerp behorende memorie van toelichting14 wordt gesteld:&#13;
'De verbreding van belangenvertegenwoordigers in het waterschapsbestuur, zoals deze&#13;
voor de pachters (en andere gebruikers krachtens persoonlijk recht van het ongebouwd)&#13;
in hoofdstuk IV van het ontwerp is voorzien, leidt er toe dat deze niet alleen moeten worden&#13;
betrokken in het kiesrechtstelsel (actief kiesrecht) maar ook in het omslagstelsel'. De&#13;
zogenaamde pachtersomslag vindt zijn wettelijke basis in art. 116 onder b van de Waterschapswet,&#13;
ingevolge welk artikel onder meer omslagen kunnen worden geheven van hen die krachtens een door de grondkamer goedgekeurde pachtovereenkomst het gebruik&#13;
hebben van ongebouwde onroerende goederen.&#13;
In het verlengde hiervan bevat art. 174 van de Waterschapswet een wijziging van art.&#13;
19 van de Pachtwet inhoudende een nieuwe grond voor herziening van de tegenprestatie:&#13;
- indien in een waterschap waarin het verpachte is gelegen een pachtersomslag wordt&#13;
geheven of de heffing van die omslag wordt beëindigd,&#13;
alsmede&#13;
de bepaling van de ingangsdatum van de vorenbedoelde gewijzigde tegenprestatie, te&#13;
weten&#13;
- de ingang van het eerste belastingjaar waarover de pachtersomslag wordt geheven dan&#13;
wel deze omslag niet meer wordt geheven.&#13;
Voorts is in de Pachtwet een nieuw art. 112a opgenomen, welk artikel de grondkamer&#13;
verplicht de bij haar voorhanden zijnde gegevens van het waterschap te verstrekken,&#13;
zulks ten behoeve van het bijhouden van een pachtersregister.&#13;
Uit een en ander vloeit voort dat het Pachtnormenbesluit zal moeten gaan voorzien in&#13;
situaties waarin een pachter wordt geconfronteerd met een pachtersomslag en in situaties&#13;
waarin een dergelijke omslag nog niet is ingevoerd.&#13;
De inwerkingtreding van de Waterschapswet is voorzien op 1 januari 1992. Voorts&#13;
geldt nog een overgangsperiode van drie jaar.&#13;
E. DE WIJZIGING VAN DE PACHTWET DOOR HET NBW&#13;
Op 1 januari 1992 treden de Boeken 3, 5 en 6 van het Nieuw Burgerlijk Wetboek (NBW)&#13;
in werking. In samenhang hiermede vindt een aanpassing plaats van een groot aantal wetten&#13;
aan de terminologie en de inhoud van het NBW. Een van deze wetten is de Pachtwet.&#13;
Door diverse auteurs15 is reeds aan deze materie aandacht besteed, waarbij door hen&#13;
ook is gewezen op de nodige nog bestaande vragen en onduidelijkheden. In het&#13;
navolgende worden de belangrijke wijzigingen kort aangegeven.&#13;
- In de Pachtwet (nieuw art. 19b en 33a) wordt uitdrukkelijk bepaald dat geen wijziging&#13;
van de tegenprestatie of van de overige bepalingen van de pachtovereenkomst kan&#13;
worden gevorderd op grond van (het algemene) art. 6:258 NBW. Laatstgenoemd&#13;
artikel bepaalt dat de rechter op verzoek van een der partijen de gevolgen van een&#13;
overeenkomst wijzigt of deze geheel of gedeeltelijk ontbindt op grond van&#13;
onvoorziene omstandigheden welke van dien aard zijn dat de wederpartij naar&#13;
maatstaven van redelijkheid en billijkheid ongewijzigde instandhouding van de&#13;
overeenkomst niet mag verwachten;&#13;
- Art. 21 van de Pachtwet wordt vervangen door een nieuw artikel dat een verwijzing&#13;
inhoudt naar de art. 5:29 en 5:34 NBW;&#13;
- Aan art. 31 van de Pachtwet wordt een bepaling toegevoegd inhoudende dat door de&#13;
pachter geen vergoeding voor verbeteringen kan worden gevorderd ingevolge art. 6:212 NBW, inhoudende een algemene actie tot schadevergoeding uit onrechtmatige&#13;
daad;&#13;
- De art. 55 en 56 van de Pachtwet worden samengevoegd tot een nieuw art. 55, terwijl&#13;
in samenhang hiermede de art. 22 en 24 van de Pachtwet enigszins worden gewijzigd.&#13;
De kern van een en ander is dat het nieuwe art. 55 van de Pachtwet uitdrukkelijk&#13;
bepaalt dat de verpachter uitsluitend ontbinding in rechte van de pachtovereenkomst&#13;
kan vorderen. De pachter krijgt de mogelijkheid tot buitengerechtelijke ontbinding in&#13;
de - gewijzigde - art. 22 en 24 van de Pachtwet. De pachter zal, indien hij ontbinding&#13;
van de pachtovereenkomst wenst te bewerkstelligen na 1 januari 1992 gebruik moeten&#13;
maken van (het algemene) art. 6:265 NBW;&#13;
- Art. 53 van de Pachtwet vervalt: de pachter zal in het vervolg in dergelijke situaties de&#13;
pachtovereenkomst moeten ontbinden, conform art. 6:267 NBW;&#13;
- In art. 56e, lid 1, onder a van de Pachtwet wordt de verkoop door de eerste&#13;
hypotheekhouder krachtens het beding van art. 1223, lid 2, BW niet meer bij de&#13;
uitzonderingen op het voorkeursrecht van de pachter genoemd;&#13;
- Art. 129, onder c van de Pachtwet wordt geschrapt. </content><legacyfootnotes>1. Griffier Centrale Grondkamer, wnd. Griffier Gerechtshof Arnhem, docent vakgroep Agrarisch recht te Wageningen.&#13;
2. Stb. 1984, nr. 388.&#13;
3. Memorie van toelichting, Tweede Kamer, zitting 1981-1982, 17 218, nr. 3.&#13;
4. Voorlopig verslag, Tweede Kamer, zitting 1981-1982, 17 218, nr. 4, blz. 17 e.v.&#13;
5. Memorie van antwoord, Tweede Kamer, zitting 1982-1983, 17 218, nr. 5, blz. 25 e.v.&#13;
6. Tweede Kamer, zitting 1989-1990, 21 148, nr. 1.&#13;
7. Tweede Kamer, zitting 1989-1990, 21 148, nrs. 2-3.&#13;
8. Tweede Kamer, vergadering 1989-1990, 21 300 XIV, nr. 82.&#13;
9. Dit verslag is neergelegd in het boek: De Wijsheid in pacht, geredigeerd door prof. P.C. van den Noort.&#13;
10. Zie voorts: De Wijsheid in Pacht, door mr. D.W. Bruil, gepubliceerd in Agrarisch Recht van april 1991, blz. 157 e.v.&#13;
11. NRLO-rapport nr. 90/10.&#13;
12. Tweede Kamer, zitting 1989-1990, 16 625, nr. 131.&#13;
13. Eerste Kamer, vergaderjaar 1990-1991, 20 617, nr. 219.&#13;
14. Tweede Kamer, vergaderjaar 1986-1987, 19 995, nr. 3, blz. 85 e.v.&#13;
15. O.m. prof. mr. A.H.T. Heisterkamp, Agrarisch Recht, juli 1991, blz. 338 t/m 344.</legacyfootnotes><footnotes><footnote/></footnotes><auteurs>Mr. J.G. Bongers</auteurs><published>1992-01-01 00:00:00</published><modified>1992-01-01 00:00:00</modified><editiondate>1992-01-01</editiondate><htmlpath>https://denhollander.info/artikel/6098</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2008</searchword><id>6740</id><udhid>UDH:TvAR/6740</udhid><titel>Wetgeving en literatuur</titel><searchwords><searchword>TvAR 4/2008</searchword><searchword>UDH:TvAR/6740</searchword></searchwords><attachments><attachment><name>TAR 2008_4 wetgeving marktordening 5.pdf</name><extention>pdf</extention><url>https://denhollander.info/download/6468/ci</url></attachment></attachments><inleiding>Marktordening &#13;
Health Check </inleiding><content>De Europese Raad van Ministers heeft&#13;
in februari gedebatteerd over de health&#13;
check. Als gezamenlijke prioriteit werd&#13;
de vereenvoudiging van het stelsel gezien.&#13;
Toch wordt niet alles overboord&#13;
gegooid; veel lidstaten willen een vangnet&#13;
voor risico’s en calamiteiten. Zo’n&#13;
vangnet kan ook het huidige marktbeleid&#13;
in afgeslankte vorm zijn. Veel lidstaten&#13;
zijn voorstander van een verruiming&#13;
van art. 69 (van Verordening&#13;
1782/2003), op basis waarvan lidstaten&#13;
kunnen kiezen om een deel van de&#13;
landbouwsteun in te zetten voor specifieke&#13;
soorten landbouw en kwaliteitsproductie.&#13;
Dat zou dan in de plaats&#13;
komen van een verhoging van de plichting tot modulatie (geld voor&#13;
plattelandsontwikkeling). Voorts is gesproken&#13;
over het melkquotum: afschaffing&#13;
per 2015 en een ‘zachte landing’,&#13;
bijvoorbeeld door jaarlijkse verhogingen.&#13;
De Nederlandse inbreng kwam er&#13;
op neer dat de landbouw niet alleen&#13;
voedsel levert, maar ook landschap, natuur&#13;
en dierenwelzijn. Dat moet in de&#13;
inkomensondersteuning tot uitdrukking&#13;
komen. Onze minister is voorstander&#13;
van een jaarlijkse verhoging&#13;
van het melkquotum van 2%. Flankerend&#13;
beleid is daarbij welkom ( Kamerstukken&#13;
II2007/08, 21501-32, nr.&#13;
270, brief 5 maart 2008). De conclusies&#13;
van de Raad van Ministers inzake&#13;
de herziening van het Europese marktordeningsbeleid&#13;
sluiten goed aan bij de&#13;
Nederlandse inzet, vindt de Minister&#13;
van LNV ( Kamerstukken II 2007/08,&#13;
21501-32, nr. 271, brief 10 maart&#13;
2008). De minister is vooral tevreden&#13;
over de voorgestelde vermindering van&#13;
administratieve lasten, de overgang van&#13;
een historisch naar een regionaal&#13;
model, vereenvoudiging van de cross&#13;
compliance, de zachte landing van de&#13;
melkquotering en de afschaffing van&#13;
de energiepremieregeling voor akkerbouwgewassen.&#13;
De minister zal in het&#13;
verdere overleg nog benadrukken dat&#13;
de private sector een belangrijke rol&#13;
moet hebben in eventuele nieuwe initiatieven&#13;
op het gebied van risico- en&#13;
crisisbeheer. </content><legacyfootnotes/><footnotes><footnote/></footnotes><auteurs>prof. mr. D.W. Bruil</auteurs><published>2008-04-01 00:00:00</published><modified>2017-06-16 16:17:51</modified><editiondate>2008-04-01</editiondate><htmlpath>https://denhollander.info/artikel/6740</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2000</searchword><id>4777</id><udhid>UDH:TvAR/4777</udhid><titel>Meilink / Slatman (TvAR 2000/5021)</titel><searchwords><searchword>TvAR 7/8/2000</searchword><searchword>TvAR 2000/5021</searchword><searchword>UDH:TvAR/4777</searchword></searchwords><attachments><attachment><name>2000_nr 78_Rechtspraak_5021.pdf</name><extention>pdf</extention><url>https://denhollander.info/download/4719/ci</url></attachment></attachments><inleiding>[Pachtwet art. 1, 25, 55; Beschikking&#13;
Superheffing 1984 art. 1, 2, 5; Beschikking&#13;
Superheffing 1988 art. 19; Rv art. 177]&#13;
&#13;
Verkoop van melkquotum door de pachter&#13;
buiten medeweten van de verpachter. Niet&#13;
valt in te zien waarom het voeren van onderhandelingen&#13;
over het melkquotum – met als&#13;
resultaat een afspraak over beëindiging van&#13;
de pacht voor een gedeelte van de grond,&#13;
over het daarmee samenhangende melkquotum&#13;
en over pachtersinvesteringen –&#13;
zou moeten leiden tot een lagere schadevergoeding&#13;
(25%) wegens de verkoop van het&#13;
melkquotum. Bij het tussenarrest wordt&#13;
pachter bewijs opgedragen met betrekking&#13;
tot de vraag of hij bepaalde landerijen vóór&#13;
1984 aldus in gebruik heeft gehad dat deze&#13;
geacht moeten worden dienstbaar te zijn&#13;
geweest aan zijn melkproductie in 1983.&#13;
Bij het eindarrest wordt onderzocht of en in&#13;
hoeverre pachter aan de bewijsopdracht&#13;
heeft voldaan. Berekend wordt hoeveel&#13;
melkquotum ten tijde van de vervreemding&#13;
daarvan in 1992 met het land in geschil&#13;
samenhing. Tenslotte wordt de schadevergoeding&#13;
wegens de vervreemding van het&#13;
melkquotum begroot. Gelet op de omvang&#13;
van de wanprestatie van pachter acht ook&#13;
het hof ontbinding van de pachtovereenkomst&#13;
gerechtvaardigd. Eerst bij memorie&#13;
na enquête heeft verpachter alsnog betwist&#13;
dat pachter in 1983 nog ander land in&#13;
gebruik heeft gehad. Indien verpachter deze&#13;
betwisting eerder had gedaan, was het&#13;
gebruik van dat land in het probandum&#13;
betrokken. Het terzake in een zo laat stadium&#13;
gevoerde verweer van verpachter moet&#13;
als strijdig met de goede procesorde worden&#13;
gepasseerd.</inleiding><content>ARREST VAN 11 FEBRUARI 1997 IN DE&#13;
ZAAK VAN:&#13;
Jan Hendrik Meilink te Anerveen, gemeente&#13;
Gramsbergen,&#13;
appellant,&#13;
procureur: mr J.M.J. Huver,&#13;
tegen&#13;
Herman Slatman te Holtheme, gemeente&#13;
Gramsbergen,&#13;
geïntimeerde,&#13;
procureur: mr J.M. Bosnak.&#13;
1 Het geding in eerste aanleg&#13;
De pachtkamer van het kantongerecht te&#13;
Almelo heeft op 7 september 1994, 10 mei&#13;
1995, 23 augustus 1995 en 6 december 1995&#13;
tussen appellant als gedaagde en geïntimeerde&#13;
als eiser vonnissen gewezen, die in fotokopie&#13;
aan dit arrest zijn gehecht en naar de inhoud&#13;
waarvan hier wordt verwezen.&#13;
2 Het geding in hoger beroep&#13;
2.1 Appellant – verder ook te noemen: Meilink&#13;
– is bij exploot van 4 januari 1996, met&#13;
gelijktijdige dagvaarding van geïntimeerde&#13;
– verder ook te noemen: Slatman – voor dit&#13;
hof, in hoger beroep gekomen van voormelde&#13;
vonnissen, d.d. 7 september 1994, 10 mei 1995&#13;
en 23 augustus 1995 alsmede van het eindvonnis,&#13;
d.d. 6 december 1995, waarbij met ingang&#13;
van 1 januari 1996 de tussen partijen bestaande&#13;
pachtovereenkomst met betrekking tot een&#13;
perceel maïsland, gelegen te Anerveen, gemeente&#13;
Gramsbergen, groot 2.65 ha, is ontbonden&#13;
en voorts, voor zover hier van belang, Meilink&#13;
werd veroordeeld om aan Slatman een bedrag&#13;
ad ƒ 75.666,– met de wettelijke rente te betalen&#13;
als schadevergoeding terzake van door&#13;
Meilink vervreemd melkquotum dat met dit&#13;
pachtland samenhing.&#13;
2.2 Bij memorie van grieven heeft Meilink vier&#13;
grieven tegen de vonnissen, waarvan beroep,&#13;
aangevoerd en bewijs aangeboden met conclusie&#13;
dat het hof die vonnissen zal vernietigen&#13;
en, opnieuw rechtdoende, aan Slatman&#13;
zijn vorderingen zal ontzeggen c.q. hem daarin&#13;
niet-ontvankelijk zal verklaren met zijn&#13;
veroordeling in de proceskosten, en, subsidiair,&#13;
de schade zal bepalen op ƒ 38.401,– met&#13;
gelijke veroordeling van Slatman in de proceskosten.&#13;
2.3 Slatman heeft bij memorie van antwoord&#13;
de aangevoerde grieven bestreden en bewijs&#13;
aangeboden met conclusie dat het hof de vonnissen,&#13;
waarvan beroep, zal bekrachtigen.&#13;
2.4 Partijen hebben de zaak op 13 januari&#13;
1997 doen bepleiten, Meilink door mr A.A.J.&#13;
Maat, advocaat te Oostburg, en Slatman door&#13;
mr E.G.J. Hendriksen, advocaat te Zwolle. Bij&#13;
die gelegenheid hebben partijen nog inlichtingen&#13;
aan het hof verstrekt.&#13;
2.5 Tenslotte hebben partijen de stukken doen&#13;
overleggen voor het wijzen van arrest.&#13;
3 De grieven&#13;
De door Meilink aangevoerde grieven luiden&#13;
als volgt:&#13;
3.1 (Tegen het vonnis van 7 september 1994).&#13;
Ten onrechte is Meilink met het bewijs belast&#13;
van de afspraak dat Slatman zijn rechten op&#13;
het melkquotum voor de gehele van Slatman&#13;
gepachte oppervlakte heeft prijsgegeven.&#13;
3.2 (Tegen het vonnis van 10 mei 1995). Ten&#13;
onrechte overweegt de pachtkamer in de rechtsoverwegingen&#13;
3 en 4 dat Meilink niet geslaagd&#13;
is in het aan hem opgedragen bewijs.&#13;
3.3 (Tegen het vonnis van 23 augustus 1995).&#13;
Ten onrechte overweegt de pachtkamer in&#13;
rechtsoverweging 3: “Gelet op deze omschrijving&#13;
... deze grond niet dienstbaar achten aan&#13;
de hoogte van het melkquotum”.&#13;
3.4 (Tegen het vonnis van 6 december 1995).&#13;
Indien al van schadevergoeding jegens Slatman&#13;
sprake zou zijn, kan deze schadevergoeding&#13;
hooguit ƒ 38.401,– bedragen; een ontbinding&#13;
van de pachtovereenkomst is voorts niet&#13;
gerechtvaardigd.&#13;
4 De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat in hoger&#13;
beroep het navolgende vast:&#13;
4.1 Tussen Slatman als verpachter en Meilink&#13;
als pachter is op 19 november 1973 een door&#13;
de grondkamer voor Overijssel op 7 juli 1992&#13;
ontvangen en op 23 juli 1992 goedgekeurde&#13;
pachtovereenkomst gesloten met betrekking&#13;
tot een perceel bouwland, kadastraal bekend&#13;
gemeente Gramsbergen, sectie K. nr 136 ged.,&#13;
groot 4.50 ha.&#13;
4.2 Op voorstel van Slatman heeft Meilink&#13;
daarvan in 1989 1.85 ha laten liggen omdat&#13;
Slatman dit gedeelte aan zekere De Wilde&#13;
wenste te verkopen.&#13;
4.3 Meilink heeft tot in 1992 een melkveehouderijbedrijf&#13;
geëxploiteerd. In de (eerste) heffingsperiode&#13;
1984/1985 beschikte hij over een&#13;
melkquotum van 364.651 kg. Met inachtneming&#13;
van de toegepaste verruimingen/kortingen&#13;
bedroeg dat melkquotum in de heffingsperiode&#13;
1991/1992 321.618 kg.&#13;
4.4 In mei 1992 heeft Meilink zijn melkquotum&#13;
buiten medeweten van Slatman grotendeels&#13;
verkocht en in de jaren daarna het restant.&#13;
4.5 In mei 1992 (heffingsperiode 1992/1993)&#13;
zou het melkquotum van Meilink 325.156 kg&#13;
hebben bedragen indien hij het grootste deel&#13;
van zijn melkquotum in mei 1992 niet had&#13;
vervreemd (321.618 kg + 1.10%).&#13;
4.6 Ingevolge het op 27 december 1995 alsnog&#13;
uitvoerbaar bij voorraad verklaarde vonnis&#13;
van 6 december 1995, heeft Meilink het toen&#13;
nog gepachte gedeelte ter grootte van 2.65 ha&#13;
met ingang van 1 januari 1996 ontruimd.&#13;
5 De beoordeling van het geschil in&#13;
hoger beroep&#13;
5.1 Met de grief 3.1 keert Meilink zich tegen&#13;
het oordeel van de pachtkamer van het kantongerecht&#13;
dat Meilink diende te worden belast&#13;
met het bewijs van zijn stelling dat Slatman&#13;
ten tijde van de beëindiging van de pachtovereenkomst&#13;
op 25 oktober 1989 voor wat betreft&#13;
het gedeelte ter grootte van 1.85 ha, als tegen-&#13;
prestatie voor het prijsgeven door Meilink van&#13;
zijn pachtrechten met betrekking tot dit&#13;
gedeelte en als vergoeding voor door Meilink&#13;
uitgevoerde werken, zijn, Slatmans, aanspraken&#13;
op het met het gehele perceel (ter grootte&#13;
van 4.50 ha) samenhangende melkquotum&#13;
heeft prijsgegeven.&#13;
5.2 Nu Meilink dit laatste uitdrukkelijk in&#13;
onderdeel 4 van zijn conclusie van antwoord&#13;
had gesteld en Slatman in onderdeel 7 van zijn&#13;
conclusie van repliek vervolgens uitdrukkelijk&#13;
een afspraak met Meilink, waarbij hij zijn aanspraken&#13;
op het melkquotum als voormeld zou&#13;
hebben prijsgegeven, heeft betwist, bracht een&#13;
juiste bewijslastverdeling gelet op artikel 177&#13;
van het Wetboek van Burgerlijk Rechtsvordering&#13;
met zich mee dat Meilink met het bewijs&#13;
van die afspraak werd belast. Anders dan Meilink&#13;
in de toelichting op de grief heeft doen&#13;
betogen, heeft Slatman later niet de houding&#13;
aangenomen dat hij geen aanspraak op het&#13;
melkquotum maakte. Toen Slatman was gebleken&#13;
dat Meilink de melkproduktie in 1992 op&#13;
zijn bedrijf had gestaakt en dat hij het met het&#13;
gepachte samenhangende melkquotum tevens&#13;
had verkocht, heeft Slatman Meilink op&#13;
25 augustus 1993 gedagvaard. In ieder geval is&#13;
niet gebleken van feiten of omstandigheden&#13;
die met zich meebrengen dat uit de eisen van&#13;
redelijkheid en billijkheid een andere verdeling&#13;
van de bewijslast voortvloeide.&#13;
De grief 3.1 is ongegrond.&#13;
5.3 Het hof verenigt zich geheel met de rechtsoverwegingen&#13;
3 en 4 van het vonnis, d.d.&#13;
10 mei 1995, waarvan beroep, op grond waarvan&#13;
de pachtkamer van het kantongerecht&#13;
heeft geoordeeld dat Meilink niet is geslaagd&#13;
in het hem opgedragen bewijs.&#13;
Het hof voegt hier nadrukkelijk aan toe, dat&#13;
de verklaring van getuige Haaijer over prijsgeven&#13;
van rechten op melkquotum samenhangend&#13;
met de te verkopen 1.85 ha niet (mede)&#13;
tot bewijs kan strekken van het prijsgeven&#13;
door Slatman over de resterende 2.65 ha, ten&#13;
aanzien waarvan de pacht werd gehandhaafd.&#13;
Dat Slatman ook een afspraak met betrekking&#13;
tot de 1.85 ha heeft ontkend doet hier niet aan&#13;
af.&#13;
De grief 3.2 is eveneens ongegrond.&#13;
5.4 In de toelichting op de grief 3.2 heeft Meilink&#13;
nader bewijs door middel van de getuigen&#13;
A. Meilink en L. Meilink aangeboden ten aanzien&#13;
van een in 1989 tussen partijen gemaakte&#13;
afspraak waarbij Slatman zijn aanspraak op het&#13;
met het toen gepachte ter grootte van 4.50 ha&#13;
samenhangende melkquotum prijs gaf, dit&#13;
onder verwijzing naar de aan de memorie van&#13;
grieven gehechte schriftelijke verklaringen van&#13;
die personen. Deze eensluidende verklaringen&#13;
luiden als volgt: “Hierbij verklaar ik dat de&#13;
heer Slatman voor de ondertekening bij ons&#13;
huis op de Stuwdijk 1 is geweest. Hij beloofde&#13;
bij dit bezoek dat hij alle melkrechten van alle&#13;
grond zou halen, anders zou m’n man (m’n&#13;
vader) ook niet ondertekenen. De heer Slatman&#13;
zou dit zelf bij de notaris regelen. Ik was&#13;
bij dit gesprek aanwezig en kan dit onder ede&#13;
verklaren”.&#13;
5.5 Bij gelegenheid van de pleidooien heeft&#13;
Meilink echter verklaard dat de in die schriftelijke&#13;
verklaringen gememoreerde belofte van&#13;
Slatman niet in aanwezigheid van A. Meilink&#13;
en L. Meilink is gedaan en dat de schriftelijke&#13;
verklaringen derhalve verkeerd zijn opgesteld.&#13;
Onder deze omstandigheid dient het nadere&#13;
bewijsaanbod als niet terzake dienende te worden&#13;
gepasseerd.&#13;
5.6 Aan het slot van zijn pleidooi heeft de&#13;
advocaat van Meilink het hof nog wel verzocht&#13;
A. Meilink en L. Meilink in ander verband&#13;
als getuigen te horen. Uit hun verklaringen&#13;
zou in ieder geval volgen dat partijen al in&#13;
1989 over het melkquotum hebben onderhandeld.&#13;
Om die reden zou er naar redelijkheid&#13;
en billijkheid aanleiding bestaan de in 1993&#13;
van Meilink verlangde schadevergoeding terzake&#13;
van het melkquotum in elk geval te matigen&#13;
tot ten hoogste 25% van de waarde van&#13;
het met het land in geschil ter grootte van&#13;
2.65 ha samenhangende melkquotum.&#13;
5.7 Het hof passeert ook dit laatste, in ander&#13;
verband gedane bewijsaanbod. Uit de in eerste&#13;
aanleg afgelegde getuigenverklaring van&#13;
B.J. Haaijer, notaris te Zuidwolde, blijkt&#13;
immers al duidelijk dat partijen in verband&#13;
met de beëindiging van de pachtovereenkomst&#13;
voor zover betrekking hebbende op het&#13;
gedeelte ter grootte van 1.85 ha, met elkaar&#13;
hebben onderhandeld over de aanspraak van&#13;
Slatman op melkquotum tegenover de aanspraak&#13;
van Meilink op vergoeding van door&#13;
hem gemaakte kosten (wegens werkzaamhe-&#13;
den). Voorts valt niet in te zien waarom het&#13;
voeren van onderhandelingen over het melkquotum&#13;
– met als resultaat een afspraak over&#13;
de beëindiging van de pacht ten aanzien van&#13;
1.85 ha, over het daarmee samenhangende&#13;
melkquotum en over pachtersinvesteringen –&#13;
zou moeten leiden tot een lagere schadevergoeding&#13;
(25%) of als omstandigheid in een&#13;
billijkheidsafweging een rol van enige betekenis&#13;
zou moeten spelen.&#13;
5.8 Blijkens artikel 5, lid 1, van de (eerste)&#13;
Beschikking superheffing van 1984 werd aan&#13;
melkproducenten voor een op 2 april 1984&#13;
ingaande periode een heffingvrije hoeveelheid&#13;
melk toegekend, gebaseerd op de in 1983 (aan&#13;
de melkfabriek) afgeleverde hoeveelheid melk,&#13;
verminderd met 8,65%. Aldus zijn de melkquota&#13;
ontstaan en gehandhaafd behoudens&#13;
latere wijzigingen.&#13;
Dit brengt met zich mee dat als met bepaald&#13;
land samenhangend melkquotum in beginsel&#13;
alleen kan worden beschouwd melkquotum&#13;
dat is verkregen dankzij de melkproduktie in&#13;
1983 met behulp van aan die produktie dienstbaar&#13;
land.&#13;
5.9 Meilink heeft de grief 3.3 aldus toegelicht&#13;
dat aan zijn melkproduktie in 1983 niet alleen&#13;
het toen van Slatman gepachte perceel ter&#13;
grootte van 4.50 ha dienstbaar was, maar ook&#13;
16.50 ha eigen grond en grond gepacht van&#13;
zijn vader, 15 ha grond, gepacht van zekere&#13;
Snijders, 6 ha grond, gepacht van zekere&#13;
Beenen en 4.50 ha grond, gepacht van zekere&#13;
Withaar. Volgens zijn verklaring bij gelegenheid&#13;
van de pleidooien heeft Meilink al die&#13;
grond zelf bewerkt en onderhouden en heeft&#13;
hij het gewas daarvan geoogst teneinde dit aan&#13;
het melkvee te voeren. Aldus zou in 1983 in&#13;
totaal 46.50 ha land dienstbaar zijn geweest&#13;
aan zijn melkproduktie en niet 24.60 ha,&#13;
waarvan de pachtkamer van het kantongerecht&#13;
aan de hand van het overgelegde landbouwtellingsformulier&#13;
is uitgegaan.&#13;
5.10 Slatman heeft bestreden dat land van&#13;
Snijders, van Beenen en van Withaar bij Meilink&#13;
in 1983 (als pachtland) in gebruik was en&#13;
toen dienstbaar was aan zijn melkproduktie.&#13;
5.11 Nu met het standpunt van Meilink wordt&#13;
betoogd dat er in 1984 minder melkquotum&#13;
met het land van Slatman is gaan samenhangen&#13;
omdat in 1983 onder meer ook het land&#13;
van Snijders, van Beenen en van Withaar aan&#13;
de melkproduktie van Meilink dienstbaar is&#13;
geweest terwijl Slatman dit laatste heeft&#13;
betwist, zal het hof Meilink overeenkomstig&#13;
zijn aanbod in de gelegenheid stellen terzake&#13;
bewijs allereerst door middel van getuigen bij&#13;
te brengen, zoals hieronder is aangegeven.&#13;
6 Beslissing&#13;
Het hof, rechtdoende in hoger beroep:&#13;
stelt appellant in de gelegenheid om allereerst&#13;
door getuigen te bewijzen feiten en omstandigheden&#13;
waaruit volgt dat hij vóór 1984 15 ha&#13;
land van Snijders, 6 ha land van Beenen en&#13;
4.50 ha land van Withaar aldus in gebruik&#13;
heeft gehad dat deze landerijen geacht moeten&#13;
worden dienstbaar te zijn geweest aan de&#13;
melkproduktie van Meilink in 1983;&#13;
bepaalt dat het getuigenverhoor zal plaatsvinden&#13;
voor het lid van dit hof, mr J.A.J. Spoor,&#13;
die hierbij benoemd wordt tot raadsheercommissaris,&#13;
en de plaatsvervangende raad&#13;
ing. P. Hamelink, die daartoe zitting zullen&#13;
houden in een vertrek van het Paleis van Justitie,&#13;
Walburgstaat 2-4 te Arnhem;&#13;
bepaalt dat partijen dan in persoon aanwezig&#13;
zullen zijn c.q. vertegenwoordigd zullen zijn&#13;
door een of meer personen die van de zaak op&#13;
de hoogte zijn;&#13;
verwijst de zaak naar de rolzitting van 4 maart&#13;
1997 ambtshalve peremptoir voor het opgeven&#13;
van het aantal getuigen alsmede van de&#13;
verhinderdata van partijen, hun raadslieden en&#13;
de getuigen, waarna dag en uur van het getuigenverhoor&#13;
door de raadsheer-commissaris&#13;
zullen worden vastgesteld (ook wanneer&#13;
voormelde opgave van een of van beide partijen&#13;
ontbreekt) en in beginsel geen uitstel in&#13;
verband met verhinderingen zal worden verleend;&#13;
houdt iedere verdere beslissing aan.&#13;
ARREST VAN 3 MAART 1998&#13;
1 Voortzetting van het geding in&#13;
hoger beroep&#13;
1.1 Het hof heeft in deze zaak op 11 februari&#13;
1997 een tussenarrest gewezen naar de inhoud&#13;
waarvan wordt verwezen.&#13;
1.2 Ter uitvoering van dat tussenarrest heeft&#13;
op 23 juli 1997 een getuigenverhoor plaats-&#13;
gevonden, waarvan een proces-verbaal is opgemaakt&#13;
dat zich thans bij de stukken bevindt.&#13;
1.3 Meilink en Slatman hebben achtereenvolgens&#13;
doen concluderen na enquête, Meilink&#13;
tevens onder overlegging van produkties.&#13;
1.4 Tenslotte hebben partijen de stukken&#13;
andermaal aan het hof doen overleggen voor&#13;
het wijzen van arrest.&#13;
2 De voortzetting van de beoordeling&#13;
van het geschil in hoger beroep&#13;
2.1 Bij het tussenarrest werd Meilink toegelaten&#13;
om allereerst door getuigen te bewijzen&#13;
feiten en omstandigheden waaruit volgt dat&#13;
hij vóór 1984 15 ha land van Snijders, 6 ha land&#13;
van Beenen en 4,50 ha land van Withaar aldus&#13;
in gebruik heeft gehad dat deze landerijen geacht&#13;
moeten worden dienstbaar te zijn geweest&#13;
aan de melkproduktie van Meilink in 1983.&#13;
2.2 Met betrekking tot gebruik van land van&#13;
Beenen als in het probandum bedoeld, heeft&#13;
Meilink geen getuigen voorgebracht, afgezien&#13;
van Meilink zelf en van H.J. Snijders en D.&#13;
Withaar-Beenen, welke beide laatste getuigen&#13;
terzake van dit landgebruik onvoldoende concrete&#13;
verklaringen hebben afgelegd. Meilink&#13;
heeft er om voor hem moverende redenen&#13;
voor gekozen Beenen zelf niet als getuige&#13;
voor te brengen alhoewel hij daartoe wel in de&#13;
gelegenheid was en het voorbrengen van die&#13;
getuige eigenlijk voor de hand lag.&#13;
Meilinks eigen getuigeverklaring dat hij sedert&#13;
1979 of 1980 tot 1990 circa 6 ha grond van&#13;
Beenen te Anerveen in gebruik heeft gehad&#13;
krachtens een mondelinge pachtovereenkomst&#13;
en dat hij Beenen hiervoor per bank betaalde&#13;
onder vermelding van “aankoop maïs” levert&#13;
op zichzelf genomen onvoldoende bewijs op.&#13;
Het bewijs wordt ook niet geleverd in samenhang&#13;
met het door Meilink bij zijn memorie&#13;
na enquête in fotocopie overgelegde bankrekeningafschrift,&#13;
houdende een overboeking&#13;
van Meilink naar B.G. Beenen per 13 december&#13;
1983 ten bedrage van ƒ 5.000,– met als&#13;
omschrijving “maïs”. Dit stuk kan evenzeer&#13;
wijzen op een transactie betreffende maïsaankoop.&#13;
De getuige H.J Snijders heeft nog wel&#13;
verklaard dat bij zijn weten Meilink in 1983&#13;
ook maïs op land van een zekere Beenen verbouwde.&#13;
De afspraken daarover kende hij&#13;
echter niet en het aantal hectares waarom het&#13;
ging, stond hem niet voor de geest. Dat het&#13;
hierbij ging om gebruik van circa 6 hectares&#13;
land ten behoeve van de melkproduktie van&#13;
Meilink, kan op geen enkele wijze uit deze&#13;
– vage – verklaring worden afgeleid. De verklaring&#13;
van de getuige D. Withaar-Beenen dat&#13;
zij wel eens heeft gehoord dat Meilink land&#13;
van derden huurde en ook van een zekere&#13;
Beenen, die geen familie van haar is, is zo vaag&#13;
dat hieraan evenmin (aanvullend) bewijs kan&#13;
worden ontleend.&#13;
2.3 Met betrekking tot het eventuele gebruik&#13;
van land van Snijders als bedoeld in het&#13;
probandum, heeft H.J. Snijders, wonende te&#13;
Gramsbergen, als getuige het volgende verklaard,&#13;
voor zover hier van belang:&#13;
– Ik was van beroep landbouwer. In 1983&#13;
oefende ik dat beroep nog wel uit. Ook in dat&#13;
jaar ruilde ik land met Meilink waarbij ik dan&#13;
in de gelegenheid was in wisselteelt aardappels&#13;
te telen op zijn land en hij daarvoor in ruil&#13;
land terug kreeg van mij voor maïs en ook wel&#13;
gras. Ik beschikte in die tijd over 25 ha. Meilink&#13;
kreeg altijd meer land van mij dan ik van&#13;
hem en wat hij meer kreeg betaalde hij aan&#13;
mij. Hij betaalde mij daarvoor wisselende&#13;
bedragen. Bekeken werd wat in het betreffende&#13;
jaar de maïsopbrengst zou zijn per ha,&#13;
daarvan werden ruwweg afgetrokken zijn&#13;
kosten voor loonwerk en het restant betaalde&#13;
hij aan mij, bedragen (lees:) variërend van&#13;
ƒ 1.500,– à ƒ 1.750,–. Ieder jaar bekeken wij&#13;
welke percelen wij zouden ruilen. Ik toon u&#13;
een getypte notitie, waarop is vermeld het&#13;
aantal ha’s dat Meilink vanaf 1978 tot en met&#13;
1989 van mij tegen betaling in gebruik heeft&#13;
gehad. Ik heb die gegevens samen met mijn&#13;
boekhouder uit de boekhouding gehaald. Het&#13;
gaat hier om land dat Meilink pro resto meer&#13;
in gebruik had en waarvoor hij mij per bank&#13;
betaalde. Dat was in 1983 8,5 ha. In mijn&#13;
boekhouding staan bedragen die ik van Meilink&#13;
heb ontvangen. Aan de hand daarvan heb&#13;
ik de ha berekend die hij extra in gebruik had.&#13;
Soms wel en soms ook niet zijn de betreffende&#13;
ha in de boekhouding vermeld.&#13;
Meilink zelf heeft dienaangaande als getuige&#13;
verklaard:&#13;
– Ook in 1983 exploiteerde ik een melk(veehouderijbedrijf)&#13;
te Anerveen. Zelf beschikte&#13;
ik over 16,5 ha eigen grond en grond gepacht&#13;
van mijn vader. Daarnaast had ik ook in dat&#13;
jaar grond in gebruik van Snijders. Sedert 1979&#13;
kreeg ik grond van hem in gebruik omdat hij&#13;
minder ging doen. In 1983 was dat opgelopen&#13;
tot ongeveer 9 ha grond, die ik van hem&#13;
pachtte volgens mondelinge afspraak. Het ging&#13;
hier om maïsland in 1983. De afspraken werden&#13;
elk jaar opnieuw gemaakt en de pachtprijs&#13;
die ik moest betalen varieerde. Het ging om&#13;
bedragen van ƒ 800,– à ƒ 1.000,– à ƒ 1.200,–&#13;
per ha, die ik aan Snijders per bank betaalde&#13;
onder vermelding “aankoop maïs”. Daarnaast&#13;
ruilde ik ook land met Snijders, waarbij hij&#13;
aardappels op mijn land verbouwde en ik&#13;
maïsland of grasland van hem in gebruik had.&#13;
In 1983 ging het om ongeveer 6 ha. Al het&#13;
land werd in mijn opdracht geheel bewerkt.&#13;
De grond die ik van Snijders in gebruik kreeg&#13;
varieerde jaarlijks. Het ging sinds ongeveer&#13;
1980 om 12 à 16 ha.&#13;
2.4 Door de inhoud van deze getuigenverklaringen&#13;
is onvoldoende bewijs bijgebracht van&#13;
het feit dat Meilink van Snijders vóór 1984&#13;
– met name in 1983 – 15 ha land in gebruik&#13;
heeft gehad, zoals Meilink was opgedragen te&#13;
bewijzen. Volgens de getuige Snijders ging het&#13;
in 1983 om niet meer dan 8,5 ha land dat Meilink&#13;
van Snijders tegen betaling in gebruik had&#13;
en waarvoor Meilink Snijders per bank betaalde.&#13;
Volgens de getuige Meilink ging het in&#13;
1983 om ongeveer 9 ha pachtgrond krachtens&#13;
mondelinge overeenkomst en om ongeveer&#13;
6 ha ruilgrond. Maar ook het door de getuige&#13;
Snijders opgegeven aantal hectares is onvoldoende&#13;
bewezen. De getuige heeft deze oppervlakte&#13;
immers samen met zijn boekhouder uit&#13;
zijn boekhouding afgeleid aan de hand van&#13;
bedragen die hij van Meilink heeft ontvangen.&#13;
De boekhoudkundige gegevens over de loop&#13;
der jaren heeft Meilink niet in het geding&#13;
gebracht zodat niet duidelijk is op grond van&#13;
welke waarneembare gegevens de getuige het&#13;
aantal hectares heeft geconstateerd. Voorts&#13;
bestaat er onduidelijkheid over de hectareprijs,&#13;
waarvan in deze moet worden uitgegaan.&#13;
De getuige spreekt van bedragen variërend&#13;
van ƒ 1.500,– à ƒ 1.750,– per ha, Meilink&#13;
zelf verklaart als getuige dat hij ƒ 800,– à&#13;
ƒ 1.000,– à ƒ 1.200,– per ha aan Snijders betaalde.&#13;
In zijn memorie na enquête gaat Meilink&#13;
voor 1983 echter uit van ƒ 856,– per ha. De&#13;
door Meilink bij memorie na enquête geproduceerde&#13;
bankafschriften, houdende overboekingen&#13;
van Meilink naar Snijders in 1983 voor&#13;
in totaal ƒ 7.280,– wegens “maïs” leveren in dit&#13;
verband ook geen aanvullend bewijs op nu&#13;
deze formulieren geenszins duiden op “pachtbetalingen”.&#13;
2.5 Met betrekking tot het gebruik van land&#13;
van Beenen als bedoeld in het probandum,&#13;
heeft D. Withaar-Beenen als getuige het volgende&#13;
verklaard:&#13;
Mijn man is in 1986 overleden. Wij hadden&#13;
voorheen een klein landbouwbedrijf, groot&#13;
4,5 ha, met enkele koeien. In de 70-er jaren&#13;
zijn wij gestopt met het landbouwbedrijf. Het&#13;
land hebben wij in 1985 verkocht aan derden.&#13;
In de tussentijd heeft Henk Meilink, mijn&#13;
neef, het land steeds van ons gehuurd. Hij&#13;
betaalde ons daarvoor per bank ƒ 800,– à&#13;
ƒ 900,– de bunder. Het ging om een mondelinge&#13;
huur. Meilink deed er al het werk.&#13;
Meilink zelf heeft dienaangaande als getuige&#13;
verklaard:&#13;
– Ook in 1983 exploiteerde ik een (melk)veehouderijbedrijf&#13;
te Anerveen. Ik heb nimmer&#13;
veevoer aan derden verkocht.&#13;
Vanaf begin 70-er jaren pachtte ik ook mondeling&#13;
ongeveer 4,5 ha van het echtpaar Withaar-&#13;
Beenen. Mevrouw is een tante van mij.&#13;
Ik verbouwde daarop maïs en hoofdzakelijk&#13;
gras. De grond heb ik gepacht tot 1985 of&#13;
1986, toen de grond aan derden verkocht&#13;
werd. In de 80-er jaren – en dus ook in 1983 –&#13;
betaalde ik wel ƒ 700,– à ƒ 800,– per ha.&#13;
Door deze getuigenverklaringen in onderling&#13;
verband bezien, is genoegzaam bewezen dat&#13;
Meilink van het echtpaar Withaar-Beenen in&#13;
1983 4,5 ha in gebruik heeft gehad krachtens&#13;
een mondelinge pachtovereenkomst ten behoeve&#13;
van zijn melkveehouderijbedrijf.&#13;
2.6 Eerst bij memorie na enquête heeft Slatman&#13;
alsnog betwist dat Meilink in 1983 circa 16 ha&#13;
land in gebruik heeft gehad ten behoeve van&#13;
zijn (melk)veehouderijbedrijf als land in eigendom&#13;
en land dat hij van zijn vader pachtte.&#13;
Indien Slatman deze betwisting eerder had&#13;
gedaan, was het gebruik van dat land door het&#13;
hof in het probandum betrokken. Het terzake&#13;
in een zo laat stadium gevoerde verweer van&#13;
Slatman moet als strijdig met de goede procesorde&#13;
worden gepasseerd.&#13;
2.7 Genoegzaam is komen vast te staan dat&#13;
Meilink in 1983 16,5 ha + 4,5 ha (van Slatman)&#13;
+ 4,5 ha (land van “Withaar”) = 25,5 ha in&#13;
gebruik heeft gehad als aan zijn melkproduktie&#13;
dienstbaar land.&#13;
2.8 Met het land in geschil hing derhalve ten&#13;
tijde van de vervreemding in mei 1992 door&#13;
Meilink van het overgrote deel van het melkquotum&#13;
aan melkquotum samen: (325.156 kg :&#13;
25,5) x 2,65 = 33.791 kg. De waarde van dit&#13;
melkquotum heeft de pachtkamer van het&#13;
kantongerecht begroot op ƒ 4,35 per kg.&#13;
Hiertegen hebben partijen geen bezwaar&#13;
gemaakt. Voor die prijs heeft Meilink ook het&#13;
restant overgedragen per 1 juni 1993 (zie akte&#13;
27.9.1995 sub 3)&#13;
De aan Slatman toekomende schadevergoeding&#13;
moet derhalve worden begroot op&#13;
(33791 x ƒ 4,35) : 2 = ƒ 73.495,–.&#13;
2.9 De grieven 3.3 en 3.4, zoals toegelicht zijn&#13;
slechts zeer ten dele gegrond. Gelet op de&#13;
omvang van de wanprestatie van Meilink verenigt&#13;
het hof zich met het oordeel van de&#13;
pachtkamer van het kantongerecht dat ontbinding&#13;
van de pachtovereenkomst gerechtvaardig&#13;
is.&#13;
In zoverre is de grief 3.4 ongegrond.&#13;
3 Slotsom&#13;
De tussenvonnissen en het eindvonnis, waarvan&#13;
beroep, kunnen worden bekrachtigd&#13;
behoudens een correctie van de hoofdsom in&#13;
het eindvonnis.&#13;
Meilink zal de kosten van het hoger beroep&#13;
hebben te dragen als de daarin hoofdzakelijk&#13;
in het ongelijk gestelde partij.&#13;
4 Beslissing&#13;
Het hof, rechtdoende in hoger beroep:&#13;
bekrachtigt de tussenvonnissen dd. 7 september&#13;
1994, 10 mei 1995 en 23 augustus 1995 van&#13;
de pachtkamer van het kantongerecht te&#13;
Almelo, waarvan beroep:&#13;
bekrachtigt voorts het eindvonnis dd. 6 december&#13;
1995 van die pachtkamer behoudens voor&#13;
zover Meilink daarbij werd veroordeeld om&#13;
aan Slatman ƒ 75.666,– te betalen en alleen in&#13;
zoverre opnieuw rechtdoende;&#13;
veroordeelt Meilink om aan Slatman tegen&#13;
behoorlijk bewijs van kwijting te betalen&#13;
ƒ 73.495,– (drieënzeventig duizend vierhonderdvijfennegentig&#13;
gulden) met de wettelijke&#13;
rente vanaf 25 augustus 1993 tot de dag der&#13;
algehele voldoening,&#13;
veroordeelt Meilink in de kosten van het&#13;
hoger beroep, aan de zijde van Slatman tot op&#13;
heden begroot op ƒ 6.590,–.</content><legacyfootnotes/><footnotes><footnote/></footnotes><auteurs/><published>2000-07-01 00:00:00</published><modified>1996-11-05 00:00:00</modified><editiondate>2000-07-01</editiondate><htmlpath>https://denhollander.info/artikel/4777</htmlpath></article>
</articles></edition>
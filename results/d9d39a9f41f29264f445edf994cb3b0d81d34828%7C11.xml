<edition><articles><article><jaar>2022</jaar><naam>Tijdschrift voor Agrarisch Recht</naam><uitgave>10</uitgave><aflevering>9</aflevering><searchword>TvAR 10/2022</searchword><id>17440</id><udhid>UDH:TvAR/17440</udhid><titel>En wie is fiscaal de eigenaar van de fosfaatrechten?</titel><searchwords><searchword>TvAR 10/2022</searchword><searchword>UDH:TvAR/17440</searchword></searchwords><attachments><attachment><name>22466.pdf</name><extention>pdf</extention><url>https://denhollander.info/download/22466/ci</url></attachment></attachments><inleiding/><content>&lt;p&gt;De Hoge Raad heeft op 30 september 2022 uitspraak gedaan op prejudiciële vragen over de overdracht van fosfaatrechten. Deze uitspraak heeft betrekking op een civiele zaak maar heeft mogelijk ook verregaande gevolgen voor de fiscale adviespraktijk.&lt;/p&gt;
&lt;h2&gt;&lt;span&gt;1. &lt;/span&gt;Fosfatenrechten lease in de praktijk&lt;/h2&gt;
&lt;p&gt;Vanaf de invoering van het stelsel van fosfaatrechten vindt er handel in de rechten plaats. Aan de vraagzijde opereren de uitbreidende melkveehouders en aan de aanbodzijde de afbouwende dan wel stakende melkveehouders. De uitbreidende melkveehouders willen graag rechten verwerven om de stalbezetting te verbeteren of om nieuwbouw in gebruik te kunnen nemen. Bij voorkeur doen zij dit uit bedrijfseconomisch oogpunt niet in vele kleine stapjes over vele jaren, maar in een grote stap ineens. De financiering van de investering in de rechten is echter een belemmerende factor.&lt;br&gt;&lt;br&gt;De stakende melkveehouder wil meestal zijn veestapel in korte tijd afbouwen. Zijn fosfaatrechten worden daarmee ineens overbodig. Verkoop van de overbodige rechten ineens leidt tot een hoge winst en daarmee hoge belastingheffing. Dit is een gevolg van de progressie in de tarieven. Spreiding van de inkomsten over meerdere jaren kan de progressie beperken en zorgen voor een hogere netto opbrengst.&lt;/p&gt;
&lt;p&gt; &lt;/p&gt;
&lt;p&gt;Om de belangen van beide marktpartijen te koppelen worden sinds de invoering van het stelsel van fosfaatrechten lease- of verhuurovereenkomsten gesloten voor veelal een langere periode dan één jaar. Hierna ga ik uit van een overeenkomst van lease, maar de fiscale gevolgen zijn voor de huurovereenkomst identiek. De partijen bij deze overeenkomsten zijn enerzijds een afbouwende danwel stakende melkveehouder (als lessor) en een uitbreidende melkveehouder (de lessee).  In de leaseovereenkomst wordt doorgaans een koopoptie aan het einde van de looptijd opgenomen. De overeenkomst geeft de lessee de mogelijkheid de rechten al te gebruiken zonder dat hij een definitieve keuze maakt om ze te kopen. Bovendien ontstaat er geen financieringsdruk welke wel ontstaat bij directe aankoop van de rechten. Voor de lessor is een aantrekkelijk rendement haalbaar.&lt;/p&gt;
&lt;h2&gt;&lt;span&gt;2. &lt;/span&gt;Fiscale behandeling van fosfaatrechten&lt;/h2&gt;
&lt;p&gt;De fosfaatrechten zijn nagenoeg altijd toegekend aan fiscaal ondernemers. Als zij de rechten gebruiken in de onderneming is sprake van een &lt;em&gt;bedrijfsmiddel&lt;/em&gt;. Aangezien de fosfaatrechten door de overheid "om niet" zijn verstrekt hebben zij, met uitzondering van de later bijgekochte rechten, geen boekwaarde. Bij verkoop van de rechten zal de boekwinst belast worden.&lt;/p&gt;
&lt;p&gt; &lt;/p&gt;
&lt;p&gt;Daar waar de verkoper de opbrengst in termijnen wil genieten kan hij kiezen voor koop op afbetaling of huur(ver)koop. Koop op afbetaling heeft als nadeel dat de eigendom bij aanvang van het contract overgaat op de huurkoper. Fiscaal moet winst genomen worden op het moment van levering van de verkochte zaken[2]. Bij huurkoop gaat de eigendom eerst over bij de betaling van alle huurkooptermijnen. Fiscaal is het ook hier nauwelijks mogelijk het moment van winstnemen uit te stellen[3]. Gelet op de gevolgen voor de overdragende ondernemer zijn beide varianten weinig aantrekkelijk. De belastingheffing vindt al plaats voordat de liquiditeiten beschikbaar komen.&lt;br&gt;&lt;br&gt;In de praktijk is gekozen voor overdracht op basis van lease. Daarbij is in de basis sprake van een tijdelijke overdracht. Om de lessee toch meer mogelijkheden te geven om de rechten definitief over te nemen is aan het leasecontract een koopoptie gekoppeld.  &lt;br&gt;Afhankelijk van de inhoud van het betreffende leasecontract kan de belastingheffing over de waarde van de fosfaatrechten worden uitgesteld tot de afloop van het contract. Tijdens de looptijd van het contract zullen de leasetermijnen bij de lessor belast worden. Na afloop van het contract zal bij uitoefening van de koopoptie de koopprijs belast worden.&lt;/p&gt;
&lt;h2&gt;&lt;span&gt;3. &lt;/span&gt;Afstemming met de belastingdienst&lt;/h2&gt;
&lt;p&gt;De fiscale gevolgen van de leasecontracten zijn besproken in overleg tussen de Belastingdienst en vertegenwoordigers uit de agro-fiscale advieswereld. De uitkomsten daarvan zijn opgenomen in de publicatie "Uitgangspunten Belastingdienst bij de lease van fosfaatrechten met een koopoptie" die op 1 juli 2020 verschenen is[4]. &lt;/p&gt;
&lt;p&gt; &lt;/p&gt;
&lt;p&gt;In deze publicatie is opgenomen dat het uitgangspunt voor de fiscale behandeling het Besluit van 10 december 2019, nr 2019-166072, Stcrt. 2019, nr. 66 228, is, ook bekend als de Leaseregeling.  Deze Leaseregeling geeft aan onder welke voorwaarden een leaseovereenkomst, met of zonder koopoptie, in fiscale zin als lease kan worden gezien. "De (economische) eigendom van de te verhuren objecten blijft dan aan de lessor (verhuurder) toebehoren, waardoor geen sprake is van realisatie van de gehele waarde van de rechten bij het aangaan van de overeenkomst", zo luidt de letterlijke tekst in de genoemde publicatie.&lt;/p&gt;
&lt;p&gt; &lt;/p&gt;
&lt;p&gt;Verder zijn vooral de voorwaarden voor toepassing van de Leaseregeling opgenomen. Met name de voorwaarden die aan de koopoptie gesteld worden zijn uitgebreid beschreven. In detail worden de eisen toegelicht waaraan de overeenkomst moet voldoen zodat de lessor voldoende positief en/of negatief restwaarderisico bij de rechten blijft lopen. Dit restwaarderisico is de wezenlijke factor om de belastingheffing bij aanvang van de overeenkomst voor lessor te voorkomen. Deze benadering past volledig bij het fiscale uitgangspunt om belastingheffing zo veel mogelijk aan te laten sluiten bij de economische realiteit.&lt;/p&gt;
&lt;p&gt; &lt;/p&gt;
&lt;p&gt;Het restwaarderisico is voldoende als de optieprijs – de prijs waarvoor de rechten aan het einde van het leasecontract overgenomen kunnen worden – niet minder is dan 7,5% van de waarde in het economisch verkeer van de rechten bij aanvang van het contract. Voor ieder jaar dat het contract langer dan 5 jaar loopt, wordt het percentage met 0,5%-punt verhoogd. Als de marktwaarde aan het einde van het contract lager is, staat het partijen vrij te onderhandelen over de verkoopprijs. Dat is het restwaarderisico dat de lessor blijft lopen.&lt;/p&gt;
&lt;h2&gt;&lt;span&gt;4. &lt;/span&gt;Leaseregeling of publicatie&lt;/h2&gt;
&lt;p&gt;De tekst van de Leaseregeling wijkt af van de economische benadering in bovengenoemde publicatie. De Leaseregeling beschrijft dat de verhuurder in ieder geval als eigenaar van een door hem op basis van leasing ter beschikking gesteld leaseobject wordt aangemerkt indien hij:&lt;/p&gt;
&lt;ol style="list-style-type: lower-alpha;"&gt;
&lt;li class=""&gt;zich als zodanig gedraagt;&lt;/li&gt;
&lt;li class=""&gt;de juridische eigendom van het leaseobject heeft, én&lt;/li&gt;
&lt;li class=""&gt;het positieve en/of negatieve restwaarderisico ten aanzien van het leaseobject loopt.&lt;/li&gt;
&lt;/ol&gt;
&lt;p&gt;Als hieraan voldaan wordt gaat de eigendom niet over en zal geen sprake zijn van directe winstrealisatie.&lt;/p&gt;
&lt;p&gt; &lt;/p&gt;
&lt;p&gt;De uitspraak van Hoge Raad van 30 september 2022 raakt één van de pijlers van de Leaseregeling. De registratie van de fosfaatrechten bij RVO leidt tot wijziging van de juridisch eigenaar. Daardoor verschuift de juridische eigendom ongewild van de lessor naar de lessee.  Het gevolg is dat de Leaseregeling niet meer toepasbaar is en directe belastingheffing over de waarde van de verleasde rechten dreigt. Als tussen partijen uitvoering gegeven wordt aan de contractueel vastgelegde betaaltermijnen kan de belastingclaim bij aanvang van de overeenkomst leiden tot liquiditeitsproblemen bij de lessor.&lt;/p&gt;
&lt;p&gt; &lt;/p&gt;
&lt;p&gt;Op basis van de letterlijke tekst van de Leaseregeling en de letterlijke tekst en ratio van de gepubliceerde uitgangspunten bij de lease van fosfaatrechten kan men tot verschillende conclusies komen. Volgens de letterlijke tekst van de Leaseregeling zal het leasecontract met koopoptie voortaan leiden tot direct winstnemen over de waarde van de fosfaatrechten. Volgens de letterlijke tekst en economische ratio van de gepubliceerde werkafspraken hoeft de uitspraak van de Hoge Raad fiscaal niet tot een nieuwe conclusie te leiden. De werkafspraak inzake de fosfaatrechten sluit weliswaar aan bij de Leaseregeling, maar geeft een eigen interpretatie. Deze interpretatie biedt meer ruimte dan de Leaseregeling, juist op het punt van de juridische eigendom. In tegenstelling tot de Leaseregeling spreekt de publicatie over de lease van fosfaatrechten over  "de (economische) eigendom van de te verhuren objecten (…)".&lt;/p&gt;
&lt;p&gt; &lt;/p&gt;
&lt;p&gt;Ook de Leaseregeling biedt mogelijkheden om toch aan te sluiten bij de economische ratio en economische eigendom. In de inleidende tekst van paragraaf 2 van de Leaseregeling is opgenomen dat sprake is van een 'safe-harbour'-regeling. Het niet voldoen aan de voorwaarden heeft niet automatisch tot gevolg dat de huurder als eigenaar wordt aangemerkt. "Aan de hand van de leaseovereenkomst en de overige relevante feiten en omstandigheden van het geval wordt dan beoordeeld wie fiscaal eigenaar is van het leaseobject". De Leaseregeling houdt er dus al rekening mee dat de 'fiscaal' (economisch) eigenaar onder omstandigheden een ander is dan de juridisch eigenaar.   &lt;/p&gt;
&lt;h2&gt;&lt;span&gt;5. &lt;/span&gt;Conclusie&lt;/h2&gt;
&lt;p&gt;De uitspraak van Hoge Raad creëert onzekerheid voor de fiscale praktijk. De juridische overdracht van de fosfaatrechten heeft tot gevolg dat niet langer aan de voorwaarden van de Leaseregeling wordt voldaan. In de werkafspraak met de Belastingdienst is de Leaseregeling wel als uitgangspunt genomen, maar is wel gekozen voor een (ruimere) interpretatie. Het is onduidelijk of de Belastingdienst de bestaande werkafspraken wil voortzetten. De huidige regeling biedt daartoe wel de mogelijkheid.&lt;/p&gt;</content><legacyfootnotes/><footnotes><footnote>1 &lt;p&gt;Frank Rademaekers is manager belastingadvies bij ABAB Belastingadviseurs in Weert.&lt;/p&gt;</footnote><footnote>2 &lt;p&gt;Hoge Raad 5 november 1975, ECLI:NL:PHR:1975:AX3910.&lt;/p&gt;</footnote><footnote>3 &lt;p&gt;Hoge Raad 11 maart 1981, ECLI:NL:PHR:1981:AW9655.&lt;/p&gt;</footnote><footnote>4 &lt;p&gt;https://www.belastingdienst.nl/wps/wcm/connect/bldcontentnl/belastingdienst/zakelijk/bijzondere_regelingen/landbouw/.&lt;/p&gt;</footnote></footnotes><auteurs>drs. F.P.R.H. Rademaekers RB</auteurs><published>2022-11-25 09:53:02</published><modified>2022-11-25 11:14:19</modified><editiondate>2022-11-25</editiondate><htmlpath>https://denhollander.info/artikel/17440</htmlpath></article>
</articles></edition>
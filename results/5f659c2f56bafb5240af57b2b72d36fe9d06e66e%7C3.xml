<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/1993</searchword><id>6090</id><udhid>UDH:TvAR/6090</udhid><titel>Samenwerkingsverbanden in de landbouw en grondgebruik</titel><searchwords><searchword>TvAR 9/1993</searchword><searchword>UDH:TvAR/6090</searchword></searchwords><attachments><attachment><name>1993_nr 9_Artikel_Hoog.pdf</name><extention>pdf</extention><url>https://denhollander.info/download/5899/ci</url></attachment></attachments><inleiding>1. INLEIDING&#13;
De afgelopen decennia heeft de agrarische bedrijfswereld een structurele verandering ondergaan.&#13;
Er is sprake van een toenemende schaalvergroting, mechanisering en automatisering.&#13;
Deze ontwikkeling uit zich op het niveau van het individuele boerenbedrijf met&#13;
name in een toenemende samenwerking tussen agrarisch ondernemers, formeel doorgaans&#13;
op basis van een overeenkomst van maatschap of vennootschap onder firma. Een&#13;
andere oorzaak van de toename van het aantal samenwerkingsverbanden ligt in de bedrijfseconomische&#13;
en belastingtechnische sfeer. Tenslotte kan een oorzaak gevonden&#13;
worden in de wijze waarop de bedrijfsopvolging plaatsvindt. Was het in vroeger jaren gebruikelijk&#13;
dat een agrarisch ondernemer zijn bedrijf alleen uitoefende tot het moment dat&#13;
hij stopte en vervolgens het bedrijf overdroeg aan zijn opvolger, thans vindt de bedrijfsopvolging&#13;
in toenemende mate geleidelijk plaats. Het tijdstip waarop de ondernemer definitief&#13;
met zijn bedrijfsactiviteiten stopt en zijn opvolger het bedrijf voortzet, wordt in&#13;
die gevallen voorafgegaan door een periode waarin ondernemer en opvolger het bedrijf&#13;
gezamenlijk uitoefenen.1 Aldus zijn diverse vormen van samenwerkingsverbanden ontstaan,&#13;
zoals de man/vrouw-maatschap, de ouder/kind-maatschap, maar ook de maatschap&#13;
c.q. vennootschap onder firma tussen verdere verwanten of tussen niet-verwanten.&#13;
Waar het gaat om het samenwerkingsverband op zich hebben partijen een grote vrijheid&#13;
hun onderlinge verhouding naar eigen inzicht te regelen. Deze vrijheid geldt zowel&#13;
de inbreng in het samenwerkingsverband als de winstverdeling. In geval van agrarische&#13;
bedrijven zal doorgaans inbreng plaatsvinden van grond, opstallen, levende have en andere&#13;
bedrijfsmiddelen. Voor zover de inbrenger de vrije beschikking over deze zaken heeft,&#13;
zullen geen problemen ontstaan. Deze kunnen met betrekking tot de onroerende goederen&#13;
wel ontstaan wanneer de inbrenger slechts in beperkte mate gerechtigd is daarover te beschikken.&#13;
Deze situatie kan zich voordoen wanneer de inbrenger geen eigenaar van de&#13;
onroerende goederen is, doch beperkt gerechtigde, zoals erfpachter of vruchtgebruiker, of&#13;
pachter.&#13;
De meest voorkomende vormen van uitgifte van agrarische objecten zijn pacht en erfpacht.&#13;
In het onderstaande zal aan de orde komen de inbreng door de pachter en de erfpachter&#13;
van zowel het pachtrecht respectievelijk het erfpachtsrecht als het feitelijk&#13;
gebruik van het gepachte respectievelijk de in erfpacht gegeven zaak in een maatschap en&#13;
in een vennootschap onder firma, en de gevolgen daarvan, waarbij een vergelijking van&#13;
de positie van de pachter en de erfpachter plaatsvindt. </inleiding><content>2. INBRENG DOOR DE PACHTER EN DE ERFPACHTER&#13;
Inbreng door de pachter in een maatschap of vennootschap onder firma kan in beginsel&#13;
op twee wijzen geschieden: inbreng van het pachtrecht en inbreng van het genot van het&#13;
gepachte. In de in de praktijk gesloten maatschaps- en vennootschapsovereenkomsten&#13;
lijkt dit onderscheid overigens niet altijd even duidelijk te worden gemaakt. In veel gevallen&#13;
spreekt men over inbreng van pachtrechten waar men bedoelt inbreng van het genot&#13;
van het gepachte.&#13;
Inbreng van het pachtrecht in een maatschap of vennootschap onder firma betekent een&#13;
gedeeltelijke overdracht van de voor de pachter uit de pachtovereenkomst voortvloeiende&#13;
rechten en verplichtingen. Het betekent dat de mede-vennoot het recht van medegebruik&#13;
van het gepachte krijgt. Hij verkrijgt de medezeggenschap over de exploitatie van het gepachte&#13;
en in de gevallen waarin bij het einde van de pacht recht op schadeloosstelling bestaat,&#13;
recht op een gedeelte daarvan. Daartegenover is hij gehouden het gepachte als een&#13;
goed pachter te gebruiken en zijn deel van de pachtprijs te voldoen. Hetgeen aldus ontstaat,&#13;
lijkt op een medepachterschap, doch is dat niet voor zover de verpachter de medevennoot&#13;
niet als pachter accepteert. Wellicht zou men in een dergelijk geval kunnen&#13;
spreken van een economisch mede-pachterschap. Hetgeen met betrekking tot het pachtrecht&#13;
is gesteld, is op gelijke wijze van toepassing op het erfpachtsrecht.&#13;
Minder vergaand is de inbreng van het genot van het gepachte of het erfpachtsrecht in&#13;
een maatschap of vennootschap onder firma. In dat geval verkrijgt de mede-vennoot recht&#13;
op de exploitatieresultaten van het pachtrecht of het erfpachtsrecht, doch niet op de opbrengsten&#13;
die rechtstreeks uit het recht zelf voortvloeien, zoals de schadeloosstelling als&#13;
bedoeld in art. 52 Pachtwet. 2&#13;
Het onderscheid tussen de inbreng van het recht en de inbreng van het genot van de&#13;
zaak heeft slechts gevolgen voor de verhouding tussen de vennoten onderling. Het&#13;
spreekt voor zich, dat de overeenkomst tussen de vennoten geen bindende werking kan&#13;
hebben tegenover derden, zoals de verpachter of de erfverpachter. Dat betekent dat in geval&#13;
van schadeloosstelling op grond van art. 52 Pachtwet slechts de door de eigenlijke&#13;
pachter geleden schade een rol speelt. Het is wel denkbaar, dat ingeval van inbreng van&#13;
het pachtrecht in het samenwerkingsverband de pachter bijvoorbeeld de helft van zijn&#13;
recht op schadeloosstelling cedeert aan zijn mede-vennoot.&#13;
De vraag is thans, hoe groot de vrijheid van een agrarisch ondernemer is een samenwerkingsverband&#13;
met betrekking tot zijn bedrijf aan te gaan. In geval van eigendom is&#13;
deze vraag vanzelfsprekend niet relevant; in geval van pacht of erfpacht is de vraag in&#13;
hoeverre de vrijheid van de agrarisch ondernemer samenwerkingsverbanden met betrekking&#13;
tot zijn bedrijf aan te gaan, beperkt kan worden door respectievelijk de verpachter en&#13;
de erfverpachter.&#13;
3. SAMENWERKINGSVORMEN EN PACHT&#13;
De Pachtwet kent een drietal artikelen dat betrekking heeft op de overdracht van het gebruik&#13;
van het gepachte of een gedeelte daarvan. Ten eerste art. 32, dat bepaalt dat de pachter zonder schriftelijke toestemming van de verpachter niet tot onderverpachting bevoegd&#13;
is. Bij onderverpachting gaat het om een overdracht van het gebruik van het gepachte&#13;
aan de onderpachter: de pachter staat aan hem het gebruik van het gepachte of een&#13;
gedeelte daarvan af, waarbij hijzelf het gebruik verliest.&#13;
Bij inbreng in een maatschap of vennootschap onder firma is geen sprake van het afstaan&#13;
van het gebruik van (een gedeelte van) het gepachte, doch het afstaan van een gedeelte&#13;
van het gebruik: er wordt een medegebruik gecreëerd.&#13;
Art. 25 lid 1 bepaalt, dat de pachter gehouden is het gepachte als een goed pachter te&#13;
gebruiken. Deze bepaling vormt de grondslag van de vaste jurisprudentie van de Pachtkamer&#13;
van het Gerechtshof te Arnhem, dat de pachter gehouden is het gepachte persoonlijk&#13;
te gebruiken. Persoonlijk gebruik houdt in, dat de pachter de dagelijkse leiding over het&#13;
bedrijf dient te hebben en de uitsluitende zeggenschap over de exploitatie van het gepachte3.&#13;
Inbreng van het pachtrecht of het gebruik van het gepachte in een maatschap of vennootschap&#13;
onder firma zonder zeggenschapsvoorbehoud levert een handelen in strijd met&#13;
art. 25 op, dat kan leiden tot ontbinding van de pachtovereenkomst.&#13;
Art. 49a in werking getreden op 1 november 1984, geeft de pachter de mogelijkheid&#13;
een vordering tot aanmerking als medepachter van een beperkte groep derden in te stellen.&#13;
Het gaat daarbij om de echtgenote van de pachter, één of meer van zijn bloed- of aanverwanten&#13;
in de rechte lijn of één of meer van zijn pleegkinderen. Belangrijkste&#13;
beoordelingscriterium ten aanzien van de vordering is, of de voorgestelde medepachter&#13;
voldoende waarborgen biedt voor een behoorlijke bedrijfsvoering (art. 49a lid 2 juncto&#13;
art. 49 lid 5).&#13;
Beziet men de wettelijke bepalingen, dan kan de conclusie geen andere zijn dan dat de&#13;
pachter slechts in uitzonderingsgevallen de mogelijkheid heeft zonder voorbehoud en tegen&#13;
de wil van de verpachter zijn bedrijf in maatschaps- of vennootschapsverband te gaan&#13;
uitoefenen. Slechts een beoogde maatschap of vennootschap onder firma met één of meer&#13;
van de personen als genoemd in art. 49a kan langs gerechtelijke weg pachtrechtelijk gesanctioneerd&#13;
worden. Dit betekent in de praktijk, dat een man/vrouw-maatschap of vennootschap&#13;
en een ouder/kind-maatschap of vennootschap wel tegen de wil van de&#13;
verpachter in pachtrechtelijke zin gerealiseerd kunnen worden, doch een maatschap of&#13;
vennootschap tussen broers en niet-verwanten in beginsel niet. De enige uitzondering&#13;
daarop is de mogelijke gezamenlijke indeplaatsstelling na overlijden op grond van art. 54,&#13;
lid 1.&#13;
4. SAMENWERKINGSVORMEN EN ERFPACHT&#13;
Het erfpachtsrecht onderscheidt zich inhoudelijk met name van het pachtrecht doordat het&#13;
in tegenstelling tot het pachtrecht voornamelijk regelend recht is.4 Het huidige Burgerlijk&#13;
Wetboek heeft ten opzichte van het oude Burgerlijk Wetboek een lichte verschuiving te&#13;
zien gegeven in de richting van het dwingend recht, doch deze is slechts van beperkte betekenis. De wettelijke regeling van het erfpachtsrecht kent een aantal soortgelijke&#13;
bepalingen als het pachtrecht waar het gaat om het formeel betrekken van derden in&#13;
de exploitatie van de in erfpacht of pacht uitgegeven objecten.&#13;
Over het afstaan van het gebruik van de in erfpacht verkregen zaak bepaalt art. 5:93&#13;
lid 1 BW dat de erfpachter bevoegd is de zaak waarop het recht van erfpacht rust,&#13;
geheel of ten dele in ondererfpacht te geven, voor zover in de akte van vestiging niet&#13;
anders is bepaald. Het recht van ondererfpacht is van het erfpachtsrecht zelf&#13;
afhankelijk in die zin, dat het recht van ondererfpacht teniet gaat bij het einde van de&#13;
erfpacht (lid 2).&#13;
Ten aanzien van verhuur of verpachting bepaalt art. 5:94 lid 1 dat de erfpachter&#13;
bevoegd is de zaak waarop het recht van erfpacht rust, te verhuren of verpachten,&#13;
voor zover in de akte van vestiging niet anders is bepaald. Lid 2 bepaalt dat de&#13;
eigenaar na het einde van de erfpacht verplicht is een bevoegdelijk aangegane verhuur&#13;
of verpachting gestand te doen. Hij kan gestanddoening weigeren, voor zover zonder&#13;
zijn toestemming hetzij de overeengekomen tijdsduur van de huur langer is dan met&#13;
het plaatselijk gebruik overeenstemt, of bedrijfsruimte in de zin van art. 1624 van&#13;
Boek 7A is verhuurd voor een langere tijd dan vijf jaren, hetzij de verpachting is&#13;
geschied voor een langere duur dan twaalf jaren voor hoeven en zes jaren voor los&#13;
land, hetzij de verhuring of verpachting is geschied op ongewone voor hem&#13;
bezwarende voorwaarden.&#13;
Art. 5:91 lid 1 bepaalt dat in de akte van vestiging kan worden bepaald, dat de&#13;
erfpacht niet zonder toestemming van de eigenaar kan worden overgedragen of&#13;
toebedeeld, met dien verstande dat een zodanige bepaling aan executie door&#13;
schuldeisers niet in de weg staat. Lid 2 bepaalt dat in de akte van vestiging ook kan&#13;
worden bepaald, dat de erfpachter zijn recht niet zonder toestemming van de eigenaar&#13;
kan splitsen door overdracht of toedeling van de erfpacht op een gedeelte van de zaak.&#13;
Voor beide gevallen bepaalt lid 4, dat indien de eigenaar de vereiste toestemming&#13;
zonder redelijke gronden weigert dan wel zich niet verklaart, zijn toestemming op&#13;
verzoek van degene die haar behoeft, kan worden vervangen door een machtiging van&#13;
de kantonrechter binnen wiens rechtsgebied de zaak of het grootste gedeelte daarvan&#13;
is gelegen. Art. 5:91 spreekt over overdragen: hieronder moet vanzelfsprekend ook&#13;
worden verstaan de als een gedeeltelijke overdracht te beschouwen inbreng in een&#13;
maatschap of vennootschap onder firma.&#13;
De hiervoor genoemde bepalingen hebben betrekking op duurzame verplichtingen&#13;
die worden aangegaan met betrekking tot de in erfpacht gegeven zaak. De vraag is, of&#13;
de erfpachter evenals de pachter gehouden is de in erfpacht gegeven zaak persoonlijk&#13;
te gebruiken. Het lijkt mij dat het antwoord op deze vraag gezien het zakelijk karakter&#13;
van het erfpachtsrecht in beginsel ontkennend moet worden beantwoord. Inbreng van&#13;
het zuivere gebruik van de in erfpacht gegeven zaak in een maatschap of&#13;
vennootschap onder firma moet derhalve toegestaan worden geacht, tenzij de akte&#13;
van vestiging anders bepaalt. Deze conclusie volgt in feite ook uit de systematiek van&#13;
de wettelijke regeling: waar het meerdere (ondererfpacht, verhuur en verpachting) is&#13;
toegestaan tenzij anders is bepaald, zal dit voor het mindere (het enkele al dan niet&#13;
gedeeltelijk afstaan van het gebruik) tenminste hetzelfde zijn.&#13;
Een volgende vraag is, welke sanctie bestaat op het niet naleven van de in de erfpachtsovereenkomst&#13;
opgenomen bepalingen. Art. 5:87 lid 2 bepaalt onder meer, dat de&#13;
erfpacht door de eigenaar kan worden opgezegd, indien de erfpachter in ernstige mate&#13;
tekortschiet in de nakoming van zijn naast het betalen van de erfpachtscanon bestaande&#13;
andere verplichtingen. Over wat verstaan moet worden onder een in ernstige&#13;
mate tekortschieten, geeft de parlementaire behandeling van het artikel geen uitsluitsel. In feite&#13;
wordt daarin verwezen naar de ook in het oude BW (art. 780-782) bestaande bevoegdheid&#13;
van partijen zelf ter zake regelingen te treffen. Met andere woorden: de uitleg van het begrip&#13;
'in ernstige mate tekortschieten' is in hoge mate afhankelijk van hetgeen partijen terzake&#13;
zijn overeengekomen of uit hetgeen daaruit voortvloeit.5 Het is niet uitgesloten dat&#13;
de eventuele jurisprudentie op dit artikel zich zal ontwikkelen in de richting, dat in ieder&#13;
geval het tekortschieten in de nakoming van bijzondere expliciet in de erfpachtsovereenkomst&#13;
opgenomen bedingen, zoals ten aanzien van het verkrijgen van toestemming voor&#13;
bepaalde (rechts)handelingen, aangemerkt zal worden als een in ernstige mate tekortschieten.&#13;
Een - voor het onderwerp van de onderhavige beschouwing waarschijnlijk slechts van&#13;
zeer beperkte betekenis zijnde - algemene regel is art. 5:97, lid 1 en 2, waarin wordt bepaaM&#13;
dat de rechter op vordering van de eigenaar of de erfpachter indien vijfentwintig jaren&#13;
na de vestiging van het erfpachtsrecht zijn verlopen, de erfpacht kan wijzigen of&#13;
opheffen op grond van onvoorziene omstandigheden, welke van dien aard zijn dat naar&#13;
maatstaven van redelijkheid en billijkheid ongewijzigde instandhouding van de akte van&#13;
vestiging niet van de eigenaar of de erfpachter kan worden gevergd. De rechter kan de&#13;
vordering onder door hem vast te stellen voorwaarden toewijzen.&#13;
Vergelijkt men de wettelijke regeling van het erfpachtsrecht met die van het pachtrecht,&#13;
dan kan worden vastgesteld dat de erfpachter aanzienlijk ruimere mogelijkheden&#13;
heeft het erfpachtsrecht tegen de wil van de erfverpachter in een samenwerkingsverband&#13;
in te brengen, waarbij ik ervan uitga dat de regeling van art. 5:91 lid 1, 2 en 4 van overeenkomstige&#13;
toepassing is op het gebruik van de in erfpacht gegeven zaak op zich. Met&#13;
name is van belang, dat deze mogelijkheden niet beperkt zijn tot de groep naaste verwanten,&#13;
als bedoeld in art. 49a Pachtwet, doch in feite onbeperkt zijn. Overigens dient vermeld&#13;
te worden, dat het instituut van de rechterlijke machtiging met het huidige BW is&#13;
ingevoerd: de wettelijke regeling van de erfpacht in het oude BW kende die niet.&#13;
5. VOORSTELLEN TOT WETSWIJZIGING&#13;
Wanneer men uitgaat van het maatschappelijk belang van de mogelijkheden samenwerkingsverbanden&#13;
aan te gaan, kan men constateren dat de erfpachter deze mogelijkheden&#13;
in voldoende mate heeft. Weigert de erfverpachter in voorkomende gevallen zijn toestemming&#13;
te geven voor inbreng van het erfpachtsrecht in een samenwerkingsverband, dan&#13;
kan de toestemming vervangen worden door een machtiging van de kantonrechter.&#13;
Zoals hiervoor reeds aangegeven, heeft de pachter deze mogelijkheden slechts in zeer&#13;
beperkte mate, en wel met betrekking tot de beperkte groep van bloed- en aanverwanten&#13;
als bedoeld in art. 49a Pachtwet. Een verklaring voor dit verschil kan gevonden worden in&#13;
de aard van het pachtrecht. Het pachtrecht is een persoonlijk recht; de pachtovereenkomst&#13;
wordt intuitu personae aangegaan. Daarbij is een onbeperkte bevoegdheid tot overdracht&#13;
van het recht niet wel denkbaar. Uitgaande van het beginsel, dat de agrarisch ondernemer de vrijheid behoort te hebben&#13;
zijn onderneming naar eigen inzicht te drijven, waarbij hij een eventuele samenwerking&#13;
met derden op de door hem gewenste wijze vormgeeft, kan gesteld worden dat de huidige&#13;
pachtwetgeving daarvoor onvoldoende mogelijkheden geeft. 6&#13;
Er zijn verschillende wijzen waarop deze beperkingen kunnen worden opgeheven. Een&#13;
volledige vrijheid voor de pachter zich te associëren en zijn mede-vennoot medepachter&#13;
te maken, zou in hoge mate afbreuk doen aan het persoonlijke karakter van het pachtrecht,&#13;
en tot gevolg kunnen hebben dat de verpachter een door hem niet gewenste&#13;
(mede)contractant krijgt opgedrongen. In mijn preadvies7 heb ik reeds aangegeven, op&#13;
welke wijze een eventueel verschil van inzicht tussen pachter en verpachter ten aanzien&#13;
van het betrekken van derden bij de exploitatie van het gepachte benaderd zou kunnen&#13;
worden, namelijk - analoog aan de reeds bestaande wettelijke regelingen - door tussenkomst&#13;
van de rechter, in dit geval de grondkamer en de pachtkamer.&#13;
Concreet zou dit gerealiseerd kunnen worden door wijziging van de art. 25 en 49a&#13;
Pachtwet. Art. 25 zou dan als volgt kunnen worden gewijzigd:&#13;
1. De pachter is gehouden het gepachte als een goed pachter te gebruiken en al datgene te doen en&#13;
na te laten, wat een goed pachter in gelijke omstandigheden zou doen en nalaten.&#13;
2. Zonder schriftelijke toestemming van de verpachter is de pachter niet bevoegd het gebruik van&#13;
het gepachte in te brengen in een samenwerkingsverband, dan wel het gebruik op enigerlei andere&#13;
wijze geheel of gedeeltelijk af te staan.&#13;
3. Indien de verpachter zijn toestemming weigert kan de pachter aan de grondkamer machtiging&#13;
vragen tot afstaan van het gehele of een gedeelte van het gebruik. De grondkamer verleent deze&#13;
machtiging, wanneer door de afstand van het gebruik de landbouwkundige belangen van de pachter&#13;
en de (mede)gebruiker worden gediend, de afstand van het gebruik de algemene landbouwbelangen&#13;
niet schaadt en geen redelijk belang van de verpachter zich daartegen verzet. De grondkamer kan&#13;
aan de machtiging voorwaarden verbinden of daarbij een last opleggen en kan daarbij tevens op&#13;
verzoek van de meest gerede partij de tegenprestatie herzien, indien de afstand van het gebruik&#13;
daartoe aanleiding geeft.&#13;
4. De pachter is gehouden het gepachte bij het einde van de pachtovereenkomst in goede staat&#13;
aan de verpachter op te leveren.&#13;
Met deze wijziging zou de pachter - onder rechterlijke controle - de bevoegdheid verkrijgen&#13;
het gebruik van het gepachte in het kader van een samenwerkingsverband gedeeltelijk&#13;
af te staan, zonder dat dat onmiddellijk leidt tot medepachterschap van degene aan&#13;
wie een gedeelte van het gebruik is afgestaan.&#13;
Het is redelijk dat een eventueel medepachterschap van de mede-vennoot van de pachter&#13;
eerst aan de orde komt, wanneer de samenwerking tussen beiden duurzaam blijkt te&#13;
zijn. Uitgaande van de in het pachtrecht gebruikelijke termijn van zes jaren zou art. 49a&#13;
lid 1 als volgt kunnen worden gewijzigd:&#13;
De pachter kan zich tot de pachtkamer wenden met de vordering zijn echtgenoot, één of meer zijner&#13;
bloed- of aanverwanten in de rechte lijn, één of meer van zijn pleegkinderen of degene die gedurende&#13;
ten minste zes jaren op grond van het bepaalde in art. 25, tweede en derde lid, medegebruiker is&#13;
- of twee of meer van deze gezamenlijk - aan te merken als medepachter. In het verlengde van deze wijzigingen zou een soortgelijke aanpassing van de art. 49 lid 1&#13;
en 54 lid 2 dienen plaats te vinden.&#13;
Met deze wijzigingen wordt bereikt dat de pachter in staat is zonodig tegen de wil van&#13;
de verpachter in zijn pachtrecht in te brengen in een samenwerkingsverband, waarbij de&#13;
belangen van de verpachter gewaarborgd zijn door de rechterlijke toetsing van het voornemen&#13;
van de pachter. Wetgevingstechnisch leveren deze wijzigingen geen problemen&#13;
op: zij passen geheel binnen de systematiek van de huidige pachtwetgeving, dat het instituut&#13;
van de rechterlijke machtiging zoals aangegeven reeds lang kent.&#13;
6. CONCLUSIE&#13;
Beziet men de mogelijkheden van de agrarisch ondernemer die zijn bedrijf uitoefent op&#13;
basis van pacht of erfpacht, zonodig tegen de wil van de grondeigenaar het gebruik van&#13;
de in pacht of erfpacht verkregen zaak in te brengen in een samenwerkingsverband, dan&#13;
kan geconcludeerd worden dat deze voor de erfpachter voldoende moeten worden geacht,&#13;
nu een ontbreken van de toestemming van de erfverpachter zonodig kan worden vervangen&#13;
door een rechterlijke machtiging.&#13;
Ten aanzien van de pachter kan worden gesteld, dat de mogelijkheden tot inbreng tegen&#13;
de wil van de verpachter onvoldoende zijn. Het zou wenselijk zijn dat in verband&#13;
daarmee de art. 25 en 49a Pachtwet op de hiervoor aangegeven wijze worden gewijzigd.&#13;
Door het invoeren van een dubbele rechterlijke toetsing binnen het traject beoogd vennoot&#13;
- medepachter moeten de redelijke belangen van de verpachter in voldoende mate&#13;
gewaarborgd dienen te worden geacht.&#13;
Met de invoering van de voorgestelde wijziging wordt in ieder geval bereikt, dat zowel&#13;
de erfpachter als de pachter binnen de grenzen van redelijkheid en billijkheid de mogelijkheid&#13;
krijgen een optimale bedrijfsstructuur te creëren, zonder daarbij belemmering te&#13;
ondervinden van onvoldoende zwaarwegende bezwaren van de zijde van de (erf)verpachter.</content><legacyfootnotes>1. Zie de preadviezen van de Vereniging voor Agrarisch Recht van H. de Groot: Samenwerkingsvormen&#13;
in de agrarische sector, Agrarisch Recht 1993, p. 425 e.v. en H.M. Dicou: Samenwerkende partners en&#13;
de fiscus, Agrarisch Recht 1993, p. 449 e.v.&#13;
2. Zie Hof Arnhem 24 november 1964, NJ 1965,429, P 1965, 2551. Vgl. ook Pk. Hof Arnhem 26&#13;
januari 1970, P 1974,3189. Zie over het onderscheid inbreng recht en genot ook M.J.A. van Mourik:&#13;
Rondom de personenvennootschap (derde druk, 1989), p. 158 e.v.&#13;
3. Zie voor de jurisprudentie op dit punt Houwing/Rombach/Heisterkamp: De Pachtwet (Kluwer, losbladig),&#13;
artikel 25 aantekening nr. 372.&#13;
4. Ik laat de eventuele werking van art. 59 Pachtwet, dat de Pachtwet van toepassing verklaart op zakelijke&#13;
genotsrechten die voor 25 jaar of korter, dan wel voor onbepaalde tijd zijn gevestigd, hier buiten beschouwing.&#13;
5. Vgl. W.B. Plantenga: Erfpacht en erfpachtsvoorwaarden, preadvies voor de Broederschap der Candidaat-&#13;
Notarissen d.d. 21 juni 1957, p. 32 e.v.&#13;
6. Zie ook G. Heida: Van boerenbedrijf tot landbouwonderneming, afscheidsrede d.d. 19 januari 1990 (Kluwer&#13;
1990).&#13;
7. Ontwikkelingen in het pachtrecht: een laveren tussen Skylla en Charybdis? (Preadvies voor de Vereniging&#13;
voor Agrarisch Recht), Agrarisch Recht 1992, p. 307 e.v. Uit praktische overwegingen herhaal ik hier&#13;
de in mijn preadvies gedane concrete wijzigingsvoorstellen.&#13;
</legacyfootnotes><footnotes><footnote/></footnotes><auteurs>Mr. drs. P.A. de Hoog</auteurs><published>1993-09-01 00:00:00</published><modified>1993-09-01 00:00:00</modified><editiondate>1993-09-01</editiondate><htmlpath>https://denhollander.info/artikel/6090</htmlpath></article>
</articles></edition>
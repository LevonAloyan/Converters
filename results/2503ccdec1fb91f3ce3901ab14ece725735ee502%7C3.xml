<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1997</searchword><id>4927</id><udhid>UDH:TvAR/4927</udhid><titel>Luttikhuis / Verenigde Coöperatieve Melkindustrie Coberco B.A. (TvAR 1997/4891)</titel><searchwords><searchword>TvAR 7/8/1997</searchword><searchword>TvAR 1997/4891</searchword><searchword>UDH:TvAR/4927</searchword></searchwords><attachments><attachment><name>1997_nr 78_Rechtspraak_4891.pdf</name><extention>pdf</extention><url>https://denhollander.info/download/4869/ci</url></attachment></attachments><inleiding>EEG-verdrag, art. 42, 85, 177; Verordening voortbrenging en handel landbouwprodukten (nr. 26), art. 2&#13;
&#13;
Uitwerking van uitspraak Hof van Justitie EG 12 december 1995 (prejudiciële vragen; zie Agr.r. 1996, 4802) inzake uittreegelden coöperaties. De uittreeregeling van Coberco, bezien in samenhang met de leveringsplichtige, is -ook na de ingevoerde 'verzachting' - in strijd met art. 85 EG-verdrag. Conversie van de nietige regeling in een geldige: rechtbank stelt het uittreegeld vast op 4% van het aan de melkveehouder voor de in de laatste vijf volle boekjaren van zijn lidmaatschap geleverde melk gemiddeld per jaar uitbetaalde bedrag, dan wel - wanneer het lidmaatschap korter dan 5 jaar heeft geduurd -4% van het gemiddeld per jaar over die kortere periode betaalde melkgeld. Het door Coberco ontvangen meerdere moet worden gerestitueerd.</inleiding><content>Vonnis van de meervoudige kamer voor bur-gerlijke zaken in de zaak tussen:&#13;
1. Herman Gerardus Oude Luttikhuis, wonende te Mander,&#13;
2. Antoon Johan Maria en Johannes Gerardus Maria Beukerink, zowel voor zich als vormen de de Maatschap A.J.M, en J.G.M. Beukerink, wonende te Fleringen,&#13;
3. Hermanus Johannes Booijink, wonende te Fleringen,&#13;
4. Bernardus Hendrikus Johannes Bouhuis en Hendrika Geertruida Maria Koopman, zowel voor zich als vormende de Maatschap B.H. en H.G.M. Bouhuis,&#13;
wonende te Vasse,&#13;
5. Gerardus Johannes Braakhuis, wonende te Mander,&#13;
6. Johannes Bernardus Braakhuis, wonende te Mander,&#13;
7. Johannes Hermanus Joséƒ Nijhuis,&#13;
wonende te Mander,&#13;
8. Johan Henry Sanderink, wonende te Vasse,&#13;
9. Johannes Gerardus Maria Bergman, wonende te Tubbergen,&#13;
eisende partijen,&#13;
procureur: aanvankelijk mr. J.B. Bitter, thans&#13;
mr. A.J.H. Ozinga,&#13;
advocaat: mr. P.J.L.J. Duijsens te 's-Gravenhage,&#13;
tegen&#13;
de coöperatieve vereniging Verenigde Coöpe-ratieve Melkindustrie Coberco B.A., gevestigd te Zutphen, gedaagde partij,&#13;
procureur: mr. W.J.J.M. Onland, advocaat: mr. T.R. Ottervanger te 's-Gravenhage.&#13;
Partijen worden in dit vonnis mede aangeduid als de melkveehouders en Coberco.&#13;
1. Het verdere verloop van de procedure Dit verloop blijkt uit:&#13;
- het vonnis in deze zaak van 2 september 1993;&#13;
- het ingevolge voormeld vonnis gewezen ar rest van het Hof van Justitie van de Europese Gemeenschappen van 12 december 1995;&#13;
- de conclusie na arrest Hof van Justitie van de melkveehouders;&#13;
-de conclusie van antwoord na prejudiciële beslissing van Coberco;&#13;
- de op 27 februari 1997 gehouden pleidooien, waarbij partijen over en weer pleitnotities hebben overgelegd.&#13;
2. De nadere beoordeling van het geschil 2.1. Artikel 85 lid 1 van het EEG-verdrag luidt, voor zover thans van belang: "Onver enigbaar met de gemeenschappelijke markt en verboden zijn alle overeenkomsten tussen ondernemingen, alle besluiten van onderne- mersverenigingen en alle onderling afgestem- de feitelijke gedragingen welke de handel tus- sen Lidstaten ongunstig kunnen beïnvloeden en ertoe strekken of ten gevolge hebben dat de mededinging binnen de gemeenschappelij- ke markt wordt verhinderd, beperkt of ver valst (...)".&#13;
Op grond van artikel 42 zijn de mededin-gingsbepalingen van het verdrag, zoals voor-noemd artikel 85, slechts in zoverre van toe-&#13;
passing als door de Raad zal worden bepaald. In verordening 26/62 heeft de Raad bepaald dat - ondermeer - artikel 85 integraal van toe-passing is op de voortbrenging van en of de handel in landbouwprodukten, behalve op overeenkomsten, besluiten en gedragingen die een wezenlijk bestanddeel uitmaken van een nationale marktorganisatie of die vereist zijn voor het realiseren van doelen van het gemeenschappelijk landbouwbeleid. Artikel 85 EEG is in het bijzonder niet van toepassing op de overeenkomsten, besluiten en gedragingen van landbouwondernemers, verenigingen van landbouwondernemers, of verenigingen van deze verenigingen binnen één Lid-Staat, voor zover deze, zonder de verplichting in te houden een bepaalde prijs toe te passen, betrekking hebben op de voort-brenging of de verkoop van landbouwproduk-ten of het gebruik van gemeenschappelijke installaties voor het opslaan, behandelen of ver-werken van landbouwprodukten, tenzij de Commissie vaststelt dat de mededinging zo-doende wordt uitgesloten dat de doelstelling van het gemeenschappelijk landbouwbeleid in gevaar wordt gebracht. Aangezien de Com-missie ten aanzien van de regeling, zoals Coberco die op grond van artikel 17 van haar statuten (zie vonnis van 2 september 1993 sub 2.3) geen vaststelling heeft gedaan in vorenbe-doelde zin, zal thans moeten worden beoor-deeld in hoeverre de uittreeregeling zoals deze is opgenomen in dit artikel 17 strijdig is met artikel 85 EEG-verdrag.&#13;
2.2. Te dien einde is het Hof van Justitie ver zocht uitspraak te doen over de navolgende vragen.&#13;
a. Naar welke criteria dient in dit geval te worden beoordeeld of de uittreeregeling van Coberco in strijd is met het bepaalde in artikel 85 lid 1 van het verdrag?&#13;
b. Naar welke criteria dient beoordeeld te worden of bedoelde uittreeregeling onder het uitzonderingsregime van Verordening 26/62 valt?&#13;
2.3. Bij voormeld arrest heeft het Hof van Jus titie naar aanleiding van voormelde vragen voor recht verklaard:&#13;
vraag 2.1.a&#13;
Bij de toetsing van de verenigbaarheid van een uittreeregeling in de statuten van een coöpera-tieve vereniging met artikel 85, lid 1, dient de verwijzende rechter als criteria in aanmerking te nemen het doel van de overeenkomst waar-in die regeling is opgenomen, de gevolgen van deze overeenkomst en de ongunstige beïn-vloeding van het intracommunautaire handels-verkeer, met inachtneming daarbij van de eco-nomische context waarin de ondernemingen opereren, de produkten of diensten waarop die overeenkomst betrekking heeft, alsmede de structuur van de betrokken markt en de werkelijke omstandigheden waaronder deze functioneert.&#13;
vraag 2.1.b&#13;
Een uittreeregeling in de statuten van een coöperatie valt slechts onder het afwijkingsre-gime van verordening nr. 26 van de Raad van 4 april 1962 inzake de toepassing van bepaalde regels betreffende de mededinging op de voort-brenging van en de handel in landbouwpro-dukten, wanneer de overeenkomst die de regeling bevat, een coöperatie binnen één Lid-Staat betreft, geen betrekking heeft op de prij-zen, doch op de voortbrenging of de verkoop van landbouwprodukten of het gebruik van gemeenschappelijke installaties voor de op-slag, behandeling of verwerking van deze pro-dukten, en de mededinging niet uitsluit en de doelstellingen van het gemeenschappelijke landbouwbeleid niet in gevaar brengt.&#13;
2.4. Blijkens de rechtspraak van het Hof van Justitie is de organisatie van een onderneming in de bijzondere rechtsvorm van een coöpera-tie op zichzelf niet aan te merken als mede-dingingsbeperkend gedrag. Dat het doel van de omstreden statutaire bepalingen in casu zou zijn gericht op het beperken van de mededinging, is gesteld noch gebleken. Daarmee zijn, zoals het Hof van Justitie over-weegt, de bepalingen die de verhoudingen tussen Coberco en haar leden regelen, niet automatisch onttrokken aan het verbod van artikel 85, lid 1, van het EEG-Verdrag. De beperkingen, die de statuten aan de leden opleggen teneinde hun trouw te garanderen, mogen immers niet verder gaan dan hetgeen&#13;
noodzakelijk is om de goede werking van de coöperatie veilig te stellen en in het bijzonder om haar te verzekeren van een voldoende brede commerciële basis en van een zekere duurzaam-heid in het lidmaatschap van de coöperatie.&#13;
2.5. Voor de beantwoording van de vraag of de litigieuze uittreeregeling wat de gevolgen betreft al dan niet te ver gaat in vorenbedoelde zin, zijn de volgende feiten van belang. In 1991 (het jaar waarin de melkveehouders hun lidmaatschap met Coberco hebben opgezegd) waren in Nederland 13 zuivelcoöperaties actief, die ongeveer 85% van de in Nederland geproduceerde melk verwerkten. De drie grootste coöperaties in Nederland, Campina Melkunie, Coberco en Friesland Frico Domo, namen tezamen reeds 70% van de melkpro- duktie af. 87% van de Nederlandse melkvee houders was bij één van deze drie coöperaties aangesloten. In 1991 hanteerden bedoelde 3 coöperaties soortgelijke uittreeregelingen en waren de bij die coöperaties aangesloten leden op straffe van een boete verplicht om alle door hen geproduceerde melk aan de betref fende coöperatie te leveren.&#13;
Bij uittreding bij Coberco kunnen de leden geen aanspraak maken op het vermogen van de coöperatie, terwijl het bedrag van de leden-reserverekening in vijf jaarlijkse termijnen zonder vergoeding van rente wordt uitbe-taald. Hiertegenover staat de verplichting van Coberco om alle door de leden aangeboden melk van hen af te nemen en is er bij toetre-ding sprake van een voor de leden gunstige toeslag. De netto omzet van Coberco bedroeg in 1991 ƒ3.831.991.000,- Coberco had in 1991 een aandeel van 30% op de Nederlandse markt van melk en zuivelprodukten. Bij Coberco ontbreekt - anders dan thans bij Campina, welke coöperatie een vergelijkbare positie op de Nederlandse markt inneemt -voor de leden de mogelijkheid om met inacht-neming van een redelijke opzegtermijn uit te treden, zonder dat de melkveehouders een vergoeding aan Coberco zijn verschuldigd.&#13;
2.6. De statutaire bepalingen van Coberco omtrent de beëindiging van het lidmaatschap moeten worden gezien in samenhang met de verplichting van de melkveehouders om al&#13;
hun rauwe melk aan Coberco te leveren. Bedoelde exclusieve leveringsplicht - gesanc-tioneerd door een boete van 10% van het door Coberco aan het lid gemiddeld per dag uitbetaalde bedrag voor geleverde melk -heeft tot gevolg dat niet alleen de mededin-ging tussen afnemers van rauwe melk wordt beperkt, doch ook de concurrente tussen pro-ducenten van rauwe melk. Deze beperking in de mededinging wordt nog eens versterkt door de verplichting van de melkveehouders om bij opzegging van het lidmaatschap van Coberco een aanzienlijk uittreegeld (10% van hun gemiddelde jaaropbrengst) te betalen, waardoor de melkveehouders worden ont-moedigd om hun lidmaatschap te beëindigen. Dat de in 1990 aangepaste statuten van Cober-co op dit punt een 'verzachting van de pijn' inhouden, in die zin dat een lid dat acht of meer jaren aan Coberco verbonden is geweest stapsgewijs minder uittreegeld dient te betalen (na 15 jaar lidmaatschap 2% van de gemiddel-de jaaropbrengst), doet aan het vorenstaande niet af, minder nu bedoelde versoepelde rege-ling eerst vanaf 1998 enig effect begint te sor-teren en pas in de daarop volgende jaren leidt tot een geleidelijk toenemende bewegingsvrij-heid voor de melkveehouders en derhalve - gelijk ook Coberco ten pleidooi heeft erkend - voor de onderhavige melkveehou-ders geen soelaas biedt.&#13;
2.7. Coberco heeft het gewicht van het be-doelde negatieve aspect van haar uittreerege-ling bestreden door aan te voeren dat het uit-treegeld fiscaal een aftrekpost vormt voor de melkveehouders, welke financiële last ook nog eens over meer jaren kan worden verdeeld. Ook heeft Coberco gewezen op het feit dat opzegging veelal geschiedt om de reden dat het betreffende lid elders een hogere melkprijs kan verkrijgen, zodat het uittreegeld kan wor-den terugverdiend.&#13;
Coberco heeft desgevraagd bij pleidooi naar voren gebracht dat zij in 1991 meer dan 10.000 leden had (blijkens haar jaarstukken over 1991 waren dat er zelfs 11.500) alsmede dat zij het aantal uittreders op jaarbasis op 15 schat. Dit leidt tot de conclusie dat het gestel-de fiscale voordeel alsmede de 'terugverdien-mogelijkheid' (gelet op de bij pleidooi door&#13;
de melkveehouders genoemde melkprijzen van de concurrentie duurt het overigens een jaar vooraleer het uittreegeld door de melk-veehouders kan worden terugverdiend) ken-nelijk onvoldoende opwegen tegen de aan beëindiging van het lidmaatschap verbonden en terstond merkbare negatieve financiële gevolgen. Het gaat daarbij - gelijk de melk-veehouders onweersproken hebben aange-voerd - om enige tienduizenden guldens per ondernemer, in een branche waarin de winst-marges, mede als gevolg van toenemende bedrijfslasten, sterk onder druk staan. Hier-aan doet - anders dan Coberco bij pleidooi heeft aangevoerd - niet af dat een gedeelte van dit, ook indien het wordt afgezet tegen de totale bedrijfskosten van de leden, substan-tieel te noemen uittreegeld in mindering wordt gebracht op het door de leden van Coberco in de coöperatie opgebouwde kapitaal, daar dit hoe men het ook wendt of keert een financieel nadeel voor de melkveehouders oplevert. Dit verweer van Coberco treft derhalve geen doel. Gezien de positie die Coberco en de andere twee hiervoor genoemde coöperaties in 1991 in Nederland innamen worden de mededin-gingbeperkende gevolgen uiteraard merkbaar en is van geen betekenis dat melkveehouders ook aan Coberco kunnen leveren, zonder lid te worden van de coöperatie. In die situatie realiseren zij immers niet de best haalbare prijs. De leden worden ten gevolge van de sta-tutaire bepalingen gedurende lange tijd aan Coberco gebonden en aldus wordt hun de mogelijkheid ontnomen om zich tot concur-renten te wenden. Anders dan Coberco meent valt niet uit het arrest van het Hof van Justitie af te leiden dat het uittreegeld zodanig buiten-sporig dient te zijn dat het onmogelijk - in de meest letterlijke zin - moet zijn voor de leden om zich tot concurrenten van Coberco te wenden. Beslissend is dat de leden gedurende lange tijd gebonden worden. Is dat het geval dan is in beginsel sprake van een onaanvaard-bare beperking van de mededinging.&#13;
2.8. Met betrekking tot het derde door het Hof van Justitie aangegeven aspect, te weten de ongunstige beïnvloeding van het intracom-munautaire handelsverkeer, wordt het volgende overwogen.&#13;
Anders dan Coberco heeft aangevoerd kan met voldoende mate van waarschijnlijkheid worden aangenomen dat bedoelde uittreere-geling al dan niet rechtstreeks, daadwerkelijk of potentieel, het handelsverkeer tussen de Lid-Staten dusdanig kan beïnvloeden dat voor een belemmering van de verwezenlijking van één enkele markt tussen de Lid-Staten kan worden gevreesd.&#13;
De relevante produktmarkt is hierbij de markt voor rauwe melk.&#13;
Met betrekking tot de geografische afbake-ning van vooromschreven markt wordt het volgende overwogen.&#13;
Op zichzelf heeft Coberco met recht aange-voerd dat melk over een afstand van enige honderden kilometers kan worden vervoerd zonder dat dit ten koste gaat van de kwaliteit van de rauwe melk. Gelet evenwel op de daar-aan voor de zuivelproducent verbonden transportkosten, die hoger worden naarmate de afstand groter is) en derhalve kostprijsver-hogend werken, zal als de relevante gemeen-schappelijke markt worden aangemerkt. Nederland, België, een gedeelte van Duitsland alsmede Noord Frankrijk. Voor verder van Coberco gelegen zuivelproducenten moet de melk van de melkveehouders - gelet op voor-meld kostenaspect - minder interessant wor-den geacht. Andere landen dan hiervoor genoemd kunnen dan ook buiten beschou-wing worden gelaten. In de hiervoor geogra-fisch omlijnde produktmarkt is het aandeel van Coberco alsmede haar omzet zo groot dat dit buiten de zogenaamde bagatelbekendma-king van de Commissie van de Europese Gemeenschappen valt. De op de leden van de coöperaties rustende exclusieve leverings-plicht in samenhang met de hoogte van het uittreegeld dat door de drie hiervoor genoem-de grote zuivelcoöperaties in Nederland in 1991 aan hun leden werd opgelegd, hebben tot gevolg dat zuivelproducenten uit (delen van) de hiervoor genoemde omringende lan-den geen rauwe melk kunnen betrekken van de melkveehouders en laatstgenoemden niet kunnen profiteren van eventueel hogere melk-prijzen welke bedoelde buitenlandse zuivel-producenten zouden willen betalen. In feite was in 1991 de Nederlandse markt voor rauwe melk door Coberco, Campina Melk-&#13;
unie en Friesland Frico Domo afgeschermd voor buitenlandse concurrentie. Het voorgaande leidt tot de conclusie dat de gewraakte statutaire bepalingen van Coberco het intracommunautaire handelsverkeer dan ook in ongunstige zin beïnvloeden. Voorzover Coberco een en ander heeft betwist, heeft zij nagelaten dit voldoende te adstrueren, zodat er geen grond bestaat om Coberco in de gelegenheid te stellen tegenbe-wijs te leveren.&#13;
2.9. Vervolgens rijst de vraag of de ten processe bedoelde uittreeregeling onder het afwijkings- regime van voormelde verordening nr. 26 van de Raad van 4 april 1962 valt. Deze vraag moet ontkennend worden beantwoord. Hier bij dient vooropgesteld te worden dat uit de jurisprudentie van het Hof van Justitie kan worden afgeleid dat de stelling van Coberco, dat de gewraakte statutaire bepaling betref- fende het uittreegeld rechtsgeldig is zolang de Commissie van de Europese Gemeenschap pen niet bij beschikking het tegendeel heeft vastgesteld, onjuist is.&#13;
2.10. Het aanbod van rauwe melk is door gaans in handen van een groot aantal betrek- kelijk kleinschalige ondernemingen, zodat het - vanuit bedrijfs-economisch oogpunt bezien- wenselijk is om dit aanbod te concentreren. De exclusieve leveringsverplichting van de melkveehouders ten opzichte van Coberco en een contractuele opzegtermijn kunnen, zowel op zichzelf beschouwd als in onderlinge samen hang bezien, worden aangemerkt als nood zakelijk voor de verwezenlijking van de doel stellingen genoemd in artikel 39 van het E.E.G.-verdrag. Een versterking van de bin- ding van de leden aan de coöperatie door mid- del van een uittreeregeling kan in beginsel evenzeer aanvaardbaar worden geacht.&#13;
De uittreeregeling van Coberco komt gezien het te bereiken doel evenwel disproportioneel voor. Bedoelde regeling behelst in wezen een gedwongen lidmaatschap, hetgeen wordt bevestigd door het geringe aantal lidmaat-schapsopzeggingen. Dit heeft tot gevolg dat de melkveehouders niet de mogelijkheid heb-ben om gebruik te maken van prijsconcurren-tie tussen kopers van rauwe melk teneinde&#13;
zich aldus een hoger inkomen te verwerven. In dit verband is niet van belang ontbloot, dat de melkveehouders onweersproken hebben aangevoerd dat het door Coberco aan hen betaalde melkgeld in substantiële mate struc-tureel in negatieve zin afwijkt van de melk-prijs welke door binnenlandse en buitenlandse concurrenten van Coberco aan melkveehou-ders pleegt te worden betaald. Hiermede ver-liest de op zichzelf in abstracto juiste stelling van Coberco, dat de uittreeregeling de conti-nuïteit en financiële bloei van de coöperatie en daarmede het optimaal gebruik van produk-tiefactoren bevordert, hetgeen de levensstan-daard van de boerenbevolking ten goede komt, sterk aan gewicht. Daarbij komt dat Coberco op geen enkele wijze onderbouwt waarom de uittreeregeling wat modaliteit betreft noodzakelijk zou zijn voor de door haar voorgestane belangen. Aldus doet de uittreeregeling van Coberco afbreuk aan één van de doelstellingen van het gemeenschappelijk landbouwbeleid: de verho-ging van het hoofdelijk inkomen van de land-bouwers.&#13;
2.11. Bij deze stand van zaken en mede in aan merking genomen het standpunt van de Com- missie van de Europese Gemeenschappen in zake de door haar in 1990 tegen Campina aan hangig gemaakte procedure (die nadat Campina had toegezegd haar uittreeregeling aanzienlijk te verzachten is geschikt) alsmede in aanmer- king nemende het standpunt dat de Commis- sie ten overstaan van het Hof van Justitie heeft ingenomen in de procedure ter beant- woording van de in deze procedure gerezen prejudiciële vragen, komt het - gelet op de in deze relevante punten van overeenstemming tussen Campina en Coberco - hoogst onwaar- schijnlijk voor dat bedoelde Commissie ten aanzien van Coberco zou oordelen dat de gewraakte uittreeregeling onder het afwij- kingsregime van voormelde verordening valt.&#13;
2.12. Op grond van het vorenstaande kan de gewraakte uittreeregeling ook niet in aanmer- king komen voor een ontheffing ex artikel 85 lid 3 E.E.G.-verdrag, welk artikel als volgt luidt:&#13;
"De bepalingen van lid 1 van dit artikel kun-&#13;
nen echter buiten toepassing worden ver-klaard&#13;
- voor elke overeenkomt of groep van over- eenkomsten tussen ondernemingen,&#13;
- voor elk besluit of groep van besluiten van ondernemingsverenigingen en&#13;
-voor elke onderling afgestemde feitelijke gedraging of groep van gedragingen die bij-dragen tot verbetering van de produktie of van de verdeling der produkten of tot ver-betering van de technische of economische vooruitgang, mits een billijk aandeel in de daaruit voortvloeiende voordelen de gebrui-kers ten goede komt, en zonder nochtans aan de betrokken ondernemingen&#13;
a. beperkingen op te leggen welke voor het bereiken van deze doelstellingen niet onmis baar zijn,&#13;
b. de mogelijkheid te geven, voor een wezen lijk deel van de betrokken produkten de mededinging uit te schakelen."&#13;
Immers, niet gezegd kan worden dat- getoetst aan dit criterium - de gewraakte uittreerege-ling van Coberco in de huidige vorm onmis-baar is. Bovendien biedt - gelijk volgt uit het vorenoverwogene - de uittreeregeling de mogelijkheid om voor een wezenlijk deel de mededinging uit te schakelen. Ten overvloede wordt hierbij nog overwogen dat om voor bedoelde ontheffingsmogelijkheid in aanmerking te komen de statuten van Coberco - anders dan zij heeft doen betogen -dienen te worden aangemeld bij de Commis-sie van de Europese Gemeenschappen. Een eventuele ontheffing geldt alleen voor de periode na bedoelde aanmelding, zodat thans van de nietigheid van de uittreeregeling dient te worden uitgegaan. Overigens is gesteld noch gebleken dat Coberco haar statuten aan de Commissie heeft aangeboden.&#13;
2.13. Het vorenoverwogene leidt tot de slot som dat de statutaire uittreeregeling van Coberco nietig is.&#13;
2.14. De gevolgen van bedoelde nietigheid worden niet door het Europese recht gere- geld. De nationale rechter dient op grond van de rechtsspraak van het Hof van Justitie deze gevolgen naar nationaal recht vast te stellen. Het Nederlands vermogensrecht kent de&#13;
rechtsfiguur van conversie van een nietige rechtshandeling in een geldige, indien de strek-king van een nietige rechtshandeling in een zodanige mate aan die van een andere, als gel-dig aan te merken rechtshandeling beant-woordt, dat aangenomen moet worden dat die andere rechtshandeling zou zijn verricht, indien van eerstgenoemde wegens haar ongel-digheid zou zijn afgezien, tenzij dit onredelijk zou zijn jegens een belanghebbende die niet tot de rechtshandeling als partij heeft medege-werkt. Bij pleidooi heeft Coberco aangevoerd dat er - gelet op de in deze voor haar spelende belangen - alle reden is om de nietige uittree-regeling te converteren in een geldige. De melkveehouders hebben in dit verband niet betwist de stelling van Coberco dat algehele nietigheid van bedoelde regeling voor haar zeer ernstige gevolgen heeft: niets zou dan de thans nog bij haar aangesloten leden beletten om hun lidmaatschap, met inachtneming van de statutaire opzegtermijnen te beëindigen. Gelet op de hogere melkprijzen die de con-currentie biedt, is een grote leegloop bij Coberco geenszins ondenkbaar.&#13;
2.15. In zijn algemeenheid kan niet gezegd worden dat iedere vorm van uittreeregeling ter bevordering van de trouw van de leden aan de coöperatie rechtens ontoelaatbaar is. Het tegendeel is ook niet door de melkveehouders feitelijk onderbouwd.&#13;
Daarom zullen de gevolgen van voormelde nietigheid van de uittreeregeling van Coberco voor de melkveehouders worden verzacht en zal deze - gelet op hun vordering alsmede gelet op de inhoud van de door Campina Melkunie met de Commissie van de Europese Gemeenschappen getroffen schikking - de litigieuze uittreeregeling zodanig worden aan-gepast dat van strijdigheid met artikel 85 lid 1 van het E.E.G.-verdrag geen sprake meer is. Aangenomen moet worden dat partijen een uittreeregeling als na te melden met elkaar zouden zijn overeengekomen, indien van de door Coberco gehanteerde uittreeregeling wegens haar ongeldigheid zou zijn afgezien. Bedoelde aanpassing van de uittreeregeling komt erop neer dat de melkveehouders een uittreegeld verschuldigd zijn van 4% van het aan de betreffende melkveehouder voor de in&#13;
de laatste vijf volle boekjaren van zijn lidmaat-schap geleverde melk gemiddeld per jaar uit-betaalde bedrag, dan wel - wanneer het lid-maatschap korter dan 5 jaar heeft geduurd -4% van het gemiddeld per jaar over die korte-re periode betaalde melkgeld. Hetgeen Coberco boven het daarmede gemoeid zijnde bedrag meer van de melkveehouders heeft ontvangen (al dan niet door middel van verrekening met het aan de melkveehouders toekomende melkgeld/kapitaal) dient zij aan hen te restitueren, te vermeerderen met de wettelijke rente over bedoelde bedragen vanaf de dag waarop in rechte aanspraak werd gemaakt op betaling van bedoeld bedrag: 10 juni 1993.&#13;
2.16. Coberco dient als in het ongelijk gesteld te worden veroordeeld in de kosten van het geding, de kosten van de procedure bij het Hof van Justitie daaronder begrepen. In het onderhavige geval wordt - gelet op de bijzon-dere gecompliceerdheid van de zaak, waarin prejudiciële vragen aan het Hof van Justitie zijn gesteld in welk kader partijen over en weer in de gelegenheid zijn gesteld om hun visie aan het Hof van Justitie kenbaar te maken - aanleiding gevonden om af te wijken van het maximum aantal punten als vermeld in het liquidatietarief II.&#13;
De beslissing&#13;
De rechtbank, rechtdoende,&#13;
1. Verklaart voor het recht dat de melkvee houders terzake van hun opzegging van het lidmaatschap van Coberco niet meer aan Coberco verschuldigd zijn dan 4% van het aan het lid voor de in de laatste 5 volle boekjaren van zijn lidmaatschap geleverde melk gemid- deld per jaar uitbetaalde melkgeld, dan wel - indien het lidmaatschap korter dan 5 jaar heeft geduurd - 4% van het gemiddeld per jaar over die kortere periode betaalde melkgeld.&#13;
2. Veroordeelt Coberco om aan ieder van de ten processe bedoelde melkveehouders afzon- derlijk te betalen een bedrag gelijk aan het verschil tussen de door hen aan Coberco betaalde uittreeheffing c.q. de door Coberco ingehouden uittreeheffing en hetgeen zij blij- kens het hiervoor sub 1 bepaalde aan Coberco verschuldigd te zijn, telkens vermeerderd met&#13;
de wettelijke rente over de daarmee gemoeid zijnde bedragen vanaf 10 juni 1993 tot aan de dag der algehele voldoening.&#13;
3. Veroordeelt Coberco in de kosten van het geding, tot op de dag van deze uitspraak aan de zijde van de melkveehouders gevallen en begroot op ƒ311,75 aan verschotten en ƒ 7.100,- aan salaris van de procureur.&#13;
4. Verklaart dit vonnis - met uitzondering van voormelde verklaring voor recht - uitvoer baar bij voorraad.</content><legacyfootnotes/><footnotes><footnote/></footnotes><auteurs/><published>1997-07-01 00:00:00</published><modified>1995-12-19 00:00:00</modified><editiondate>1997-07-01</editiondate><htmlpath>https://denhollander.info/artikel/4927</htmlpath></article>
</articles></edition>
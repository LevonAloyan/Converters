<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2005</searchword><id>4174</id><udhid>UDH:TvAR/4174</udhid><titel>C.V. Van Loon &amp; Co / Van der Bol (TvAR 2005/5260)</titel><searchwords><searchword>TvAR 1/2005</searchword><searchword>TvAR 2005/5260</searchword><searchword>UDH:TvAR/4174</searchword></searchwords><attachments><attachment><name>2005_nr 1_Rechtspraak_5260.pdf</name><extention>pdf</extention><url>https://denhollander.info/download/4133/ci</url></attachment></attachments><inleiding>[Pachtwet art. 25]&#13;
&#13;
Na oplevering van het verpachte op grond&#13;
van een pachtbeëindigingsovereenkomst&#13;
wordt verontreiniging aangetroffen. Dat is&#13;
in strijd met de verplichting van Van der Bol&#13;
tot oplevering van het verpachte in goede&#13;
staat.&#13;
Van der Bol heeft een beroep gedaan op de&#13;
in de pachtbeëindigingsovereenkomst&#13;
besloten liggende vaststellingsovereenkomst,&#13;
dat partijen geen enkele vordering,&#13;
hoe ook genaamd, tegenover elkaar zullen&#13;
hebben en volledige kwijting wordt gegeven.&#13;
Op deze vaststellingsovereenkomst komt&#13;
Van der Bol naar maatstaven van redelijkheid&#13;
en billijkheid geen beroep toe, omdat&#13;
op haar de verplichting rustte aan Van loon&#13;
mededeling te doen van de verontreiniging&#13;
waarvan zij op de hoogte was of behoorde&#13;
te zijn.</inleiding><content>ARREST IN DE ZAAK VAN:&#13;
de commanditaire vennootschap C.V. van&#13;
Loon &amp; Co, gevestigd te Breda,&#13;
appellante,&#13;
procureur: mr. J.M.J. Huver,&#13;
tegen&#13;
C.A.M. van der Bol, wonende te Steenbergen,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van het vonnis van&#13;
15 mei 2002, dat de rechtbank te Breda, sector&#13;
Kanton, locatie Bergen op Zoom tussen&#13;
appellante (hierna te noemen: Van Loon) als&#13;
eiseres en geïntimeerde (hierna te noemen:&#13;
Van der Bol) als gedaagde heeft gewezen. Van&#13;
dat vonnis is een fotokopie aan dit arrest&#13;
gehecht.&#13;
2 Het geding in hoger beroep&#13;
2.1 Van Loon heeft bij exploot van 13 juni&#13;
2002 aangezegd voormeld vonnis in hoger&#13;
beroep te komen, met dagvaarding van Van&#13;
der Bol voor dit hof.&#13;
2.2 Bij memorie van grieven heeft Van Loon&#13;
vijf grieven tegen het bestreden vonnis aangevoerd&#13;
en toegelicht, heeft zij haar eis vermeerderd&#13;
en heeft zij gevorderd dat het hof het&#13;
bestreden vonnis zal vernietigen en, opnieuw&#13;
rechtdoende:&#13;
primair Van der Bol zal veroordelen tegen&#13;
behoorlijk bewijs van kwijting aan (het hof&#13;
leest) Van Loon te betalen de somma van&#13;
€ 15.383,55 te vermeerderen met de wettelijke&#13;
renten vanaf 31 augustus 2001 tot aan de dag&#13;
der algehele voldoening, telkens na afloop van&#13;
een jaar te vermeerderen met de over dat jaar&#13;
verschuldigde rente conform artikel 6:119&#13;
Burgerlijk Wetboek, en&#13;
subsidiair de bepaling in de overeenkomst van&#13;
31 oktober 1998 zal vernietigen waarin partijen&#13;
elkaar over en weer volledige kwijting verlenen;&#13;
met veroordeling van Van der Bol tot&#13;
betaling van hetgeen primair wordt gevorderd,&#13;
met veroordeling van Van der Bol in de kosten&#13;
van beide procedures.&#13;
2.3 Bij memorie van antwoord heeft Van der&#13;
Bol de grieven bestreden, heeft hij twee nieuwe&#13;
producties in het geding gebracht en heeft hij&#13;
geconcludeerd dat het hof het bestreden vonnis&#13;
zal bekrachtigen en (het hof leest) Van&#13;
Loon in haar subsidiair gevorderde vernietiging&#13;
niet-ontvankelijk zal verklaren, dan wel&#13;
die vernietiging als ongegrond zal afwijzen,&#13;
met veroordeling van Van Loon in de kosten&#13;
van (het hof leest:) het hoger beroep.&#13;
2.4 Vervolgens hebben partijen de stukken&#13;
voor het wijzen van arrest aan het hof overgelegd.&#13;
3 De grieven&#13;
Van Loon heeft de volgende grieven aangevoerd:&#13;
Grief 1:&#13;
Ten onrechte overweegt de pachtkamer dat de&#13;
overeenkomst van 31 oktober 1998 moet wor-&#13;
den aangemerkt als een vaststellingsovereenkomst.&#13;
Grief 2:&#13;
Ten onrechte overweegt de pachtkamer dat&#13;
niet is gesteld of gebleken dat Van Loon ten&#13;
tijde van het sluiten van de beëindigingsovereenkomst&#13;
onbekend was met de aanwezigheid&#13;
van de buiten gebruik zijnde ondergrondse&#13;
tank en met het schoonmaken en met zand&#13;
vullen van de tank in maart 1993.&#13;
Grief 3:&#13;
Ten onrechte overweegt de pachtkamer dat&#13;
niet is gesteld of gebleken, dat Van der Bol&#13;
bekend was met de plannen van Van Loon ten&#13;
aanzien van de grond na uitvoering van de&#13;
beëindigingsovereenkomst, meer in het bijzonder&#13;
met plannen van Van Loon en/of een&#13;
eventuele koper tot een fundamenteel andere&#13;
wijze van exploitatie van de hoeve en grond&#13;
en dat uitvoering van een bodemonderzoek&#13;
derhalve, bezien vanuit het perspectief van&#13;
Van der Bol niet in de rede lag.&#13;
Grief 4:&#13;
Ten onrechte overweegt de pachtkamer dat,&#13;
gelet op de in r.o. 3.6 van het bestreden vonnis&#13;
genoemde omstandigheden Van der Bol ervan&#13;
uit mocht gaan dat hij door ondertekening en&#13;
het feitelijk verlaten van het gepachte aan zijn&#13;
verplichting tot oplevering in goede staat voldeed.&#13;
Grief 5:&#13;
Ten onrechte overweegt de pachtkamer dat&#13;
Van Loon door na te laten met Van der Bol op&#13;
of voor 31 oktober 1998 te spreken over&#13;
mogelijke bodemverontreiniging het risico op&#13;
dit punt op zich heeft laten overgaan.&#13;
4 De vaststaande feiten&#13;
De pachtkamer heeft in haar vonnis van 15 mei&#13;
2001 onder 3.1 feiten vastgesteld. Aangezien&#13;
daartegen als zodanig geen grieven zijn aangevoerd&#13;
of bezwaren zijn geuit, zal het hof in&#13;
hoger beroep ook van die feiten uitgaan.&#13;
5 De motivering van de beslissing in&#13;
hoger beroep&#13;
5.1 Het gaat in dit geding om het volgende.&#13;
De pachtovereenkomst tussen Van Loon als&#13;
verpachtster en Van der Bol als pachter, betrekking&#13;
hebbend op 52.30.22 ha bouw- en weiland&#13;
aan de Schansdijk 1 te De Heen (gemeente&#13;
Steenbergen), is bij tussen partijen op&#13;
31 oktober 1998 gesloten pachtontbindingsovereenkomst&#13;
ontbonden. Laatstbedoelde overeenkomst&#13;
is feitelijk uitgevoerd. Na de ontruiming&#13;
is verontreiniging vastgesteld nabij&#13;
een ondergrondse brandstoftank, welke verontreiniging&#13;
vervolgens is gesaneerd. De kosten&#13;
daarvan bedroegen volgens Van Loon,&#13;
maar betwist door Van der Bol, ƒ 33.900,88.&#13;
Van Loon heeft Van der Bol voor deze kosten&#13;
aangesproken, daartoe stellende dat Van der&#13;
Bol heeft verzuimd het gepachte in goede&#13;
staat op te leveren en aldus in strijd heeft&#13;
gehandeld met artikel 25, lid 2 Pachtwet. De&#13;
pachtkamer heeft de vordering van Van Loon&#13;
afgewezen, omdat – kort gezegd – de pachtontbindingsovereenkomst&#13;
een clausule met&#13;
een vaststellingsovereenkomst bevat, waarin&#13;
Van Loon afstand heeft gedaan van alle aanspraken&#13;
jegens Van der Bol, en Van Loon&#13;
daaraan gehouden kan worden.&#13;
5.2 Grief 1 stelt het oordeel van de pachtkamer&#13;
aan de orde dat de betreffende clausule in&#13;
de “Pachtontbindingsovereenkomst”, luidende:&#13;
“Pachter en verpachter verklaren na ondertekening&#13;
van deze overeenkomst over en weer&#13;
geen enkele vordering, hoe dan ook genaamd,&#13;
tegenover elkander te hebben en volledige&#13;
kwijting wordt gegeven” als een vaststellingsovereenkomst&#13;
moet worden gekwalificeerd.&#13;
5.3 Het hof oordeelt hierover als volgt. Tegen&#13;
betaling van een vergoeding van ƒ 472.000,–&#13;
door Van Loon heeft Van der Bol afgezien&#13;
van aanspraken uit hoofde van de tussen&#13;
partijen geldende pachtovereenkomst, die op&#13;
grond van de wettelijke pachttermijnen nog&#13;
tot 11 november 2008 zou doorlopen. De aangehaalde&#13;
clausule dient aldus te worden verstaan,&#13;
dat partijen uit hoofde van deze overeenkomst&#13;
over en weer niets meer van elkaar&#13;
te vorderen zouden hebben zodra daaraan uitvoering&#13;
zou zijn gegeven. Dat laatste is geschied,&#13;
nu vaststaat dat Van der Bol het gepachte&#13;
feitelijk heeft ontruimd en Van Loon hem de&#13;
overeengekomen vergoeding heeft betaald.&#13;
Het opnemen van de clausule in de overeenkomst&#13;
betekent dat partijen zich hebben gerealiseerd&#13;
dat sprake zou kunnen zijn van andere&#13;
dan de in de overeenkomst opgenomen verplichtingen&#13;
over en weer, maar dat zij ervoor&#13;
hebben gekozen ieder debat met betrekking&#13;
tot de beëindiging af te snijden en de mogelijkheid&#13;
prijs te geven op grond van latere&#13;
gegevens of omstandigheden de wederpartij&#13;
aan te spreken uit hoofde van nakoming van&#13;
de pachtovereenkomst.&#13;
Dat betekent dat in de pachtontbindingsovereenkomst&#13;
een vaststellingsovereenkomst ligt&#13;
besloten, die in beginsel ook betrekking heeft&#13;
op aanspraken met betrekking tot de oplevering&#13;
door Van der Bol van het gepachte. Grief&#13;
1 faalt dus.&#13;
5.4 Het hof begrijpt uit de grieven 2 tot en&#13;
met 5 en de toelichting daarop dat Van Loon&#13;
zich op het standpunt stelt, dat Van der Bol&#13;
jegens Van Loon naar maatstaven van redelijkheid&#13;
en billijkheid geen beroep toekomt op&#13;
de vaststellingsovereenkomst, dan wel subsidiair&#13;
dat deze vernietigd dient te worden,&#13;
omdat Van der Bol haar in dwaling heeft doen&#13;
verkeren, aangezien Van der Bol wel en Van&#13;
Loon niet bekend was met de aanwezigheid&#13;
van de ondergrondse tank en Van der Bol haar&#13;
met het oog op eventuele verontreiniging had&#13;
behoren in te lichten.&#13;
5.5 Het hof stelt voorop dat oplevering van&#13;
het gepachte in verontreinigde staat, zoals deze&#13;
blijkens het rapport Nader Bodemonderzoek&#13;
(productie 3 bij conclusie van eis) is vastgesteld,&#13;
in strijd komt met de verplichting opgenomen&#13;
in artikel 25, lid 2 Pachtwet. De bevindingen&#13;
als in dat rapport weergegeven zijn door Van&#13;
der Bol niet betwist, zodat alleen in geschil is&#13;
of Van Loon de vaststellingsovereenkomst&#13;
tegen zich heeft te laten gelden, dan wel of&#13;
Van Loon in dwaling heeft verkeerd.&#13;
5.6 Het hof overweegt dat de aanwezigheid&#13;
van een buiten gebruik gestelde ondergrondse&#13;
olietank op zichzelf niet met zich brengt dat&#13;
het gepachte niet in goede staat wordt opgeleverd,&#13;
nu gesteld noch gebleken is dat het&#13;
gepachte enkel daardoor minder geschikt is&#13;
voor het gebruik als agrarisch bedrijf, waartoe&#13;
het bestemd is. De overigens eerst bij memorie&#13;
van antwoord aangevoerde stelling van&#13;
Van der Bol dat Van Loon wist van de aanwezigheid&#13;
van de tank doet daarom niet ter zake.&#13;
5.7 Naar genoemde maatstaven zou Van der&#13;
Bol Van Loon echter ook niet mogen houden&#13;
aan de vaststellingsovereenkomst, dan wel&#13;
komt Van Loon een beroep op dwaling toe,&#13;
indien Van der Bol van de aangetroffen verontreiniging&#13;
bij de tank op de hoogte was of&#13;
redelijkerwijs had moeten zijn en daarvan&#13;
geen mededeling aan Van Loon heeft gedaan.&#13;
In dit verband is van belang dat uit de bij conclusie&#13;
van antwoord overgelegde producties 2&#13;
en 3 volgt, dat twee ondergrondse tanks van 2&#13;
en 10 m3 op 23 april 1993 door inwendige cleaning&#13;
buiten gebruik zijn gesteld. Op 29 april&#13;
1993 is lichte bodemverontreiniging waargenomen,&#13;
waarna ongeveer 3 m3 grond is afgegraven&#13;
en afgevoerd. Een controlerend&#13;
gemeentelijk milieuambtenaar is daarbij niet&#13;
aanwezig geweest. Het door Van der Bol als&#13;
productie 4 overgelegde “Milieu-rapport” van&#13;
de gemeente d.d. 11 maart 1993 betreft alleen&#13;
een inwendige reiniging van een tank (“achter&#13;
de woning”) en niet de omringende bodem en&#13;
bovendien kan dit rapport gelet op de datering&#13;
ervan geen betrekking hebben op de&#13;
werkzaamheden van 23 en 29 april 1993. Uit&#13;
het Nader Bodemonderzoek blijkt dat ter&#13;
plaatse van de ondergrondse zandgevulde&#13;
brandstoftank zich in het grondwater oliecomponenten&#13;
bevonden. Bij het gesaneerde&#13;
deel van het onderzochte gebied zijn geen&#13;
zintuiglijke waarnemingen gedaan die wijzen&#13;
op verontreiniging met oliecomponenten in&#13;
de bodem, noch wijzen de analyse-resultaten&#13;
op overschrijdingen van milieunormen. De&#13;
geconstateerde verontreiniging met oliecomponenten&#13;
en met name de verontreiniging van&#13;
het grondwater met xylenen bevond zich&#13;
rondom het in 1993 gesaneerde deel en is van&#13;
een zo ernstige aard, dat (verdere) sanering&#13;
diende te volgen.&#13;
5.8 Uit het voorgaande volgt dat de sanering&#13;
in 1993 betrekking heeft gehad op de olietank&#13;
zelf en enkele m3 grond met een lichte bodemverontreiniging&#13;
en daarmee een beperkte&#13;
omvang heeft gehad. Tevens staat vast dat een&#13;
onafhankelijke vaststelling van een deugdelijke&#13;
sanering ontbreekt, nu de verklaring d.d.&#13;
11 maart 1993 van de gemeente Steenbergen&#13;
niet als zodanig kan gelden. Daarbij komt dat&#13;
de sanering gericht is geweest op de olietank&#13;
en aanvullend op enkele m3 verontreinigde&#13;
grond, maar niet op de overige verontreiniging,&#13;
die zich blijkens het Nader Bodemonderzoek&#13;
kort na de oplevering door Van&#13;
der Bol op het gepachte bevond.&#13;
Nu heeft Van der Bol aangevoerd dat het niet&#13;
is uit te sluiten, dat die verontreiniging is veroorzaakt&#13;
door de nieuwe eigenaar, die sedert&#13;
het voorjaar van 1999 op het gepachte werkzaam&#13;
is geweest. Van der Bol heeft echter geen&#13;
enkele concrete aanwijzing gegeven op welke&#13;
wijze die verontreiniging heeft plaatsgevonden,&#13;
terwijl al in februari 1999 een verkennend&#13;
onderzoek is uitgevoerd, waaruit verontreiniging&#13;
bleek. De stelling van Van der&#13;
Bol wordt daarom gepasseerd als zijnde te&#13;
weinig onderbouwd. Het moet er daarom&#13;
voor worden gehouden dat de aangetroffen&#13;
verontreiniging dateert uit de periode dat Van&#13;
der Bol pachter was.&#13;
5.9 Uit het voorgaande volgt dat Van der Bol&#13;
uit de sanering in 1993 niet met voldoende&#13;
mate van zekerheid de conclusie heeft kunnen&#13;
trekken dat de verontreiniging effectief was&#13;
opgeheven. Met de mogelijkheid van (restant)-&#13;
olieverontreiniging had Van der Bol derhalve&#13;
rekening moeten houden en daarover had hij&#13;
Van Loon dienen te informeren. Uit het lokaal&#13;
aantreffen van xylenen in het grondwater&#13;
blijkt dat de daarmee corresponderende verontreiniging&#13;
nabij de olietank heeft plaatsgevonden.&#13;
Omdat Van der Bol geen andere&#13;
mogelijke veroorzaker heeft genoemd dan de&#13;
opvolgend eigenaar en uit rechtsoverweging&#13;
5.8 voortvloeit dat deze niet als verontreiniger&#13;
kan worden aangemerkt, moet het ervoor&#13;
gehouden worden dat de verontreiniging met&#13;
xylenen door toedoen van Van der Bol, althans&#13;
onder diens verantwoordelijkheid, heeft plaatsgehad.&#13;
Ook over die (mogelijkheid van) verontreiniging,&#13;
waarmee Van der Bol rekening&#13;
moest houden, heeft Van der Bol tegenover&#13;
Van Loon geen mededelingen gedaan. Dat&#13;
alles betekent dat naar eerdergenoemde maatstaven&#13;
Van der Bol Van Loon op dit punt niet&#13;
aan de vaststellingsovereenkomst mag houden,&#13;
dan wel dat Van Loon in dwaling verkeerde:&#13;
informatie waarover Van der Bol&#13;
beschikte, althans had behoren te beschikken,&#13;
heeft hij ten onrechte niet aan Van Loon&#13;
medegedeeld.&#13;
5.10 Van der Bol heeft nog aangevoerd dat&#13;
Van Loon hem niet in gebreke heeft gesteld.&#13;
Een ingebrekestelling is echter niet vereist&#13;
omdat correcte nakoming blijvend onmogelijk&#13;
is, zodat verzuim niet is vereist.&#13;
5.11 Uit het voorgaande volgt dat het bestreden&#13;
vonnis niet in stand kan blijven. Van der&#13;
Bol zal alsnog worden veroordeeld tot betaling&#13;
van het gevorderde als na te melden.&#13;
Tevens zal hij als de in het ongelijk gestelde&#13;
partij in de kosten van beide instanties worden&#13;
veroordeeld.&#13;
De beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer van&#13;
de rechtbank te Breda, sector Kanton, locatie&#13;
Bergen op Zoom van 15 mei 2002;&#13;
veroordeelt van der Bol om tegen behoorlijk&#13;
bewijs van kwijting aan Van Loon te betalen&#13;
de somma van € 15.383,55, vermeerderd met&#13;
de wettelijke rente vanaf 31 augustus 2001 tot&#13;
aan de dag der algehele voldoening, telkens na&#13;
afloop van een jaar te vermeerderen met de&#13;
over dat jaar verschuldigde rente conform&#13;
artikel 6:119 BW;&#13;
veroordeelt Van der Bol in de kosten van&#13;
beide instanties, tot aan deze uitspraak aan de&#13;
zijde van Van Loon voor wat betreft de eerste&#13;
aanleg begroot op € 636,– voor salaris van de&#13;
procureur, op € 142,94 voor griffierecht en op&#13;
€ 63,77 voor exploitkosten en voor wat&#13;
betreft het hoger beroep op € 998,– voor salaris&#13;
van de procureur, op € 193,– voor griffierecht&#13;
en op € 77,56 voor exploitkosten.</content><legacyfootnotes/><footnotes><footnote/></footnotes><auteurs/><published>2005-01-01 00:00:00</published><modified>2005-01-01 00:00:00</modified><editiondate>2005-01-01</editiondate><htmlpath>https://denhollander.info/artikel/4174</htmlpath></article>
</articles></edition>
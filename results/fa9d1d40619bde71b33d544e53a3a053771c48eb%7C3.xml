<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6665</id><udhid>UDH:TvAR/6665</udhid><titel>'mr. W.F.E. Marggraff / H.J. Schel' (TvAR 1991/4439)</titel><searchwords><searchword>TvAR 2/1991</searchword><searchword>TvAR 1991/4439</searchword><searchword>UDH:TvAR/6665</searchword></searchwords><attachments><attachment><name>1991_nr 2_Rechtspraak_4439.pdf</name><extention>pdf</extention><url>https://denhollander.info/download/6406/ci</url></attachment></attachments><inleiding>Pachtwet, art. 30, lid 3&#13;
Toewijzing van verzoek van pachter om toestemming&#13;
voor de bouw van drie-rijige ligboxenstal&#13;
inclusief inrichting, ter plaatse&#13;
van een afgebrande oude stal. Met deze bouw&#13;
wordt het algemeen landbouwbelang gediend&#13;
en geen redelijk belang van de verpachter&#13;
verzet zich tegen deze bouw. Voeging&#13;
van deze procedure met bij pachtkamers&#13;
aanhangige procedures is niet mogelijk.</inleiding><content>Centrale Grondkamer, beschikking van 6&#13;
augustus 1990&#13;
(Mr. Maris, mr. Beschoor Plug, mr. Knottnerus, baron De Weichs de Wenne en&#13;
De Wolf)&#13;
De Centrale Grondkamer;&#13;
Gezien:&#13;
het op 28 augustus 1989 ter griffie ingekomen&#13;
beroepschrift van mr. W.F.E. Marggraff,&#13;
wonende te Vught, Taaistraat 151, -hierna te&#13;
noemen: de verpachter-, tegen een beschikking&#13;
van de grondkamer voor Noord-Brabant&#13;
van 21 juli 1989, waarvan afschrift aan&#13;
partijen is verzonden op 28 juli 1989 en&#13;
waarbij werd toegewezen het verzoek van&#13;
H.J. Schel, wonende te Berlicum, Werstkant&#13;
12, -hierna te noemen: de pachter-, gemachtigde:&#13;
mr. L.P.J. Mertens, rechtskundig&#13;
adviseur van de N.C.B, te Tilburg, strekkende&#13;
tot het verkrijgen van toestemming om&#13;
op eigen kosten de vrijstaande (vervallen)&#13;
stal op de door hem van de verpachter gepachte&#13;
Uilenburgse Hoeve, totaal groot&#13;
25.27.50 ha, te vervangen door een drierijige&#13;
ligboxenstal van 20.94 x 40.24 m2&#13;
inclusief inrichting ten bedrage van Æ’ 456&#13;
039,05 inclusief BTW, een en ander volgens&#13;
de bij het verzoekschrift gevoegde tekening&#13;
en bijlagen;&#13;
Mede gezien:&#13;
het op 11 september 1989 ingekomen verweerschrift&#13;
van de pachter;&#13;
Gelet op:&#13;
de behandeling van het hoger beroep ter&#13;
zitting van 6 augustus 1990, waarbij aanwezig&#13;
waren pachter en zijn echtgenote,&#13;
bijgestaan door mr. L.P.J. Mertens, rechtskundig&#13;
adviseur van de NCB te Tilburg; de&#13;
verpachter is, hoewel behoorlijk opgeroepen,&#13;
niet verschenen;&#13;
Overweegt:&#13;
De stukken:&#13;
1. Verpachter heeft aangevoerd (samengevat),&#13;
dat zijn bezwaren tegen de bouw door&#13;
pachter van het onderhavige bedrijfsgebouw&#13;
zijn gelegen in (1) de door pachter beoogde&#13;
plaats daarvan, waarvoor een bestaand gebouw&#13;
moet worden afgebroken en (2) in de&#13;
bouw als zodanig, aangezien de pachtovereenkomst&#13;
door hem is opgezegd, met het&#13;
verzoek tot voeging met andere, bij de pachtkamer&#13;
van het gerechtshof te 's-Hertogenbosch&#13;
lopende procedures. De verpachter&#13;
heeft nog om een mondelinge behandeling&#13;
verzocht.&#13;
2. Pachter heeft (samengevat) het door verpachter&#13;
gestelde gemotiveerd bestreden met&#13;
verzoek de beschikking, waarvan beroep, te&#13;
bevestigen.&#13;
Het onderzoek:&#13;
De Centrale Grondkamer heeft ter plaatse&#13;
een onderzoek doen instellen, waarvan een&#13;
rapport is opgemaakt dat in afschrift aan deze&#13;
beschikking is gehecht en waarvan de inhoud&#13;
als hier ingelast moet worden beschouwd.&#13;
Bij de brief van de griffier van 1 mei 1990 is&#13;
een afschrift van dat rapport aan partijen&#13;
gezonden met kennisgeving dat binnen&#13;
veertien dagen eventuele bezwaren daartegen&#13;
kenbaar gemaakt konden worden, danwel&#13;
een verzoek om een mondelinge behandeling&#13;
kon worden gedaan, waarop&#13;
binnen de gestelde termijn door geen van&#13;
beide partijen is gereageerd.&#13;
De mondelinge behandeling:&#13;
Ter zitting heeft mr. L.P.J. Mertens namens&#13;
pachter verklaard (samengevat), dat door het&#13;
afbranden van de oude stal de noodzaak van&#13;
de machtiging tot nieuwbouw van de ligboxenstal&#13;
des te groter is geworden, dat de&#13;
gemeente Berlicum bij brief d.d. 18 juli 1990&#13;
gericht aan verpachter heeft bevolen de restanten&#13;
van de oude stal in verband met de&#13;
gevaarlijke situatie af te breken, dat pachter&#13;
van voormelde brief een afschrift heeft ontvangen,&#13;
doch dat de oude stal nog niet is&#13;
afgebroken.&#13;
Het oordeel van de Centrale Grondkamer:&#13;
1. De pachter beoogde een op het gepachte&#13;
aanwezige oude stal af te breken en te ver&#13;
vangen door een modern ingerichte lig&#13;
boxenstal waardoor zijn mestopslagcapaciteit&#13;
wordt verbeterd.&#13;
2. Aangezien vaststaat dat de oude stal op&#13;
16 april 1990 door brand is tenietgegaan,&#13;
moet ervan worden uitgegaan, dat het ver&#13;
zoek betreft een machtiging tot de bouw van&#13;
een ligboxenstal op de plaats waar eerst de&#13;
oude stal stond.&#13;
3. Hoewel ten tijde van het onderzoek door&#13;
deskundigen van de Centrale Grondkamer de&#13;
oude stal nog aanwezig was, spreekt het&#13;
gezien de inhoud van hun rapport met betrekking tot de toestand van de oude stal vanzelf,&#13;
dat hun oordeel door de nieuwe situatie niet&#13;
is gewijzigd.&#13;
4. De Centrale Grondkamer is dan ook met&#13;
haar deskundigen van oordeel dat, gezien de&#13;
grootte van het bedrijf en gelet op de overige&#13;
ter zake van belang zijnde omstandigheden,&#13;
de exploitatie van het onderhavige bedrijf&#13;
zeer is gebaat met de bouw van de ligboxenstal&#13;
als door de pachter bedoeld en dat het&#13;
algemeen landbouwbelang daardoor wordt&#13;
gediend.&#13;
5. Het bezwaar van de verpachter tegen de&#13;
plaats van de bouw is niet met redenen om&#13;
kleed. Bovendien ligt de bouw op de plaats&#13;
van de tenietgegane schuur voor de hand.&#13;
6. Het bezwaar van de verpachter tegen de&#13;
bouw als zodanig in verband met de pachtopzegging&#13;
treft evenmin doel, aangezien&#13;
geenszins is komen vast te staan dat de pachtverhouding&#13;
tussen partijen werkelijk in 1992&#13;
zal eindigen.&#13;
7. De Centrale Grondkamer is voorts met&#13;
haar deskundigen van oordeel dat niet valt in&#13;
te zien welk ander redelijk belang van de&#13;
verpachter zich verzet tegen de voorgeno&#13;
men bouw van de ligboxenstal, nu deze goed&#13;
past in de exploitatie van het veehoudersbedrijf&#13;
van de pachter, qua grootte niet on&#13;
evenredig is en die voorziet in zijn dringende&#13;
behoefte aan stal- en mestopslagruimte.&#13;
8. In verband met het tenietgaan van de oude&#13;
stal moet de machtiging tot de bouw van de&#13;
ligboxenstal worden geacht te omvatten de&#13;
afbraak en afvoer van de restanten van de&#13;
oude stal.&#13;
Gelet op door mr. Marggraff voor zekere&#13;
materialen daarvan getoonde belangstelling&#13;
heeft de verpachter ter zitting aangeboden,&#13;
dat Marggraff daarvan tot zich kan nemen&#13;
hetgeen deze verkiest. Marggraff dient&#13;
binnen veertien dagen na de verzending van&#13;
deze beschikking aan partijen, bij&#13;
aangetekende brief aan de pachter te kennen&#13;
te geven, wat hij van het sloopmateriaal tot&#13;
zich wenst te nemen. Hij heeft vervolgens&#13;
hiertoe de gelegenheid gedurende 14 dagen&#13;
na dagtekening van de aangetekende brief.&#13;
Indien Marggraff niet een dergelijk bericht&#13;
bij aangetekende brief aan de pachter doet&#13;
uitgaan en/of indien hij het gewenste materiaal&#13;
niet binnen de voormelde termijn afhaalt,&#13;
zal het Schel vrij staan, het afbraakmateriaal&#13;
af te voeren naar een in de gemeente gebruikelijke&#13;
plaats.&#13;
9. De door verpachter verzochte voeging van&#13;
deze procedure met bij de pachtkamer van&#13;
het gerechtshof en bij de pachtkamer van het&#13;
kantongerecht te 's-Hertogenbosch aanhangige&#13;
procedures, is niet mogelijk, aangezien&#13;
de wet daarin niet voorziet.&#13;
De slotsom:&#13;
De beschikking, waarvan beroep, moet&#13;
worden bevestigd met aanpassing van de&#13;
machtiging als na te melden.&#13;
Beschikkende in hoger beroep:&#13;
Bevestigt de beschikking, waarvan beroep,&#13;
met dien verstande dat pachter machtiging&#13;
wordt verleend, na afbraak en afvoer van de&#13;
restanten van de afgebrande stal -een en&#13;
ander met inachtneming van hetgeen hiervoor&#13;
onder 8 is overwogen en beslist-, ter&#13;
plaatse daarvan te bouwen een drie-rijige&#13;
ligboxenstal van 20.94 x 40.24 m2 met de&#13;
daarbij behorende inrichting volgens de bij&#13;
het verzoekschrift gevoegde tekening en&#13;
bijlage.</content><legacyfootnotes/><footnotes><footnote/></footnotes><auteurs>Mr. Maris, mr. Beschoor Plug, mr. Knottnerus, baron De Weichs de Wenne en&#13;
De Wolf</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6665</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1996</searchword><id>4941</id><udhid>UDH:TvAR/4941</udhid><titel>Prins c.s. / Van Nieuwenhuijzen-Voordendag (TvAR 1996/4801)</titel><searchwords><searchword>TvAR 1/1996</searchword><searchword>TvAR 1996/4801</searchword><searchword>UDH:TvAR/4941</searchword></searchwords><attachments><attachment><name>1996_nr 1_Rechtspraak_4801.pdf</name><extention>pdf</extention><url>https://denhollander.info/download/4882/ci</url></attachment></attachments><inleiding>Pachtwet, art. 41, 49,151&#13;
&#13;
Ontvankelijkheid hoger beroep: Na indienen verzoekschrift tot pachtverlenging is zoon van pachter bij onherroepelijk vonnis in diens plaats gesteld. Nadien komen indiener van het inleidend verzoekschrift (oorspronkelijke pachter) en diens indeplaatsgestelde zoon (nieuwe pachter) in appel tegen afwijzing van verlenging; voormalig pachter wordt niet-ontvankelijk verklaard in zijn hoger beroep nu hij ook overigens daarbij geen belang meer heeft.&#13;
Verlenging pachtovereenkomst: Eigen gebruik door verpachter aannemelijk geacht, nu er duidelijk een concreet bedrijfsplan ligt; af-stand tussen bedrijf en pachtgronden (35 km) die als bouwland worden geëxploiteerd geen bezwaar. Pachtgronden omvatten helft van het areaal van pachter, doch gelet op margi-nale bedrijfsresultaten en vast inkomen pachter uit dienstbetrekking, brengt verlies van de gronden zijn maatschappelijk bestaan niet in gevaar.</inleiding><content>Beschikking in de zaak van:&#13;
1. Pieter Prins, wonende te Numansdorp,&#13;
2. Leendert Prins, wonende te Numansdorp, appellanten, procureur: mr A.F.M, van Vlij men,&#13;
tegen&#13;
A. van Nieuw enhuijzen-Woor dendag, wonen-de te Dirksland, geïntimeerde, procureur: mr J.M.J. Huver.&#13;
Het geding in eerste aanleg Bij beschikking van 16 mei 1994 onder rolnummer 1/93 tussen appellant sub 2 als aanvankelijke verzoeker (de pachter), later opgevolgd door appellant sub 1 en geïntimeerde (de verpachtster) als verweerster gegeven, heeft de pachtkamer van het kantongerecht te Oud-Beijerland het verzoek tot verlenging van de tussen partijen bestaande pachtovereenkomst met een termijn van zes jaren afgewezen.&#13;
Deze pachtovereenkomst, contractueel in-gegaan op 2 december 1976, op schrift ge-steld in april 1977 en goedgekeurd bij beschikking van de Grondkamer voor Zuid-Holland van 26 augustus 1977, betreft de per-celen bouwland, kadastraal bekend gemeente Numansdorp, sectie E, nr. 54 en nr. 200, in to-taal groot 9.34.80 ha, is aangegaan voor de duur van zes jaren, is sedertdien verlengd en zal, behoudens verdere verlenging, eindigen met Kerstmis 1995.&#13;
Het geding in hoger beroep Appellanten zijn bij beroepschrift, op 16 juni 1994 ter griffie van het hof ingekomen, in hoger beroep gekomen van voormelde beschikking.&#13;
Appellanten concluderen onder aanvoering van vier grieven dat het hof voormelde be-&#13;
schikking zal vernietigen en, opnieuw be-schikkende, de onderhavige pachtovereen-komst na afloop daarvan, Kerstmis 1995, zal verlengen voor de wettelijke duur van zes jaar, kosten rechtens.&#13;
Bij op 19 december 1994 ter griffie inge-komen verweerschrift heeft geïntimeerde het hoger beroep bestreden en geconcludeerd tot niet-ontvankelijkverklaring van appellant sub 2 in zijn hoger beroep en tot afwijzing van het hoger beroep van appellant sub 1 met bevesti-ging van de bestreden beschikking, zonodig met verbetering van gronden, met veroorde-ling van appellanten in de kosten van de pro-cedure.&#13;
In raadkamer van het hof van 19 december 1994 heeft de mondelinge behandeling plaats-gevonden. Partijen, die in persoon zijn ver-schenen (Van Nieuwenhuijzen vergezeld van haar echtgenoot), hebben nadere inlichtingen verstrekt, hun standpunten uiteengezet en ver-volgens hun zaak doen toelichten; appellanten door mr A. Schep, advocaat te Oud-Beijer-land, en geïntimeerde door mr LJ. den Hol-lander jr, advocaat te Dirksland.&#13;
Appellanten zullen hierna worden aange-duid als Pieter Prins respectievelijk Leenden Prins en geïntimeerde als Van Nieuwenhuij-zen.&#13;
Tijdens de mondelinge behandeling heb-ben partijen zakelijk weergegeven en niet, al-thans niet voldoende bestreden, het volgende verklaard:&#13;
Pieter Prins heeft verklaard:&#13;
'Ik ben thans 35 jaar oud en gehuwd. We hebben 1 kind. In augustus 1989 ben ik met mijn vader een maatschap aangegaan ter ex-ploitatie van het agrarisch bedrijf, een akker-bouwbedrijf. Wij hebben in totaal 19.95.18 ha in gebruik, waaronder het land in geschil, dat 9.34.80 ha groot is. Naast de onderhavige per-celen hebben we nog van twee andere ver-pachters land in gebruik, namelijk van de Stichting "Verenigde Stichtingen Van Doorn, Blankenheim, Van Leede" en van H.A. Vis-ser. Ter zake van eerstgenoemde pacht ben ik inmiddels in de plaats van mijn vader gesteld, ter zake van de laatstgenoemde pacht nog niet.&#13;
Het land wordt gebruikt als bouwland; in 1994 4 ha voor suikerbieten, 4,24 ha voor aardappelen, 2 ha voor zaai-uien en de rest voor tarwe. We hebben voorts een berging voor de machines, voor opslag van de brand-stof en voor opslag van de landbouwproduk-ten. Daarnaast hebben we een sorteerplaats en&#13;
een werkplaats. Bij vonnis van 5 juli 1993 ben ik als pachter in de plaats gesteld van mijn va-der, die op 26 december 1993 65 jaar is ge-worden.&#13;
Ik heb thans een volledige dienstbetrek-king als accountant bij het ministerie van Bin-nenlandse Zaken. Mijn inkomsten hieruit bedragen circa f 3400 per maand netto. Ik werk zoveel mogelijk in de avonduren, in het weekend en in mijn vakanties binnen het be-drijf. Met mijn werkgever het ik afspraken ge-maakt voor flexibele arbeidstijden. Het ligt in de bedoeling binnenkort helemaal te stoppen met het werk op het ministerie.&#13;
De winstverdeling binnen de maatschap is thans zodanig dat ik slechts een gering deel van de winst ontvang. Binnenkort zal de winst bij helfte worden verdeeld. Over ongeveer twee jaren zal mijn vader zich geheel terug-trekken uit het bedrijf; de winst zal dan geheel naar mij toevloeien. Op het moment is het be-drijf niet winstgevend, maar ik hoop dat zulks in de toekomst zal verbeteren. Ik heb in het verleden veel agrarische cursussen gevolgd omdat het altijd mijn bedoeling is geweest mijn vader in het bedrijf op te volgen. Inder-tijd was dat niet mogelijk omdat het bedrijf niet twee volledige inkomens kon genereren.'&#13;
Van Nieuwenhuijzen heeft verklaard:&#13;
'Ik ben de echtgenoot van geïntimeerde, 46 jaar oud. Wij hebben drie dochters. Wij hebben circa 134 ha landbouwgrond, waaron-der 1.75 ha pachtgrond. Onze grond werd in 1994 gebruikt voor wintertarwe, consumptie-aardappelen, zomergerst, bieten en witlof. Daarnaast blijft een gedeelte braak liggen in verband met de McSharry-regeling.&#13;
Indien het onderhavige stuk land vrijkomt zal ik het de komende vijf jaren niet braak leggen; het wordt ingevoegd in ons bedrijf. In het algemeen wordt braakliggend land ge-bruikt voor egalisatiewerkzaamheden in ver-band met grote hoogteverschillen als gevolg van de ruilverkaveling. De bedrijfsresultaten over de jaren 1991/1992 en 1993/1994 waren goed, die van 1992/1993 negatief, maar dat was incidenteel. In 1994/1995 verwachten we weer een goed resultaat. Het land in geschil zal ik na beëindiging van de pacht zelf bewer-ken. De afstand (ca 35 km van het bedrijf) vormt daarbij geen bezwaar; dat is in het ver-leden ook goed gegaan. De suikerbieten wor-den ergens in de buurt van het perceel gestort, plantuien en graan worden ter plekke opgela-den en naar de afnemers gebracht en kunst-&#13;
mest wordt in de buurt van het perceel aange-kocht.&#13;
Mijn echtgenote werkt mee op het bedrijf. We hebben één werknemer in vaste dienst en in de zomer een tijdelijke kracht.&#13;
Het is niet de bedoeling het land in geschil te verkopen of te ruilen voor een ander stuk land. Het opbrengend vermogen - ook op de lange termijn - in de Hoeksche Waard is gro-ter dan op Goeree. Bovendien is mijn vrouw gehecht aan de grond in de Hoeksche Waard; het is reeds lang in het bezit van de familie. We hebben op het bedrijf altijd intensief ge-boerd. In verband met de steeds strenger wor-dende regelgeving is uitbreiding van het aantal hectaren nodig om iets extensiever te werken. Op het onderhavige stuk land wil ik afwisselend gewassen verbouwen: aardappe-len, suikerbieten, tarwe, uien.'&#13;
De grieven&#13;
Prins heeft de volgende grieven naar voren&#13;
gebracht.&#13;
Grief 1&#13;
Ten onrechte heeft de pachtkamer overwo-gen:&#13;
'Hoewel verzoeker twijfels heeft uitge-sproken over het voornemen van de echtge-noot van verweerster het onderhavige gepachte persoonlijk voor agrarische doelen in gebruik te nemen, gaat de pachtkamer er-van uit dat dit voornemen ernstig is gemeend, ondanks het praktische bezwaar van de tot het perceel te overbruggen afstand.'&#13;
'Verweerster heeft de gebeurtenissen die verzoeker reden tot twijfel gaven - de ver-koop van een ander ver van haar bedrijf gele-gen perceel - afdoende besproken en weerlegd. Het is gebleken dat deze verkoop is gerealiseerd om voor haar een huisperceel te verwerven.'&#13;
Grief2&#13;
Ten onrechte heeft de pachtkamer overwo-gen dat verlies van het gepachte niet betekent dat de grondslag van het maatschappelijk be-staan van de pachter ernstig wordt aangetast en dat de pachtkamer als gevolg van deze vaststelling niet toekomt aan de billijkheids-toetsing bedoeld in artikel 41 lid 2 van de Pachtwet.&#13;
Grief3&#13;
Ten onrechte heeft de pachtkamer overwo-gen:&#13;
'Nu de echtgenoot van verweerster de on-derhavige pachtgrond voor landbouwkundige&#13;
doelen in gebruik wenst te nemen, is de pacht-kamer gehouden het verlengingsverzoek op grond van artikel 41 lid 1 van de Pachtwet af te wijzen.'&#13;
Grief 4&#13;
Ten onrechte heeft de pachtkamer het ver-lengingsverzoek als voormeld afgewezen.&#13;
De beoordeling van het hoger beroep&#13;
De ontvankelijkheid van het hoger beroep&#13;
1. Het inleidend verzoekschrift is op 1 maart 1993 ingediend door Leendert Prins, thans appellant sub 2, die op 26 december 1993 de leeftijd van 65 jaren heeft bereikt. Bij vonnis van de pachtkamer van voormeld kan tongerecht van 5 juli 1993, gewezen tussen Leendert Prins en Van Nieuwenhuijzen, is de zoon Pieter Prins in de plaats gesteld van Leendert Prins. Nu dit vonnis in kracht van gewijsde is gegaan, is Leendert Prins geen partij meer bij de onderhavige pachtovereen komst. Voorts heeft hij niet gesteld nog enig belang te hebben bij de procedure, zodat hij niet-ontvankelijk moet worden verklaard in zijn hoger beroep.&#13;
Ten aanzien van de grieven 1 en 3&#13;
2. Prins heeft naar voren gebracht dat Van Nieuwenhuijzen voornemens is het land in geschil, indien dit vrij van pacht beschikbaar komt, binnen enkele jaren te verkopen, en ad strueert deze stelling met een verwijzing naar een soortgelijke situatie die zich enkele jaren geleden heeft voorgedaan. Van Nieuwenhuij- zen heeft toen als verpachtster aan een derde de pacht van een stuk land nabij het land in geschil opgezegd omdat zij (dan wel haar echtgenoot) dit land in eigen gebruik wilde nemen. Twee jaren daarna is dit land verkocht en heeft Van Nieuwenhuijzen een ander stuk land in de buurt van haar bedrijf aangekocht.&#13;
In verband met de afstand tussen het on-derhavige perceel en het bedrijf van Van Nieuwenhuijzen zou rendabele exploitatie door Van Nieuwenhuijzen bovendien niet mogelijk zijn.&#13;
3. Van Nieuwenhuijzen heeft deze stellin gen bestreden en aangevoerd dat voormeld perceel gedurende 2 jaren na beëindiging van de pacht is bewerkt door de echtgenoot van Van Nieuwenhuijzen en nadien is verkocht in verband met een ruilverkaveling; teneinde een huiskavel in de onmiddellijke nabijheid van het bedrijf te kunnen verkrijgen, was Van Nieuwenhuijzen verplicht meer land in te&#13;
brengen hetgeen haar noopte het betreffende land te verkopen.&#13;
De afstand tussen het onderwerpelijke per-ceel en het bedrijf zou geen problemen ople-veren.&#13;
4. Naar het oordeel van het hof is aanne melijk dat Van Nieuwenhuijzen dan wel haar echtgenoot het onderhavige perceel in eigen gebruik wil nemen voor een tot de landbouw betrekkelijk doel. Tijdens de mondelinge be handeling heeft Van Nieuwenhuijzens echtge noot een concreet en duidelijk omlijnd plan op tafel gelegd voor de exploitatie van het land en voorts de belangen van Van Nieuwen huijzen bij dit land uiteengezet. Dit voorne men is uitvoerbaar en reëel. Hieraan doet niet af dat Van Nieuwenhuijzen enige jaren gele den een stuk land in Numansdorp, nadat de hieraan verbonden pacht was beëindigd, na twee jaren heeft verkocht. Het is voldoende aannemelijk geworden dat deze verkoop heeft plaats gevonden in het kader van ruilverkave ling om een huisperceel te kunnen verwerven. Bovendien is die pachtovereenkomst beëin digd in verband met de omstandigheid dat de pachtster 65 jaar werd en geen verlenging in combinatie met een indeplaatsstelling had verzocht, zoals in de onderhavige zaak.&#13;
De afstand tussen de onderhavige percelen en het bedrijf van Van Nieuwenhuijzen (ca 35 km) hoeft in de onderhavige zaak geen belem-mering te zijn voor een rendabele exploitatie van dat bouwland, gelet op de door Van Nieu-wenhuijzen hieromtrent geuite concrete plan-nen. De eerste en derde grief falen hiermee.&#13;
Ten aanzien van grief 2&#13;
5. Deze grief stelt aan de orde het maat schappelijk bestaan van Prins in verband met het onderhavige perceel.&#13;
Prins' totale landbouwbedrijf omvat ruim 19 ha. Het land in geschil is in totaal ruim 9 ha groot en omvat derhalve ongeveer de helft. De resultaten van het bedrijf zijn de afgelopen jaren zeer marginaal geweest. Prins heeft de afgelopen jaren gemiddeld ruim f 1000 per jaar uit het bedrijf verkregen. Ook wanneer Leendert Prins zich te zijner tijd uit de maat-schap zou terugtrekken en de winst uit de on-derneming volledig aan zijn zoon zou toevallen, zullen de ontvangsten voor Prins, afgaande op de overgelegde jaarrekeningen van de afgelopen jaren, marginaal blijven.&#13;
Prins heeft een volledige dienstbetrekking als accountant op het ministerie van binnen-landse zaken en verdient hiermee circa f 3400 netto per maand.&#13;
Gelet op het voorgaande kan niet worden gezegd dat Prins door het wegvallen van de onderhavige percelen grond ernstig in de grondslag van zijn maatschappelijk bestaan zou worden geraakt. Dit oordeel brengt mee dat toetsing van het verzoek tot verlenging aan de billijkheid niet aan de orde komt.&#13;
Ten aanzien van grief 4&#13;
6. Nu aannemelijk is dat Van Nieuwen-huijzen de onderhavige percelen persoonlijk in gebruik wil nemen voor een landbouwkun-dig doel, en de grondslag van het maatschap-pelijk bestaan van Prins niet ernstig wordt aangetast door het verlies van het gepachte, dient het verzoek te worden afgewezen.&#13;
Slotsom&#13;
Nu de door Prins aangevoerde grieven falen, dient de bestreden beschikking te worden be-vestigd en worden appellanten als de in het ongelijk gestelde partij veroordeeld in de kos-ten van het geding in hoger beroep.&#13;
Beslissing&#13;
Het hof, beschikkende in hoger beroep:&#13;
verklaart Leendert Prins niet-ontvankelijk in zijn hoger beroep,&#13;
bekrachtigd de beschikking van de pacht-kamer van het kantongerecht te Oud-Beijer-landvan 16 mei 1994,&#13;
veroordeelt appellanten in de kosten van het geding in hoger beroep, aan zijde van geïntimeerde tot aan deze uitspraak begroot op f 2800 wegens kosten procureur en op f 420 wegens verschotten.</content><legacyfootnotes/><footnotes><footnote/></footnotes><auteurs/><published>1996-01-01 00:00:00</published><modified>1994-10-13 00:00:00</modified><editiondate>1996-01-01</editiondate><htmlpath>https://denhollander.info/artikel/4941</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2002</searchword><id>4663</id><udhid>UDH:TvAR/4663</udhid><titel>Stiksma / Amev (TvAR 2002/5138)</titel><searchwords><searchword>TvAR 12/2002</searchword><searchword>TvAR 2002/5138</searchword><searchword>UDH:TvAR/4663</searchword></searchwords><attachments><attachment><name>2002_nr 12_Rechtspraak_5138.pdf</name><extention>pdf</extention><url>https://denhollander.info/download/4608/ci</url></attachment></attachments><inleiding>[Pachtwet art. 25, 55]&#13;
&#13;
Betalingsachterstand pachtpenningen&#13;
aangezuiverd na vonnis in eerste aanleg,&#13;
waarin pachtovereenkomst – terecht – is&#13;
ontbonden. Hiermee is verplichte grond&#13;
voor ontbinding vervallen. Vervolgens heeft&#13;
pachter zich echter kennelijk op het standpunt&#13;
gesteld dat – zolang het hoger beroep&#13;
loopt – hij niet de op grond van de pachtovereenkomst&#13;
verschuldigde pachtprijs&#13;
diende te betalen, maar kon volstaan met&#13;
betaling van een volgens eigen inzicht&#13;
redelijke vergoeding voor het gebruik van&#13;
het pachtobject. Dit standpunt is onjuist.&#13;
Zolang in het hoger beroep niet over de&#13;
vordering tot ontbinding is beslist, staat&#13;
nog niet definitief in rechte vast dat de&#13;
pachtovereenkomst is geëindigd. In deze&#13;
situatie dient de vóór het vonnis geldende&#13;
pachtprijs te worden betaald en niet een&#13;
door de pachter zelf – zonder overleg met&#13;
de verpachter en kennelijk niet op de pachtnormen&#13;
gebaseerde – bepaalde, als&#13;
“redelijk” bestempelde vergoeding. Dit&#13;
klemt temeer, nu het processuele standpunt&#13;
van de pachter is dat de pachtovereenkomst&#13;
dient voort te duren, niet is gebleken dat hij&#13;
ondanks zijn stelling dat hij geruime tijd&#13;
teveel pacht betaalt ooit in een procedure&#13;
de hoogte van de door hem op grond van&#13;
overeenkomst en wet verschuldigde pachtprijs&#13;
heeft aangevochten en de door de&#13;
pachter bepaalde vergoeding neerkomt op&#13;
minder dan de helft van die pachtprijs.&#13;
Gelegenheid tot aanzuivering van pachtprijs&#13;
na arrest hof (zoals aangeboden) wordt niet&#13;
meer geboden. Ontbinding pachtovereenkomst&#13;
blijft ook in hoger beroep gehandhaafd.</inleiding><content>ARREST IN DE ZAAK VAN:&#13;
Klaas Hendrikus Stiksma, wonende te&#13;
Buitenpost,&#13;
appellant,&#13;
procureur: mr Th.H.A. Teeuwen,&#13;
tegen&#13;
de naamloze vennootschap Amev Levensverzekering&#13;
N.V., gevestigd te Utrecht,&#13;
geïntimeerde,&#13;
procureur: mr J.M.J. Huver.&#13;
1 De procedure in eerste aanleg&#13;
De pachtkamer van het kantongerecht te&#13;
Leeuwarden heeft op 27 april 1999 en 6 juli&#13;
1999 tussen appellant – verder te noemen: het&#13;
Stiksma – als gedaagde en geïntimeerde – verder&#13;
te noemen: Amev – als eiseres vonnissen&#13;
gewezen. In die vonnissen is een comparitie&#13;
van partijen gelast respectievelijk is de tussen&#13;
partijen bestaande pachtovereenkomst met&#13;
onmiddellijke ingang ontbonden, is Stiksma&#13;
tot ontruiming veroordeeld en is Stiksma veroordeeld&#13;
tot betaling aan Amev van een aantal&#13;
geldbedragen, waaronder achterstallige pachtpenningen.&#13;
Van genoemde vonnissen is afschrift&#13;
aan dit arrest gehecht. Daarnaar wordt&#13;
verwezen voor de procesgang in eerste aanleg&#13;
alsmede voor de aan de beslissingen ten grondslag&#13;
gelegde motivering.&#13;
2 De procedure in hoger beroep&#13;
2.1 Bij exploot van 6 augustus 1999 is Stiksma&#13;
in hoger beroep gekomen van het vonnis van&#13;
6 juli 1999 met dagvaarding van Amev voor&#13;
dit hof.&#13;
2.2 Bij memorie van grieven heeft Stiksma vier&#13;
grieven aangevoerd en toegelicht, bewijs aangeboden,&#13;
enkele producties in het geding&#13;
gebracht en geconcludeerd dat het hof bij&#13;
arrest, uitvoerbaar bij voorraad, het vonnis zal&#13;
vernietigen en, opnieuw rechtdoende, Amev&#13;
alsnog niet-ontvankelijk zal verklaren in haar&#13;
vordering althans de vordering van Amev alsnog&#13;
zal afwijzen, met veroordeling van Amev&#13;
in de kosten van het geding in beide instanties.&#13;
2.3 Amev heeft bij memorie van antwoord&#13;
verweer gevoerd, producties in het geding&#13;
gebracht en geconcludeerd dat het hof Stiksma&#13;
niet-ontvankelijk zal verklaren in zijn hoger&#13;
beroep, althans het vonnis zal bevestigen met&#13;
veroordeling van Stiksma in de kosten van&#13;
beide instanties.&#13;
2.4 Stiksma heeft nog een akte genomen,&#13;
waarna partijen de stukken aan het hof hebben&#13;
overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte overweegt de pachtkamer van&#13;
het kantongerecht dat Stiksma meegedeeld&#13;
heeft, dat hij niet in staat is de achterstallige&#13;
pachtpenningen binnen afzienbare tijd te&#13;
betalen, dat van bedrijfsuitoefening geen sprake&#13;
meer is, dat hij nog slechts enkele paardenboxen&#13;
verhuurt waar geen noemenswaardige&#13;
inkomsten tegenover staan, en dat hij een&#13;
WAO-uitkering ontvangt van ƒ 16.000,– per&#13;
jaar.&#13;
II Ten onrechte overweegt de pachtkamer van&#13;
het kantongerecht, dat er onder die omstandigheden&#13;
geen aanleiding is om Stiksma nog&#13;
een termijn te gunnen om alsnog aan zijn verplichtingen&#13;
te voldoen.&#13;
III Ten onrechte heeft de pachtkamer van het&#13;
kantongerecht overwogen, dat de gevorderde&#13;
buitengerechtelijke kosten niet onredelijk&#13;
voorkomen en Stiksma veroordeeld tot betaling&#13;
van een bedrag van ƒ 4.064,18 aan buitengerechtelijke&#13;
kosten.&#13;
IV Ten onrechte heeft de pachtkamer van het&#13;
kantongerecht de pachtovereenkomst ontbonden,&#13;
Stiksma veroordeeld binnen twee&#13;
weken na betekening van het vonnis te ontruimen&#13;
en te verlaten, en Stiksma veroordeeld&#13;
tot betaling van de buitengerechtelijke kosten.&#13;
4 De vaststaande feiten&#13;
4.1 Tussen partijen staat – voor zover hier van&#13;
belang – als enerzijds erkend en anderzijds&#13;
niet of onvoldoende betwist en mede op grond&#13;
van de onbetwiste inhoud van in het geding&#13;
gebrachte stukken het navolgende vast.&#13;
4.2 In een schriftelijk stuk met opschrift&#13;
“pachtcontract”, gedagtekend mei 1985, staat&#13;
vermeld dat de N.V. Levensverzekering&#13;
“Utrecht” aan Stiksma met ingang van 1 november&#13;
1984 heeft verpacht een hoeve met&#13;
land onder Buitenpost, kadastraal bekend&#13;
gemeente Buitenpost, sectie A, nrs. 9, 10, 14,&#13;
20, 3033, 139 t/m 143, 1669 en 1670, in totaal&#13;
groot 17.92.90 ha. Het pachtcontract is op&#13;
1 juli 1985 door de grondkamer voor Friesland&#13;
goedgekeurd. De oppervlakte van het&#13;
pachtobject bedraagt thans 18.29.70 ha.&#13;
4.3 De pachtprijs beliep vanaf 1 november&#13;
1995 ƒ 28.123,96 per jaar en beloopt vanaf&#13;
1 november 1998 ƒ 33.005,10 per jaar, bij&#13;
vooruitbetaling te voldoen in twee gelijke halfjaarlijkse&#13;
termijnen welke betaald dien(d)en te&#13;
zijn uiterlijk 1 mei respectievelijk 1 november&#13;
van ieder jaar.&#13;
4.4 Stiksma heeft na het wijzen van het vonnis&#13;
in eerste aanleg aan Amev een bedrag van&#13;
ƒ 88.925,– betaald ter voldoening aan het uitvoerbaar&#13;
bij voorraad verklaarde vonnis en ter&#13;
betaling van overige achterstallige pachtpenningen.&#13;
4.5 Bij vonnis van de president van de rechtbank&#13;
te Leeuwarden van 24 augustus 1999 is&#13;
de executie van het vonnis van de pachtkamer&#13;
van het kantongerecht te Leeuwarden van&#13;
6 juli 1999 geschorst voor zover het betreft de&#13;
ontruiming van de hoeve totdat de pachtkamer&#13;
van dit hof een einduitspraak heeft&#13;
gegeven. In het vonnis is onder meer overwogen:&#13;
“Gelet op het feit dat (...) is komen&#13;
vast te staan dat Stiksma voordat hij eigenmachtig&#13;
overging tot compensatie met de&#13;
schadeclaims die hij stelt op Amev te hebben,&#13;
de pachtpenningen altijd en tijdig heeft&#13;
betaald en Stiksma ter zitting ook heeft&#13;
erkend dat hij aldus onjuist heeft gehandeld&#13;
en dit niet langer zal doen en Stiksma heeft&#13;
erkend dat hij voor het verblijf op en gebruik&#13;
van de hoeve na 6 juli 1999 een redelijke vergoeding&#13;
verschuldigd is, acht de president&#13;
thans niet aannemelijk dat Stiksma gedurende&#13;
de appèlprocedure niet zal betalen.”&#13;
4.6 Op verzoek van Stiksma heeft rentmeester&#13;
ir W.J. Ebbers op 10 november 1999 een taxatierapport&#13;
uitgebracht, waarin staat vermeld&#13;
dat een redelijke vergoeding voor respectievelijk&#13;
de woning, de bedrijfsgebouwen en de&#13;
landerijen zou bedragen respectievelijk nihil,&#13;
ƒ 575,41 per maand (50% van de pachtprijs)&#13;
en ƒ 753,23 per maand (65% van de pachtprijs),&#13;
gezamenlijk ƒ 1.328,64 per maand (zijnde&#13;
ƒ 15.943,68 per jaar). Het rapport vermeldt&#13;
dat niet is in te zien waarom de redelijke vergoeding&#13;
in twee halfjaarlijkse termijn bij&#13;
vooruitbetaling zou moeten worden voldaan&#13;
“nu Amev stelt dat er niet langer sprake zou&#13;
zijn van pacht”. Stiksma heeft zijn betalingen&#13;
aan Amev wegens gebruik van het pachtobject&#13;
vanaf de datum van het vonnis van de pachtkamer&#13;
van het kantongerecht gegrond op de&#13;
in dit rapport bepaalde “redelijke vergoeding”.&#13;
5 Beoordeling van het geschil in&#13;
hoger beroep&#13;
5.1 Amev heeft haar vordering in eerste aanleg&#13;
mede gegrond op een achterstand in betaling&#13;
van de pachtprijs door Stiksma, welke ten&#13;
tijde van de einduitspraak circa ƒ 80.000,–&#13;
beliep. Stiksma heeft de vordering van Amev&#13;
aanvankelijk bestreden met een verrekeningsen/&#13;
of opschortingsverweer, maar heeft ter&#13;
comparitie verklaard een betalingsachterstand&#13;
te hebben, doch het daarmee gemoeide bedrag&#13;
van ongeveer ƒ 80.000,– niet te kunnen betalen&#13;
in verband met zijn geringe inkomen.&#13;
Voor zover grief I de hiermee overeenstemmende&#13;
overweging in het vonnis van 6 juli&#13;
1999 bestrijdt, faalt deze grief, wat er zij van&#13;
hetgeen nader in de toelichting wordt aangevoerd&#13;
over de beweegredenen van Stiksma&#13;
voor diens verklaring ter comparitie. Uit geen&#13;
enkel stuk blijkt voorts, dat Stiksma zich in&#13;
eerste aanleg bereid heeft verklaard de betalingsachterstand&#13;
vrijwillig aan te zuiveren&#13;
middels verkoop van vermogensbestanddelen.&#13;
Gelet hierop alsmede op Stiksma’s verklaring&#13;
ter comparitie heeft de pachtkamer van het&#13;
kantongerecht terecht geen aanleiding gezien&#13;
hem nog een termijn voor betaling te gunnen.&#13;
Grief II is dus tevergeefs voorgesteld.&#13;
5.2 Het hof constateert, dat Stiksma in hoger&#13;
beroep niet is opgekomen tegen zijn veroordeling&#13;
tot betaling van een bedrag van&#13;
ƒ 50.083,57 met rente wegens zijn betalingsachterstand&#13;
en ook geen grief heeft gericht&#13;
tegen het daaraan ten grondslag liggende&#13;
(impliciete) oordeel van de pachtkamer van&#13;
het kantongerecht, dat Amev een opeisbare&#13;
vordering op hem had wegens achterstallige&#13;
pachtbetalingen en dat hij, Stiksma, in de&#13;
nakoming toerekenbaar was tekortgeschoten&#13;
op het moment waarop vonnis werd gewezen.&#13;
Het hof leidt hieruit af, dat Stiksma zich niet&#13;
(meer) op het standpunt stelt dat zijn verrekenings-&#13;
en opschortingsverweren aan honorering&#13;
van Amevs vordering in de weg hadden&#13;
moeten staan. Dit blijkt ook uit Stiksma’s akte&#13;
van 21 mei 2000 (onder 3, slotpassage). Hiervan&#13;
uitgaande is de pachtkamer van het kantongerecht,&#13;
gelet op het bepaalde in art. 55,&#13;
tweede lid, van de Pachtwet terecht tot het&#13;
oordeel gekomen dat de pachtovereenkomst&#13;
diende te worden ontbonden. In zoverre faalt&#13;
ook grief IV.&#13;
5.3 Na het vonnis van 6 juni 1999 heeft Stiksma&#13;
zijn betalingsachterstand aangezuiverd, waarmee&#13;
in hoger beroep de verplichte grond voor&#13;
ontbinding, die de pachtkamer van het kantongerecht&#13;
aan haar beslissing ten grondslag&#13;
heeft gelegd, is vervallen. Vervolgens heeft&#13;
Stiksma zich echter kennelijk op het standpunt&#13;
gesteld dat – zolang het hoger beroep&#13;
loopt – hij niet de op grond van de pachtovereenkomst&#13;
verschuldigde pachtprijs dient te&#13;
betalen, maar kon volstaan met betaling van&#13;
een volgens eigen inzicht redelijke vergoeding&#13;
voor het gebruik van het pachtobject. Dit&#13;
standpunt is onjuist. Zolang in het hoger&#13;
beroep niet over de vordering tot ontbinding&#13;
is beslist, staat nog niet definitief in rechte&#13;
vast dat de pachtovereenkomst is geëindigd.&#13;
In deze situatie dient de vóór het vonnis geldende&#13;
pachtprijs te worden betaald en niet&#13;
een door Stiksma zelf – zonder overleg met&#13;
Amev – bepaalde vergoeding. Dit klemt temeer,&#13;
nu het processuele standpunt van Stiksma is&#13;
dat de pachtovereenkomst dient voort te&#13;
duren, niet is gebleken dat Stiksma ondanks&#13;
zijn stelling dat hij geruime tijd te veel pacht&#13;
betaalt ooit in een procedure de hoogte van de&#13;
door hem op grond van overeenkomst en wet&#13;
verschuldigde pachtprijs heeft aangevochten&#13;
– zodat bij voortduren van de pachtovereenkomst&#13;
die pachtprijs verschuldigd zou blijven –&#13;
en de door Stiksma bepaalde vergoeding neerkomt&#13;
op minder dan de helft van die pachtprijs.&#13;
Met betrekking tot die vergoeding merkt&#13;
het hof nog op dat bij de onder 4.6 bedoelde&#13;
taxatie kennelijk niet de pachtnormen zijn&#13;
gehanteerd, terwijl uit het rapport bovendien&#13;
blijkt dat bij het bepalen van de “redelijke&#13;
vergoeding” is uitgegaan van stellingen van&#13;
Stiksma die door Amev in deze procedure&#13;
met klem zijn betwist en waarvan de juistheid&#13;
allerminst vaststaat.&#13;
Het hof is van oordeel dat na het vonnis in&#13;
eerste aanleg van Stiksma kon worden gevergd&#13;
dat hij uit eigen beweging en stipt volgens het&#13;
pachtcontract de geldende pachtprijs zou&#13;
betalen. Stiksma heeft dit niet gedaan. Uit het&#13;
(mogelijke) feit dat Amev niet heeft gereageerd&#13;
op de brief van Stiksma’s advocaat van&#13;
8 december 1999 – waarin werd aangekondigd&#13;
dat overeenkomstig het rapport van Ebbens&#13;
zou worden betaald – kon Stiksma gezien de&#13;
procedure in eerste aanleg niet in redelijkheid&#13;
afleiden dat Amev met zijn houding genoegen&#13;
zou nemen. Het hof laat nog daar dat de&#13;
memorie van antwoord, waaruit duidelijk&#13;
blijkt dat Amev met Stiksma’s handelwijze&#13;
niet instemde, Stiksma er niet toe heeft gebracht&#13;
alsnog zijn houding te herzien. Voor zover&#13;
Stiksma zijn houding heeft gegrond op de&#13;
boven onder 4.5 aangehaalde passage uit het&#13;
vonnis van de president van de arrondissementsrechtbank&#13;
te Leeuwarden van 24 augustus&#13;
1999 wijst het hof erop dat die passage in&#13;
redelijkheid niet anders kan worden uitgelegd&#13;
dan dat de president bij het nemen van zijn&#13;
beslissing aannemelijk heeft geacht dat Stiksma&#13;
gedurende de appèlprocedure de pachtprijs&#13;
zou betalen.&#13;
5.4 Stiksma stelt in zijn akte van 21 mei 2000&#13;
onder 5 dat de pachtpenningen zullen worden&#13;
betaald “zodra het vonnis van de pachtkamer&#13;
vernietigd is”. Ervan uitgegaande dat hij bedoelt&#13;
te stellen dat dan ook de reeds betaalde&#13;
“redelijke vergoedingen” zullen worden aangevuld&#13;
tot de pachtprijs – hetgeen niet met&#13;
zoveel woorden is toegezegd – is het hof van&#13;
oordeel dat Stiksma daartoe thans niet meer&#13;
de mogelijkheid moet worden geboden. Zoals&#13;
boven overwogen, had de procedure in eerste&#13;
aanleg en het kort geding-vonnis Stiksma aanleiding&#13;
moeten geven tot onberispelijke betaling&#13;
van de pachtprijs. Nu zijn betalingsgedrag&#13;
andermaal te wensen overlaat, is er geen&#13;
aanleiding het voortduren van de pachtverhouding&#13;
(wederom) afhankelijk te stellen van&#13;
aanzuivering van een betalingsachterstand.&#13;
5.5 Gelet op het bovenstaande is het hof van&#13;
oordeel dat de op zichzelf terecht uitgesproken&#13;
ontbinding van de pachtovereenkomst per&#13;
6 juli 1999 – mede gezien hetgeen nadien is&#13;
voorgevallen – in stand dient te blijven. Stiksma’s&#13;
bewijsaanbod heeft geen betrekking op&#13;
feiten of omstandigheden die voor de beslissing&#13;
van belang zijn en wordt dan ook gepasseerd.&#13;
Ook in zoverre zijn Stiksma’s grieven&#13;
ongegrond.&#13;
5.6 Grief III is gericht tegen het toegewezen&#13;
bedrag wegens buitengerechtelijke incassokosten.&#13;
Naar het oordeel van het hof heeft&#13;
Amev haar vordering ter zake onvoldoende&#13;
onderbouwd. Zij heeft nauwelijks iets gesteld&#13;
omtrent haar buiten deze procedure gelegen&#13;
activiteiten ter incasso van de pachtpenningen,&#13;
terwijl uit het gestelde in haar memorie van&#13;
antwoord (in antwoord op grief III) volgt dat&#13;
de besprekingen met Stiksma zijn verweven&#13;
met besprekingen over andere onderwerpen,&#13;
zoals de verkoop van de hoeve aan Stiksma en&#13;
over andere – buiten de pachtprijs gelegen –&#13;
gestelde tekortkomingen van Stiksma. Bovendien&#13;
heeft zij geen sommatiebrieven e.d. overgelegd.&#13;
Omdat het hof het wel aannemelijk&#13;
acht dat in verband met de pachtprijs enige&#13;
buitengerechtelijke activiteiten zijn verricht,&#13;
zal een bedrag van ƒ 1.000,– worden toegewezen.&#13;
(Slechts) in zoverre zijn de grieven III en&#13;
IV gegrond. Een en ander geeft geen aanleiding&#13;
de in eerste instantie uitgesproken&#13;
kostenveroordeling te herzien.&#13;
6 Slotsom&#13;
6.1 Het vonnis waarvan beroep zal worden&#13;
bekrachtigd met dien verstande dat het wegens&#13;
buitengerechtelijke kosten toegewezen bedrag&#13;
van ƒ 4.064,18 zal worden gesteld op ƒ 1.000,–.&#13;
6.2 Stiksma zal als de in hoofdzaak in het&#13;
ongelijk gestelde partij worden veroordeeld in&#13;
de kosten van het hoger beroep.&#13;
7 De beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te Leeuwarden van 6 juli&#13;
1999, waarvan beroep, met dien verstande dat&#13;
het wegens buitengerechtelijke kosten toegewezen&#13;
bedrag van ƒ 4.064,18 wordt gesteld op&#13;
ƒ 1.000,–, waartoe het vonnis in zoverre wordt&#13;
vernietigd;&#13;
veroordeelt het Stiksma in de kosten van het&#13;
hoger beroep, aan de zijde van Amev tot op&#13;
heden begroot op ƒ 1.300,– wegens griffierecht&#13;
en op ƒ 1.700,– wegens salaris.</content><legacyfootnotes/><footnotes><footnote/></footnotes><auteurs/><published>2002-12-01 00:00:00</published><modified>2000-09-05 00:00:00</modified><editiondate>2002-12-01</editiondate><htmlpath>https://denhollander.info/artikel/4663</htmlpath></article>
</articles></edition>
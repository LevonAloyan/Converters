<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2007</searchword><id>3887</id><udhid>UDH:TvAR/3887</udhid><titel>Bestemmingswijzigingen van of nabij agrarische gronden, enkele ruimtelijkbestuursrechtelijke aspecten; Preadvies Vereniging voor Agrarisch Recht</titel><searchwords><searchword>TvAR 4/2007</searchword><searchword>UDH:TvAR/3887</searchword></searchwords><attachments><attachment><name>TvAR_2007_4-1.pdf</name><extention>pdf</extention><url>https://denhollander.info/download/3876/ci</url></attachment></attachments><inleiding>1. Inleiding en vraagstellingen&#13;
1.1. Intro&#13;
Boer Harmsen heeft een agrarisch bedrijf aan de rand van&#13;
het dorp Retranchement (gemeente Sluis, Zeeuws Vlaanderen)&#13;
in de onmiddellijke nabijheid van het als beschermde&#13;
Habitat aangewezen natuurgebied Het Zwin. Hij is al op&#13;
gevorderde leeftijd en zou zijn bedrijf graag willen overdragen,&#13;
maar een bedrijfsopvolger is tot op heden niet&#13;
gevonden.&#13;
Op zekere dag leggen B en W van Sluis een ontwerpherziening&#13;
van het bestemmingsplan buitengebied ter inzage,&#13;
waaruit blijkt dat het bedrijf van Harmsen zal worden’&#13;
wegbestemd’, doordat de vigerende agrarische bestemming&#13;
gewijzigd zal worden in de bestemming ‘natuurdoeleinden’.&#13;
Ingevolge het overgangsrecht in het bestemmingsplan zal&#13;
Harmsen de bestaande bouwwerken mogen handhaven en&#13;
het bestaande agrarische gebruik mogen voortzetten.&#13;
Daarnaast wordt in het ontwerp-bestemmingsplan bepaald&#13;
dat de (agrarische) gronden rond het bedrijf van&#13;
Harmsen de bestemming ‘natuurtuin’ zullen krijgen, waarbij&#13;
uit het ontwerp-plan blijkt dat in verband daarmee tevens&#13;
de vestiging van een bezoekerscentrum met parkeergelegenheid&#13;
wordt toegelaten.&#13;
Harmsen is met dit alles niet blij en wil de in het ontwerp-&#13;
bestemmingsplan voorziene ontwikkeling keren, en –&#13;
zo dat niet zou lukken – in ieder geval zo min mogelijk financieel&#13;
verlies lijden.&#13;
Wat is de rechtspositie van Harmsen?&#13;
Als tentamenvraag zou de bovenstaande casus vanwege zijn&#13;
onbepaaldheid ongeschikt zijn en een bezwarenprocedure&#13;
om die reden niet overleven, maar als opstapje voor een verhaal&#13;
over bestuursrechtelijke aspecten van bestemmingswijzigingen&#13;
van en nabij agrarische gronden is zij wellicht&#13;
bruikbaar.&#13;
1.2. Vraagstellingen&#13;
Welke vragen zou de bedenker van de bovenstaande casus&#13;
opgeworpen en indien mogelijk ook beantwoord willen&#13;
zien?&#13;
In mijn gedachten zou daarbij een tweedeling gemaakt&#13;
kunnen worden.&#13;
In de eerste plaats speelt hier de vraag in hoeverre de&#13;
agrarische bestemming mag worden gewijzigd in een andere&#13;
(‘natuurdoeleinden’ in casu) en of, in verband daarmee, de&#13;
bestaande agrarische functie onder het overgangsrecht mag&#13;
worden gebracht. En in hoeverre is de nabijheid van het&#13;
aangewezen Habitatgebied daarop van invloed? Deze vraag&#13;
ziet dus op de rechtmatigheid van het besluit tot wijziging&#13;
van de bestemming.&#13;
In de tweede plaats kan men zich afvragen, wanneer&#13;
men uit zou gaan van de rechtmatigheid van die bestemmingswijziging,&#13;
in hoeverre voor Harmsen een recht op&#13;
schadevergoeding bestaat en, in verband daarmee, in hoeverre&#13;
het feit dat hij krachtens het overgangsrecht in het&#13;
herziene bestemmingsplan zijn bedrijf nog enige tijd mag&#13;
voortzetten, wellicht van invloed is op de hoogte van die&#13;
schadevergoeding.&#13;
Daarnaast kan men zich afvragen in hoeverre de bedrijfsvoering&#13;
van Harmsen door een nieuwe nabijgelegen&#13;
bestemming (‘natuurtuin’, in casu) mag worden beperkt en&#13;
zo ja, in hoeverre Harmsen in dat geval recht heeft op een&#13;
schadevergoeding.&#13;
De bovenstaande vragen moeten in dit preadvies in elk&#13;
geval aan de orde komen.&#13;
Tot besluit van deze inleiding maak ik nog twee meer algemene&#13;
opmerkingen. Het is al enige tijd niet meer zo dat&#13;
uitsluitend in het kader van de Wet op de Ruimtelijke Ordening&#13;
(WRO), en dan vooral in bestemmingsplannen,&#13;
ruimtelijke-ordeningsrecht bedreven wordt. In de afgelopen&#13;
periode zijn vele sectorale inrichtingswetten ontstaan die&#13;
zich wat betreft hun objecten – of beter gezegd: projecten –&#13;
eveneens en zelfs tot op het gemeentelijke niveau over de&#13;
ruimtelijke ordening uitstrekken. Gewezen kan worden op&#13;
onder andere de Tracéwet, de Wet op de waterkering, maar&#13;
– in dit verband – vooral op de Reconstructiewet concentratiegebieden&#13;
(Rwc). Daarom zal in dit opstel ook aan de&#13;
laatstgenoemde wet aandacht worden geschonken.&#13;
In dit preadvies wordt uitgegaan van de – los gezien van&#13;
het overgangsrecht met betrekking tot de WRO, waarschijnlijk&#13;
tot begin 2008 – geldende WRO. Waar echter de&#13;
nieuwe Wet ruimtelijke ordening (Wro) een van de WRO&#13;
afwijkende regeling bevat zal dit expliciet worden vermeld&#13;
en besproken.</inleiding><content>2. Wijziging van de bestemming: wanneer&#13;
geoorloofd?&#13;
2.1. Artikel 10 lid 1 WRO en artikel 3.1 lid 1 Wro&#13;
Deze vraag kan onmogelijk van een algemeen geldend antwoord&#13;
worden voorzien.&#13;
Het antwoord is immers afhankelijk van de omstandigheden&#13;
van ieder afzonderlijk geval. Hooguit kunnen de&#13;
randvoorwaarden worden aangegeven voor de rechtmatigheid&#13;
van het gemeentelijk besluit om een vigerende bestemming&#13;
van gronden te wijzigen in een andere. Voor die randvoorwaarden&#13;
dient men te rade te gaan bij artikel 10 lid 1&#13;
WRO, in wezen de enige materieelrechtelijke bepaling die&#13;
de WRO rijk is.&#13;
Dit artikellid bepaalt dat de bestemming van gronden&#13;
wordt aangewezen ‘voor zover dit ten behoeve van een&#13;
goede ruimtelijke ordening nodig is’.&#13;
Daarbij kunnen ‘zo nodig, in verband met die bestemming’&#13;
(gebruiks)voorschriften met betrekking tot die gronden en&#13;
de zich daarop bevindende opstallen in het bestemmingsplan&#13;
worden opgenomen, die echter ‘slechts om dringende&#13;
redenen een beperking van het meest doelmatige gebruik&#13;
(mogen) inhouden en geen eisen (mogen) bevatten met betrekking&#13;
tot de structuur van agrarische bedrijven’.1&#13;
Hoewel de clausulering van de bevoegdheid van de gemeenteraad&#13;
om in het bestemmingsplan voorschriften aan&#13;
de gelegde bestemming te verbinden wellicht het meest intrigerende&#13;
element is van het eerste lid van artikel 10&#13;
WRO, moeten wij ons bij de beantwoording van de gestelde&#13;
vraag toch primair richten op het eerstgenoemde onderdeel&#13;
van artikel 10 lid 1 WRO, dat inzake de aanwijzing&#13;
van bestemmingen.2 Die bevoegdheid is eveneens in belangrijke&#13;
mate geclausuleerd: de uitoefening daarvan is&#13;
slechts geoorloofd voor zover zij ‘nodig is voor een goede&#13;
ruimtelijke ordening’.&#13;
Alvorens hierop in te gaan moet worden opgemerkt dat de&#13;
nieuwe Wro in dit opzicht niet wezenlijk iets nieuws&#13;
brengt, ondanks het feit dat destijds in de memorie van toelichting&#13;
bij het wetsvoorstel het tegendeel werd gepretendeerd.&#13;
Het met artikel 10 lid 1 WRO corresponderende artikel&#13;
3.1 lid 1 Wro bepaalt dienaangaande het volgende:&#13;
‘De gemeenteraad stelt voor het gehele grondgebied van&#13;
de gemeente een of meer bestemmingsplannen vast,&#13;
waarbij ten behoeve van een goede ruimtelijke ordening&#13;
de bestemming van de in het plan begrepen grond&#13;
wordt aangewezen en met het oog op die bestemming&#13;
regels worden gegeven. Deze regels betreffen in elk&#13;
geval regels omtrent het gebruik van de grond en van de&#13;
zich daarop bevindende opstallen’.&#13;
Voor wat betreft de voor onze vraagstelling centrale norm,&#13;
in welke gevallen en onder welke voorwaarden bestemmingen&#13;
mogen worden aangewezen, verandert er met de komst&#13;
van de nieuwe Wro niets ten principale. Dit is immers nog&#13;
steeds alleen toegestaan ‘ten behoeve van een goede ruimtelijke&#13;
ordening’. Aan het wegvallen van de woorden in het&#13;
huidige artikel 10 lid 1 WRO ‘voor zover dit (…) nodig is’&#13;
mag geen verdere betekenis worden gehecht.&#13;
De enige werkelijke wijziging betreft de clausulering in&#13;
artikel 3.1 lid 1 Wro van de bevoegdheid om gebruiksvoorschriften&#13;
(‘regels’) aan de aangewezen bestemming te verbinden.&#13;
Dit mag alleen ‘met het oog op’ de bestemming geschieden&#13;
en deze voorschriften of regels moeten ‘in elk&#13;
geval’ het gebruik van grond en opstallen betreffen. De&#13;
eerstgenoemde verandering, ‘zo nodig, in verband met’&#13;
wordt ‘met het oog op’ de bestemming, houdt geen materieelrechtelijke&#13;
wijziging in. De tweede verandering (de toevoeging&#13;
van de woorden ‘in elk geval’) op het eerste gezicht&#13;
wel, omdat ruimte geboden lijkt te worden aan andere&#13;
voorschriften (‘regels’) in het bestemmingsplan dan die&#13;
welke het gebruik van gronden en opstallen betreffen. Dit&#13;
laatste is echter een luchtspiegeling (voor sommigen),&#13;
omdat deze voorschriften ook in de opzet van het nieuwe&#13;
artikel 3.1 lid 1 Wro slechts verbonden kunnen zijn aan de&#13;
aangewezen bestemming en derhalve betrekking moeten&#13;
hebben op de (goede) ruimtelijke ordening. Ruimtelijke ordening&#13;
handelt over ruimtegebruik, gebruik van gronden&#13;
en opstallen, en daarmee is er dus ten principale niets veranderd.&#13;
Al met al heeft deze discussie daarmee – achteraf&#13;
bezien – iets van een rituele dans.3&#13;
Aan het feit dat de formulering in het huidige artikel&#13;
10 lid 1 WRO: ‘deze voorschriften mogen slechts om dringende&#13;
redenen een beperking van het meest doelmatige gebruik&#13;
inhouden en mogen geen eisen bevatten met betrekking&#13;
tot de structuur van agrarische bedrijven’ in artikel 3.1&#13;
lid 1 Wro komt te vervallen mag evenmin betekenis worden&#13;
gehecht, omdat deze zin geacht wordt onderdeel uit te&#13;
maken van de eis dat de voorschriften (regels) slechts ‘zo&#13;
nodig’ worden gegeven.&#13;
Mijn conclusie op dit punt is derhalve dat er niets verandert&#13;
aan de norm waaraan de gemeenteraad – en straks ook provinciale&#13;
staten en de minister van VROM ingeval zij een&#13;
bestemmingsplan vaststellen – zijn onderworpen bij hun&#13;
besluit tot vaststelling van een bestemmingsplan.&#13;
2.2. Wijziging van de agrarische bestemming&#13;
Terug naar de oorspronkelijke vraagstelling: wanneer mag&#13;
een agrarische bestemming worden gewijzigd in een andere&#13;
of, beter gezegd: aan welke normen heeft de gemeenteraad&#13;
zich bij een dergelijk besluit te houden?&#13;
Een goede ruimtelijke ordening en de&#13;
situeringskenmerken&#13;
Naar mijn mening valt die vraag in twee algemene onderdelen&#13;
uiteen.&#13;
In de eerste plaats moet de op gronden gelegde bestemming&#13;
‘ten behoeve van een goede ruimtelijke ordening&#13;
nodig’ zijn. Dat wil zeggen er moet een dwingend belang&#13;
aanwezig zijn, dat zwaarder moet wegen dan de ermee concurrerende&#13;
belangen en dat gediend wordt met het leggen&#13;
van de bestemming in kwestie.&#13;
In de gegeven casus is dat het belang dat gediend wordt&#13;
met de natuurbestemming en dat het agrarische belang verdringt.&#13;
Dat is niet een zuiver bestuurlijke of politieke afweging,&#13;
maar een die door de norm van artikel 10 lid 1 WRO,&#13;
en dan met name door het woord ‘nodig’ daarin, wordt beheerst.&#13;
In de tweede plaats moet de door de gelegde bestemming&#13;
toegestane activiteit accorderen (en in ieder geval niet&#13;
interfereren) met de in de onmiddellijke nabijheid toegelaten&#13;
functies. Gezegd wordt wel, dat bij het leggen van bestemmingen&#13;
acht geslagen moet worden op de zogenaamde&#13;
‘situeringskenmerken’ van de toegelaten vormen van ruimtegebruik&#13;
ten opzichte van elkaar, omdat anders niet van&#13;
‘een goede ruimtelijke ordening’ sprake kan zijn.4&#13;
Aan beide eisen moet worden voldaan, wil – ten principale&#13;
– sprake kunnen zijn van een goede ruimtelijke ordening.&#13;
Daarbij moet echter onmiddellijk worden opgemerkt&#13;
dat het hier een zeer open en vage norm betreft, die weliswaar&#13;
door de bestuursrechter (de Afdeling bestuursrechtspraak&#13;
van de Raad van State, ABRvS) in ieder bestemmingsplanberoep&#13;
kan worden ingevuld, maar tevens dat de&#13;
praktijk leert dat dit zeer zelden gebeurt. De ABRvS hanteert,&#13;
ook in bestemmingsplangeschillen, bij voorkeur de&#13;
norm van het verbod van onevenredigheid (in artikel 3:4 lid&#13;
2 Awb) en niet die van artikel 10 lid 1 WRO, waarbij zij in&#13;
haar uitspraken de navolgende, duidelijk van een marginale&#13;
beoordeling blijk gevende, standaardformule opneemt: ‘De&#13;
Afdeling kan slechts tot vernietiging van het besluit omtrent&#13;
goedkeuring van het plan overgaan, indien moet worden&#13;
geoordeeld dat GS de aan hen toekomende beoordelingsmarges&#13;
hebben overschreden, dan wel dat zij het recht anderszins&#13;
onjuist hebben toegepast’.5 Dit impliceert dus een&#13;
dubbele marginaliteit: die van GS bij hun besluit omtrent&#13;
goedkeuring en die van de bestuursrechter bij zijn oordeel&#13;
over het besluit van GS.&#13;
Het is daarbij aan appellant om aan te tonen dat ofwel&#13;
de gelegde bestemming, en de daardoor ontstane beperking&#13;
van gebruiksmogelijkheden van gronden en opstallen, onjuist&#13;
is want niet ‘nodig ten behoeve van een goede ruimtelijke&#13;
ordening’ ofwel dat de situering van de toegelaten&#13;
functies ten opzichte van elkaar niet voldoet aan de norm&#13;
van ‘een goede ruimtelijke ordening’ ofwel – bij wijze van&#13;
‘overkill’ – beide. Een ander materieelrechtelijk wapen dan&#13;
artikel 10 lid 1 WRO, naast uiteraard de (on)geschreven beginselen&#13;
van behoorlijk bestuur die bij alle besluiten hebben&#13;
te gelden, heeft een appellant immers niet.&#13;
Veel meer valt er over de normering ten principale van&#13;
de bestemmmingsplanbevoegdheid naar mijn idee niet op&#13;
te merken.&#13;
Uitvoerbaarheid van het bestemmingsplan&#13;
Een volgend punt dat zich aandient, dat overigens wel in&#13;
rechtstreeks verband staand met het voorgaande, is het vereiste&#13;
dat de gelegde bestemming ‘uitvoerbaar’ moet zijn. Artikel&#13;
9 lid 2 Bro 1985 spreekt in dit verband – in nogal archaïsche&#13;
termen – van onderzoek ter voorbereiding van een&#13;
bestemmingsplan dat ‘van stonde af aan mede betrekking&#13;
op de uitvoerbaarheid van het plan’ dient te hebben. Daarbij&#13;
wordt niet alleen gedoeld op de financiële onderbouwing&#13;
en haalbaarheid van het plan, maar ook op zijn realiteitsgehalte&#13;
in meer algemene zin. Wanneer onvoldoende&#13;
zeker is of, anders gezegd, niet aannemelijk gemaakt kan&#13;
worden dat de gelegde bestemming binnen de planperiode&#13;
van 10 jaar gerealiseerd kan worden, is met het leggen van&#13;
die bestemming sprake van een beperking van de gebruiksmogelijkheden&#13;
van gronden en opstallen die niet ‘nodig is&#13;
ten behoeve van een goede ruimtelijke ordening’ en daarmee&#13;
van strijd met artikel 10 lid 1 WRO, zo kan worden&#13;
verdedigd. De beantwoording van de vraag ofeen gelegde&#13;
bestemming uitvoerbaar is, is in hoge mate van de casuïs -&#13;
tiek afhankelijk. Daarbij zullen in veel gevallen financiële&#13;
aspecten een rol spelen, maar er kunnen daarnaast tal van&#13;
andere relevante factoren aanwezig zijn.&#13;
Omdat het punt van de uitvoerbaarheid van een&#13;
nieuwe bestemming in nauw verband staat met de vraag in&#13;
hoeverre bestaande activiteiten onder het overgangsrecht&#13;
van een nieuw bestemmingsplan gebracht kunnen worden,&#13;
verwijs ik naar wat daarover in paragraaf 3 zal worden opgemerkt.&#13;
Wel maak ik alvast melding van het uitgangspunt in&#13;
de jurisprudentie van de ABRvS, dat gevestigde rechten en&#13;
belangen bij de ontwikkeling van een bestemmingsplan in&#13;
beginselgeëerbiedigd dienen te worden en bestaand gebruik&#13;
positief moet worden bestemd.6 Dit beginsel kan worden&#13;
doorbroken wanneer het leggen van een nieuwe bestemming&#13;
gerechtvaardigd (en uitvoerbaar) is en het bestaande&#13;
gebruik binnen de planperiode daadwerkelijk beëindigd&#13;
kan worden. Het is duidelijk dat wanneer sprake is van een&#13;
nieuwe bestemming en daarmee het gebruik volgens een&#13;
bestaande bestemming wordt ‘wegbestemd’, de motiveringslast&#13;
voor de gemeenteraad om aan te kunnen tonen dat&#13;
dit ‘voor een goede ruimtelijke ordening nodig’ is aanmerkelijk&#13;
zwaarder is dan wanneer niet sprake is van enig ‘wegbestemmen’&#13;
in een nieuw bestemmingsplan.&#13;
Europees natuurbeschermingsrecht en het&#13;
bestemmingsplan&#13;
Van een spectaculair stijgende invloed op de Nederlandse&#13;
ruimtelijke ordening is tijdens het afgelopen decennium het&#13;
Europese natuurbeschermingsrecht geweest. In het bijzonder&#13;
de aanwijzing van gebieden in het kader van de Habitatrichtlijn&#13;
en de uiteindelijke implementatie van die richtlijn&#13;
en van de Vogelrichtlijn in de Natuurbeschermingswet&#13;
1998 (Nbw) – en voor wat de soortenbescherming betreft&#13;
de Flora- en faunawet – hebben hun uitwerking op het bestemmingsplan&#13;
niet gemist. Weliswaar is slechts een klein&#13;
deel van de agrarische bedrijven7 in Nederland in of nabij&#13;
een aangewezen natuurgebied gelegen, dit laat onverlet dat&#13;
de relatie van agrarische bedrijvigheid met natuurbescherming,&#13;
en in het bijzonder die van de ruimtelijke ordening&#13;
met het natuurbeschermingsrecht (Nbw), een interessante&#13;
is die bovendien de nodige vragen oproept. Ik beperk mij in&#13;
het navolgende tot de ter uitvoering van de Vogel- en Habitatrichtlijn&#13;
aangewezen gebieden (Habitatgebieden).&#13;
Weliswaar geschiedt de uitvoering van de Vogel- en Habitatrichtlijn&#13;
voornamelijk langs de lijn van de vergunningverlening&#13;
in de Nbw, niettemin zijn er rechtstreekse consequenties&#13;
voor de totstandkoming van het bestemmingsplan,&#13;
alleen al omdat in artikel 19j Nbw een (extra) goedkeuringsvereiste&#13;
wordt gesteld ingeval het bestemmingsplan betrekking&#13;
heeft op een aangewezen Habitatgebied of ook op&#13;
een gebied waarvan die aanwijzing wordt overwogen.&#13;
Voor die gebieden stellen GS ingevolge artikel 19a lid 1&#13;
Nbw voorts een beheersplan vast, waarin wordt beschreven&#13;
welke instandhoudingsmaatregelen genomen moeten worden.&#13;
Een regeling van de verhouding van het beheersplan&#13;
met het bestemmingsplan heb ik in de Nbw echter niet&#13;
aangetroffen. Wellicht moet men concluderen dat een richtlijnconforme8&#13;
interpretatie van artikel 19a Nbw (jo. artikel&#13;
10 WRO?) ertoe moet leiden dat het beheersplan uiteindelijk&#13;
voorgaat op het bestemmingsplan indien strijd tussen&#13;
beide mocht bestaan, bijvoorbeeld wanneer in het bestemmingsplan&#13;
agrarische bestemmingen op de desbetreffende&#13;
gronden zijn gelegd, waarbinnen de voorgeschreven instandhoudingsmaatregelen&#13;
van het beheersplan niet zouden&#13;
passen.9 Omdat artikel 19a lid 1 Nbw spreekt van instandhoudingsmaatregelen&#13;
die ‘getroffen dienen te worden’, moet&#13;
ervan worden uitgegaan dat de wetgever heeft gekozen voor&#13;
een uitvoeringsverplichting op dit punt. Een bepaling, zoals&#13;
bekend uit o.a. de Reconstructiewet concentratiegebieden,&#13;
inhoudende dat het beheersplan een artikel 19 WRO-vrijstelling&#13;
van rechtswege is voor zover het bestemmingsplan&#13;
zich tegen (de uitvoering van) het beheersplan verzet, had&#13;
hier wellicht niet misstaan.10&#13;
De aanwijzing als Habitatgebied zal voor de (uitvoering&#13;
van) bestemmingsplannen in dat gebied, en ook in de omliggende&#13;
gebieden waarvan een nadelige invloed op het Habitatgebied&#13;
kan uitgaan11, grote consequenties moeten hebben.&#13;
Dat is althans het geval, wanneer in die&#13;
bestemmingsplannen vormen van grondgebruik zijn toegelaten&#13;
die kunnen leiden tot verslechtering van de natuurwaarden&#13;
in het Habitatgebied. Het kan daarbij zowel het&#13;
starten met een project dat wordt toegelaten in het bestemmingsplan,&#13;
als de voortzetting van bestaand toegelaten gebruik&#13;
betreffen. Voor beide situaties heeft artikel 19d lid 1&#13;
Nbw een vergunningenregime ingericht, respectievelijk&#13;
hebbend op ‘projecten’ en op ‘andere handelingen’, die&#13;
‘gelet op de instandhoudingsdoelstelling de kwaliteit van de&#13;
natuurlijke habitats en de habitats van soorten (…) kunnen&#13;
verslechteren of een verstorend effect kunnen hebben op de&#13;
soorten waarvoor het gebied is aangewezen’. Dit betekent&#13;
dat, los van hetgeen het bestemmingsplan dienaangaande&#13;
toelaat, dergelijke projecten of handelingen eerst na vergunningverlening&#13;
in het kader van de Nbw kunnen worden gerealiseerd&#13;
of verricht.12&#13;
De vaststelling van een beheersplan op grond van artikel&#13;
19a Nbw is in een situatie als deze veelal onvoldoende,&#13;
nog los van de bovengestelde vraag van de afdwingbaarheid&#13;
ingeval van strijdigheid met het vigerende bestemmingsplan.&#13;
In veel gevallen dient het bestemmingsplan te worden&#13;
aangepast, door de vigerende (bijvoorbeeld agrarische) bestemming&#13;
te wijzigen in een meer natuurvriendelijke of&#13;
door, in een enkel geval, een aanscherping van de gebruiksvoorschriften&#13;
al dan niet gekoppeld aan een bestemmings-&#13;
wijziging.13Wanneer de vigerende bestemmingen en gebruiksvoorschriften&#13;
niet meer passend zijn te achten bij de&#13;
functie die een gebied krachtens het natuurbeschermingsrecht&#13;
moet hebben, is de aanpassing van het bestemmingsplan&#13;
immers geboden. Daarbij schrijft de Europese natuurbeschermingsregelgeving,&#13;
als het ware, ten principale voor,&#13;
wat ‘een goede ruimtelijke ordening’ in het geval van een&#13;
Habitatgebied moet inhouden. Dit is een duidelijk voorbeeld&#13;
van de door externe factoren gedomineerde belangenafweging&#13;
in het kader van artikel 10 WRO.14 Deze dominantie&#13;
strekt zich overigens niet alleen uit over de te leggen&#13;
bestemmingen, maar ook over het in een bestemmingsplan&#13;
te formuleren overgangsrecht waar het de voortzetting van&#13;
(het voorheen toegelaten) gebruik in een Habitatgebied betreft.&#13;
15&#13;
2.3. Wijziging van de bestemming van nabij gelegen&#13;
gronden&#13;
Niet alleen wanneer een vigerende agrarische bestemming&#13;
wordt gewijzigd in een andere, maar ook wanneer nabij een&#13;
agrarisch bedrijf gelegen gronden van bestemming veranderen,&#13;
kan sprake zijn van aanmerkelijk nadeel voor dat bedrijf.&#13;
Ook hier geldt dat de vraag in hoeverre de wijziging&#13;
van een bestemming van die gronden geoorloofd is, niet in&#13;
abstracto te beantwoorden valt. Hier spelen dezelfde vragen&#13;
van situering van bestemmingen en gebruiksfuncties met&#13;
hun verschillende situeringskenmerken ten opzichte van elkaar&#13;
en van de uitvoerbaarheid van het nieuwe bestemmingsplan.&#13;
Hetgeen in de vorige paragraaf daarover is opgemerkt&#13;
geldt dus ook hier.&#13;
Omdat het echter bij de wijziging van nabij gesitueerde&#13;
bestemmingen – anders dan bij een ‘wegbestemd’ agrarisch&#13;
bedrijf het geval is – niet gaat om het verplaatsen of doen&#13;
verdwijnen van een bedrijf door middel van aankoop of&#13;
onteigening, is het aspect van de weging van belangen in&#13;
verband met situeringskenmerken van de onderscheiden gebruiksfuncties&#13;
hier meer pregnant. Wat betekent de nieuw&#13;
te leggen bestemming voor de bedrijfsuitoefening van het&#13;
positief bestemde agrarische bedrijf? En wat betekent zij&#13;
voor de eventuele uitbreidingsmogelijkheden van dat bedrijf?&#13;
Het is immers een aanvaard principe in het ruimtelijke-&#13;
ordeningsrecht dat – in het algemeen gesproken – een&#13;
bedrijfsbestemming een zekere uitbreidingsmogelijkheid&#13;
impliceert. Naarmate een nieuw te leggen bestemming een&#13;
grotere inbreuk op de uitvoering van de bestaande agrarische&#13;
bestemming betekent, wordt de motiveringslast voor&#13;
het leggen van die nieuwe bestemming (‘nodig ten behoeve&#13;
van een goede ruimtelijke ordening’) navenant groter.&#13;
In de aan het begin van dit verhaal geschetste casus is&#13;
het dus de vraag in hoeverre de gewenstheid van de nabij te&#13;
leggen bestemming ‘natuurtuin’ de beperking van de gebruiksmogelijkheden&#13;
van het perceel voor boer Harmsen&#13;
rechtvaardigt. Voor de hand liggende vragen daarbij zijn:&#13;
wat is precies het nadeel voor Harmsen, in hoeverre is die&#13;
tuin echt nodig en zijn er geen alternatieve locaties beschikbaar?&#13;
Hiermee wordt het misschien ook verklaarbaar of in&#13;
elk geval duidelijker dat het voor de bestuursrechter lastig is&#13;
om een andere dan een marginale beoordeling van het bestemmingsplan&#13;
te verrichten.&#13;
Het voorgaande staat los van het feit dat andere regelgeving&#13;
dan die in het kader van de ruimtelijke ordening de bedrijfsvoering&#13;
van agrarische bedrijven kan beperken. Daarbij&#13;
moet natuurlijk in de eerste plaats worden gedacht aan&#13;
milieuregelgeving (bijvoorbeeld inzake geurhinder en ammoniak).&#13;
Dit kan tot gevolg hebben dat de in het bestemmingsplan&#13;
toegelaten bedrijfsuitoefening niet ten volle kan&#13;
plaatsvinden.&#13;
Een tussenvorm van sectorale en ruimtelijke-ordeningsregelgeving&#13;
die beperkend kan zijn voor de agrarische bedrijfsvoering&#13;
is de planvorming die voortvloeit uit de Reconstructiewet&#13;
concentratiegebieden (Rwc). In diverse&#13;
provinciale reconstructieplannen is, al dan niet16 gekoppeld&#13;
aan een regeling in het bestemmingsplan buitengebied,&#13;
sprake van een ‘slot-op-de-muur-’ of een ‘bouwblok-opmaat-’&#13;
regeling, die inhoudt dat intensieve veehouderijbedrijven&#13;
fysiek in het geheel niet dan wel slechts zeer beperkt&#13;
mogen uitbreiden, in het bijzonder in de zogeheten extensiveringsgebieden.&#13;
17 Het betreft hier niet zo zeer een beperking&#13;
van de agrarische bedrijfsuitoefening die het gevolg is&#13;
van een wijziging van een nabij gelegen bestemming, maar&#13;
een die zijn oorzaak vindt in de gevolgen van de bedrijfsvoering&#13;
voor de nabije omgeving.&#13;
Van het laatste is zeker sprake wanneer het agrarische&#13;
perceel gelegen is in de nabijheid van een Habitatgebied. In&#13;
dat geval doet, wegens de externe werking van de aanwijzing&#13;
van dat gebied, het natuurbeschermingsrecht zich gevoelen&#13;
en zullen de agrarische bedrijfsmogelijkheden in beduidende&#13;
mate worden beperkt. Niet alleen het aangewezen&#13;
Habitatgebied maar ook de omliggende gronden zullen een&#13;
bestemming moeten krijgen die bij het overheersende natuurbelang&#13;
past. In het voor de desbetreffende agrariër&#13;
(boer Harmsen) gunstigste geval zal de bestemmingswijziging&#13;
van zijn en van de in zijn onmiddellijke nabijheid&#13;
gelegen gronden een gemengde bestemming opleveren, bijvoorbeeld&#13;
agrarische doeleinden met belangrijke natuurwaarden,&#13;
of een soort bufferfunctie-bestemming met beper-&#13;
kende gebruiksvoorschriften voor de agrarische bedrijfsvoering.&#13;
Een andere optie lijkt, gelet op het goedkeuringsvereiste&#13;
van artikel 19j Nbw waarin de Habitatrichtlijn is&#13;
geïmplementeerd en de communis, althans de heersende,&#13;
opinio over de bescherming van natuurwaarden in en om&#13;
aangewezen Habitatgebieden kansloos. Ook hier geldt dat&#13;
het Europese recht de norm van ‘een goede ruimtelijke ordening’&#13;
heeft ingevuld.&#13;
3. Positieve bestemming of overgangsrecht&#13;
Ter illustratie dient het volgende:&#13;
‘Met de ontwikkeling van de nieuwe woonwijk in het&#13;
plangebied is een groot algemeen belang gediend. Het&#13;
standpunt dat het algemene belang dat is verbonden&#13;
aan de ontwikkeling van de woonwijk dient te prevaleren&#13;
boven het individuele belang van appellante, is niet&#13;
onredelijk, nu niet is gebleken dat de belangen van appellante&#13;
hierbij onvoldoende zijn meegewogen en aannemelijk&#13;
is dat de verplaatsing van haar bedrijf binnen&#13;
de planperiode zal geschieden’.18&#13;
En, in diezelfde uitspraak (maar met betrekking tot andere&#13;
appellanten):&#13;
‘Vastgesteld wordt dat de aanduiding ‘overgangsgebied’&#13;
is toegekend aan een gedeelte van het perceel van appellanten,&#13;
terwijl zich ter plaatse opstallen bevinden die&#13;
reeds lange tijd geleden zijn opgericht. Ingevolge artikel&#13;
7, achtste lid, van de planvoorschriften zullen deze opstallen&#13;
zo veel mogelijk worden gehandhaafd. Geoordeeld&#13;
wordt dat het gemeentebestuur noch verweerders&#13;
feiten of omstandigheden hebben aangedragen die een&#13;
rechtvaardiging vormen voor het niet maken van een&#13;
keuze tussen het positief bestemmen dan wel wegbestemmen&#13;
van deze opstallen. Ook anderszins is van dergelijke&#13;
feiten of omstandigheden niet gebleken. Gelet&#13;
op het vorenstaande is het plan in zoverre vastgesteld in&#13;
strijd met het rechtszekerheidsbeginsel’.&#13;
En, in weer een andere uitspraak19:&#13;
‘In beginsel dienen gevestigde rechten en belangen bij&#13;
de ontwikkeling van een bestemmingsplan te worden&#13;
geëerbiedigd en zal bestaand gebruik dienovereenkomstig&#13;
moeten worden bestemd. Onder omstandigheden&#13;
kan echter het onder het overgangsrecht brengen van&#13;
een bedrijf aanvaardbaar zijn. Hiervoor is in een geval&#13;
als het onderhavige in ieder geval vereist dat voldoende&#13;
aannemelijk is dat de agrarische bedrijfsvoering ter&#13;
plaatse binnen de planperiode zal worden beëindigd’.&#13;
In de bovenstaande drie overwegingen van de Afdeling&#13;
komt duidelijk naar voren waar het bij de wijziging van een&#13;
bestemming in relatie tot de gevestigde rechten van de zittende&#13;
grondgebruikers primair om gaat: om gefundeerde redenen,&#13;
die alleen gelegen kunnen zijn in wat in casu ‘een&#13;
goede ruimtelijke ordening’ is, kan het wegbestemmen van&#13;
een agrarisch bedrijf gerechtvaardigd zijn, maar dan dient&#13;
in ieder geval een duidelijke keuze te worden gemaakt;&#13;
wordt de bestaande functie nu wegbestemd of mag zij, gedeeltelijk&#13;
of in enige vorm, onder een positieve bestemming&#13;
worden voortgezet? Het rechtszekerheidsbeginsel gebiedt&#13;
hier duidelijkheid.20&#13;
Wanneer dan voor het eerste, het wegbestemmen van&#13;
de bestaande functie, wordt gekozen gebiedt datzelfde&#13;
rechtszekerheidsbeginsel dat in het nieuwe bestemmingsplan&#13;
voorzien wordt in een overgangsrechtelijk regime,&#13;
waarbij overigens nog verschillende modaliteiten denkbaar&#13;
zijn, waaruit blijkt in hoeverre en hoe lang het gebruik volgens&#13;
de bestaande functie vooralsnog mag voortbestaan.&#13;
Positief bestemmen of wegbestemmen&#13;
Over de vraag wanneer een (agrarische) bestemming mag&#13;
worden wegbestemd ten gunste van een nieuwe bestemming,&#13;
is in paragraaf 2.2 reeds ingegaan. Daar bleek al dat&#13;
het leggen van een nieuwe positieve bestemming en daarmee&#13;
het wegbestemmen van de bestaande functie alleen geoorloofd&#13;
is, wanneer aannemelijk is dat de nieuwe bestemming&#13;
binnen de planperiode van tien jaar daadwerkelijk&#13;
gerealiseerd kan worden. Die laatste voorwaarde heeft ook&#13;
een tegenhanger: wanneer niet aannemelijk is dat het gebruik&#13;
volgens de bestaandebestemming binnen de planperiode&#13;
kan worden beëindigd,en het daardoor dus onzeker is&#13;
of de nieuwe bestemming (tijdig) kan worden gerealiseerd,&#13;
mag de bestaande functie evenmin worden wegbestemd.21&#13;
Uiteindelijk vallen die beide voorwaarden in hun resultaat&#13;
samen, hetgeen ook blijkt uit de navolgende overweging&#13;
van de ABRvS:&#13;
‘Aan een geldend bestemmingsplan kunnen in het algemeen&#13;
geen blijvende rechten worden ontleend. De gemeenteraad&#13;
kan op grond van gewijzigde planologische&#13;
inzichten en na afweging van alle betrokken belangen&#13;
andere bestemmingen en voorschriften voor gronden&#13;
vaststellen. In samenhang hiermee is het mogelijk om&#13;
legaal bestaand gebruik onder het overgangsrecht te&#13;
brengen. In een dergelijk geval moet echter wel aannemelijk&#13;
zijn dat de bestemming volgens de planregeling&#13;
binnen de planperiode van tien jaar zal worden verwe-&#13;
zenlijkt en derhalve het bestaande gebruik binnen die&#13;
periode zal worden beëindigd’.22&#13;
Niettemin zijn er gevallen denkbaar waarin het bestaande&#13;
gebruik binnen de planperiode heel wel zou kunnenworden&#13;
beëindigd, maar de nieuwe bestemming om geheel andere&#13;
redenen niet realiseerbaar blijkt te zijn.&#13;
Uit het voorgaande kan de hoofdregel worden afgeleid dat&#13;
het gebruik volgens een bestaande bestemming in beginsel&#13;
positief moet worden (her)bestemd in een nieuw bestemmingsplan,&#13;
tenzij een andere bestemming nodig is voor een&#13;
goede ruimtelijke ordening en deze nieuwe bestemming –&#13;
naar aannemelijk is – binnen de planperiode ook daadwerkelijk&#13;
zal worden gerealiseerd.&#13;
Positief bestemmen van illegaal gebruik?&#13;
In de voorgaande tekst is uitsluitend gesproken over bestaand&#13;
legaalgebruik onder vigeur van een bestaande bestemming&#13;
en vervolgens over het uitgangspunt dat dit gebruik&#13;
in beginsel positief moet worden (her)bestemd in een&#13;
nieuw plan. Dit uitgangspunt is door de ABRvS ook, of&#13;
misschien moet men zeggen: zelfs, betrokken bij de vraag of&#13;
onder het oude plan bestaand illegaalgebruik in het nieuwe&#13;
plan positief bestemd zou kunnen of moeten worden. In&#13;
een recente uitspraak oordeelde de Afdeling dienaangaande:&#13;
‘Ten einde handhaving niet onmogelijk te maken, dient&#13;
in beginsel voor het illegale gebruik in het geheel geen&#13;
regeling in het plan te worden opgenomen. Wanneer&#13;
niet aannemelijk is dat het gebruik door handhaving of&#13;
anderszins binnen de planperiode zal worden beëindigd,&#13;
kan voor deze concrete vorm van bestaand gebruik&#13;
in het plan een andere regeling worden getroffen,&#13;
bijvoorbeeld door het gebruik als zodanig te bestemmen(&#13;
curs. dG), een uitsterfregeling op te nemen of een&#13;
persoonsgebonden overgangsrecht toe te kennen’.23&#13;
Toegegeven zij dat de Afdeling de mogelijkheid van een positieve&#13;
bestemming van bestaand illegaal gebruik slechts&#13;
noemt als een denkbare optie tussen andere, maar anderzijds&#13;
mag zij – in theorie in elk geval – blijkbaar niet worden&#13;
uitgesloten. Indien het positief bestemmen van het illegale&#13;
gebruik conform de norm van ‘een goede ruimtelijke&#13;
ordening’ zou zijn, valt daar overigens ook weinig tegen in&#13;
te brengen.&#13;
Fokke constateert in haar annotatie bij deze uitspraak&#13;
dat er derhalve volgens de Afdeling voor GS bij hun goedkeuringsbesluit&#13;
en voor de gemeenteraad bij hun vaststellingsbesluit&#13;
van het bestemmingsplan een zekere onderzoeksplicht&#13;
bestaat om te bezien of het bestaande illegale&#13;
gebruik positief kan worden bestemd, indien niet aannemelijk&#13;
is dat dit gebruik binnen de planperiode door bestuursrechtelijke&#13;
handhaving of langs een andere weg zal kunnen&#13;
worden beëindigd. Zij merkt vervolgens echter terecht op:&#13;
‘Of, indien wordt geconcludeerd dat een positieve bestemming&#13;
gerechtvaardigd is, hieruit ook een verplichtingvoor&#13;
een gemeente kan worden afgeleid het illegale gebruik positief&#13;
te bestemmen kan mijns inziens niet uit deze uitspraak&#13;
worden afgeleid’.&#13;
Waar derhalve met betrekking tot bestaand legaalgebruik&#13;
een beginselplicht tot positief bestemmen bestaat, is&#13;
er met betrekking tot bestaand illegaalgebruik, waarvan&#13;
niet aannemelijk is dat het tijdens de planperiode zal verdwijnen,&#13;
(slechts) een onderzoeksplicht om te bezien ofeen&#13;
positieve bestemming tot de mogelijkheden hoort.&#13;
Daaraan voorafgaand oordeelde de Afdeling echter –&#13;
nog steeds in dezelfde uitspraak van 10 november 2004 –&#13;
meer in zijn algemeenheid, dat illegaal gebruik (zeker wanneer&#13;
daartegen nog wel zou kunnen worden opgetreden)&#13;
helemaal geen regeling in (het overgangsrecht van) het bestemmingsplan&#13;
zou behoren te krijgen.24&#13;
Overgangsrecht ingeval een bestaande functie is&#13;
wegbestemd&#13;
Indien bestaande bouwwerken en bestaand gebruik niet&#13;
langer positief zijn bestemd, betekent dit dat het nieuwe bestemmingsplan&#13;
gericht is op de realisering van een andere&#13;
bestemming. De realisering van die nieuwe bestemming&#13;
staat dan ook centraal en het nieuwe plan is en blijft gericht&#13;
op het verdwijnen van de bestaande, daarmee strijdige,&#13;
functie. De strekking van het overgangsrecht is (slechts) dat&#13;
de oude nog steeds bestaande functie tijdelijk mag voortbestaan.&#13;
25&#13;
Daarbij geldt als uitgangspunt dat onder het overgangsrecht&#13;
slechts mag worden gehandhaafd of voortgezet wat op&#13;
de peildatum aan bouwwerken respectievelijk aan feitelijk&#13;
gebruik bestond. Dat is, zeker wat het gebruik betreft, soms&#13;
aanzienlijk minder dan wat onder de voormalige positieve&#13;
bestemming was toegelaten. Daarbij is het bovendien in&#13;
eerste instantie aan degene die een beroep op het overgangsrecht&#13;
doet, om te bewijzen dat de desbetreffende bouwwerken&#13;
of gebruiksvormen op de peildatum daadwerkelijk bestonden.&#13;
Anderzijds is het zo dat het overgangsrecht vaak de mogelijkheid&#13;
biedt om bestaande bouwwerken uit te breiden&#13;
of bestaand gebruik gewijzigd voort te zetten (te wijzigen).26&#13;
Daarin bestaan allerlei, in de jurisprudentie besproken,&#13;
overgangsrechtelijke modaliteiten.&#13;
Ik noem hier slechts twee wijzen waarop het onderdeel&#13;
van het overgangsrecht met betrekking tot het op de peilda-&#13;
tum bestaande gebruik van gronden en opstallen kan worden&#13;
geregeld. Op alternatieve wijze mag worden bepaald&#13;
dat dit gebruik mag worden voortgezet en gewijzigdvoor&#13;
zover met die wijziging de afwijking van de bestemming (in&#13;
het bestemmingsplan waarvan het overgangsrecht deel uitmaakt)&#13;
niet verder wordt vergrootofwel verder wordt verkleind.&#13;
Omdat het tot op heden aan de individuele bestemmingsplanmaker&#13;
wordt overgelaten om het overgangsrecht&#13;
in een bestemmingsplan te formuleren, bestaat ook op dit&#13;
punt voor hem een keuzemogelijkheid. Het is duidelijk dat&#13;
het resultaat van de belangenafweging in het eerste geval&#13;
meer ten gunste van de grondgebruiker is en in het tweede&#13;
meer op het belang van de uitvoering van de nieuwe bestemming&#13;
gericht is.&#13;
Het is, vanwege zijn praktische maar ook zijn systematische&#13;
belang, overigens merkwaardig te noemen dat het onderwerp&#13;
overgangsrecht noch in de WRO noch in het Bro&#13;
1985 enige regeling heeft gevonden en het dus – zoals gezegd&#13;
– aan de bestemmingsplanmaker wordt overgelaten&#13;
om dienaangaande een regeling te treffen. Dit wordt in de&#13;
nabije toekomst evenwel anders, omdat in het kader van de&#13;
parlementaire behandeling van de Wro door de regering is&#13;
gemeld dat het overgangsrecht onderwerp van regeling in&#13;
het nieuwe Besluit ruimtelijke ordening zal zijn. Op het&#13;
moment van het schrijven van deze tekst is een voorstel&#13;
voor een dergelijke regeling echter nog niet bekend.&#13;
Van overgangsrecht dient in ieder geval sprake te zijn, wanneer&#13;
een ‘oude’ bestemming door een nieuwe wordt vervangen.&#13;
De op de peildatum bestaande bouwwerken en bestaand&#13;
gebruik mogen dan worden gehandhaafd&#13;
respectievelijk voortgezet, waarbij de illegale bouwwerken&#13;
en gebruik kunnen worden uitgezonderd. Het kan echter&#13;
ook voorkomen, in het bijzonder bij agrarische percelen&#13;
met of in de nabijheid van gebieden met belangrijke natuurwaarden,&#13;
dat een bestaand bestemmingsplan wordt&#13;
aangescherpt doordat daarin specifieke gebruiksverboden&#13;
worden toegevoegd die het toegelaten gebruik van gronden&#13;
(en opstallen) nader beperken en van nadelige invloed zijn&#13;
op de agrarische bedrijfsvoering.&#13;
Wanneer dat zou kunnen geschieden zonder de op het&#13;
gebied gelegde bestemming te wijzigen, waarvan sprake kan&#13;
zijn wanneer dat gebied een gemengde bestemming agrarische&#13;
doeleinden met belangrijke natuurwaarden o.i.d. heeft,&#13;
zullen overgangsrechtelijke bepalingen die specifiek op die&#13;
nieuwe gebruiksbeperkingen zien, niet nodig zijn, zo kan&#13;
worden verdedigd. De oude bestemming blijft immers gehandhaafd&#13;
en het gebruik volgens die bestemming kan worden&#13;
gecontinueerd, zij het onder enkele nadere beperkingen.&#13;
Die beperking leveren mogelijk wel schade voor de&#13;
grondeigenaar op, in de vorm van waardedaling van de&#13;
grond en mogelijk ook inkomstendaling, maar die schade&#13;
kan door toepassing van artikel 49 WRO (planschade) worden&#13;
vergoed.27&#13;
Overgangsrecht ziet, naast de bescherming van bestaande&#13;
rechten en belangen onder het oude plan gevestigd,&#13;
ook op het doel te voorkomen dat de grondeigenaar gedwongen&#13;
zou worden om een nieuwe bestemming te realiseren,&#13;
wat gelet op het algemeen gebruiksverbod28 in het&#13;
bestemmingsplan zonder overgangsrecht feitelijk het geval&#13;
zou zijn. Het laatste zou neerkomen op een gebod tot uitvoering&#13;
van de gelegde nieuwe bestemming, hetgeen in&#13;
strijd zou zijn met het uitgangspunt van het Nederlandse&#13;
ruimtelijke-ordeningsrecht dat een bestemmingsplan uitsluitend&#13;
verbods- en geen gebodsbepalingen mag bevatten.&#13;
29Wanneer echter niet sprake is van een nieuwe bestemming,&#13;
maar slechts van een nadere beperking van het&#13;
toegelaten gebruik binnen de bestemming, kan van doorbreking&#13;
van het principe van het bestemmingsplan als vorm&#13;
van ‘toelatingsplanologie’ niet sprake zijn.&#13;
Europeesrechtelijke implicaties voor het overgangsrecht in&#13;
bestemmingsplannen&#13;
In paragraaf 2.2 is gewezen op de Europeesrechtelijke invloeden&#13;
op het bestemmingsplan, wanneer het handelt om&#13;
een plangebied dat is gelegen in of nabij een gebied waarop&#13;
de Habitatrichtlijn en de Natuurbeschermingswet 1998&#13;
(Nbw) ter implementatie van die richtlijn van toepassing&#13;
zijn. Die invloeden zijn er natuurlijk ook waar het het overgangsrecht&#13;
en de tengevolge daarvan toegestane continuering&#13;
van activiteiten betreft. Die toegelaten activiteiten,&#13;
zowel de nieuwe (wijziging en vergroting van bouwwerken&#13;
en wijziging van bestaand gebruik) als de voortzetting van&#13;
de bestaande, kunnen aan de Habitattoets worden onderworpen&#13;
voor zover zij mogelijke significante gevolgen voor&#13;
het desbetreffende gebied kunnen hebben.&#13;
Het is dan, lijkt mij, de vraag of het verrichten van die&#13;
Habitattoets wordt overgelaten aan de uitvoerders van het&#13;
vergunningenstelsel in de Nbw, zijnde GS, of dat ervoor&#13;
wordt gekozen om de Habitattoets als het ware in te bouwen&#13;
in het overgangsrecht van het bestemmingsplan zelf. In&#13;
het laatste geval zou in het Besluit ruimtelijke ordening een&#13;
(dwingendrechtelijke) bepaling moeten worden opgenomen,&#13;
die het overgangsrecht beperkt tot gevallen waarin aan&#13;
de Habitattoets wordt voldaan. Dat lijkt mij geen sinecure,&#13;
tenzij men zich daarbij zou beperken tot het kopiëren van&#13;
teksten uit de Nbw (en dus van artikel 6 van de Habitat -&#13;
richtlijn). We moeten afwachten hoe de Kroon bij de vaststelling&#13;
van het nieuwe Besluit ruimtelijke ordening zal besluiten.&#13;
Enkele alternatieven: het persoonsgebonden&#13;
overgangsrecht en de uitsterfregeling&#13;
Weliswaar is het niet waarschijnlijk dat deze twee alternatieven&#13;
van het reguliere overgangsrecht in gevallen van agrarische&#13;
bedrijvigheid die ingevolge een nieuw bestemmingsplan&#13;
moeten worden opgevolgd door een andere functie op&#13;
grote schaal zullen worden benut, maar hun toepassingsmogelijkheden&#13;
kunnen evenmin worden uitgesloten. Daarom&#13;
wil ik er toch enige aandacht aan besteden.&#13;
In een uitsterfregelingin een bestemmingsplan wordt de&#13;
bestaande functie positief bestemd, en zou het agrarische&#13;
bedrijf in kwestie dus op een normale wijze kunnen worden&#13;
voortgezet, tot het moment waarop het bedrijf (door de eigenaar&#13;
en/of bedrijfsvoerder) wordt beëindigd. Op dat moment&#13;
komt de oorspronkelijke positieve bestemming ingevolge&#13;
de bestemmingsregeling te vervallen en treedt de&#13;
nieuwe bestemming in werking.30 Deze constructie is, anders&#13;
dan het overgangsrecht dat immers slechts geoorloofd&#13;
is wanneer aannemelijk is dat de nieuwe bestemming binnen&#13;
de planperiode zal worden verwezenlijkt, vooral geschikt&#13;
voor gevallen waarin nog niet zo zeker is dat de&#13;
nieuwe bestemming daadwerkelijk gerealiseerd zal kunnen&#13;
worden. Met het onder een – vooralsnog geldende – positieve&#13;
bestemming brengen, of beter gezegd: laten, van de&#13;
bestaande functie wordt geen afbreuk gedaan aan de rechtspositie&#13;
van de eigenaar/gebruiker. Deze heeft het immers in&#13;
eigen hand om te bepalen of en zo ja, wanneer hij zijn bedrijf&#13;
beëindigt.&#13;
Het nadeel is dat het gemeentebestuur gedurende de&#13;
periode dat de oorspronkelijke bestemming blijft gelden&#13;
een minder ‘goede ruimtelijke ordening’ moet accepteren.&#13;
Het leggen van een te realiseren nieuwe bestemming betekent&#13;
immers – als het ware per definitie – dat daarmee een&#13;
‘betere’ ruimtelijke ordening zou ontstaan dan in de bestaande&#13;
situatie het geval is.&#13;
Het is zeker niet ondenkbaar dat in het geval van, bijvoorbeeld,&#13;
een voorgenomen verplaatsing van agrarische bedrijven&#13;
met een dergelijke uitsterfconstructie gewerkt zou&#13;
kunnen worden. Weliswaar zijn het in de jurisprudentie tot&#13;
nu toe vooral gevallen als van horecabedrijven en benzinestations&#13;
geweest waarbij de uitsterfregeling werd toegepast,&#13;
dit laat onverlet dat zij ook een bredere toepassing zou kunnen&#13;
krijgen. De jurisprudentie van de Afdeling biedt in elk&#13;
geval geen aanknopingspunten voor de conclusie dat de regeling&#13;
met betrekking tot agrarische bedrijvigheid niet zou&#13;
kunnen worden gebruikt.&#13;
Duidelijk wel minder van belang voor het ‘wegbestemde’&#13;
agrarische bedrijf is een andere variant van het reguliere&#13;
overgangsrecht: dat van het persoonsgebondenovergangsrecht.&#13;
In die constructie wordt het overgangsrecht, anders&#13;
dan in het algemeen het geval is, gekoppeld aan een of meer&#13;
geïdentificeerde gebruikers. Daarbij gaat het bovendien&#13;
vooral om illegaalgebruik dat op de peildatum bestond,&#13;
maar waartegen niet (langer) rechtmatig met bestuursrechtelijke&#13;
handhavingsmiddelen kan worden opgetreden.&#13;
Daarvan is in de regel bij wegbestemde agrarische bedrijven&#13;
geen sprake, zo mag men aannemen.&#13;
Persoonsgebonden overgangsrecht vormt een beperking&#13;
van het overgangsrecht, dat in beginsel immers juist algemeen&#13;
is en aan de zaak (het onroerende goed) gerelateerd is.&#13;
Van dat uitgangspunt getuigt ook de navolgende overweging&#13;
van de Afdeling:&#13;
‘Naar het oordeel van de Afdeling is het opnemen van&#13;
persoonsgebonden overgangsrecht niet in alle omstandigheden&#13;
ongeoorloofd. Voor een dergelijke beperking&#13;
betreffende de reikwijdte van het overgangsrecht dienen&#13;
evenwel redenen te bestaan die zijn toegespitst op de&#13;
omstandigheden van het geval. Overwegingen die daarbij&#13;
een rol kunnen spelen, kunnen verband houden met&#13;
de aard van het gebruik dat op grond van het overgangsrecht&#13;
mag worden gemaakt, met de omstandigheid&#13;
dat een bepaalde vorm van gebruik in het verleden&#13;
op illegale wijze is ontstaan en met de vraag welk nadeel&#13;
de beperking van het overgangsrecht tot de persoon van&#13;
de gebruiker met zich brengt. Dit leidt ertoe dat een&#13;
beperking van het overgangsrecht tot de persoon van de&#13;
gebruiker op de peildatum niet zonder meer kan gelden&#13;
voor alle vormen van gebruik waarop het overgangsrecht&#13;
van toepassing is, maar dat hierbij onderscheid&#13;
moet worden gemaakt tussen de verschillende vormen&#13;
van gebruik’.31&#13;
De Afdeling reserveert de optie van het persoonsgebonden&#13;
overgangsrecht, met andere woorden, tot specifieke gevallen.&#13;
Naar vaste jurisprudentie kan het volgens de Afdeling&#13;
daarbij niet gaan om gebruik dat onder het oude bestemmingsplan&#13;
legaal is aangevangen, want dat hoort onder het&#13;
reguliere overgangsrecht thuis, en evenmin om gebruik dat&#13;
strijdig is met het beleid van hogere overheden, in het bijzonder&#13;
het provinciale streekplanbeleid (met als bekend&#13;
voorbeeld de permanente bewoning van recreatieverblijven).&#13;
De annotator van de uitspraak (De Vries) is kritisch over&#13;
het feit dat de Afdeling enerzijds de algemene (‘Etten Leur’-)&#13;
uitsluitingsclausule in het overgangsrecht voor illegaal gebruik&#13;
zonder veel reserves accepteert, maar anderzijds zo&#13;
kritisch is over de aanvaardbaarheid van het persoonsgebonden&#13;
overgangsrecht.32 Hij is van oordeel dat de algemene&#13;
uitsluitingsclausule beperkt zou moet worden tot de gevallen&#13;
waarin nog (rechtmatig) met handhavingsmiddelen&#13;
tegen het illegale gebruik zou kunnen worden opgetreden.&#13;
Ik deel zijn mening echter niet. Een kritische opstelling tegenover&#13;
het persoonsgebonden overgangsrecht past naar&#13;
mijn mening juist goed bij een weinig kritische tegenover&#13;
de algemene uitsluitingsclausule. Zoals ik het zie, gaat de&#13;
kern van de discussie daarbij over de vraag of de beoorde-&#13;
ling van de rechtmatigheid van een (eventueel) handhavingsbesluit&#13;
in het kader van de opstelling van het overgangsrecht&#13;
in het bestemmingsplan moet plaatsvinden of&#13;
dat deze in een geschil over het handhavingsbesluit zelf&#13;
moet geschieden. Naar mijn mening is het laatste het geval,&#13;
waarmee ik niet wil zeggen dat bij het opstellen van een regeling&#13;
(het bestemmingsplan) geen acht geslagen moet worden&#13;
op de handhaafbaarheid van die regeling. Maar het bij&#13;
het maken van de belangenafweging, wanneer de regeling&#13;
wordt vastgesteld, incorporeren van de belangen van overtreders&#13;
zou mij te ver gaan, want leiden tot een soort ‘vervuiling’&#13;
van de planologische besluitvorming. Laat men het&#13;
geschil maar tot bij de rechter uitvechten wanneer het bestuursdwang-&#13;
of dwangsombesluit is genomen en daarnaast&#13;
kan in bijzondere, door de Afdeling als zodanig aangegeven&#13;
specifieke gevallen de figuur van het persoonsgebonden&#13;
overgangsrecht worden gebruikt. Zo bezien werkt het persoonsgebonden&#13;
overgangsrecht als een soort, in bijzondere&#13;
gevallen noodzakelijke, correctie op de algemene uitsluitingsclausule&#13;
in het reguliere overgangsrecht.&#13;
4. Planologische schadevergoeding&#13;
4.1. Artikel 49 WRO: Schadevergoeding&#13;
Wanneer een belanghebbende als gevolg van een van de in&#13;
artikel 49 WRO aangegeven planologische besluiten schade&#13;
lijdt ‘welke redelijkerwijs niet of niet geheel te zijnen laste&#13;
behoort te blijven’ heeft hij recht op een door B en W toe te&#13;
kennen schadevergoeding.&#13;
Daarbij kan men een onderscheid maken tussen verschillende&#13;
soorten schade.&#13;
Allereerst bestaat het onderscheid tussen directeen indirecte&#13;
schade, waarbij de eerste wordt veroorzaakt door een&#13;
wijziging van de bestemming van het eigen perceel en de&#13;
tweede door de wijziging of vrijstelling van de bestemming&#13;
van een naburig perceel.&#13;
Alle vormen van schadevergoeding in het kader van&#13;
artikel 49 WRO – kortweg: ‘planschade’ – betreft vermogensschade.&#13;
Daarbij kan een onderscheid worden gemaakt&#13;
tussen schade als gevolg van de waardedaling van de on roerende&#13;
zaak in kwestie, waaronder ook vermindering van&#13;
woongenot valt, en inkomensschade waaronder ook de achterblijvende&#13;
winstverwachting bij een beperking van uitbreidingsmogelijkheden&#13;
begrepen kan worden.33&#13;
Voor het antwoord op de vraag of sprake is van planschade&#13;
en zo ja, in welke mate, is de vergelijking van het oude met&#13;
het nieuwe planologische rechtsregime bepalend. Doorslaggevend&#13;
daarbij is de vaststelling of en in hoeverre de rechtspositie&#13;
van een belanghebbende verslechterd is door het&#13;
nieuwe planologische besluit.&#13;
Daarbij gaat het om een vergelijking tussen de oude en&#13;
de nieuwe planologisch-juridische mogelijkhedenen niet de&#13;
feitelijke situaties voor en na het besluit. Onder die mogelijkheden&#13;
dient de benutting van de binnenplanse flexibiliteitsinstrumenten,&#13;
met uitzondering van de wijzigingsbevoegdheid,&#13;
begrepen te worden; het gaat met andere&#13;
woorden om een vergelijk van de maximalemogelijkheden&#13;
voor en na het schadeveroorzakende planologische besluit.&#13;
Dit laatste is bij de binnenplanse vrijstellingsmogelijkheden&#13;
alleen anders, wanneer het gebruik maken van die vrijstellingsmogelijkheden&#13;
‘dermate onwaarschijnlijk (is) dat deze&#13;
in de planvergelijking buiten beschouwing moet worden&#13;
gelaten’.34&#13;
Voor wat betreft het overgangsrecht is het uitgangspunt&#13;
in de jurisprudentie van de ABRvS dat dit onderdeel van&#13;
het bestemmingsplan – in beginsel – niet betrokken mag&#13;
worden bij de planologische vergelijking. Ik kom op de verhouding&#13;
van het overgangsrecht met de planschadevergoeding&#13;
in paragraaf 4.3 nog terug.&#13;
4.2. Afdeling 6.1 Wro: Tegemoetkoming in de schade&#13;
Met de komst van de Afdeling 6.1 van de Wro verandert er&#13;
op het eerste gezicht niet zoveel ten opzichte van de huidige&#13;
regeling in artikel 49 WRO.&#13;
Zo bevat een bepaling als artikel 6.3 Wro een codificatie&#13;
van hetgeen in de jurisprudentie wordt aangenomen met&#13;
betrekking tot zowel de actieve als de passieve voorzienbaarheid&#13;
en geldt tot op zekere hoogte hetzelfde voor artikel 6.5&#13;
Wro, dat over de vergoeding van rechts- en andere deskundige&#13;
bijstand handelt. Meer in het algemeen moet gezegd&#13;
worden dat de nieuwe planschaderegeling een voortzetting&#13;
is van de bestaande, met inbegrip van de gevestigde jurisprudentie&#13;
dienaangaande.&#13;
Op een punt is echter wel degelijk sprake van een principiële&#13;
wijziging: in artikel 6.2 is een regeling opgenomen die&#13;
betrekking heeft op het zogenaamde ‘normale maatschappelijke&#13;
risico’, een begrip dat wij uit het nadeelcompensatierecht&#13;
en van het daaraan ten grondslag liggende egalité-beginsel&#13;
kennen. De toepassing van dit beginsel leidt ertoe dat&#13;
wanneer sprake is van op zichzelf bezien rechtmatig overheidshandelen,&#13;
dat niettemin schade veroorzaakt bij een of&#13;
enkele (groepen van) burgers, deze schade vergoed moet&#13;
worden, met die restrictie dat het daarbij slechts kan gaan&#13;
om onevenredigeschade die het normale maatschappelijke&#13;
risico overstijgt. In het kader van nadeelcompensatieregelingen&#13;
is dan een aftrek van bijvoorbeeld 20% van de schade,&#13;
waarop dat normale maatschappelijke risico als het ware&#13;
wordt ‘begroot’, tamelijk gebruikelijk.&#13;
Iets dergelijks gebeurt in artikel 6.2 Wro, waar wordt&#13;
bepaald dat bij inkomensschade ‘een gedeelte gelijk aan&#13;
twee procent van het inkomen onmiddellijk voor het ontstaan&#13;
van de schade’ en bij indirecte schade als gevolg van&#13;
waardevermindering van de onroerende zaak ‘een gedeelte&#13;
gelijk aan twee procent van de waarde van de onroerende&#13;
zaak onmiddellijk voor het ontstaan van de schade’ voor rekening&#13;
van de belanghebbende blijft.&#13;
Met deze regeling is het planschaderecht in zoverre wel&#13;
degelijk ten principale gewijzigd, dat niet langer sprake is&#13;
van een aanspraak op volledige schadevergoeding – voor&#13;
zover de schade althans niet redelijkerwijs ten laste van de&#13;
belanghebbende dient te blijven – maar slechts op een – en&#13;
de titel van de nieuwe Afdeling 6.1 Wro noemt het ook zo&#13;
– tegemoetkoming in de schade. Het recht op schadevergoeding&#13;
is, met andere woorden, een recht op nadeelcompensatie&#13;
geworden.35&#13;
4.3. Enkele bijzonderheden in het planschaderecht&#13;
Voorzienbaarheid van het schadeveroorzakende&#13;
planologische besluit&#13;
Vanouds wordt onder de formule ‘schade die redelijkerwijs&#13;
ten laste van de belanghebbende dient te blijven’ de voorzienbaarheid&#13;
van het schadeveroorzakende planologische&#13;
besluit als uitsluitingsgrond voor het recht op planschadevergoeding,&#13;
begrepen. Die voorzienbaarheid heeft als bekend&#13;
twee varianten: de actieve, men doet een aankoop of&#13;
investering terwijl men kan weten dat de kans dat een negatief&#13;
planologisch besluit zal worden genomen aanmerkelijk&#13;
is, en de passieve, men stelt een gebruik van de planologische&#13;
mogelijkheden juist te lang uit en in de tussentijd&#13;
wordt een voor de belanghebbende negatief planologisch&#13;
besluit genomen.&#13;
In beide gevallen is sprake van een (fatale) mate van risicoaanvaarding,&#13;
als gevolg waarvan geen recht op planschadevergoeding&#13;
bestaat.&#13;
Ingeval van de actieve voorzienbaarheid gaat het om een eis,&#13;
met name in de sfeer van de onderzoeksverplichtingen, die&#13;
aan een ‘redelijk handelend koper’ kan worden gesteld. Die&#13;
eis gaat bij planschade behoorlijk ver: niet slechts een in&#13;
procedure gebracht bestemmingsplan, maar ook overheidsvoornemens&#13;
in de voorfasen daarvan, zoals het bestaan van&#13;
een voorbereidingsbesluit of ook van een beleidsuitspraak in&#13;
een structuur- of streekplan, kunnen de voorzienbaarheid&#13;
van een planologisch besluit bewerkstelligen.36 Het moet&#13;
daarbij echter in alle gevallen gaan om overheidsbeleiddat&#13;
openbaar is gemaakt. Deze vereisten liggen voor de hand,&#13;
omdat in andere gevallen niet gezegd kan worden dat de&#13;
koper zich rekenschap van die informatie had dienen te&#13;
geven.&#13;
De actieve voorzienbaarheid kent ook een soort van&#13;
peildatum, namelijk het moment van de aankoop van de&#13;
onroerende zaak. Wanneer de belanghebbende op dat moment&#13;
niet aan het vereiste van een redelijk handelend en&#13;
dus alert koper heeft beantwoord, verspeelt hij zijn recht op&#13;
planschadevergoeding wanneer later een hem onwelgevallig&#13;
planologisch besluit wordt genomen.37&#13;
Wat betreft de passieve voorzienbaarheid gaat het in de jurisprudentie&#13;
vooral om de vraag, in hoeverre het de eigenaar&#13;
verweten kan worden dat hij geen gebruik heeft gemaakt&#13;
van de planologische mogelijkheden die zijn gronden&#13;
boden: lag het in de lijn der verwachting of was het om een&#13;
andere reden voorzienbaar dat de planologische regeling in&#13;
een voor hem ongunstige zin zou wijzigen en heeft hij een&#13;
risico aanvaard door desalniettemin niet te handelen? Dat&#13;
handelen kan, voor wat betreft het benutten van bouwmogelijkheden,&#13;
bestaan uit het doen van een aanvraag om&#13;
bouwvergunning of het indienen van tenminste een ‘schetsplan’&#13;
bij B en W. Wat bij de passieve voorzienbaarheid de&#13;
‘lijn der verwachtingen’ heet, lijkt sterk op wat bij de actieve&#13;
voorzienbaarheid voor de ‘redelijk handelend’ koper&#13;
als risicogenererend wordt gedacht.&#13;
Wanneer echter van dergelijke indicaties voor een aanstaand&#13;
negatief planologisch besluit geen sprake is, kan het&#13;
jarenlang niet benut hebben van planologische (bouw- of&#13;
gebruiks)mogelijkheden de belanghebbende op zichzelf niet&#13;
worden tegengeworpen.38&#13;
In dit verband is de uitspraak van de ABRvS van 27 februari&#13;
1997 (Champignonbedrijf Grubbenvorst)39 interessant.&#13;
Daarin was sprake van een vermindering van de uitbreidingsmogelijkheden&#13;
van een champignonbedrijf,&#13;
doordat in een nieuw bestemmingsplan (dat al na 2½ jaar&#13;
een eerder geldend bestemmingsplan verving) de aanleg van&#13;
een Rijksweg was voorzien.&#13;
De uitspraak is in de eerste plaats interessant, omdat&#13;
daarin ‘de achterblijvende winstontwikkeling, die niet in de&#13;
waardedaling tot uitdrukking komt’ als onderdeel van de&#13;
planschadevergoeding wordt aanvaard, maar daarnaast&#13;
omdat het de belanghebbende door de Afdeling niet wordt&#13;
tegengeworpen dat hij van de planologische (bouw)mogelijkheden&#13;
volgens het oude plan geen gebruik heeft gemaakt.&#13;
De Afdeling overweegt op dit punt: ‘de Afdeling&#13;
acht hierbij doorslaggevend, dat de uitbreidingsmogelijkheden&#13;
reeds na 2½ jaar, namelijk na het onherroepelijk worden&#13;
van de Partiële herziening Algemeen Bestemmingsplan&#13;
Rijksweg A73/CVV per 13 september 1991, weer werden&#13;
beperkt’. Essentieel in deze casus is echter dat de belanghebbende&#13;
wel bouwvergunningen had aangevraagd en verkregen&#13;
voor de uitbreiding van zijn bedrijf, zij het dat hij van&#13;
de verkregen bouwvergunningen geen gebruik had gemaakt.&#13;
Moet de conclusie, afgaande op deze uitspraak, dan luiden&#13;
dat wanneer men maar een bouwaanvraag doet, men&#13;
het verwijt van de passieve voorzienbaarheid kan pareren?&#13;
Dat lijkt mij echter niet het geval te zijn, wanneer inmiddels&#13;
een aanhoudingsplicht op grond van artikel 50 lid 1&#13;
Woningwet in werking is getreden, althans zeker niet wanneer&#13;
die aanhoudingsplicht het gevolg is van de tervisielegging&#13;
van een ontwerp van het bestemmingsplan. Moet men&#13;
immers dan niet concluderen dat men eenvoudigweg te laat&#13;
is met de aanvraag en dus met de handeling die van een ‘redelijk&#13;
denkend eigenaar’ geëist mag worden om de uitsluitingsgrond&#13;
van de passieve voorzienbaarheid te kunnen ontgaan?&#13;
Maar wanneer alleen nog sprake is van een genomen&#13;
voorbereidingsbesluit, en als gevolg daarvan de aanhoudingsplicht&#13;
is ontstaan, is die conclusie niet gerechtvaardigd,&#13;
wanneer het voornemen van het gemeentebestuur om&#13;
de planologische regeling te veranderen niet eerder bij de&#13;
belanghebbende bekend kon zijn.&#13;
Een complicerende factor is immers, dat de aanvraag&#13;
om bouwvergunning tamelijk zinledig is wanneer een aanhoudingsregeling&#13;
geldt en het hoogst onwaarschijnlijk is dat&#13;
B en W gebruik zouden willen maken van de mogelijkheid&#13;
van doorbreking van de aanhoudingsplicht die artikel 50 lid&#13;
5 Woningwet biedt.40 De belanghebbende dient volgens&#13;
vaste jurisprudentie tijdigblijk hebben gegeven gebruik te&#13;
willen maken van de planologische (bouw)mogelijkheden.41&#13;
Heeft hij dat voor de inwerkingtreding van het voorbereidingsbesluit&#13;
gedaan, bijvoorbeeld in de vorm van het indienen&#13;
van een schetsplan dat bovendien een voldoende realiteitswaarde&#13;
bezat, dan is hij gered. Zo nee, dan zou hij&#13;
slechts gered kunnen zijn, wanneer hem niet kan worden&#13;
tegengeworpen dat hij geen gebruik van de planologische&#13;
mogelijkheden heeft gemaakt, bijvoorbeeld omdat die mogelijkheden&#13;
slechts gedurende een beperkte periode bestonden&#13;
(analoog aan de uitspraak Champignonkwekerij Grubbenvorst).&#13;
Overgangsrecht en schadevergoeding&#13;
Bij dit onderwerp kan een onderscheid worden gemaakt&#13;
tussen de betekenis van het overgangsrecht voor directerespectievelijk&#13;
voor indirecte planschade. In het eerste geval&#13;
gaat het om de vraag in hoeverre de planschadeaanspraak in&#13;
verband met de wijziging van de bestemmingsregeling van&#13;
het eigenperceel wordt beïnvloed door het bestaan van een&#13;
overgangsrechtelijke regeling in het nieuwe bestemmingsplan.&#13;
In het tweede geval handelt het om de vraag in hoeverre&#13;
de planschadeaanspraak, waarbij de schade wordt veroorzaakt&#13;
door de wijziging van de bestemmingsregeling van&#13;
een naburigperceel, door het overgangsrecht in het nieuwe,&#13;
maar ook nog door dat in het oude plan kan worden beïnvloed.&#13;
Directe schade:&#13;
Het bestaan van overgangsrecht in een nieuw bestemmingsplan&#13;
dat een eerder bestemmingsplan opvolgt, ontslaat het&#13;
gemeentebestuur niet van de verplichting tot planschadevergoeding&#13;
ingeval een bestemming ten nadele van de eigenaar&#13;
wordt gewijzigd. Anders gezegd: het onder het overgangsrecht&#13;
brengen van bestaand grondgebruik kan, omdat&#13;
het is ‘wegbestemd’ en dus geacht wordt binnen de planperiode&#13;
te verdwijnen, tot een planologisch nadeel en daarmee&#13;
tot schade leiden.42 Een positieve bestemming biedt immers&#13;
aanzienlijk meer rechtszekerheid dan een recht tot voortzetting&#13;
van het gebruik onder een overgangsrechtelijk regime.&#13;
Zo zal het ontbreken van uitbreidingsmogelijkheden voor&#13;
een (agrarisch) bedrijf tot beperkingen van de bedrijfsvoering&#13;
en ook tot een vermindering van de waarde van de&#13;
grond en daarmee tot schade kunnen leiden.43&#13;
Indirecte schade:&#13;
Omgekeerd kan het feit dat het overgangsrecht in een&#13;
nieuw plan de (voorlopige) voortzetting van het bestaande&#13;
gebruik mogelijk maakt, niet verhelen dat op naburige&#13;
grond een voor de belanghebbende nadelige nieuwe bestemming&#13;
is gelegd. Dit kan leiden tot schade die vergoed&#13;
dient te worden.&#13;
Voorts is een belangwekkende vraag die zich bij de indirecte&#13;
planschade heeft voorgedaan, of het overgangsrecht&#13;
zoals dat was opgenomen in het oudebestemmingsplan betrokken&#13;
moet worden in de vergelijking met het nieuwe&#13;
bestemmingsplan, welke planvergelijking nodig is om te&#13;
kunnen bepalen of sprake is van een planologische verslechte&#13;
ring. Kan men, meer in het bijzonder, zeggen dat bouwmogelijkheden&#13;
die ingevolge het overgangsrecht in het oude&#13;
plan bestonden in de vergelijking met het nieuwe plan betrokken&#13;
moeten worden, en op die grond volhouden dat&#13;
geen sprake is van een planologische verslechtering, omdat&#13;
de bouwmogelijkheden onder het oude recht immers al&#13;
voorradig waren?&#13;
Deze kwestie deed zich voor in een uitspraak van de Afdeling&#13;
Geschillen van Bestuur RvS44, waarbij sprake was&#13;
van een waardevermindering van een woning, die werd veroorzaakt&#13;
doordat met een bestemmingsplanherziening de&#13;
bouw van een andere woning in de nabijheid mogelijk werd&#13;
gemaakt. Een wijzigingsbevoegdheid (artikel 11 WRO) in&#13;
combinatie met de overgangsrechtelijke bepalingen in het&#13;
oude bestemmingsplan maakten de bouw van die andere&#13;
woning echter ook al mogelijk. Het betoog van het gemeentebestuur&#13;
dat daardoor niet sprake was van enige planologische&#13;
verslechtering, omdat de bouwmogelijkheden&#13;
krachtens de wijzigingsbevoegdheid en het overgangsrecht&#13;
immers reeds bestonden, wordt door de AGRvS afgewezen.&#13;
De Afdeling oordeelt dienaangaande dat het overgangsrecht&#13;
buiten beschouwing gelaten moet worden bij de planvergelijking,&#13;
omdat het overgangsrecht slechts een tijdelijke betekenis&#13;
heeft, daar met de bestemmingsregeling beoogd wordt&#13;
om aan de bestaande situatie binnen de planperiode een&#13;
eind te maken. Zij concludeert vervolgens:&#13;
‘De Afdeling stelt dan ook vast, dat de overgangsbepalingen&#13;
behorende bij een bestemmingsplan van een andere&#13;
orde zijn dan de voorschriften betreffende de bestemmingen.&#13;
Hierom is de Afdeling – anders dan&#13;
verweerder – van oordeel dat in de planvergelijking de&#13;
mogelijkheden ingevolge overgangsbepalingen van het&#13;
oude planologische regime niet moeten worden vergeleken&#13;
met de mogelijkheden ingevolge de bestemmingsvoorschriften&#13;
van het nieuwe planologische regime’.&#13;
Omdat het overgangsrecht slechts een tijdelijke voortzetting&#13;
van de bestaande situatie beoogt te verzekeren, kan volgens&#13;
de AGRvS derhalve niet worden gezegd dat de daarin voorziene&#13;
bouwmogelijkheden op eenzelfde grondslag kunnen&#13;
worden verwezenlijkt als ingevolge een positieve bestemming&#13;
in het nieuwe bestemmingsplan kan geschieden. Anders&#13;
gezegd: omdat de grondslag verschillend is gaat een&#13;
vergelijking tussen beide mank en dient het overgangsrecht&#13;
daarom bij de planvergelijking buiten beschouwing te blijven.&#13;
Het gaat om een vergelijking van de bestemmingsregelingen,&#13;
niet om een vergelijking van de feitelijke situatie die&#13;
ingevolge het overgangsrecht mag worden gehandhaafd en&#13;
voortgezet onder de nieuwe bestemming. De mogelijkheden&#13;
krachtens het overgangsrecht behoren derhalve niet tot&#13;
hetgeen maximaal kan worden verwezenlijkt op grond van&#13;
het oude bestemmingsplan.45&#13;
Deze hoofdregel is in latere jurisprudentie van de&#13;
ABRvS bevestigd.46&#13;
Op de hoofdregel is door de ABRvS echter wel een uitzondering&#13;
aangenomen.&#13;
In haar uitspraak van 26 augustus 1996 oordeelde de&#13;
Afdeling, na in beginsel de bovengenoemde hoofdregel te&#13;
hebben bevestigd, dat in het voorliggende geval ‘gelet op de&#13;
verstrekkende werking van de overgangsbepaling (…) alsmede&#13;
gelet op de algemene redactie van dit artikel’ de overgangsrechtelijke&#13;
regeling wel betrokken diende te worden&#13;
bij de planvergelijking. De overgangsbepaling in kwestie&#13;
hield in, dat op de peildatum bestaande of vergunde gebouwen&#13;
in afwijking van de bestemming ‘geheel of voor een gedeelte&#13;
mochten worden vernieuwd, veranderd of uitgebreid’.&#13;
Deze overgangsbepaling gaat inderdaad belangrijk&#13;
verder dan de gangbare, waarin slechts een gedeeltelijke vernieuwing&#13;
of wijziging van bouwwerken wordt toegestaan en&#13;
de uitbreidingsmogelijkheden, zo die al geboden worden,&#13;
aan een maximumpercentage worden gebonden.&#13;
Het bestaan van deze uitzondering op de hoofdregel is&#13;
in een tamelijk recente uitspraak door de ABRvS bevestigd.&#13;
47 In dat geval ging het om een overgangsrechtelijke&#13;
regel die het toestond om op de desbetreffende gronden opstallen&#13;
voor glastuinbouw op te richten tot een oppervlakte&#13;
van maximaal 3 hectaren per bedrijf met inbegrip van en in&#13;
aansluiting op reeds aanwezige opstallen. De Afdeling overweegt&#13;
dan:&#13;
‘De Afdeling is met de rechtbank van oordeel dat gelet&#13;
op de verstrekkende werking van voormelde bepaling&#13;
een uitzondering dient te worden gemaakt op de regel&#13;
dat bij de planvergelijking de mogelijkheden ingevolge&#13;
de overgangsbepalingen van het oude planologische regime&#13;
niet worden vergeleken met de mogelijkheden ingevolge&#13;
de bestemmingsvoorschriften van het nieuwe&#13;
planologische regime.’&#13;
Met een regeling van overgangsrecht heeft het vorenstaande&#13;
inderdaad weinig van doen, er worden in wezen immers belangrijke&#13;
nieuwe rechten gevestigd. Dat de Afdeling overgangsbepalingen&#13;
in deze vorm wel bij de planvergelijking&#13;
betrekt, ligt om die reden voor de hand.&#13;
5. Laatste woord&#13;
Met het voorgaande heb ik niet beoogd een omvattend preadvies&#13;
te schrijven over ‘de’ ruimtelijk-bestuursrechtelijke&#13;
aspecten van het verschijnsel bestemmen en herbestemmen&#13;
van agrarische gronden. Dat is – voor mij in elk geval – ondoenlijk&#13;
en bovendien geen geschikte benadering voor een&#13;
in omvang beperkt preadvies.&#13;
Ik heb slechts geprobeerd om enkele in het oog springende,&#13;
interessante punten naar voren te halen en daarbij&#13;
het risico genomen dat het geheel nogal selectief zou worden.&#13;
Dat het onderwerp ‘agrarische bedrijvigheid’ in het&#13;
Utrechtse onderwijs van het ruimtelijk bestuursrecht met&#13;
grote regelmaat aan bod komt, is een extra bewijs van de&#13;
wederzijdse relevantie van de agrarische functie en de ruimtelijke&#13;
ordening.</content><legacyfootnotes>* Toon de Gier is hoofddocent staats- en bestuursrecht en werkzaam bij&#13;
het Centrum voor Omgevingsrecht en –beleid, Universiteit Utrecht.&#13;
1. Alhoewel dit laatste zinsdeel op het eerste gezicht zeer interessant lijkt&#13;
voor onze vraagstelling, is het dat bij nadere beschouwing helemaal&#13;
niet. Het blijkt, uit de parlementaire geschiedenis, slechts de beperkte&#13;
betekenis te hebben dat bestemmingsplanvoorschriften geen betrekking&#13;
mogen hebben op de grootte van agrarische bedrijven, in die zin&#13;
dat zij niet een bepaalde omvang mogen voorschrijven. Zie daarover&#13;
Van Buuren, Backes, De Gier en Nijmeijer, Hoofdlijnen ruimtelijk&#13;
bestuursrecht, vijfde druk, Deventer 2006, p. 43 en 44.&#13;
2. Met inbegrip van de daarbij behorende doeleindenomschrijvingen,&#13;
zie artikel 12 lid 1, onder a, Bro 1985.&#13;
3. Zie hierover ook A.G.A. Nijmeijer, ‘Een kwestie van inhoud’, TvO&#13;
2003, p. 166-177.&#13;
4. Zie over het begrip ‘situeringskenmerk’ de dissertatie van P. van der&#13;
Ree, Met woord en kaart, over detaillering en reikwijdte van bestemmingsplanregeling,&#13;
Utrecht 2000, p. 252-255. Van Buuren c.s. vertalen&#13;
het begrip als volgt: ‘een kenmerk dat aan een bepaalde ruimtelijke&#13;
bestemming toekomt en dat relevant is voor de situering van die&#13;
bestemming ten opzichte van andere bestemmingen’, t.a.p., p. 33.&#13;
5. Bij mijn weten werd deze formule voor het eerst gebruikt in ABRvS&#13;
17 april 2001, AB2001, 217. Er bestaat inmiddels ook een modernere&#13;
versie: Verweerder (GS) dient bij zijn besluit omtrent goedkeuring&#13;
‘rekening te houden met de aan de gemeenteraad toekomende&#13;
vrijheid om bestemmingen aan te wijzen en voorschriften te geven die&#13;
de raad uit een oogpunt van een goede ruimtelijke ordening nodig&#13;
acht. Daarnaast heeft verweerder er op toe te zien dat het plan en de&#13;
totstandkoming daarvan niet in strijd zijn met het recht. De Afdeling&#13;
kan slechts tot vernietiging van het besluit omtrent goedkeuring van&#13;
het plan overgaan, indien moet worden geoordeeld dat verweerder de&#13;
aan hem toekomende beoordelingsmarges heeft overschreden, dan&#13;
wel dat hij het recht anderszins onjuist heeft toegepast’. Zie, bijvoorbeeld,&#13;
ABRvS 21 februari 2007, nr. 200604602/1 (Bestemmingsplan&#13;
‘Kom Cadzand’, gem. Sluis).&#13;
6. Zie onder meer ABRvS 17 juli 1997 (Noordoostpolder), BR1998, p.&#13;
206.&#13;
7. Toevallig wel dat van boer Harmsen in onze casus.&#13;
8. Het zou dan de conformiteit met artikel 6 lid 1 van de Habitatrichtlijn&#13;
betreffen.&#13;
9. Zie over de verhouding WRO (bestemmingsplan) en Nbw ook&#13;
Ch.W. Backes, P.J.J. van Buuren en A.A. Freriks, Hoofdlijnen natuurbeschermingsrecht,&#13;
Sdu uitgeverij 2004, p. 50-57.&#13;
10. Denkbaar is ook nog dat GS deze conflictsituatie oplossen met het&#13;
geven van een bestemmingsplan-aanwijzing op grond van artikel 37&#13;
leden 4 en 5 WRO, maar dat zou wel een erg omslachtige weg zijn.&#13;
11. In verband met de zogeheten externe werking van de aanwijzing tot&#13;
habitatgebied.&#13;
12. Zie ook A.A. Freriks, Th. Peters, J. Robbe en J.M. Verschuuren, De&#13;
invloed van het Europees recht op het ruimtelijk bestuursrecht, preadvies&#13;
voor de Vereniging voor Bouwrecht, Deventer 2002, die daarover&#13;
op p. 128 opmerken: ‘En omdat de natuurbeschermingstoestemming&#13;
niet kan worden ‘overruled’ door de ruimtelijke&#13;
ordeningsbesluitvorming voldoet het eindresultaat aan de eisen die de&#13;
EG-richtlijn op dit punt stelt’.&#13;
13. Vergelijk de uitspraak over de vliegbasis op het eiland Texel en de betekenis&#13;
van artikel 6 lid 2 Habitatrichtlijn daarbij, ABRvS 31 maart&#13;
2000, AB2000, 302. Een meer recente uitspraak over de betekenis&#13;
van artikel 6 Habitatrichtlijn voor de bestemmingsplan-vaststelling in&#13;
relatie tot bestaand gebruik, is die inzake het bestemmingsplan ‘Buitengebied’&#13;
Maartensdijk (gem. de Bilt), ABRvS 28 september 2005,&#13;
BR2006, p. 30, met uitgebreide noot van H.J. de Vries.&#13;
14. Daarvan zijn er natuurlijk nog meer te geven, zoals het Besluit luchtkwaliteit&#13;
en de Kaderrichtlijn water.&#13;
15. Zie daarover ook A.A. Freriks e.a., p. 154 en 155.&#13;
16. Over de vraag of in het provinciale reconstructieplan zelf bouw- en&#13;
gebruiksvoorschriften (als deze) kunnen worden opgenomen – quod&#13;
non – zie A.G.A. Nijmeijer, ‘Jurisprudentiebespreking: Reconstructieplannen&#13;
op grond van de Reconstructiewet concentratiegebieden’,&#13;
TvO2006, p. 25-28.&#13;
17. Zie P.J.J. Driessen en A.A.J. de Gier, Platteland in beweging? Enkele&#13;
inhoudelijke, bestuurlijke en juridische aspecten van de voortgang reconstructie&#13;
concentratiegebieden intensieve veehouderij, RIVM-rapport,&#13;
2004, p. 22 e.v.&#13;
18. ABRvS 19 februari 2003, BR2003, p. 490.&#13;
19. ABRvS 17 juli 1997, BR1998, p. 206.&#13;
20. De annotator (De Vries) van de uitspraak zegt het zo: ‘Ik meen dat&#13;
tegen dit standpunt weinig valt in te brengen. Bestaand gebruik moet&#13;
positief worden bestemd of gemotiveerd worden wegbestemd zodat&#13;
dergelijk gebruik onder het overgangsrecht valt (…) maar in het ongewisse&#13;
laten wat de rechtspositie van de betreffende grondgebruiker&#13;
is kan natuurlijk niet’.&#13;
21. Zie ABRvS 17 juli 1997, BR1998, p. 206, waarin de Afdeling overwoog:&#13;
‘In beginsel dienen gevestigde rechten en belangen bij de ontwikkeling&#13;
van een bestemmingsplan te worden geëerbiedigd en zal&#13;
bestaand gebruik dienovereenkomstig moeten worden bestemd.&#13;
Onder omstandigheden kan echter het onder het overgangsrecht&#13;
brengen van een bedrijf aanvaardbaar zijn. Hiervoor is in een geval als&#13;
het onderhavige in ieder geval vereist dat voldoende aannemelijk is&#13;
dat de agrarische bedrijfsvoering ter plaatse binnen de planperiode zal&#13;
worden beëindigd’.&#13;
22. ABRvS 23 juni 2004, 200306824/1.&#13;
23. ABRvS 10 november 2004, AB2005, 122, met een uitvoerige noot&#13;
van J.J. Fokke.&#13;
24. Daarvan is sprake wanneer in het overgangsrecht de, in de wandeling&#13;
genoemde, ‘Etten Leur clausule’ wordt opgenomen, waarin het reeds&#13;
onder het voorgaande bestemmingsplan illegaal aangevangen gebruik&#13;
van het overgangsrecht in het nieuwe plan wordt uitgesloten. Zie&#13;
ABRvS 15 april 1996 (Etten Leur), Gst.7060, 7. Die uitsluitings -&#13;
clausule is inmiddels in de rechtspraak overigens ook geaccepteerd&#13;
voor wat betreft de onder het voorgaande plan illegaal opgerichte&#13;
bouwwerken.&#13;
25. Van Buuren c.s., t.a.p., p. 88 en 89.&#13;
26. Vandaar de in de praktijk wel gehoorde uitroep: ‘Geen beter recht&#13;
dan overgangsrecht!’, die niettemin een vals beeld van de werkelijkheid&#13;
biedt.&#13;
27. Zie ook Ch.W. Backes, P.J.J. van Buuren en A.A. Freriks, Hoofdlijnen&#13;
natuurbeschermingsrecht, Sdu uitgevers 2004, p. 238.&#13;
28. Voor de volledigheid: de strekking van het algemeen gebruiksverbod&#13;
is de bepaling dat alle gebruik van grond en opstallen in strijd met de&#13;
bestemming verboden is.&#13;
29. In haar uitspraak van 22 maart 2006 (Linderveld, gem. Deventer),&#13;
AB2006, 421 heeft de Afdeling dit uitgangspunt in zoverre gemodificeerd,&#13;
dat zij daarin heeft gewezen op de mogelijkheid van het opnemen&#13;
van ‘voorwaardelijke verplichtingen’ in het bestemmingsplan,&#13;
voorzover nodig ter uitvoering van de eisen voortvloeiend uit de&#13;
MER-richtlijn van de EU zoals inmiddels geïmplementeerd in artikel&#13;
7.35 van de Wet milieubeheer. Daarmee heeft de Afdeling wel enigszins&#13;
‘gemorreld’ aan het uitgangspunt van de toelatingsplanologie in&#13;
het Nederlandse ruimtelijke-ordeningsrecht, maar dit uitgangspunt&#13;
mijns inziens zeker niet verlaten.&#13;
30. Zie voor een uitgebreide beschrijving van de uitsterfregeling H.J. de&#13;
Vries, De ruimte begrensd, Kluwer 1994, p. 251 e.v. Een uitspraak&#13;
van de ABRvS waarin de uitsterfregeling is geaccepteerd is bijvoorbeeld&#13;
die van 3 juli 2003, AB2003, 459.&#13;
31. ABRvS 19 februari 2003, BR2003, p. 490.&#13;
32. Zie daarvoor de onderdelen 4 en 5 van de noot van De Vries.&#13;
33. Zie bijvoorbeeld ABRvS 27 februari 1997 (Champignonbedrijf&#13;
Grubbenvorst), BR1998, p. 677. Zie uitgebreid over de verschillende&#13;
modaliteiten van het begrip planschade: G.M. van den Broek, Plan-&#13;
schadevergoeding. Het recht op schadevergoeding bij wijziging van&#13;
het planologische regime(diss.), Kluwer, 2002, p. 35-47.&#13;
34. ABRvS 18 juni 2003, BR2004, p. 145 en ABRvS 18 januari 2006,&#13;
BR2006, p. 640.&#13;
35. Zie ook G.M. van den Broek, ‘Het wetsontwerp voor een nieuwe&#13;
schaderegeling’, BR2004, p. 649 en 650 en Van Buuren c.s., t.a.p., p.&#13;
268-271.&#13;
36. Zie bijvoorbeeld ABRvS 9 augustus 1995, AB1996, 309 en ABRvS&#13;
14 april 2004, BR2004, p. 868.&#13;
37. Zie ABRvS 30 januari 1998 (Paardenhouderij Brielle), BR1999,&#13;
p.129.&#13;
38. ABRvS 22 januari 2003, BR2003, p. 701.&#13;
39. BR1998, p. 677. In paragraaf 4.2 werd al naar deze uitspraak verwezen.&#13;
40. Artikel 50 lid 5 Ww geeft B en W de mogelijkheid de bouwvergunning&#13;
zelfs te verlenen ‘(…) indien het bouwplan in strijd is met het in&#13;
voorbereiding zijnde bestemmingsplan of met de in voorbereiding&#13;
zijnde herziening daarvan, mits het bouwplan is voorzien van een&#13;
goede ruimtelijke onderbouwing en vooraf van gedeputeerde staten&#13;
de verklaring is ontvangen, dat zij tegen het verlenen van vergunning&#13;
geen bezwaar hebben’.&#13;
41. Zie Van den Broek, t.a.p., p. 198 en de daar aangehaalde jurisprudentie.&#13;
42. Van den Broek, t.a.p., p. 107 en ABRvS 14 september 1994, BR&#13;
1995, p. 685.&#13;
43. Dienaangaande overwoog de AGRvS in haar uitspraak van 7 mei&#13;
1993, BR1994, p. 505: ‘Het feit dat (agrarisch) gebruik volgens een&#13;
nieuwe bestemming slechts zou kunnen worden voortgezet onder&#13;
overgangsrecht, kan eveneens een waardevermindering van de gronden&#13;
tot gevolg hebben’.&#13;
44. AGRvS 30 december 1993, BR1994, p. 949.&#13;
45. Van den Broek, t.a.p., p. 113.&#13;
46. Zie bijvoorbeeld ABRvS 12 februari 1997, BR1998, p. 672.&#13;
47. ABRvS 11 oktober 2006 (Planschade Westland), BR2007, p. 41.</legacyfootnotes><footnotes><footnote/></footnotes><auteurs>mr. A.A.J. de Gier</auteurs><published>2007-04-01 00:00:00</published><modified>2007-04-01 00:00:00</modified><editiondate>2007-04-01</editiondate><htmlpath>https://denhollander.info/artikel/3887</htmlpath></article>
</articles></edition>
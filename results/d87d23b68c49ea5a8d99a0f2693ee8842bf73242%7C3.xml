<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1994</searchword><id>5206</id><udhid>UDH:TvAR/5206</udhid><titel>Verbakei / Gemeente Beek en Donk (TvAR 1994/4706)</titel><searchwords><searchword>TvAR 7/1994</searchword><searchword>TvAR 1994/4706</searchword><searchword>UDH:TvAR/5206</searchword></searchwords><attachments><attachment><name>1994_nr 7_Rechtspraak_4706.pdf</name><extention>pdf</extention><url>https://denhollander.info/download/5141/ci</url></attachment></attachments><inleiding>Pachtwet, art. 1, 9, 59, Wetboek van Burgerlijke Rechtsvordering, 67&#13;
&#13;
Gezag van gewijsde van arrest van hof Den Bosch, gewezen tussen appellant en de rechtsopvolger onder bijzondere titel van de gemeente. Volgens dat arrest is een erfpachtrecht verleend voor langere duur dan 25 jaar, volgens de bedoeling van partijen ingegaan in 1969 (hetgeen niet is opgenomen in de akte waarbij het erfpachtrecht werd gevestigd) en eindigende op 1 april 1999 (zijnde de datum I januari 1993 in de akte van kennelijke verschrijving), zodat de bepalingen van de Pachtwet niet van overeenkomstige toepassing zijn.</inleiding><content>Arrest in de zaak van:&#13;
Gerardus Johannes Verbakei, wonende te Beek en Donk, appellant, procureur: mr. H.M.G. van Lotringen,&#13;
tegen&#13;
De gemeente Beek en Donk, zetelende te Beek en Donk, geïntimeerde, procureur: mr. K. van der Meulen.&#13;
Het geding in eerste aanleg&#13;
De pachtkamer van het kantongerecht te Hel-mond heeft onder rolnummer P 2/90 op 11 december \y§\ en \\ maan 1992 tussen ap-pellant als eiser en geïntimeerde als gedaagde vonnissen gewezen, die in fotocopie aan dit arrest zijn gehecht en naar de inhoud waarvan wordt verwezen.&#13;
Het geding in hoger beroep Appellant is bij exploit van 3 april 1992 in hoger beroep gekomen van het vonnis van 11 maart 1992, met gelijktijdige dagvaarding van geïntimeerde - hierna ook te noemen: De Ge-meente - voor dit hof.&#13;
Bij memorie van grieven zijn na te melden grieven aangevoerd, met conclusie (zakelijk) dat het hof het vonnis, waarvan beroep, zal vernietigen en, opnieuw rechtdoende, alsnog aan appellant zal toewijzen zijn vorderingen:&#13;
a. Veroordeling van De Gemeente om aan appellant te betalen een bedrag gelijk aan de jaarlijkse canon, te vermeerderen met de wet telijke rente;&#13;
b. Veroordeling van De Gemeente om aan appellant te betalen de volledige schadever goeding als bedoeld in lid 3 van artikel 56 h van de Pachtwet, op te maken bij staat en te vereffenen volgens de wet;&#13;
c. Verklaring voor recht dat de rechtsver houding tussen partijen in deze is een pachto vereenkomst als bedoeld in artikel 9 van de Pachtwet;&#13;
een en ander met veroordeling van De Ge-meente in de kosten van beide instanties.&#13;
Bij memorie van antwoord is verweer ge-voerd met conclusie tot bekrachtiging van het vonnis, waarvan beroep, met veroordeling van appellant in de proceskosten.&#13;
Beide partijen hebben nog akte verzocht.&#13;
Zij hebben hun standpunten doen bepleiten ter zitting van het hof van 1 november 1993, appellant door mr. F.J.G. Tilman, advocaat te Eindhoven, en De Gemeente door mr. H. van Es, advocaat te Goes.&#13;
Tenslotte hebben zij de stukken, waaron-der de pleitnotities, doen overleggen voor het wijzen van arrest. De grieven&#13;
De grieven van appellant tegen het vonnis,&#13;
waarvan beroep, luiden als volgt:&#13;
Grief l&#13;
Ten onrechte heeft de pachtkamer van het kantongerecht te Helmond beslist dat in deze niet sprake is van een recht van erfpacht voor de duur van 25 jaar of korter.&#13;
Grief II&#13;
Ten onrechte beslist de pachtkamer van het kantongerecht dat voor de bepaling van de omvang van de rechten en verplichtingen van partijen niet slechts deze akte (i.e. de ruilver-kavelingsakte, opmerking van procureur) van belang is, maar daarbij ook moeten worden betrokken de obligatoire overeenkomsten krachtens welke het erfpachtrecht is geves-tigd.&#13;
Grief III&#13;
Ten onrechte beslist de pachtkamer van het kantongerecht dat de obligatoire overeen-komst krachtens welke het erfpachtrecht is gevestigd op het perceel D nr. 825 is vastge-legd in een door gedaagde bij akte na interlo-cutoir vonnis geproduceerd besluit van de Raad van de Gemeente Beek en Donk d.d. 30 oktober 1989, welk stuk zowel door de eiser als door de voorzitter en de secretaris van de gemeenteraad van Beek en Donk is getekend.&#13;
Grief IV&#13;
Ten onrechte heeft de pachtkamer van het kantongerecht beslist dat 'blijkens dit stuk' (besluit van de Raad van de Gemeente d.d. 30 oktober 1969 - opmerking van procureur - ) partijen zijn overeengekomen ten behoeve van eiser op laatstgenoemd perceel een erf-pachtrecht te vestigen ingaande 1 november 1969 en eindigende op 1 april 1999.&#13;
Grief V&#13;
Ten onrechte overweegt de pachtkamer van het kantonrecht dat de obligatoire overeen-komst krachtens welke een erfpachtrecht is gevestigd op het perceel gemeente Beek en Donk, sectie D nr. 1001, is vastgelegd in een besluit van de Raad van de Gemeente Beek en Donk d.d. 25 maart 1969, welk stuk eveneens is ondertekend door eiser en door de voorzit-ter en de secretaris van de Raad van de Ge-meente Beek en Donk. Grief VI&#13;
Ten onrechte beslist de pachtkamer van het kantongerecht dat blijkens dit stuk (i.e. 'raadsbesluit' van 25 maart 1969, opmerking van procureur) partijen zijn overeengekomen op het betreffende perceel ten behoeve van ei-ser een recht van erfpacht te vestigen voor een termijn van 30 jaar, aanvangende op 1 april 1969.&#13;
Grief VII&#13;
Ten onrechte overweegt de pachtkamer van het kantongerecht dat weliswaar bij de nota-riële ruilverkavelingsakte d.d. 16 november 1978 ten behoeve van eiser een recht van erf-pacht op het onderhavige perceel is gevestigd tot 1 januari 1993, doch in die akte de in-gangsdatum van het daarbij gevestigde erf-pachtrecht niet nader is aangegeven en gelet op de ten processe vaststaande feiten dat eiser toen reeds sedert 1969 de beschikking had over dat perceel en daarvoor jaarlijks een ca-non aan gedaagde betaalde, moet worden aan-genomen dat partijen in 1978 ten aanzien van de duur van het erfpachtrecht geen andere re-geling hebben willen treffen dan die welke was vastgelegd in de obligatoire overeen-komst, te weten dat de erfpacht zou ingaan op 1 november 1969 en zou eindigen op 1 april 1999 en in ieder geval bij hen toen niet de be-doeling voorzat een erfpachtrecht te vestigen voor de duur van 25 jaar of minder.&#13;
Grief VIII&#13;
Ten onrechte heeft de pachtkamer van het kantongerecht als rechtens vaststaand aange-nomen dat tussen partijen reeds in 1969 een overeenkomst is gesloten krachtens welke een erfpachtrecht is verleend aan eiser voor een langere duur dan 25 jaar, te weten tot 1 april 1999, zodat de bepalingen van de Pachtwet niet van toepassing zijn en aan eiser zijn vor-dering moet worden ontzegd met zijn veroor-deling als de in het ongelijk gestelde partij in de proceskosten.&#13;
Grief IX&#13;
Ten onrechte heeft de pachtkamer van het&#13;
kantongerecht beslist dat zelfs indien sprake&#13;
van pacht dan appellant niet aanspraak kan&#13;
maken op het voorkeursrecht van art. 56b&#13;
Pachtwet.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet&#13;
Pacht&#13;
of onvoldoende weersproken, staat ten pro-cesse het navolgende vast:&#13;
- Bij een ruilverkavelingsakte d.d. 16 no vember 1978, opgemaakt in de ruilverkave ling Beek en Donk-Oost en diezelfde dag ingeschreven in de openbare registers, werd ten laste van De Gemeente en ten behoeve van appellant een recht van erfpacht gevestigd op kavel 26 ter grootte van 15.31.63 ha;&#13;
- Op 28 april 1989 heeft De Gemeente de eigendom van de kavel, kadastraal bekend Gemeente Beek en Donk, sectie F 1759, over dragen aan de naamloze vennootschap Maat schappij Helenaveen N.V., gevestigd te Helenaveen, gemeente Deurne.&#13;
Beoordeling van het geschil in hoger beroep 1. Appellant heeft aan zijn vorderingen sub a en b ten grondslag gelegd dat het door hem op het land in geschil krachtens een ruilverkave-lingsovereenkomst gevestigde erfpachtrecht als bovenbedoeld, voor korter dan 25 jaar is gevestigd, dat derhalve op de rechtsverhou-ding tussen partijen volgens artikel 59 van de Pachtwet de bepalingen van de Pachtwet van overeenkomstige toepassing zijn en dat De Gemeente jegens hem schadeplichtig is omdat zij de bepalingen van artikel 56a en volgende van de Pachtwet bij de eigendomsoverdracht van het land in geschil aan Helenaveen N.V. niet heeft nageleefd en zijn wettelijk voor-keursrecht heeft gepasseerd.&#13;
Wat er zij van de gestelde kortere duur van het erfpachtrecht - partijen verschillen hier-over uitdrukkelijk van mening - vaststaat dat een overeenkomst als waarop appellant zich heeft beroepen, niet aan de grondkamer voor Noord-Brabant ter goedkeuring is ingezonden en dus ook niet kan zijn goedgekeurd. Het wettelijk voorkeursrecht als bedoeld in para-graaf 9 A van hoofdstuk I van de Pachtwet kan alleen geldend worden gemaakt ingeval van een door de grondkamer goedgekeurde overeenkomst. Dit geldt ook voor een over-eenkomst waardoor of krachtens welke een erfpachtrecht voor korter dan 25 jaar is geves-tigd omdat artikel 59 de bepalingen van de Pachtwet - en dus ook artikel 56a sub d - van overeenkomstige toepassing verklaart. De grief IX, zoals toegelicht, is ongegrond en de primaire vorderingen van appellant moeten al daarom worden afgewezen.&#13;
2. Subsidiair heeft appellant in hoger be-roep onder c gevorderd verklaring voor recht dat de rechtsverhouding tussen partijen een pachtovereenkomst is als bedoeld in artikel 9 van de Pachtwet.&#13;
De Gemeente heeft terecht doen betogen dat deze vordering al daarom moet worden af-gewezen omdat de tussen partijen bestaande rechtsverhouding een erfpachtrecht betreft, welke, ook als dit recht voor korter dan 25 jaar is gevestigd en op de voet van artikel 59 van de Pachtwet is onderworpen aan het re-giem van die wet, niet als een pachtovereen-komst kan worden aangemerkt. Het blijft een beperkt zakelijk recht van erfpacht.&#13;
3. Bij gelegenheid van de pleidooien heeft appellant nog wel aangevoerd dat de subsidi aire vordering sub c aldus moet worden gele zen dat het hof zal verklaren voor recht dat het erfpachtrecht voor korter dan 25 jaar is gevestigd, dat op de overeenkomst tussen par tijen daarom artikel 59 van de Pachtwet van toepassing is en dat deze op de voet van arti kel 9, lid 1, van de Pachtwet voor onbepaalde tijd geldt. De Gemeente heeft zich verzet te gen toewijzing van de vordering ook in die zin.&#13;
Gelet op hetgeen appellant aan zijn vorde-ringen sub a en b ten grondslag heeft gelegd en gelet op het feit dat hij bij conclusie van re-pliek zijn eis heeft aangevuld met een subsidi-aire vordering die ongeveer gelijkluidend is aan de lezing die hij aan zijn subsidiaire vor-dering in hoger beroep geeft, heeft ook de Ge-meente de subsidiaire vordering in hoger beroep dienovereenkomstig kunnen opvatten zodat daarvan kan worden uitgegaan. In de processtukken en ook bij gelegenheid van de pleidooien is uitvoerig gediscussieerd over de vraag of artikel 59 van de Pachtwet op de overeenkomst van toepassing is en de Ge-meente heeft haar standpunt terzake omstan-dig toegelicht.&#13;
4. Terzake komt aan het bij antwoord-akte door De Gemeente in copie overlegde arrest van het gerechtshof te 's-Hertogenbosch d.d. 28 juni 1993, gewezen tussen appellant als ei ser en de naamloze vennootschap Maatschap pij Helenaveen N.V., de rechtsopvolger onder bijzondere titel van de Gemeente, welk arrest in kracht van gewijsde is gegaan, gezag van gewijsde toe, zoals de Gemeente heeft aange voerd. In dat arrest is onder afwijzing van de op de Pachtwet gebaseerde vorderingen van appellant, onder meer beslist als volgt:&#13;
'Bij de notariële ruilverkavelingsakte van 16 november 1978 is ten behoeve van Verba-kei een recht van erfpacht op het onderhavige perceel gevestigd tot 1 januari 1993. In die&#13;
akte is de ingangsdatum van het daarbij ge-vestigde erfpachtsrecht niet nader aangege-ven. Aangezien Verbakei toen reeds sedert 1969 de beschikking had over het perceel en het tegendeel niet is gebleken, dient te worden aangenomen dat de Gemeente en Verbakei in 1978 ten aanzien van de duur van het erf-pachtsrecht geen andere regeling hebben wil-len treffen dan die welke was vastgelegd in de obligatoire overeenkomsten, te weten, inge-gaan in 1969 en eindigende op 1 april 1999 en dat de datum 1 januari 1993 in de akte van 16 november 1978 op een kennelijke verschrij-ving berust.&#13;
Nu de Gemeente en Verbakei reeds in 1969 met betrekking tot het perceel obligatoire overeenkomsten hebben gesloten krachtens welke aan Verbakei een erfpachtsrecht is ver-leend voor een langere duur dan 25 jaar, zijn de bepalingen van de Pachtwet niet van over-eenkomstige toepassing ...'&#13;
Slotsom&#13;
5. De grief IX is ongegrond bevonden. De overige grieven kunnen geen doel treffen. Het vonnis, waarvan beroep, moet worden be-krachtigd onder wijziging van gronden. Ap-pellant zal de kosten van het hoger beroep hebben te dragen, als de daarin in het ongelijk gestelde partij.&#13;
Beslissing&#13;
Het hof, rechtdoende in hoger beroep:&#13;
Bekrachtigt het vonnis van de pachtkamer van het kantongerecht te Helmond d.d. 11 maart 1991, waarvan beroep, onder wijziging van gronden.&#13;
Veroordeelt appellant in de kosten van het hoger beroep, aan de zijde van de Gemeente begroot op f 1500.</content><legacyfootnotes/><footnotes><footnote/></footnotes><auteurs/><published>1994-02-07 00:00:00</published><modified>1994-02-07 00:00:00</modified><editiondate>1994-02-07</editiondate><htmlpath>https://denhollander.info/artikel/5206</htmlpath></article>
</articles></edition>
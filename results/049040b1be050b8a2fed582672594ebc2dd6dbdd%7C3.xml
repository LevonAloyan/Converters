<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2010</searchword><id>8849</id><udhid>UDH:TvAR/8849</udhid><titel>Wet luchtkwaliteit: is het stof neergedaald?</titel><searchwords><searchword>TvAR 11/2010</searchword><searchword>UDH:TvAR/8849</searchword></searchwords><attachments><attachment/></attachments><inleiding>Inleiding&#13;
Luchtverontreiniging is een onderwerp dat al lang een be­langrijke plaats inneemt op de beleidsagenda van de over­heid. Niet alleen internationaal en communautair, maar ook nationaal. De gezondheid van de mens en het milieu zijn be­langen die de overheid aan zich heeft getrokken. De Euro­pese Richtlijn 2008/50/EG betreffende de luchtkwaliteit en schonere lucht voor Europa (hierna aangeduid als Europese richtlijn luchtkwaliteit)1 verwoordt dit als volgt:&#13;
‘Volgens het Zesde Milieuactieprogramma van de Europese Gemeenschap, dat is vastgesteld bij Besluit nr. 1600/2002/EG van het Europees Parlement en de Raad van 22 juli 2002 is het noodzakelijk om de verontreiniging te verminderen tot niveaus waarbij de schadelijke gevolgen voor de menselijke gezondheid (…) en voor het milieu als geheel zo gering mogelijk zijn, om de bewaking en beoordeling van de lucht­kwaliteit te verbeteren, met inbegrip van de depositie van verontreinigende stoffen, en de bevolking te informeren.’&#13;
Luchtverontreiniging is een complex mengsel van stoffen die schadelijke gevolgen voor de gezondheid en/of het mi­lieu kunnen hebben. Ook de regelgeving op het gebied van luchtkwaliteit is complex. Voor de Nederlandse situatie geldt bovendien dat de luchtkwaliteit in belangrijke mate af­hankelijk is van de luchtkwaliteit elders in Europa. Dit geeft het belang aan van een Europese aanpak van de luchtveront­reiniging.&#13;
Enig begrip van de Europese regelgeving met betrekking tot luchtkwaliteit is nodig om de Nederlandse regelgeving daar­over te doorgronden. Met de Wet van 11 oktober 2007 tot wijziging van de Wet milieubeheer (luchtkwaliteitseisen), kort aangeduid als de Wet luchtkwaliteit, zijn de Europese kaderrichtlijn luchtkwaliteit en de daarop gebaseerde doch­terrichtlijnen geïmplementeerd.2 Een beschrijving van deze EG-richtlijnen gaat het bestek van dit artikel echter te bo­ven. Voor de geïnteresseerde lezer verwijs ik naar de memo­rie van toelichting bij de Wet luchtkwaliteit.3 Hierin zijn de inhoud en werkingssfeer van deze richtlijnen op hoofdlijnen beschreven. Bovendien is een rechtsvergelijkend overzicht gegeven van de wijze waarop deze richtlijnen in de verschil­lende lidstaten van Europa zijn geïmplementeerd en feitelijk zijn uitgevoerd. Deze rechtsvergelijking heeft de wetgever er toe doen besluiten om een aantal aan de wetgeving van andere lidstaten ontleende elementen in de Wet luchtkwali­teit op te nemen. Met name de in de wet opgenomen plan- en programmaverplichtingen en de introductie van het be­grip ‘in betekenende mate’ (IBM).&#13;
Op 1 augustus 2009 is de Wet milieubeheer wederom ge­wijzigd op het punt van luchtkwaliteit in verband met de implementatie van de Europese richtlijn luchtkwaliteit en derogatie luchtkwaliteitseisen.4 Nederland heeft van de Eu­ropese Commissie uitstel en vrijstelling verkregen (deroga­tie) met betrekking tot het tijdstip waarop voldaan moet zijn aan de grenswaarden voor fijn stof (PM10) en stikstofdioxi­de (NO2).5&#13;
Het is niet de bedoeling om in deze bijdrage een exposé te geven van alle jurisprudentie die op het punt van luchtkwa­liteit is gewezen. Dat zou een welhaast onbegonnen opgave zijn. Bovendien zal de lezer van dit blad naar ik veronderstel voornamelijk geïnteresseerd zijn in jurisprudentie die van betekenis is voor de agrarische rechtspraktijk.&#13;
Voor een handzaam overzicht van jurisprudentie met betrek­king tot luchtkwaliteit verwijs ik daarom naar www.infomil.nl en naar het recent verschenen artikel van mr. C.A.M. van den Brand en mr. C.N. van der Sluis in het Tijdschrift voor Omgevingsrecht.6&#13;
In het onderstaande wordt eerst kort uiteengezet wat aanlei­ding, doel en kern van de Wet luchtkwaliteit zijn. Vervol­gens wordt stilgestaan bij enkele nieuwe elementen in die wet: het Nationaal Samenwerkingsprogramma Luchtkwali­teit (NSL), het begrip ‘in betekenende mate’ en het toepas­baarheidsbeginsel en blootstellingscriterium. Tot slot wordt aandacht besteed aan een aantal geselecteerde uitspraken dat de Afdeling bestuursrechtspraak van de Raad van Sta­te (hierna: de Afdeling) dit jaar met betrekking tot de Wet luchtkwaliteit heeft gedaan. Daarbij heb ik mij beperkt tot uitspraken die de intensieve veehouderij betreffen.&#13;
Uitzondering hierop zijn twee baanbrekende uitspraken van de Afdeling met betrekking tot het NSL. Deze uitspraken laten zien hoe de bestuursrechter onder de Wet luchtkwaliteit bestuursbevoegdheden toetst, indien de uitoefening daarvan betrekking heeft op een project dat binnen het NSL past. Tot slot worden nog enkele woorden gewijd aan jurisprudentie van het Europese Hof van Justitie ten aanzien van het Be­sluit milieueffectrapportage 1994 (Besluit m.e.r). Deze ju­risprudentie is ook relevant voor de verlening van milieu­vergunningen in geval van uitbreiding of oprichting van (intensieve) veehouderijen. &#13;
­&#13;
</inleiding><content>Aanleiding, doel en kern van de Wet luchtkwaliteit &#13;
Aanleiding voor de Wet luchtkwaliteit was de wens van de Tweede Kamer om een regeling van luchtkwaliteitseisen in een wet in formele zin op te nemen.7 De Europese kader­richtlijn luchtkwaliteit en de vier dochterrichtlijnen zijn in deze wet geïmplementeerd. De kaderrichtlijn en de eerste dochterrichtlijn waren al eerder geïmplementeerd in het Be­sluit luchtkwaliteitseisen.8 Een lang leven was dit besluit echter niet beschoren. &#13;
Door haar uitleg van dit besluit blokkeerde de Afdeling steeds vaker de uitvoering van ruimtelijke en infrastructure­le projecten. Vooral vanaf 2004 zijn tal van uitspraken ver­schenen waaruit een stringente toetsing aan de normen voor luchtkwaliteit bleek. Hieraan zal niet vreemd zijn geweest dat op 1 januari 2005 moest zijn voldaan aan de in de Eu­ropese richtlijn luchtkwaliteit opgenomen normen voor fijn stof (PM10). In haar uitspraken benadrukte de Afdeling dat de luchtkwaliteitsnormen strikt in acht genomen moeten worden. Afwijking was niet mogelijk. Ook werd benadrukt dat die normen niet alleen voor kwetsbare objecten (wonin­gen) gelden maar voor het gehele Nederlandse grondgebied werking hebben. De gevolgen van deze jurisprudentie wer­den als maatschappelijk en economisch ongewenst ervaren en vanuit een strikte uitvoering van de Europese richtlijnen ook niet noodzakelijk geacht. Met een nieuw Besluit lucht­kwaliteit (2005) heeft de wetgever beoogd om aan de maat­schappelijke discussie die naar aanleiding van de jurispru­dentie van de Afdeling ontstond een einde te maken.9 Een lang leven was ook dit besluit niet beschoren. &#13;
Op 15 november 2007 is de Wet luchtkwaliteit in werking getreden. Met deze wet heeft de wetgever beoogd om de Eu­ropese kaderrichtlijn luchtkwaliteit en dochterrichtlijnen zo­danig te implementeren dat aan de inhoud van die richtlijnen volledig recht wordt gedaan. Maar ook heeft de wetgever er­voor gewaakt dat juridische belemmeringen worden opge­worpen die niet strikt het gevolg van de richtlijnen zijn. Uit deze doelstelling van de wet blijken de naweeën van de door de Afdeling onder het Besluit luchtkwaliteit gewezen juris­prudentie. &#13;
Gevolg is een andere aanpak en systematiek. Het Besluit luchtkwaliteit (2001) knoopte voor de toetsing aan de grens­waarden voor de verschillende luchtverontreinigende stof­fen primair aan bij de uitoefening van aan het bestuur toe­komende bevoegdheden. In dit besluit omschreven als: ‘Bestuursorganen nemen bij de uitoefening van bevoegdhe­den die gevolgen voor de luchtkwaliteit (…) kunnen heb­ben, behoudens voorzover de betrokken wettelijke regeling zich daartegen verzet, de volgende grenswaarden (…) in acht’.10 Ook in het Besluit luchtkwaliteit (2005) was de toet­sing aan de grenswaarden primair vastgeknoopt aan de uit­oefening van aan het bestuur toekomende bevoegdheden. Art. 7 van dit besluit luidde: ‘Bestuursorganen nemen bij de uitoefening van bevoegdheden dan wel bij de toepassing van wettelijke voorschriften die gevolgen kunnen hebben voor de luchtkwaliteit, de in paragraaf 2 genoemde grenswaarden voor zwaveldioxide, stikstofdioxide, stikstofoxiden, zwe­vende deeltjes (PM10), lood, koolmonoxide en benzeen in acht’. De kaderrichtlijn en dochterrichtlijnen gaven echter alleen resultaatsverplichtingen waaraan de lidstaten moes­ten voldoen. Gesproken werd over ‘te nemen maatregelen’ in geval grenswaarden werden overschreden.11 De wijze waarop de richtlijnen in nationale regelgeving worden ge­ïmplementeerd, is overgelaten aan de lidstaten zelf. Neder­land koos er voor om ook de uitoefening van ruimtelijke be­voegdheden (zoals het vaststellen van bestemmingsplannen) onder de werking van de richtlijnen te brengen. &#13;
De kern van de Wet luchtkwaliteit ligt besloten in een plan­matige, programmatische en projectmatige aanpak. Een aan­pak die gericht is op het bereiken van een luchtkwaliteit die in overeenstemming is met de Europese luchtkwaliteitsei­sen. De primaire koppeling aan bestuursbevoegdheden, zo­als in de beide Besluiten luchtkwaliteit het geval was, is in zoverre losgelaten. Dit heeft gevolgen voor zowel de uitoe­fening van die bevoegdheden door het bestuur als de toet­sing daarvan door de bestuursrechter. De uitspraken die de Afdeling begin dit jaar in relatie tot het NSL heeft gedaan, geven hier duidelijk blijk van. Het gevolg van die aanpak in de Wet luchtkwaliteit is dat bestuursorganen niet afzon­derlijk behoeven te toetsen of wordt voldaan aan (in bijla­ge 2 bij de Wet luchtkwaliteit) voor de verschillende veront­reinigende stoffen opgenomen grenswaarden (op een tijdstip waarop aan die grenswaarden moet zijn voldaan).12 Verder behoeft geen toetsing aan luchtkwaliteitseisen plaats te vin­den daar waar op grond van het zogenoemde toepasbaar­heidsbeginsel of blootstellingscriterium geoordeeld moet worden dat geen mensen aan luchtverontreiniging worden blootgesteld. Dit beginsel is een uitvloeisel van de toepas­sing van de nieuwe Europese richtlijn luchtkwaliteit (Richt­lijn 2008/50/EG).13 Dat dit beginsel aanleiding geeft tot ca­suïstiek zal uit de hierna besproken jurisprudentie blijken. &#13;
Bevoegdheden &#13;
Ook de Wet luchtkwaliteit neemt de uitoefening van be­stuursbevoegdheden tot uitgangspunt. Op grond van art. &#13;
5.16 Wet milieubeheer mogen bestuursorganen hun toeko­mende bevoegdheden, die gevolgen kunnen hebben voor de luchtkwaliteit, alleen uitoefenen in gevallen waarin aanne­melijk is gemaakt dat dit niet tot normoverschrijding leidt. Welke bevoegdheden het betreft is limitatief aangegeven.14 &#13;
Bijvoorbeeld de bevoegdheid tot het verlenen van een mi­lieuvergunning (art. 8.2 Wet milieubeheer) en ‘ruimtelijke’ bevoegdheden, zoals de bevoegdheid om een bestemmings­plan vast te stellen (art. 3.1 Wet ruimtelijke ordening).15 Voor de uitoefening van die bevoegdheden is dan afzonder­lijk onderzoek naar de luchtkwaliteit en toetsing aan de in bijlage 2 van de wet genoemde grenswaarden nodig. In zo­verre is dus ook in de Wet luchtkwaliteit de toetsing aan luchtkwaliteit gekoppeld aan de uitoefening van bestuurs­bevoegdheden. De wet geeft echter belangrijke uitzonderin­gen. Onderzoek en toetsing aan de grenswaarden kan achter­wege blijven als sprake is een programma van maatregelen gericht op het tijdig bereiken van die grenswaarden of in­dien sprake is van het niet in betekenende mate (afgekort als NIBM) bijdragen in de luchtverontreiniging. &#13;
Plan- en Programmatische aanpak &#13;
De planmatige en programmatische aanpak komt tot uiting in het opstellen en uitvoeren van een nationaal program­ma met als doel de grenswaarden tijdig te bereiken (art. 5.12 Wet milieubeheer).16 Dit programma heeft zijn beslag ge­kregen in het kabinetsbesluit Nationaal Samenwerkingspro­gramma Luchtkwaliteit.17 Indien de uitoefening van een be­voegdheid van een bestuursorgaan tenminste in het NSL (of een lokaal of regionaal programma past) past en daar­mee niet in strijd is, blijft een afzonderlijke beoordeling van de gevolgen daarvan voor de luchtkwaliteit achterwege. De bewijslast dat de uitoefening van die bevoegdheid in over­eenstemming is met het NSL (dan wel met een lokaal of re­gionaal programma) ligt bij het bestuursorgaan dat die be­voegdheid uitoefent. Het zal een en ander ‘aannemelijk’ moeten maken. &#13;
Op een wijze die in een wervende verkoopbrochure niet zou misstaan, omschrijft het kabinet het NSL als een robuust ka­der en systeem voor interbestuurlijke samenwerking, met een deugdelijke en overtuigende rekenkundige basis, toe­komstgericht en toekomstvast.18 In het NSL zijn de maatre­gelen opgenomen die de rijksoverheid en lagere overheden de komende (vijf) jaren verplicht zijn te nemen, opdat tijdig wordt voldaan aan de voor de verschillende stoffen gegeven grenswaarden. Zoals gezegd is voor Nederland als gevolg van derogatie het tijdstip voor fijn stof (PM10) uitgesteld tot 11 juni 2011 en voor NO2 tot 1 januari 2015. &#13;
De opgenomen maatregelen betreffen (generieke) Europese en nationale maatregelen alsmede regionale en lokale maat­regelen voor daarbij aangewezen gebieden (gebiedsgerich­te uitwerkingen).19 Voor de landbouw moet ten aanzien van de generieke maatregelen bijvoorbeeld gedacht worden aan stimuleringsmaatregelen (zoals een subsidieregeling voor de toepassing van gecombineerde luchtwassers) en innova­tief onderzoek. Na aftrek van de effecten van de generieke maatregelen blijft een zogenoemde ‘restopgave’ over. Deze restopgave heeft onder andere betrekking op het wegne­men van overschrijdingen van de grenswaarde voor fijn stof (PM10), die afkomstig is van bestaande intensieve veehoude­rijbedrijven. &#13;
Nieuwe veehouderijen en uitbreidingen van bestaande vee­houderijen worden al in het kader van de milieuvergunning­verlening getoetst op luchtkwaliteit. Daar zullen zich geen overschrijdingen (mogen) voordoen. Voor een aantal be­staande (vergunde) veehouderijen is dat anders. Onderzoek heeft uitgewezen dat het aantal prioritaire veehouderijbe­drijven, waarbij in 2011 voor PM10 mogelijke overschrijdin­gen van de grenswaarde zijn te verwachten, 299 bedrijven betreft. Het gaat daarbij vooral om pluimveehouderijen.20 Zonder specifieke maatregelen zullen dit er per 11 juni 2011 naar verwachting nog circa 100 tot 150 bedrijven zijn.21 Bij het samenstellen van deze lijst van ‘prioritaire’ veehouderij­en is toepassing gegeven aan het zogenoemde toepasbaar­heidsbeginsel. Dit betekent dat toetsing aan de grenswaar­de voor fijn stof PM10 heeft plaatsgevonden bij objecten die in de nabijheid van intensieve veehouderijen zijn gelegen en waar sprake is van significante blootstelling.22 Deze be­drijven zijn verspreid over de zogenoemde reconstructiepro­vincies en vooral in Oost-Brabant en Noord-Limburg (zie figuur). De emissie van niet-prioritaire intensieve veehou­derijen is meegenomen in de berekeningen van de achter­grondconcentratie. Deze berekeningen komen tot stand op basis van door de minister jaarlijks ter beschikking gestel­de overzichten van grootschalige concentratiegegevens en &#13;
prognoses van grootschalige concentratiegegevens (GCN kaarten).23 In zoverre is met het in het NSL opgenomen pak­ket aan maatregelen rekening gehouden met de emissie van deze niet-prioritaire veehouderijbedrijven. &#13;
Mogelijke grenswaardeoverschrijdingen voor PM10 die sa­menhangen met intensieve veehouderij in 2011 (Dit zijn de 299 prioritaire bedrijven).24 &#13;
Voor de sanering van prioritaire veehouderijen is maat­werk vereist. De in het NSL voor deze ‘restopgave’ genoem­de maatregelen betreffen in eerste instantie het stimuleren van individuele veehouderijbedrijven om de noodzakelijke maatregelen te treffen, opdat dreigende overschrijdingen van de grenswaarde voor fijn stof (PM10) worden weggenomen. Indien noodzakelijk zullen maatregelen kunnen worden af­gedwongen via het actualiseren van de milieuvergunning of het gedeeltelijk intrekken van die vergunning. Deze maat­regelen worden in het ruimtelijke ordeningsspoor onder­steund, onder meer door de reconstructie van de veehoude­rij op grond van de Reconstructiewet concentratiegebieden. Daarbij worden veehouderijen in zogenoemde extensive­ringsgebieden beëindigd en verplaatst naar de zogenoem­de verwevings- en landbouwontwikkelingsgebieden.25 Te­vens wordt een koppeling met het ammoniakbeleid gemaakt (emissiearme stallen). Overigens heeft de regio Goeree- Overflakkee (op dit moment als enige) in het NSL als re­gionale maatregel voor het inperken van de emissie van intensieve veehouderijen aangegeven dat de uitbreidingsmo­gelijkheden van bestaande bedrijven worden beperkt. &#13;
In september van dit jaar is de Balans van de Leefomge­ving 2010 verschenen, opgesteld door het Planbureau voor de Leefomgeving (PBL).26 In deze evaluatie van het door het rijk gevoerde beleid op het gebied van milieu, natuur en ruimte geeft het PBL aan dat de kwaliteit van de leef­omgeving in Nederland is toegenomen (zij het dat die kwa­liteit als gevolg van de crisis wel onder druk staat). Tege­lijkertijd is het PBL over het tijdig kunnen voldoen aan de luchtkwaliteitseisen minder stellig dan het kabinet. Het PBL waarschuwt dat niet alle zorgen voorbij zijn. Formeel (als gevolg van derogatie) bestaan in Nederland momen­teel geen overschrijdingen van de grenswaarden voor lucht­kwaliteit. Of dat in de (nabije) toekomst nog zo zal zijn, is volgens het PBL de vraag. Binnen de landbouw is de uit­stoot van fijn stof (PM10) weliswaar circa 25% lager dan in 2009 en zal door de uitvoering van het NSL het aantal loca­ties met overschrijding van de grenswaarden voor fijn stof (PM10) naar verwachting verder dalen. Het PBL is er niet zo zeker van dat de normoverschrijdingen die zich (lokaal) bij de circa 150 prioritaire veehouderijen voordoen voor 11 juni 2011 voldoende zullen zijn teruggebracht. De uitvoering van maatregelen vergt immers tijd.27 &#13;
‘In betekenende mate’ &#13;
De Wet luchtkwaliteit kenmerkt zich ook door een project­matige aanpak, die tot uiting komt in de toepassing van het begrip ‘in betekende mate’. Met dit begrip is bedoeld, dat alleen projecten met potentieel ingrijpende effecten op de luchtkwaliteit worden getoetst aan de grenswaarden voor luchtkwaliteit. Argument van de wetgever daarbij was dat op die manier wordt voorkomen dat van ieder project, hoe klein ook, de mogelijke gevolgen voor de luchtkwaliteit in beeld gebracht moeten worden. Het begrip is ingevoerd in navol­ging van de praktijk in andere Europese lidstaten. &#13;
Het begrip ‘in betekenende mate’ (IBM) komt op verschil­lende plaatsen in de Wet luchtkwaliteit voor. In het NSL zijn alleen ruimtelijke projecten (zoals de aanleg van infrastruc­tuur, de bouw van woningen en de aanleg van bedrijventer­reinen) opgenomen die in betekenende mate bijdragen aan de luchtverontreiniging en waarover in de periode 2009- 2014 besluitvorming wordt voorzien (art. 5.12 lid 3 onder c Wet milieubeheer).28 &#13;
Het begrip komt ook in ‘spiegelbeeld’ voor in de Wet lucht­kwaliteit: ‘niet in betekenende mate’ (NIBM). Bestuursbe­voegdheden, waarvan de uitoefening gevolgen kan hebben voor de luchtkwaliteit maar niet in betekenende mate bij­draagt aan de concentratie van een stof in de buitenlucht, kunnen worden uitgeoefend ook als de grenswaarde van die stof wordt overschreden. &#13;
De wetgever achtte het niet verstandig dat bestuursorganen ieder afzonderlijk zouden kunnen beoordelen wat onder het begrip ‘in betekenende mate’ moet worden verstaan. In het Besluit niet in betekenende mate bijdragen (luchtkwaliteit­seisen) is daarom aangegeven wanneer sprake is van niet in betekenende mate bijdragen.29 Een bijdrage aan de concen­tratie PM10 of NO2 wordt als ‘in betekenende mate’ (IBM) beschouwd als die bijdrage groter is dan 3% van de jaarge­middelde grenswaarde voor een van beide stoffen. Een pro­ject wordt daarom aangemerkt als NIBM als de bijdrage van dat project niet groter is dan 1,2 &amp;#956;g/m3 PM10 en niet groter dan 1,2 &amp;#956;g/m3 NO2. In voorkomend geval moet die maxi­male bijdrage dan wel aannemelijk gemaakt worden. &#13;
De regeling vindt toepassing bij de uitoefening van be­voegdheden die betrekking hebben op een bedrijfslocatie, inrichting (met inbegrip van ontsluitingsinfrastructuur en be­drijfswoning), infrastructuur, kantoorlocatie, woningbouw­locatie dan wel andere locatie, handeling of activiteit die nieuw is dan wel voor zover daarbij een uitbreiding of wij­ziging wordt gerealiseerd. In de ministeriële Regeling niet in betekenende mate bijdragen is dit vervolgens uitgewerkt. Voor inrichtingen, infrastructuur, kantoorlocaties en woning­bouwlocaties is aangegeven in welke gevallen in ieder geval geen sprake is van in betekenende mate bijdragen. Intensie­ve veehouderijen behoren hier niet toe.30, 31 &#13;
Of een veehouderij NIBM is zal in beginsel berekend moe­ten worden. In de Handreiking fijn stof en veehouderijen is aangegeven dat het niet altijd noodzakelijk is om bij vee­houderijen door middel van luchtkwaliteitsonderzoek vast te stellen of er sprake is van NIBM.32 Dat sprake is van NIBM zal dan gemotiveerd moeten worden. Daartoe is een vuistre­gel aangereikt waarmee aangetoond kan worden dat de uit­breiding of oprichting van een veehouderij NIBM is. In een tabel zijn afstanden opgenomen met per aangegeven afstand de hoeveelheid emissie waarmee een veehouderij kan uit­breiden om niet in betekenende mate bij te dragen. Indien het aantal nieuwe dieren vermenigvuldigd met de emissie­factoren uit de emissiefactorenlijst leidt tot een toename in emissie die niet meer is dan de hoeveelheid emissie die in de tabel bij een bepaalde afstand is vermeld, is de uitbreiding of oprichting van de veehouderij NIBM. &#13;
Toepasbaarheidsbeginsel en blootstel­lingscriterium &#13;
De luchtkwaliteit moet alleen bepaald worden op plaatsen waar de blootstelling significant is. De concentraties van verontreinigende stoffen in de buitenlucht bij inrichtingen, zoals intensieve veehouderijen, worden bepaald vanaf de grens van het terrein van de betreffende inrichting.33 De bij een inrichting behorende bedrijfswoning wordt tot de inrich­ting gerekend. Bedrijfswoningen van derden worden wel ge­toetst. Uitgangspunt is dus dat overal buiten de inrichting op luchtkwaliteit moet worden getoetst. Dit uitgangspunt lijdt uitzondering in verband met het zogenoemde toepasbaar­heidsbeginsel en het blootstellingscriterium.34 Voor de vraag of de luchtkwaliteit moet worden beoordeeld is enerzijds be­palend de plaats waar de blootstelling significant is. Loca­ties in gebieden die gewoonlijk ontoegankelijk zijn voor het publiek en waar geen vaste bewoning is, zijn vrijgesteld van de beoordeling van luchtkwaliteit.35 Maar ook bepalend is de duur dat iemand gemiddeld wordt blootgesteld. Met dit laatste wordt bedoeld de verblijfstijd die voor de grenswaar­de van een stof significant is, uitgedrukt in een jaargemid­delde, een daggemiddelde of een uurgemiddelde grenswaar­de voor een stof.36 &#13;
In de toelichting op de Regeling beoordeling luchtkwali­teit 2007 heeft de wetgever aangegeven hoe het toepasbaar­heidsbeginsel tegen de achtergrond van de Europese richt­lijn luchtkwaliteit moet worden uitgelegd.37 De uitzondering ‘lijkt’ (want de uitwerking van dit beginsel is overgelaten aan de lidstaten) bedoeld voor plaatsen die niet geschikt of bedoeld zijn voor menselijke toegang en waar het publiek in de praktijk ook niet zal verblijven, ook niet als er geen bord ‘verboden toegang’ of een hek is geplaatst. Vaste bewoning is permanente bewoning. Verblijf in niet voor permanente bewoning bestemde woning (zoals een recreatiewoning) is geen vaste bewoning.38 &#13;
Het bestuursorgaan kan een eigen afweging maken of aan het blootstellingscriterium is voldaan. De Europese richtlijn luchtkwaliteit geeft over dit criterium geen verdere uitleg. Daarbij zal het bestuursorgaan wel dienen uit te gaan van het verblijf en de verblijfsduur die in het algemeen aan be­paalde functies is verbonden. Aan de hand van de aard van de functie kan gemotiveerd worden dat in het algemeen bij dit soort functies sprake is van een bepaald type verblijf en een te verwachten verblijfsduur. Niet noodzakelijk is dat dit per concreet geval gemotiveerd word. Dit kan anders zijn als afwijkende omstandigheden een andere vorm van verblijf met zich meebrengen dan in het algemeen het geval is.39 &#13;
Jurisprudentie &#13;
Uit de oogst van dit jaar door de Afdeling gewezen jurispru­dentie met betrekking tot luchtkwaliteit en veehouderij is onderstaand een selectie opgenomen. Zo blijkt dat het Be­sluit luchtkwaliteit nog niet helemaal de kast in kan. In be­paalde overgangsrechtelijke situaties zal het besluit toch nog toepassing moeten vinden. Verder heeft de Afdeling zich in een tweetal belangwekkende uitspraken uitgelaten over het NSL en bevestigd dat de Europese richtlijnen inzake lucht­kwaliteit juist zijn geïmplementeerd. Voor het uitvoeren van luchtkwaliteitsonderzoek zijn van belang de uitspraken van de Afdeling over het toepasbaarheids-beginsel en het bepa­len van de achtergrondconcentratie van luchtverontreinigen­de stoffen. Met het oog op de milieuvergunningverlening is van belang de (on)mogelijkheid om in relatie tot luchtkwa­liteit in de vergunning controlevoorschriften op te nemen. In verband met de vestiging en uitbreiding van intensie­ve veehouderijen wordt voorts gewezen op uitspraken van de Afdeling over de betekenis van de aanwijzing van land­bouwontwikkelingsgebieden ingevolge de Reconstructiewet concentratiegebieden (Rc). &#13;
Tot slot wordt gewezen op een eind vorig jaar gewezen uit­spraak van het Europese Hof van Justitie die belangrijke ge­volgen kan hebben voor de beoordeling of een milieueffect­rapport moet worden opgesteld in verband met de oprichting of uitbreiding van een intensieve veehouderij. &#13;
Overgangsrecht &#13;
Dat de Wet luchtkwaliteit op 15 november 2007 onmid­dellijke werking heeft, heeft de (voorzitter van de) Afde­ling voor verschillende situaties al eerder bepaald. Dit bete­kent niet dat het ingetrokken Besluit luchtkwaliteit (2005) zijn werking in alle gevallen heeft verloren. Ingevolge art. V van de Wet luchtkwaliteit is titel 5.2 en bijlage 2 van de Wet milieubeheer en zijn de op deze titel berustende bepalin­gen en uitvoeringsbesluiten niet van toepassing op een be­sluit of ontwerpbesluit dat vóór het tijdstip van inwerking­treding van die wet met toepassing van art. 7 van het Besluit luchtkwaliteit is vastgesteld. Dat geldt ook voor ter uitvoe­ring daarvan strekkende besluiten, overige rechtshandelin­gen en feitelijke handelingen. Tot de in art. 7 van het Besluit luchtkwaliteit (2005) genoemde besluiten behoort het besluit tot vaststelling van een bestemmingsplan. De Wet luchtkwa­liteit geldt niet voor een bestemmingsplan dat is vastgesteld vóór 15 november 2007. Dat zelfde standpunt neemt de Af­deling in met betrekking tot uitwerkingsplannen.40 Van uit­werkingsplannen kan nog gezegd worden dat deze strekken ter uitvoering van het bestemmingsplan. Een uitwerkingsbe­voegdheid houdt immers de verplichting in om het bestem­mingsplan uit te werken. &#13;
Maar hoe is dit als toepassing wordt gegeven aan een wij­zigingsbevoegdheid, die is opgenomen in vóór 15 novem­ber 2007 vastgesteld bestemmingsplan? De wet behelst niet de verplichting om toepassing te geven aan de wijzigings­bevoegdheid. De wijzigingsbevoegdheid is ook niet in art. 5.16 lid 2 Wet milieubeheer genoemd als een van de be­voegdheden of wettelijke voorschriften waarvan de uitoefe­ning of toepassing gevolgen voor de luchtkwaliteit kunnen hebben.41 In een uitspraak van medio dit jaar heeft de Afde­ling zich over deze situatie uitgelaten.42 &#13;
Op 31 maart 2009 stelden burgemeester en wethouders van de gemeente Dronten het wijzigingsplan ‘Buitengebied Hondweg 20 (9010.2)’ vast. Dit plan voorzag in de vergro­ting van een agrarisch bouwblok ten behoeve van de uitbrei­ding van een akkerbouwbedrijf. Het bestemmingsplan Bui­tengebied, waarop de betreffende wijzigingsbevoegdheid was gebaseerd, dateerde van vóór de inwerkingtreding van de Wet luchtkwaliteit. Appellant vreesde voor verslechte­ring van de luchtkwaliteit vanwege het agrarisch bedrijf. Na te hebben overwogen dat het Besluit luchtkwaliteit (2005) bij de Wet luchtkwaliteit is ingetrokken, wijst de Afdeling op de overgangsbepaling van art. V van die wet. Het wij­zigingsplan strekt ter uitvoering van het bestemmingsplan Buitengebied, aldus de Afdeling. Daartoe overweegt zij dat op grond van art. 11 lid 1 Wet op de Ruimtelijke Ordening (oud) bij een bestemmingsplan kan worden bepaald dat het plan kan worden gewijzigd binnen bij het plan te bepalen grenzen. Dit bestemmingsplan is vastgesteld met toepassing van art. 7 van het Besluit luchtkwaliteit (2005). In dat geval is niet de Wet luchtkwaliteit van toepassing, maar het Be­sluit luchtkwaliteit. Omdat burgemeester en wethouders bij de vaststelling van het wijzigingsplan niet waren uitgegaan van de toepasselijkheid van het Besluit luchtkwaliteit (2005) vernietigde de Afdeling het besluit van gedeputeerde staten waarbij dat plan was goedgekeurd. Bloed vloeide hier ech­ter niet uit voort. Aan de grenswaarden voor PM10 en NO2, zoals deze golden op grond van het Besluit luchtkwaliteit 2005, werd voldaan. Daarom liet de Afdeling de rechtsge­volgen van het vernietigde goedkeuringsbesluit in stand (art. 8:72 lid 3 Algemene wet bestuursrecht). &#13;
NSL &#13;
Inmiddels zijn de eerste rechterlijke uitspraken verschenen over het NSL. Op basis van twee recente uitspraken van de Afdeling mag de conclusie getrokken worden dat de pro­grammatische aanpak in de Wet luchtkwaliteit ‘Europa-proof’ is bevonden.43 In beide gevallen viel de eer te beurt aan de gemeente Utrecht. &#13;
De eerste uitspraak betrof een door burgemeester en wet­houders op 2 februari 2006 verleende vrijstelling ex art. 19 lid 1 WRO (oud) en bouwvergunning voor het realiseren van een fly-over en het reconstrueren van het 24 Oktober­plein en de Weg der Verenigde Naties. Pas in hoger beroep voerden burgemeester en wethouders aan dat dit project was opgenomen in het inmiddels op 30 juli 2009 vastgestel­de NSL. Als onderdeel van het in bijlage 8 van het NSL op­genomen IBM project 1325, Bereikbaarheid Utrecht West. Dat dit nog niet het geval was in 2006, toen burgemeester en wethouders vrijstelling en bouwvergunning verleenden, doet daaraan volgens de Afdeling niet af. Ten tijde van de beslis­sing op het tegen de vrijstelling en bouwvergunning inge­diende bezwaarschrift, op 18 december 2007, was de Wet luchtkwaliteit in werking getreden. De Afdeling had al eer­der geoordeeld dat deze wet onmiddellijke werking heeft. Burgemeester en wethouders hadden derhalve bij de beslis­sing op bezwaar moeten toetsen aan de Wet luchtkwaliteit, hetgeen ook de rechtbank in beroep van oordeel was. Inge­volge art. 5.16 lid 1 aanhef en onder d van de Wet milieu­beheer moeten burgemeester en wethouders aannemelijk &#13;
maken dat het verlenen van de vrijstelling past binnen een programma/luchtkwaliteitsplan als bedoeld in art. 5.12 lid 1 Wet milieubeheer. Nu zij daarin zijn geslaagd, staat de en­kele omstandigheid dat het realiseren van de fly-over en de wegreconstructie gevolgen kunnen hebben voor de lucht­kwaliteit niet aan het verlenen van vrijstelling in de weg. Dat geldt ook als burgemeester en wethouders bij de beslis­sing op bezwaar onvoldoende onderzoek naar die gevolgen zouden hebben uitgevoerd of zelfs – zoals in dit geval - ten onrechte aan het Besluit luchtkwaliteit (2005) hebben ge­toetst. De Afdeling toetst niet ex nunc, maar laat (net als bij een onterechte toetsing aan het ingetrokken Besluit lucht­kwaliteit) in dit geval de rechtsgevolgen van die beslissing in stand. Immers bij een nieuwe beslissing op bezwaar zal niet meer kunnen worden toegekomen aan een individuele toetsing van het vrijstellingsbesluit aan de gevolgen voor de luchtkwaliteit. &#13;
In de tweede uitspraak deed zich eveneens de omstandig­heid voor dat het NSL in werking trad nadat burgemees­ter en wethouders vrijstelling en bouwvergunning hadden verleend. Dit maal voor de bouw van een winkel- en ap­partementencomplex aan het Vredenburgplein. In het NSL opgenomen als onderdeel van het IBM-project 1312 (Ont­wikkeling Stationsgebied). De Afdeling handelt ook in de kwestie pragmatisch: zij verklaart het tegen de verleende vrijstelling en bouwvergunning ingediende bezwaar onge­grond, bepaalt dat haar uitspraak in de plaats treedt van de beslissing op dat bezwaar. Ook hier is de Afdeling van me­ning dat bij een nieuwe beslissing op bezwaar niet meer zal kunnen worden toegekomen aan een individuele toetsing van het vrijstellingsbesluit aan de gevolgen voor de lucht­kwaliteit. &#13;
Bron: bijlage 8 van het NSL &#13;
AR2010_11.indb 475 12-11-2010 16:29:18 Wet luchtkwaliteit: is het stof neergedaald? Tijdschrift voor Agrarisch RechtNr. 11 november 2010 476 &#13;
&#13;
Uit de omstandigheid dat de overwegingen van de Afdeling met betrekking tot het NSL in beide uitspraken nagenoeg overeenkomen mag worden afgeleid dat de Afdeling een duidelijke jurisprudentiële lijn heeft willen uitzetten. Aller­eerst overweegt zij dat op 11 juni 2008 de Europese Richt­lijn luchtkwaliteit (Richtlijn 2008/50/EG) van kracht is ge­worden. &#13;
Verder stelt de Afdeling vast dat Nederland een program­ma/luchtkwaliteitsplan als bedoeld in art. 5.12 lid 1 Wet Mi­lieubeheer heeft opgesteld, het NSL. Het NSL is nodig om op grond van de Europese Richtlijn luchtkwaliteit vrijstel­ling te verkrijgen van de grenswaarden voor NO2 en PM10, en uitstel te krijgen van het tijdstip waarop aan die grens­waarden moet zijn voldaan (derogatie). Vervolgens stelt de Afdeling vast dat het projecten betreft die behoren tot de in bijlage 8 van het NSL genoemde IBM projecten. Hoewel het kabinetsbesluit waarbij het NSL is vastgesteld niet vatbaar is voor beroep, staat dit er volgens de Afdeling niet aan in de weg dat het NSL bij wijze van exceptieve toetsing getoetst kan worden aan art. 5.12 Wet milieubeheer en bijlage 2 van deze wet.44 En zo geschiedt. &#13;
De Afdeling overweegt dat het NSL voldoende inzichte­lijk maakt dat de negatieve gevolgen van daarin genoemde projecten zodanig door maatregelen wordt gecompenseerd dat tijdig aan de voor PM10 en NO2 gestelde grenswaarden wordt voldaan. De voor het bestuursorgaan geldende ver­plichting om aannemelijk te maken dat een project binnen het NSL past, gaat echter niet zover dat ook inzichtelijk zou moeten worden gemaakt welke die maatregelen zijn. &#13;
Verder acht de Afdeling van belang dat de Europese Com­missie in haar derogatiebeschikking van 7 april 2009 heeft overwogen er van ‘overtuigd’ te zijn, dat Nederland met het NSL de grenswaarden voor NO2 en voor PM10 tijdig zal kun­nen bereiken.45 &#13;
Ook acht de Afdeling van belang dat Nederland aan de Eu­ropese Commissie over de periode dat derogatie is verleend (jaarlijks) verantwoording moet afleggen of de Nederland­se concentratieniveaus onder de in de Europese richtlijn ge­specificeerde grenswaarden plus de maximale overschrij­dingsmarges voor NO2 en PM10 liggen. En verder acht de Afdeling de in art. 5.14 Wet milieubeheer opgenomen rap­portageverplichting over de voortgang en uitvoering van het programma en de daarin opgenomen maatregelen en ont­wikkelingen van belang. &#13;
Als eenmaal is vastgesteld dat een project, waarvoor toepas­sing is gegeven aan een van de in art. 5.16 lid 2 Wet milieu­beheer genoemde wettelijke voorschriften, binnen het NSL past, behoeft niet meer afzonderlijk te worden getoetst aan luchtkwaliteit. &#13;
Toepasbaarheidsbeginsel/blootstelling &#13;
In het kader van de milieuvergunningverlening aan agrari­sche bedrijven moet individueel onderzoek worden uitge­voerd naar de gevolgen voor de luchtkwaliteit. In het onder­zoek moeten worden betrokken locaties waar sprake is van significante blootstelling. Hoe is dit met betrekking tot land­bouwgronden? De toelichting bij de ministeriële Regeling beoordeling luchtkwaliteit 2007 merkt in dit verband op: ‘Velden, bossen en andere terreinen die deel uitmaken van een landbouwbedrijf of bosbouwbedrijf doch buiten het be­bouwde gebied van dat bedrijf gelegen zijn, vallen (…) niet onder de uitzondering waarop bijlage III, onderdeel A, on­der 2, ziet (art. 1, tweede lid, onder e, van richtlijn 89/654/ EEG). Deze terreinen kunnen onder de uitzondering van on­derdeel A, sub 2 a, vallen (locaties die zich bevinden in ge­bieden waartoe leden van het publiek geen toegang hebben en waar geen vaste bewoning is)’. &#13;
Verder merkt de toelichting bij die regeling op dat voor zo­ver deze terreinen niet onder die uitzondering vallen, de be­oordelingsplicht daar (wel) van toepassing is. De in de toe­lichting genoemde Richtlijn 89/654/EEG geeft bepalingen op het punt van de gezondheid en veiligheid op de arbeids­plaats. De Europese richtlijn luchtkwaliteit geldt niet voor arbeidsplaatsen.46 Het bestuursorgaan zal in het concrete ge­val moeten motiveren dat aan de in de Regeling beoordeling luchtkwaliteit 2007 genoemde uitzondering wordt voldaan, zo heeft de Afdeling al eerder uitgemaakt.47 Voor landbouw­gronden lijkt de Afdeling echter een categorale uitzondering te hebben gemaakt.48 &#13;
In verband met een voor een varkenshouderij in de gemeen­te Nederweert aangevraagde revisievergunning hebben bur­gemeester en wethouders alleen ter plaatse van woningen van derden onderzoek naar de luchtkwaliteit uitgevoerd. In de omgeving van de varkenshouderij zijn verder bedrijfsge­bouwen met bijbehorende bedrijfsterreinen, openbare wegen en landbouwgronden gelegen. De Afdeling verwijst naar de toelichting bij de Regeling beoordeling luchtkwaliteit 2007. Daarin is aangegeven dat de beoordeling van de luchtkwa­liteit achterwege blijft voor plaatsen waar het publiek ‘in de praktijk’ niet zal verblijven. De tekst van art. 2 lid 3 aanhef en onder a van de Regeling en bijlage III onderdeel A van de Richtlijn geven eerder aanleiding dat per individueel ge­val gemotiveerd moet worden of aan de uitzondering is vol­doen. Voor landbouwgronden behoeft die individuele beoor­deling kennelijk niet gemaakt te worden. Landbouwgronden blijven daarom bij de beoordeling van de luchtkwaliteit bui­ten beschouwing. &#13;
De Afdeling heeft dit herhaald in een kwestie over een re­visievergunning voor een pluimveehouderij in de gemeen­te Olst-Wijhe.49 In het in verband met die vergunning uit­gevoerde luchtkwaliteitsonderzoek is aangegeven dat de grenswaarden voor fijn stof op diverse beoordelingspunten werd overschreden. De Afdeling overweegt echter dat de be­oordelingspunten waar die overschrijding is geconstateerd gesitueerd zijn op voor het publiek gesloten akkerland waar­op geen sprake is van vaste bewoning. Op die locatie be­hoeft op grond van art. 2 lid 3 aanhef en onder a van de Re­geling beoordeling luchtkwaliteit 2007 geen beoordeling van de luchtkwaliteit plaats te vinden. Het gemeentebestuur behoefde daarom ook niet in te gaan op de overschrijding van de grenswaarden op die locatie. &#13;
Vergunningvoorschriften &#13;
De voor de prioritaire veehouderijbedrijven gedurende de derogatieperiode te nemen specifieke saneringsmaatregelen omvatten onder meer het actualiseren van bestaande vergun­ningen op grond van de Wet milieubeheer. Op grond van art. 8.12 lid 1 Wet milieubeheer geven de aan een vergunning te verbinden voorschriften de doeleinden aan die de vergun­ninghouder in het belang van de bescherming van het milieu op een door hem te bepalen wijze dient te verwezen­lijken (doelvoorschriften). Het tweede lid van art. 8.12 Wet milieubeheer voegt daaraan toe dat bij de vergunningvoor­schriften emissiegrenswaarden worden gesteld, onder ande­re voor stoffen die via de lucht uit de inrichting kunnen vrij­komen. In de vergunning kunnen controlevoorschriften zijn opgenomen, teneinde te kunnen bepalen of aan de gestelde doeleinden en grenswaarden wordt voldaan (art. 8.12 leden 4 en 6 Wet milieubeheer).50 De Afdeling heeft zich uitgela­ten over de vraag of in de milieuvergunning voor een inrich­ting ten aanzien van de luchtkwaliteit controlevoorschriften kunnen worden opgenomen.51 &#13;
In het beroep tegen een door het gemeentebestuur van Beu­ningen verleende vergunning voor het veranderen van een pluimveeopfokbedrijf hebben appellanten betoogd, dat de vergunning niet verleend had mogen worden. Appellanten zijn van mening dat uit het luchtkwaliteitsonderzoek kan worden afgeleid dat niet aan de grenswaarden voor PM10 wordt voldaan. In dat verband stellen zij tevens dat in de vergunningvoorschriften ten onrechte geen monitoringspro­gramma is opgenomen. Daarom is de controle van de emis­sie van fijn stof onvoldoende geregeld. De Afdeling merkt allereerst op dat voldaan moet worden aan de voor de emis­sie van PM10 vanwege de inrichting geldende emissiegrens­waarden. Deze emissiegrenswaarden zijn opgenomen in bijlage 2 bij de Wet milieubeheer. Het zijn geen emissie­grenswaarden in de zin van art. 8.12 lid 2 Wet milieubeheer. Om die reden kunnen op grond van het vierde lid van art. 8.12 Wet milieubeheer dan ook geen voorschriften aan de vergunning worden verbonden, die gericht zijn op de con­trole van de emissie van fijn stof vanwege het pluimveeop­fokbedrijf. &#13;
Achtergrondconcentratie &#13;
Bij het luchtkwaliteitsonderzoek wordt voor fijn stof (PM10) gebruik gemaakt van grootschalige concentratiegegevens die jaarlijks door de minister worden bekend gemaakt. In het NSL is de emissie van bestaande niet-prioritaire veehou­derijen verdisconteerd in de grootschalige concentratiegege­vens (GCN kaarten) en dus in de berekende achtergrondcon­centratie. In hoeverre moet er bij milieuvergunningverlening dan nog rekening worden gehouden met de emissie van lo­kale bronnen? Naar aanleiding van een door twee milieuver­enigingen ingesteld beroep tegen een door de gemeente Mill en Sint Hubert aan een geiten-, rundvee- en paardenhoude­rij verleende revisievergunning overweegt de Afdeling het volgende. Op grond van art. 67 lid 1 van de Regeling be­oordeling luchtkwaliteit 2007 maakt het bevoegd gezag ge­bruik van de jaarlijks door de minister bekend gemaakte grootschalige concentratiegegevens. Het gebruik van ande­re gegevens is alleen toegestaan als die gegevens door de minister zijn goedgekeurd (art. 66 en 67 van de Regeling be­oordeling luchtkwaliteit 2007). In het luchtkwaliteitsonder­zoek behoeft daarom bij het bepalen van de achtergrondcon­centraties geen rekening te worden gehouden met de emissie van afzonderlijke lokale bronnen. Het door de minister vast­gestelde overzicht van de grootschalige concentratiege­gevens is doorslaggevend voor het bepalen van de achter­grondconcentratie.52 &#13;
Landbouwontwikkelingsgebieden Rwc &#13;
In het NSL is aangegeven dat de saneringsopgave voor in­tensieve veehouderij ondersteund wordt met het instru­mentarium van de Reconstructiewet concentratiegebieden (Rwc). Meer in het bijzonder door het aanwijzen van zoge­noemde landbouwontwikkelingsgebieden, verwevingsge­bieden en extensiveringsgebieden. Onder een landbouwont­wikkelingsgebied wordt verstaan: een ruimtelijk begrensd gedeelte van een reconstructiegebied met het primaat land­bouw dat geheel of gedeeltelijk voorziet, of in het kader van de reconstructie zal voorzien, in de mogelijkheid tot uitbrei­ding, hervestiging of nieuwvestiging van intensieve vee­houderij. Tegen de vaststelling en wijziging van een door provinciale staten vastgesteld reconstructieplan kunnen be­langhebbenden beroep instellen bij de Afdeling (art. 29 Rwc). In een door diverse appellanten tegen de correctieve herziening van het Reconstructie-plan De Peel ingesteld be­roep overweegt de Afdeling dat de begrenzing van een land­bouwontwikkelingsgebied op zichzelf geen nadelige gevol­gen voor het milieu of een verslechterde luchtkwaliteit met zich meebrengt53. &#13;
Uit de Reconstructiewet concentratiegebieden, het recon­structieplan De Peel noch de herziening De Peel vloeien in zoverre rechtstreekse ontwikkelingsmogelijkheden voort voor intensieve veehouderijen in landbouwontwikkelings­gebieden. Het aspect luchtkwaliteit wordt afgewogen bij het vaststellen van een bestemmingsplan, waarin ter uitvoering van het reconstructieplan concrete ontwikkelingsmogelijk­heden voor intensieve veehouderij worden opgenomen. &#13;
Milieueffectenrapportage &#13;
In verband met de oprichting, wijziging of uitbreiding van een inrichting bestemd voor het fokken, mesten of houden van pluimvee of varkens bestaat op grond van art. 7.2 Wet milieubeheer in samenhang met het Besluit milieueffectrap­portage 1994 (Besluit m.e.r.) de verplichting om een milieu­effectrapportage op te stellen of een beoordeling uit te voe­ren, indien het een activiteit betreft die de in de bijlage bij het Besluit m.e.r. genoemde drempelwaarden overschrijdt.54 Maar ook als deze drempelwaarden niet worden overschre­den moet er rekening mee worden gehouden dat een m.e.r.- plicht of m.e.r.-beoordelingsplicht kan bestaan, zoals in het kader van een gemeentelijke of provinciale structuurvi­sie. De bevoegdheid om een dergelijke structuurvisie vast te stellen is niet in art. 5.16 lid 2 Wet milieubeheer genoemd. Desalniettemin kan in dat geval op grond van het Besluit m.e.r. onderzoek naar de luchtkwaliteit nodig blijken te zijn. &#13;
Gewezen wordt op het arrest van het Hof van Justitie van 15 oktober 2009 in de zaak C-255/08. Hierin overweegt het Hof, dat een lidstaat die op basis van art. 4 lid 2 van richtlijn 85/337 drempelwaarden en/of criteria vaststelt en daarbij al­leen rekening houdt met de omvang van de projecten zonder de in bijlage III van deze richtlijn genoemde criteria in aan­merking te nemen, de grenzen overschrijdt van de beoorde­lingsmarge waarover die lidstaat krachtens de art. 2 lid 1 en 4 lid 2 van deze richtlijn beschikt. Bij de criteria, waarop in die bijlage III wordt gedoeld, wordt - in de bewoordingen van het Hof - onderscheid gemaakt tussen: &#13;
1. De kenmerken van de projecten waarbij in het bijzonder in overweging moet worden genomen de omvang van het project, de cumulatie met andere projecten, het gebruik van natuurlijke hulpbronnen, de productie van afvalstoffen, verontreiniging en hinder alsmede het risico van ongevallen. &#13;
2. De plaats van de projecten, zodat rekening wordt gehouden met de mate van kwetsbaarheid van het milieu in de geografische gebieden waarop de projecten van invloed kunnen zijn, door in het bij­zonder het bestaande grondgebruik en het opname­vermogen van het natuurlijke milieu in overweging te nemen. &#13;
3. De kenmerken van het potentiële effect, met name met betrekking tot het geografisch gebied en grootte van de bevolking. &#13;
Kort gezegd is niet alleen de omvang van het project van be­lang, maar ook de aard en ligging daarvan. Door in (de on­derdelen C en D van de bijlage behorende bij) het Besluit mer de drempelwaarden en selectiecriteria zodanig vast te stellen dat in de praktijk alle projecten van een bepaald type bij voorbaat zijn onttrokken aan de verplichting om een mi­lieueffectbeoordeling uit te voeren, zonder dat is aange­toond dat deze projecten geen aanzienlijk milieueffect kon­den hebben, is de beoordelingsmarge krachtens de art. 2 lid 1 en 4 lid 2 van richtlijn 85/337 overschreden, aldus het hof. Aan de richtlijn 85/337 komt rechtstreekse werking toe, nu die richtlijn blijkens het arrest van het Hof onjuist is geïm­plementeerd. &#13;
In navolging van dit arrest toetst de Afdeling of het be­stuursorgaan zich rekenschap heeft gegeven van de al dan niet aanwezigheid van de in bijlage III van de richtlijn ge­noemde omstandigheden.55 &#13;
Tot slot &#13;
Waar de Afdeling op het punt van de toetsing van beslui­ten aan luchtkwaliteit vooral vanaf 2004 van zich heeft doen spreken, lijkt het stof enigszins neergedaald. Door de plan­matige en programmatische aanpak, de introductie van het begrip ‘(niet) in betekenende mate’ en het toepasbaarheids­beginsel zijn de scherpe kantjes aan de toetsing aan lucht­kwaliteit weggehaald. De wetgevingsmachine staat op het punt van luchtkwaliteit in ieder geval nog niet stil. Het voor­nemen bestaat om in 2011 het Besluit huisvesting vee­houderij en ammoniak uit te breiden met maximale emis­siewaarden voor fijn stof gebaseerd op Best Beschikbare Technieken (BBT). De veehouder heeft een keuze in de toe te passen maatregel. Deze maximale emissiewaarden zul­len voor alle veehouderijen met een relevante fijn stof emis­sie gaan gelden. Eerst voor alleen nieuwe veehouderijen en uitbreidingen, later ook voor bestaande stallen. Deze wet­gevingsstap is een van de maatregelen om op een unifor­me manier de landelijke emissie van fijn stof te verlagen en knelpunten in de toekomst te voorkomen. Of dit ertoe leidt dat tijdig aan de Europese grenswaarden voor fijn stof zal zijn voldaan, moet worden afgewacht. &#13;
&#13;
</content><legacyfootnotes>* Mr. R.C. van Wamel is advocaat bij Visser Silfhout advo­caten te Dordrecht.&#13;
1. Richtlijn 2008/50/EG van het Europees Parlement en de Raad van 20 mei 2008 betreffende de luchtkwaliteit en schonere lucht voor Europa, PbEG 2008, L 152/1. Deze EG-richtlijn vervangt de kaderrichtlijn luchtkwaliteit van 27 september 1996 (Richtlijn 96/62/EG), de daarop geba­seerde dochterrichtlijnen (Richtlijn 1999/30/EG, Richtlijn 2000/69/EG, Richtlijn 2002/3/EG) en de Beschikking 97/1001/EG inzake de uitwisseling van informatie over en gegevens van meetnetten en meetstations voor luchtveront­reiniging.&#13;
2. Stb. 2007, 414.&#13;
3. Kamerstukken II 2005/06, 30 489, nr. 3.&#13;
4. Stb. 2009, 158.&#13;
5. Voor fijn stof (PM10) moet uiterlijk op 11 juni 2011 zijn voldaan aan de daarvoor geldende grenswaarde. PM staat voor Particulate Matter en de notatie 10 geeft de doorsnede aan van stofdeeltjes (tot 10 micrometer). Voor stikstofdi­oxide (NO2) is dat op 1 januari 2015.&#13;
6. ‘Luchtkwaliteit in jurisprudentie en wetgeving. Van onder­zoeksverplichtingen tot programmatoetsing’, TO juni 2010, nr. 2.&#13;
7. Kamerstukken II 2005/06, 30 489, nr. 3. &#13;
8. Besluit van 11 juni 2001, Stb. 2001, 269. &#13;
9. Besluit van 20 juni 2005, Stb.2005, 316. &#13;
10. Art. 5 en 6 (zwaveldioxide), 8 (stikstofdioxide), 12 (stik­stofoxide), 13 (zwevende deeltjes, PM10), 15 (lood), 16 (koolmonoxide) en 17 (benzeen). &#13;
11. De Europese richtlijn luchtkwaliteit (Richtlijn 2008/50/ EG) verwoordt dit als volgt: ‘Wanneer de doelstellingen voor de luchtkwaliteit van deze richtlijn niet worden ge­haald, dienen de lidstaten maatregelen te nemen, teneinde te voldoen aan de grenswaarden en kritische niveaus en, waar mogelijk, de streefwaarden en lange termijn doelstel­lingen te halen’. &#13;
12. Art. 5.16 Wet milieubeheer. &#13;
13. In art. 2 van de richtlijn is het begrip ‘lucht’ namelijk gede­finieerd als ‘de buitenlucht in de troposfeer, met uitsluiting van plaatsen als gedefinieerd in Richtlijn 89/654/EEG waarop bepalingen betreffende gezondheid en veiligheid op de arbeidsplaats van toepassing zijn en waartoe leden van het publiek gewoonlijk geen toegang hebben’. &#13;
14. Art. 5.16, lid 2 Wet milieubeheer. Overigens is wijziging of aanvulling van de in dit lid genoemde bevoegdheden mogelijk bij ministeriële regeling, indien dit ‘onverwijld’ nodig is. &#13;
15. De bevoegdheid om een structuurvisie vast te stellen hoort hier niet toe. Voor zover in verband met het vaststellen van een structuurvisie een milieueffectenrapportage moet worden opgesteld, zal wel sprake kunnen zijn dat getoetst moet worden aan luchtkwaliteit. &#13;
16. Dit nationale programma ontneemt overigens niet de bevoegdheid van bestuursorganen van lagere overheden om een lokaal of regionaal programma vast te stellen aanvullend op het nationale programma (art. 5.13 lid 1 Wet milieubeheer). Maar ook als zij geen (aanvullend) programma vaststellen, zijn deze bestuursorganen hoe dan ook verplicht de redelijkerwijs mogelijke maatregelen te nemen om overschrijdingssituaties te voorkomen of weg te nemen (art. 5.13 lid 5 Wet milieubeheer). &#13;
17. Besluit van 10 juli 2009, Stcrt. 2009, nr. 11559. &#13;
18. Hoofdstuk 2 van het kabinetsbesluit NSL. &#13;
19. Voor de regio’s Overijssel, Gelderland, Utrecht, Noord­vleugel, Zuid-Holland, Noord-Brabant en Limburg zijn Regionale Samenwerkingsprogramma’s Luchtkwaliteit (RSL) opgesteld. Deze regio’s zijn onderscheiden in drie zones (Noord, Midden en Zuid) en zes agglomeraties. Voor de provincies Groningen, Drenthe, Friesland en Zeeland zijn geen RSL’s opgesteld, omdat zich in het peiljaar 2008 in deze provincies geen overschrijdingen van de grens­waarden voor PM10 en NO2 voordeden. &#13;
20. De prioritaire bedrijven betreffen een groep bedrijven waarvan op basis van huidige inzichten (en onzekerheden rondom emissiefactoren) met vrij grote zekerheid kan worden gesteld dat daar in 2011 nog sprake zal zijn van overschrijding van de grenswaarden voor fijn stof. &#13;
21. In paragraaf 1.5 (Inbouw intensieve veehouderij) van de bij het NSL behorende bijlage is verantwoord hoe na verfijningsslagen en een inzoomactie tot deze selectie van bedrijven is gekomen. Deze bedrijven vallen in de sane­ringstool van het NSL. &#13;
22. Art. 5.19 lid 2 onder a Wet milieubeheer biedt hiervoor de basis. &#13;
23. GCN kaarten zijn gebaseerd op een combinatie van model­berekeningen en metingen. De kaarten geven een groot­schalig beeld van de luchtkwaliteit in Nederland. &#13;
24. Bron: Nationaal Samenwerkingsprogramma Luchtkwali­teit. &#13;
25. Art. 11 lid 4 onder b juncto art. 1 Reconstructiewet concen­tratiegebieden (Stb. 2002, 115; laatstelijk gewijzigd bij wet van 25 juni 2009, Stb. 265 en 297). In de praktijk blijkt dit een lastige opgave. &#13;
26. PBL-publicatienummer: 500206001. ISBN: 978-90-78645- 46-7. Het Planbureau voor de Leefomgeving is in mei 2008 ontstaan door een samenvoeging van het Ruimtelijk Planbureau (RPB) en het Milieu- en Natuurplanbureau (MNP). &#13;
27. Via www.infomil.nl kan een stappenplan met betrekking tot de aanpak van de saneringsopgave voor prioritaire bedrijven worden gedownload. &#13;
28. Het NSL heeft betrekking op een programmaperiode van 5 jaar (art. 5.12 lid 1 laatste zin Wet milieubeheer). Voor lokale en regionale programma’s stelt de wet merkwaardi­gerwijs geen programmaperiode (art. 5.13 lid 3 Wet mili­eubeheer verklaart art. 5.12 lid 1 niet van overeenkomstige toepassing). &#13;
29. Besluit van 30 oktober 2007, houdende regels omtrent het niet in betekenende mate bijdragen, bedoeld in art. 5.16, eerste lid, onder c van de Wet milieubeheer Stb. 2007, 440. &#13;
30. Wel akkerbouw- of tuinbouwbedrijven met open grond­teelt, inrichtingen die uitsluitend of in hoofdzaak bestemd zijn voor witloftrek of teelt van eetbare paddestoelen of andere gewassen in een gebouw, permanente en niet-verwarmde opstanden van glas of van kunststof voor het telen van gewassen permanente en verwarmde opstanden van glas of van kunststof voor het telen van gewassen, mits niet groter dan 2 hectare, en kinderboerderijen. &#13;
31. Met de inwerkingtreding van het NSL zijn de leden 2 van de art. 2, 3, 4 en 5 van de Regeling niet in beteke­nende mate bijdragen (luchtkwaliteitseisen) niet meer van toepassing. Art. 2 van het Besluit niet in betekenende mate voorziet overigens niet in een regeling als de grenswaar­den voor PM10 en NO2 waarvoor de Europese Commissie derogatie heeft verleend niet tijdig gehaald worden. &#13;
32. Handreiking fijn stof en veehouderijen, mei 2010, Infomil. &#13;
33. Art. 74 Regeling beoordeling luchtkwaliteit 2007. &#13;
34. Art. 5.19 lid 2 Wet milieubeheer respectievelijk art. 22 Regeling beoordeling luchtkwaliteit 2007. &#13;
35. Uitgezonderd zijn verder locaties (in de buitenlucht) op bedrijfsterreinen waarop ARBO regelgeving geldt en op de rijbaan en middenberm van wegen, tenzij voetgangers normaliter toegang tot de middenberm hebben. &#13;
36. Voor fijn stof is de dagnorm bepalend, omdat blijkt dat wanneer de dagnorm wordt overschreden, ook de jaarnorm wordt overschreden. Voor fijn stof moet de verblijfstijd dus vergeleken worden met een dag. &#13;
37. In bijlage III onder A van de Europese richtlijn luchtkwa­liteit zijn locaties die zich bevinden in gebieden waartoe leden van het publiek geen toegang hebben en waar geen vaste bewoning is, uitgezonderd van de beoordeling van luchtkwaliteit. &#13;
38. Stcrt. 2008, 2040, p. 9. &#13;
39. Stcrt. 2008, 2040, p. 13. &#13;
40. ABRS 4 maart 2009, nr. 200806884/1 en 10 juni 2009, nr. 200806440/1/R2. &#13;
41. Art. 3.6 lid 1 onder a Wet ruimtelijke ordening. &#13;
42. ABRS 14 juli 2010, nr. 200906467/1. &#13;
43. ABRS 31maart 2010, nr. 200900883/1 en ABRS 14 april 2010, nr. 200905089/1. &#13;
44. Art. 20.2 lid 1 en lid 2 Wet milieubeheer dat is genoemd in onderdeel C onder 3 van de negatieve lijst bepaalt dat geen beroep kan worden ingesteld tegen een programma als be­doeld in art. 5.12 lid 1 van die wet. De wetgever wilde een dubbele rechtsgang van én beroep tegen het programma en beroep tegen het individuele projectbesluit voorkomen. Kamerstukken II 2005/06, 30 489, nr. 3. &#13;
45. In de overwegingen bij de derogatiebeschikking van 7 april 2009 is ten aanzien van fijn stof afkomstig van veehouderij slechts opgemerkt, dat pas onlangs is vastgesteld dat de veehouderij een potentieel belangrijke bijdrage kan leveren op lokaal niveau. &#13;
46. Zie de in noot 14 opgenomen definitie van het begrip lucht in de Europese richtlijn luchtkwaliteit. &#13;
47. ABRS 29 juli 2009, nr. 200805209/1. &#13;
48. ABRS 3 maart 2010, nr. 200903456/1. &#13;
49. ABRS 14 juli 2010, nr. 200906222/1. &#13;
50. Voor IPPC-inrichtingen is het opnemen van controle­voorschriften in de vergunning verplicht. IPPC staat voor Integrated Pollution Prevention and Control. De Europese IPPC-richtlijn is gericht op preventie en bestrijding van milieuverontreiniging. De richtlijn verplicht intensieve veehouderijen en grote milieuvervuilende industriële be­drijven de zogenaamde best beschikbare technieken (BBT) te gebruiken om hun verontreinigingen te beperken en zo min mogelijk energie en grondstoffen te gebruiken en afval te produceren. &#13;
51. ABRS 26 mei 2010, nr. 200902750/1. &#13;
52. ABRS 15 september 2010, nr. 201002213/1 en ABRS 15 september 2010, nr. 201000715/1. &#13;
53. ABRS 24 februari 2010, nr. 200807643/1. &#13;
54. Art. 7.2 Wet milieubeheer in samenhang met het Besluit milieueffectrapportage 1994 (Besluit m.e.r.). Het opstellen van een milieueffectrapport is verplicht in gevallen waarin de activiteit betrekking heeft op een inrichting met meer dan 85.000 plaatsen voor mesthoenders, 60.000 plaatsen voor hennen, 3.000 plaatsen voor mestvarkens of 900 plaatsen voor zeugen. Voor een m.e.r.-beoordelingsplicht liggen deze aantallen op respectievelijk 60.000 of meer plaatsen voor mesthoenders, 45.000 of meer plaatsen voor hennen, 2.200 of meer plaatsen voor mestvarkens of 350 of meer plaatsen voor zeugen. &#13;
55. ABRS 17 maart 2010, 200904456/1 en ABRS 15 septem­ber 2010, nr. 200908044/1. &#13;
</legacyfootnotes><footnotes><footnote/></footnotes><auteurs>mr. R.C. van Wamel&#13;
</auteurs><published>2010-11-01 00:00:00</published><modified>2010-11-01 00:00:00</modified><editiondate>2010-11-01</editiondate><htmlpath>https://denhollander.info/artikel/8849</htmlpath></article>
</articles></edition>
<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2013</searchword><id>10616</id><udhid>UDH:TvAR/10616</udhid><titel>Rechtspraak 5727. Greeve / Van der Vorm (TvAR 2013/5727)</titel><searchwords><searchword>TvAR 6/2013</searchword><searchword>TvAR 2013/5727</searchword><searchword>UDH:TvAR/10616</searchword></searchwords><attachments><attachment><name>TvAR2013_06_08_5727.pdf</name><extention>pdf</extention><url>https://denhollander.info/download/7689/ci</url></attachment></attachments><inleiding>Goed pachter. Maatschap. Eigen gebruik. Belan­genafweging.&#13;
Verpachter slaagt er niet in aan te tonen dat de pachter zich niet als een goed pachter heeft gedragen. Ook opzegging wegens eigen gebruik onvoldoende onderbouwd.&#13;
</inleiding><content>1 Het verloop van het geding&#13;
1.1 Voor het verloop van het geding tot aan het arrest van 13 november 2012 verwijst het hof naar dat arrest.&#13;
1.2 Ingevolge het tussenarrest heeft het hof op 7 janua­ri 2013 met partijen gecompareerd. Bij gelegenheid van de­zelfde zitting hebben partijen de zaak door hun advocaat doen bepleiten. Mr. Duijsens heeft zich daarbij van pleitaan­tekeningen bediend. Ingevolge genoemd arrest hebben beide partijen tijdig een vragenlijst met bijlagen in het geding ge­bracht. Van der Vorm heeft bij brief van 31 december 2012 bovendien nog enkele foto’s in geding gebracht. Volgens af­spraak met partijen is van de comparitie van partijen geen proces-verbaal opgemaakt. De aantekeningen van de griffier bevinden zich in het griffiedossier.&#13;
1.3 Na afloop van de comparitie en de pleidooien heeft het hof arrest bepaald.&#13;
1.4 Gelet op artikel CIII van de Wet herziening gerechtelij­ke kaart (Staatsblad 2012, 313) wordt in deze voor 1 janu­ari 2013 aanhangig gemaakte zaken uitspraak gedaan door het hof&#13;
Arnhem-Leeuwarden, zittingsplaats Arnhem.&#13;
2 De vaststaande feiten&#13;
2.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&#13;
2.2 Met ingang van 1 januari 1961 heeft de rechtsvoorgan­ger van Greeve c.s. bij schriftelijke en door de grondkamer goedgekeurde pachtovereenkomst verpacht aan de rechts­voorganger van Van der Vorm tuingrond ter grootte van 0.87.00 ha, kadastraal bekend gemeente Berkel en Roden­rijs, sectie C, nummer 1866 (hierna: het verpachte/gepach­te).&#13;
2.3 Door erfopvolging zijn thans Greeve c.s. verpachters van het verpachte. Van der Vorm is bij vonnis van de pacht­kamer van de rechtbank Rotterdam, sector kanton, van 2 april 2003 in de plaats gesteld van zijn vader, W. van der Vorm (hierna: Van der Vorm sr.).&#13;
2.4 Zowel bij aangetekende brief van 20 december 2007 als bij deurwaardersexploot hebben Greeve c.s. de pachtover­eenkomst opgezegd tegen 31 december 2008. Omtrent de gronden van de opzegging vermeldt de brief respectievelijk het exploot het volgende:&#13;
“Allereerst is de bedrijfsvoering door u niet zoals een goed pachter betaamt en bent u tekort geschoten in de nakoming van uw verplichtingen. U onderhoudt het gepachte niet, ter­wijl ook een gedeelte van het gepachte gebruikt wordt voor ander dan agrarische doeleinden.&#13;
Voorts is één van de hiervoor genoemde verpachters, te we­ten C.J. Greeve, voornemens het verpachte duurzaam in ge­bruik te gaan nemen en heeft het verpachte daartoe dringend nodig.”&#13;
2.5 Op het verpachte is voor rekening van de (toenmalige) pachter een kas gerealiseerd, en bovendien ook een bedrijfs­woning.&#13;
2.6 Het gepachte wordt in maatschapsverband geëxploi­teerd. Maten zijn Van der Vorm en Van der Vorm sr. Volgens de door Van der Vorm overgelegde jaarstukken is het winst­aandeel van Van der Vorm 90% en dat van Van der Vorm sr. 10%.&#13;
2.7 De bedrijfswoning werd en wordt bewoond door Van der Vorm sr.&#13;
3 De motivering van de beslissing in de zaak met nummer 200.095.328 &#13;
3.1 In dit geding vorderen Greeve c.s. dat, uitvoerbaar bij voorraad, het tijdstip zal worden vastgesteld waarop de pachtovereenkomst zal eindigen. Bij het bestreden vonnis is de vordering afgewezen. Daartegen richten zich de grieven. Het hof zal die grieven gezamenlijk bespreken. &#13;
3.2 Allereerst is aan de orde de beëindigingsgrond als be­doeld in artikel 7:370 lid 1 onder a Burgerlijk Wetboek, na­melijk dat de bedrijfsvoering van de pachter niet is geweest zoals een goed pachter betaamt of een anderszins ernstig te­kortschieten door de pachter. &#13;
3.3 Greeve c.s. verwijten Van der Vorm dat hij in feite niet zelf het gepachte gebruikt, maar zijn vader. Daarbij wij­zen zij op het bestaan van de maatschap, waarvan zij vol­gens hun stellingen voor het eerst in de onderhavige proce­dure kennis hebben gekregen. Het bestaan van de maatschap maakt volgens hen de indeplaatsstelling van Van der Vorm in plaats van Van der Vorm sr. “illusoir”. &#13;
3.4 In zoverre falen de grieven. Het staat aan een pachter vrij om het gebruik van de door hem gepachte gronden in te brengen in een maatschap. Dat van meer sprake is, in de zin dat Van der Vorm de zeggenschap over het gepachte feite­lijk aan Van der Vorm sr. heeft afgestaan, is door Greeve c.s. onvoldoende toegelicht. Ten overvloede voegt het hof hier nog aan toe dat het in de agrarische praktijk alleszins gang­baar is dat een bedrijfsopvolger voorafgaand aan zijn inde­plaatsstelling gedurende enige jaren in maatschapsverband met de zittende pachter samenwerkt, en ook dat vervolgens na die indeplaatsstelling de afgaande pachter nog enige ja­ren als maat bij het bedrijf betrokken blijft. Dat en waarom een en ander in het onderhavige geval in strijd zou zijn met de norm van goed pachterschap dan wel anderszins een ern­stige tekortkoming oplevert, is door Greeve c.s. niet begrij­pelijk toegelicht. &#13;
3.5 Bij gelegenheid van het pleidooi heeft de advocaat van Greeve c.s. aangevoerd dat de maatschap een probleem zou opleveren in geval van opzegging, maar in welke zin is door hem niet duidelijk gemaakt. Ingeval hij heeft bedoeld dat de maatschap ertoe leidt dat niet alleen aan Van der Vorm maar ook aan Van der Vorm sr. moet worden opgezegd, berust die gedachte op een onjuiste opvatting. Een maatschap leidt er niet toe dat de maat van een pachter ook zelf pachter wordt, zodat het niet nodig is de opzegging mede tot hem te rich­ten. &#13;
3.6 In dit verband is ook onvoldoende dat, zoals Greeve c.s. stellen, Van der Vorm weinig ter plaatse is en Van der Vorm sr. dagelijks. Daaruit volgt immers niet dat Van der Vorm het gepachte niet persoonlijk exploiteert. Los daarvan geldt dat Van der Vorm de stellingen van Greeve c.s. gemotiveerd heeft betwist. &#13;
3.7 De bedrijfswoning is niet door de verpachter ter beschik­king gesteld. De enkele omstandigheid dat de ondergrond van die woning wél tot het verpachte behoort, betekent niet dat Van der Vorm zelf in de bedrijfswoning behoort te wo­nen. &#13;
3.8 Greeve c.s. verwijten aan Van der Vorm voorts dat hij het verpachte slechts “zeer extensief” gebruikt. Greeve c.s. maken niet duidelijk welke gevolgtrekking zij daaraan ver­binden. Voor zover zij bedoelen dat Van der Vorm het ver­pachte niet bedrijfsmatig gebruikt, hebben zij hun standpunt onvoldoende toegelicht. Uit de door Van der Vorm overge­legde jaarstukken en foto’s, en uit zijn mededelingen om­trent de door hem in zijn bedrijf gebezigde teelten (thans on­der andere biologisch geteelde bloemkool en snijbonen) en de wijze van afzet (onder meer op basis van een contract met Koppert B.V.), volgt dat wel degelijk sprake is van be­drijfsmatige tuinbouw. Gelet op die toelichting is bovendien alleszins aannemelijk dat de in de onderneming van Van der Vorm gerealiseerde omzet (volgens de overgelegde jaarstuk­ken in de afgelopen jaren tussen de € 33.292 en € 61.136) en bedrijfsresultaat (tussen de € 741 en € 43.752), in ieder ge­val voor het overgrote deel met tuinbouw is behaald. Het te­gengestelde standpunt van Greeve c.s. is in het licht van die toelichting onvoldoende gemotiveerd. Dat het gebruik van de tuingrond minder intensief is dan mogelijk (en wellicht ook dan gebruikelijk), maakt niet dat niet langer van een be­drijfsmatige exploitatie sprake is. &#13;
3.9 Greeve c.s. hebben aangevoerd dat computerapparatuur in de kas niet zou functioneren, maar zij hebben die stelling niet verder toegelicht. Zo is in het midden gebleven waartoe de bedoelde apparatuur precies zou moeten dienen en waar­om het beweerde defect aan een behoorlijke exploitatie van het verpachte in de weg staat. &#13;
3.10 Met bedrijfsmatige tuinbouw is niet onverenigbaar dat Van der Vorm in de marge van zijn tuinbouwbedrijf wat kleinvee houdt. Van der Vorm heeft toegelicht dat naast de kas een strook gras ligt, die hij middels dit kleinvee kort houdt. Greeve c.s. hebben hun bezwaar tegen die handelwij­ze niet begrijpelijk toegelicht. Ook in zoverre falen de grie­ven. &#13;
3.11 Greeve c.s. hebben zich verder beroepen op het voorne­men van C.J. Greeve (appellant sub 1) om het verpachte zelf in gebruik te nemen en dus op de beëindigingsgrond van ar­tikel 7:370 lid 1 onder b Burgerlijk Wetboek. &#13;
3.12 Dit beweerde voornemen is niet begrijpelijk door Gree­ve c.s. toegelicht. Bij memorie van grieven hebben zij aan­gevoerd dat C.J. Greeve ervaring heeft “op het gebied van het exploiteren van tuinbouwbedrijven”. Waarin die erva­ring bestaat, laten zij echter ten onrechte in het midden. Ook ontbreekt een bedrijfsplan. Ter zitting in hoger beroep heeft C.J. Greeve, die in oktober 1943 is geboren en dus nu 69 jaar oud is, meegedeeld dat hij een paar schapen wil gaan houden en dat hij daar allicht wat mee kan verdienen, of de grond uitgeven voor volkstuinen. Bij dezelfde gelegenheid heeft hij erkend geen agrarische opleiding te hebben genoten en ook geen relevante ervaring te bezitten. &#13;
3.13 Voor zover al sprake zou kunnen zijn van een serieus gemeend voornemen van eigen gebruik, geldt dat Greeve c.s. niet hebben toegelicht waarom C.J. Greeve het verpach­te tot dat gebruik dringend nodig heeft. Dat het beoogde ei­gen gebruik Greeve c.s. meer kan opleveren dan de huidige pachtsom, zoals Greeve c.s. stellen, is in dat verband onvol­doende. Los daarvan geldt dat zij bedoelde stelling onvol­doende hebben onderbouwd. Op al deze gronden falen de grieven. &#13;
3.14 Ervan uitgaande dat vervolgens nog de vraag aan de orde kan komen of de belangen van Greeve c.s. bij beëindi­ging zwaarder wegen dan die van Van der Vorm bij verlen­ging (de beëindigingsgrond van artikel 7:370 lid 1 onder c Burgerlijk Wetboek), geldt dat die afweging niet in het voor­deel van Greeve c.s. uitvalt. Tegenover het belang van Van der Vorm bij voortzetting van zijn tuinbouwbedrijf, staat geen belang van Greeve c.s. van voldoende gewicht. Ook in zoverre treffen de grieven geen doel. &#13;
3.15 Het door Greeve c.s. gedane bewijsaanbod passeert het hof omdat het geen betrekking heeft op concrete feiten en omstandigheden die tot een ander oordeel zouden kunnen leiden dan hiervoor gegeven. &#13;
3.16 Het hof zal Greeve c.s. veroordelen in de kosten van het hoger beroep aan de zijde van Van der Vorm, en wel hoofdelijk, conform hetgeen bij memorie van antwoord is verzocht. De bedoelde kosten zal het hof begroten op € 284,- voor griffierecht en op € 1.788,- voor salaris overeen­komstig het toepasselijke liquidatietarief (tarief II, één punt voor de memorie van antwoord en één punt voor de compa­ritie en het pleidooi). Het hof gaat uit van één punt voor de comparitie en het pleidooi omdat dit gelijktijdig heeft plaats­gevonden met de comparitie en het pleidooi in de zaak met nummer 200.095.335. &#13;
4 De motivering van de beslissing in de zaak met nummer 200.095.335 &#13;
4.1 In dit geding vorderen Greeve c.s., uitvoerbaar bij voor­raad, de ontbinding van de pachtovereenkomst. Bij het be­streden vonnis is de vordering afgewezen. Daartegen richten zich de grieven. &#13;
4.2 Greeve c.s. leggen bij memorie van grieven aan hun vordering tot ontbinding in min of meer gelijkluidende be­woordingen inhoudelijk dezelfde verwijten aan Van der Vorm ten grondslag als die hiervoor in de zaak met nummer 200.095.328 aan de orde waren bij de bespreking van de be­ëindigingsgrond van artikel 7:370 lid 1 onder a Burgerlijk Wetboek. Ook het verweer van Van der Vorm heeft dezelf­de inhoud. &#13;
4.3 Uit hetgeen hiervoor onder 3.3 tot en met 3.10 is over­wogen, volgt dat van een tekortschieten door Van der Vorm geen sprake is. Voor ontbinding bestaat dan ook geen grond. De grieven falen. &#13;
4.4 Het door Greeve c.s. gedane bewijsaanbod passeert het hof omdat het geen betrekking heeft op concrete feiten en omstandigheden die tot een ander oordeel zouden kunnen leiden dan hiervoor gegeven. &#13;
4.5 Het hof zal Greeve c.s. veroordelen in de kosten van het hoger beroep aan de zijde van Van der Vorm. Die kosten zal het hof begroten op € 284,- voor griffierecht en op € 1.788,- voor salaris overeenkomstig het toepasselijke liquidatietarief (tarief II, één punt voor de memorie van antwoord en één punt voor de comparitie en het pleidooi). Het hof gaat uit van één punt voor de comparitie en het pleidooi omdat dit gelijktijdig heeft plaatsgevonden met de comparitie en het pleidooi in de zaak met nummer 200.095.328. &#13;
5 De beslissing &#13;
Het hof, recht doende in hoger beroep: &#13;
in de zaak met nummer 200.095.328: &#13;
bekrachtigt het vonnis van de pachtkamer van de rechtbank Rotterdam, sector kanton, locatie Rotterdam, van 4 maart 2011 onder zaaknummer 900646; &#13;
veroordeelt Greeve c.s. hoofdelijk in de kosten van het ho­ger beroep tot aan de uitspraak van dit arrest aan de zijde van Van der Vorm begroot op € 284,- voor griffierecht en op € 1.788,- voor salaris van de advocaat; &#13;
en in de zaak met nummer 200.095.335: &#13;
bekrachtigt het vonnis van de pachtkamer van de rechtbank Rotterdam, sector kanton, locatie Rotterdam, van 4 maart 2011 onder zaaknummer 878045; &#13;
veroordeelt Greeve c.s. in de kosten van het hoger beroep tot aan de uitspraak van dit arrest aan de zijde van Van der Vorm begroot op € 284,- voor griffierecht en op € 1.788,- voor salaris van de advocaat. &#13;
Noot &#13;
In dit arrest is onder meer beslist op een vordering tot beëin­diging van de pachtovereenkomst. De verpachter heeft de pachtovereenkomst opgezegd, vanwege het feit dat 1)pach­ter zich niet als een goed pachter gedragen heeft en 2) één van de verpachters het verpachte zelf in gebruik wil nemen. &#13;
Verpachter verwijt pachter onder meer dat het gepachte door de vader wordt gebruikt. Zoon heeft een maatschap sa­men met vader. Uit het arrest volgt dat het de pachter vrij staat om het gebruik van de gepachte gronden in te brengen in een maatschap. Dat enkele feit maakt niet dat de pachter zich niet als een goed pachter zou hebben gedragen. Con­form vaste rechtspraak wordt overwogen dat het gaat om de vraag of de zeggenschap over het gepachte feitelijk aan een derde is overgedragen. (Zie voor een overzicht van de rechtspraak G.M.F. Snijders, ‘Vennootschappen en Pacht’, Agr.r.2009, p. 489-495). Niet gebleken is dat de zeggen­schap is overgedragen, zodat dit geen reden is voor beëindi­ging van de pachtovereenkomst. &#13;
Ook het feit dat vader nog steeds in de bedrijfswoning woont, die voor rekening van de pachter op de gepachte grond is gebouwd, is geen reden voor beëindiging. Het ge­pachte object blijft enkel de (onder)grond en het Hof is van oordeel dat dit niet met zich brengt dat de pachter zelf in de woning behoort te wonen. &#13;
Ook de opzeggingsgrond van art. 7:370 lid 1 onder b BW, het dringend eigen gebruik van de verpachter, slaagt niet. Uit r.o. 3.12 volgt dat er geen serieus gemeend voornemen van eigen gebruik is van een 69-jarige verpachter die een paar schapen zou willen gaan houden op de grond. Daarmee is in dit arrest helaas niet de vraag beantwoord of het bij een beroep art. 7:370 lid 1 onder b BW altijd moet gaan om ei­gen landbouwkundig gebruik. Dat staat immers niet met zo­veel woorden in art. 7:370 lid 1 onder b BW, echter daar wordt in de literatuur wel van uitgegaan (zie Asser-Snijders, 7-III, p.167, Valk 2013, (T&amp;C Pachtrecht), art.7:370 BW, aant. 2 en mijn preadvies, ‘Knelpunten in het nieuwe pacht­recht’,Agr.r. 2008, p. 94). In r.o. 3.13 wordt aanvullend op­gemerkt dat er in ieder geval geen sprake is van dringend ei­gen gebruik, zoals het huidige art. 7:370 li 1 onder b BW bepaalt. Deze bepaling wijkt op een aantal punten af van het oude recht, waar in art. 41 Pachtwet een verplichte afwij­zingsgrond van een verlengingsverzoek was opgenomen als de verpachter het gepachte zelf voor landbouwkundige doel­einden in gebruik wilde nemen. Dat voorgenomen persoon­lijk gebruik moest dan wel een duurzaam karakter te heb­ben, echter in de wettekst was niet opgenomen dat er sprake moest zijn van een dringend eigen gebruik. In art. 41 lid 2 Pachtwet was bepaald dat als het gebruik niet van overwe­gende betekenis en het verlies van het gepachte tot aantas­ting van de grondslag van het maatschappelijk bestaan van de pachter leidde, er een beslissing naar billijkheid volgde. In de parlementaire geschiedenis is opgemerkt dat de recht­spraak van art. 41 Pw betekenis blijft houden. Aan de vraag hoe dringend dit eigen gebruik in de zin van art. 7:370 lid 1 onder b BW moet zijn, is in dit arrest ook niet toegekomen. &#13;
Tot slot wordt nog ingegaan op de belangenafweging van art. 7:370 lid 1 onder c BW. Deze beëindigingsgrond is niet met zoveel woorden in de opzeggingsbrief genoemd. In r.o. 3.14 gaat het Hof wel op deze beëindigingsgrond in, wel­iswaar met enige reserve. Het lijkt mij juist dat deze be­langenafweging in een beëindigingsprocedure altijd aan de orde kan komen, ook als dat niet met zoveel woorden in de opzegging is vermeld. Immers zeer wel denkbaar is dat de specifieke beëindigingsgronden van de artikelen 7:370 lid 1 onder a, b, d en e BW niet leiden tot een beëindiging, maar dat bij afweging van alle belangen het belang van de ver­pachter bij beëindiging toch dient te prevaleren. &#13;
E.H.M. Harbers &#13;
&#13;
</content><legacyfootnotes/><footnotes><footnote/></footnotes><auteurs>mrs. W.L. Valk, Th.C.M. Willemse en F.J.P. Lock en de deskundige leden F.J.A. baron van Verschuer en ir. H.B.M. Duenk)</auteurs><published>2013-06-01 00:00:00</published><modified>2013-06-01 00:00:00</modified><editiondate>2013-06-01</editiondate><htmlpath>https://denhollander.info/artikel/10616</htmlpath></article>
</articles></edition>
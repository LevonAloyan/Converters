<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1995</searchword><id>5155</id><udhid>UDH:TvAR/5155</udhid><titel>Van Thoor c.s / Van Thoor c.s. (TvAR 1995/4764)</titel><searchwords><searchword>TvAR 8/9/1995</searchword><searchword>TvAR 1995/4764</searchword><searchword>UDH:TvAR/5155</searchword></searchwords><attachments><attachment><name>1995_nr 89_Rechtspraak_4764.pdf</name><extention>pdf</extention><url>https://denhollander.info/download/5093/ci</url></attachment></attachments><inleiding>Pachtwet, art. 129&#13;
&#13;
partijen pachtovereenkomst bestaat; vordering&#13;
tot nakoming hiervan en tot onthouden&#13;
van inbreuk hierop. Rechtsverwerking: appellanten&#13;
hebben na kort geding in 1986, waarbij&#13;
president partijen had venvezen naar&#13;
pachtrechter, tot 1992 gewacht met instellen&#13;
onderhavige procedure, terwijl geïntimeerde&#13;
sub 2 in tussentijd het grootste deel van de&#13;
percelen in geschil heeft geëxploiteerd.</inleiding><content>Arrest in de zaak van:&#13;
1. Maria Gertrud van Thoor-Herfs, wonende&#13;
te Doenrade,&#13;
2. Adriaan Joseph Eduard van Thoor, wonen&#13;
de te Echt,&#13;
en&#13;
3. Leonard Joseph Christiaan van Thoor, wonende&#13;
te Echt, appellanten, procureur mr.&#13;
R.E.F. Bergwerf Bok te Arnhem,&#13;
tegen&#13;
1. Maria Josephina Martina van Thoor, wonende&#13;
te Echt, procureur mr. F.P. Lomans te&#13;
Arnhem,&#13;
en&#13;
2. Jan Joseph Augustinus van Thoor, wonende&#13;
te Hoengen-Selfkant (BRD), niet verschenen,&#13;
geïntimeerden.&#13;
Het geding in eerste aanleg&#13;
Bij vonnis van 26 augustus 1993 onder rolnummer&#13;
1793/92 tussen appellanten als eisers&#13;
en geïntimeerden als gedaagden gewezen,&#13;
heeft de pachtkamer van het kantongerecht te&#13;
Roermond eisers niet-ontvankelijk verklaard&#13;
in hun vorderingen.&#13;
Het geding in hoger beroep&#13;
Appellanten zijn bij exploiten van 17 september&#13;
respectievelijk 20 september 1993 in hoger&#13;
beroep gekomen van voormeld vonnis&#13;
met gelijktijdige dagvaarding van geïntimeerden&#13;
voor het hof.&#13;
Bij memorie van grieven hebben appellanten&#13;
één grief aangevoerd en geconcludeerd&#13;
dat het hof het bestreden vonnis zal vernietigen&#13;
en bij arrest, zoveel mogelijk uitvoerbaar&#13;
bij vooraad:&#13;
1. voor recht zal verklaren dat sprake is&#13;
van een pachtovereenkomst;&#13;
2. voor recht zal verklaren dat deze rechts&#13;
geldig is aangegaan tussen de heer J.H.H. van&#13;
Thoor en appellanten;&#13;
3. voor recht zal verklaren dat geïntimeerden&#13;
de verplichtingen uit de vorenaangehaalde&#13;
pachtovereenkomst hebben overgenomen;&#13;
4. voor recht zal verklaren dat geïntimeerden&#13;
de pachtovereenkomst correct dienen na&#13;
te komen tot aan de einddatum;&#13;
5. voor recht zal verklaren dat de pachtovereenkomst&#13;
betrekking heeft op percelen gelegen&#13;
te Echt, sectie K, nummers 4463, 3674,&#13;
3673, 2493 en 2496;&#13;
6. geïntimeerden verder hoofdelijk zal ver&#13;
oordelen om zich te onthouden van elk doen&#13;
of laten waardoor appellanten op enigerlei&#13;
wijze worden belemmerd in de uitoefening&#13;
van hun rechten uit voornoemde pachtovereenkomst&#13;
en verder geïntimeerden zal verbieden&#13;
om de betreffende percelen te betreden,&#13;
althans te doen betreden, zonder voorafgaan&#13;
de toestemming van appellanten, zulks op&#13;
verbeurte van een dwangsom van f 10 000&#13;
voor elke overtreding en dag dat deze overtreding&#13;
voortduurt;&#13;
7. geïntimeerden zal veroordelen in de kosten&#13;
van beide instantiën.&#13;
Geïntimeerde sub 2 is niet verschenen en tegen&#13;
hem is verstek verleend.&#13;
Bij memorie van antwoord heeft geïntimeerde&#13;
sub 1 verweer gevoerd en geconcludeerd&#13;
tot bevestiging, zonodig met aanvulling&#13;
en verbetering van de gronden, van het bestreden&#13;
vonnis met veroordeling van appellanten&#13;
in de kosten van beide instanties.&#13;
Ter openbare terechtzitting van het hof van&#13;
15 augustus 1994 hebben de verschenen partijen&#13;
hun zaak doen bepleiten, appellanten&#13;
door mr. J.T.J. Poell, advocaat te Weert, en&#13;
geïntimeerde sub 1 door mr. H.J.A. Ewalds,&#13;
advocaat te Roermond.&#13;
Vervolgens hebben de verschenen partijen&#13;
de stukken overgelegd voor het wijzen van arrest.&#13;
De grief&#13;
Appellanten hebben navolgende grief aangevoerd:&#13;
Ten onrechte heeft de pachtkamer van het&#13;
kantongerecht te Roermond in zijn vonnis van&#13;
26 augustus 1993 onder meer overwogen dat&#13;
de door eisers gestelde feiten bezien in samenhang&#13;
met de bijlagen, zodanig onsamenhangend,&#13;
vaag en onbegrijpelijk zijn, dat deze&#13;
toewijzing van de vordering in de weg staan.&#13;
Verder heeft de pachtkamer van het kantongerecht&#13;
ten deze eveneens ten onrechte&#13;
overwogen dat ongeacht het standpunt van&#13;
gedaagden de in de procedure aangehaalde&#13;
feiten en omstandigheden waarop eisers hun&#13;
vorderingen baseren, zo ongenoegzaam omschreven&#13;
zijn, dat niet blijkt dat het gestelde,&#13;
getoetst aan de wet, de toewijzing van de vordering&#13;
kan rechtvaardigen.&#13;
Ten onrechte komt de pachtkamer van het&#13;
kantongerecht derhalve tot de conclusie dat&#13;
eisers niet-ontvankelijk dienen te worden verklaard&#13;
in hun vorderingen, met veroordeling&#13;
van hen in de proceskosten.&#13;
De vaststaande feiten&#13;
In hoger beroep kan van de volgende tussen&#13;
partijen vaststaande feiten worden uitgegaan.&#13;
1. Bij onderhandse akte van 25 januari&#13;
1964 is een huurovereenkomst tot stand gekomen&#13;
tussen:&#13;
- Joseph Hubert Hendrik van Thoor als&#13;
verhuurder enerzijds en&#13;
- Hubert Joseph Cornelis van Thoor [destijds&#13;
echtgenoot van appellante sub 1];&#13;
- Leonard Joseph Christiaan van Thoor&#13;
[thans appellant sub 3],&#13;
- Adriaan Joseph Eduard van Thoor [thans&#13;
appellant sub 2] als huurders anderzijds. Deze&#13;
overeenkomst betrof een aantal percelen, ge&#13;
legen in de gemeente Echt, destijds bekend als&#13;
sectie G, nummers 2975, 2976, 2977, 2978,&#13;
4628, 3809, 72, 2434, 2435, 1765, 81 en 82&#13;
en een opstal op perceel sectie G nr. 2977, en&#13;
is aangegaan voor de duur van 75 jaren, in&#13;
gaande 25 januari 1964, met recht van verlen&#13;
ging voor de huurders telkens voor een&#13;
termijn van 10 jaren, behoudens schriftelijke&#13;
opzegging door huurders.&#13;
2. Voormelde huurovereenkomst bevat&#13;
voorts - voorzover thans van belang - de vol&#13;
gende bepalingen:&#13;
Artikel 3: 'Het door huurders gehuurde is&#13;
bestemd om voor de navolgende doeleinden&#13;
te gebruiken:&#13;
1. Het gehele terrein zal voor zover huur&#13;
ders dit wenselijk achten worden aangeplant&#13;
met dennen en loofhoutgewassen, met als uit&#13;
eindelijke bestemming het scheppen van een&#13;
recreatie en kampeerterrein ten algemene nut&#13;
te.&#13;
2. Langs de Kleefstraat en voorzover met&#13;
de Rijkswaterstaat overeenstemming kan worden&#13;
bereikt ook langs de Rijksweg zal een&#13;
Benzine Service Station worden opgericht,&#13;
wat zal worden gekoppeld aan de Brandstoffenhandel&#13;
der Fa. Jos. van Thoor.&#13;
3. Op een Kadastraal nog nader uit te werken&#13;
plaats zal door huurders worden overgegaan&#13;
tot het oprichten van een Raststatte,&#13;
dienstig voor het wegverkeer.'&#13;
Artikel 7: 'Door inwerkingtreding van&#13;
deze huurovereenkomst vervalt de eerder aangegane&#13;
pachtovereenkomst tussen verhuurder&#13;
en huurders L.J.C. van Thoor met A.J.E. van&#13;
Thoor inzake de in deze huurovereenkomst&#13;
kadastraal aangeduide percelen.'&#13;
3. Op 31 augustus 1987 is overleden Hu&#13;
bert Joseph Cornelis van Thoor (de 'eerste'&#13;
huurder bij de huurovereenkomst), bij leven&#13;
in algehele gemeenschap van goederen ge&#13;
huwd met Maria Gertrud Herfs [thans appel&#13;
lante sub 1]. H.J.C, van Thoor voornoemd&#13;
heeft bij testament alle bestanddelen van zijn&#13;
nalatenschap toegedeeld aan zijn echtgenote,&#13;
Maria Gertrud Herfs voornoemd.&#13;
4. Sedertdien zijn appellanten gezamenlijk&#13;
partij als huurders bij voormelde huurovereenkomst.&#13;
5. Bij notariële akte van 21 mei 1965 is&#13;
door Joseph Hubert Hendrik van Thoor en&#13;
zijn echtgenote (door middel van Adriaan Joseph&#13;
Eduard van Thoor [thans appellant sub&#13;
2] als hun gevolmachtigde) een aantal percelen&#13;
grond in eigendom overgedragen aan Jan&#13;
Joseph van Thoor [geïntimeerde sub 2] en&#13;
Maria Josephina Martina van Thoor [geïntmeerde&#13;
sub 1]. Dit betreft de percelen, kadastraal&#13;
bekend gemeente Echt, sectie G nrs.&#13;
2978, 2975, 2976, 72, 2434, 1765, 3809, 81,&#13;
21, 4628 en 2435.&#13;
6. Nadien zijn de betreffende percelen -&#13;
onder meer als gevolg van ruilverkavelingen&#13;
- hernummerd. De percelen welke tussen partijen&#13;
in geschil zijn, zijn thans kadastraal bekend&#13;
als gemeente Echt, sectie K, nummers&#13;
4463, 2496 en 3674, in eigendom toebehorend&#13;
aan geïntimeerden.&#13;
7. Bij exploit van dagvaarding van 15 september&#13;
1986 heeft J.J.A. van Thoor [geïntimeerde&#13;
sub 2] L.J.C. van Thoor en A.J.E. van&#13;
Thoor [appellanten sub 3 en 2] in kort geding&#13;
gedagvaard teneinde - kort gezegd - gedaagden&#13;
te doen verbieden eiser de toegang tot en&#13;
kele percelen grond (ten aanzien waarvan&#13;
eiser stelt deels eigendomsrecht, deels een&#13;
persoonlijk gebruiksrecht te hebben) te belemmeren&#13;
en gedaagden tevens te verbieden&#13;
deze percelen zonder toestemming van eiser&#13;
te betreden. Dit betreft onder meer de percelen&#13;
welke thans tussen partijen in geschil zijn.&#13;
8. Bij vonnis van 25 september 1986 heeft&#13;
de president van de rechtbank te Roermond,&#13;
nadat gedaagden schriftelijk hun standpunt&#13;
kenbaar hadden gemaakt, deze vordering bij&#13;
verstek toegewezen met de bepaling dat 'deze&#13;
verboden gelden totdat de bodemrechter omtrent&#13;
de rechten met betrekking tot genoemde&#13;
percelen een uitspraak zal hebben gedaan.'&#13;
De president overweegt in dit vonnis onder&#13;
meen 'Indien partijen hun rechten op de onderhavige&#13;
gronden vastgesteld willen zien,&#13;
dienen zij zich tot de bodemrechter te wenden.'&#13;
Tegen dit vonnis is door gedaagden geen&#13;
rechtsmiddel aangewend.&#13;
9. Bij exploit van dagvaarding van 26 juni&#13;
1992 hebben de huidige appellanten geïntimeerden&#13;
gedagvaard voor de kantonrechter te&#13;
Roermond met als vordering - kort gezegd -&#13;
een verklaring voor recht dat de hiervoor onder&#13;
1 vermelde huurovereenkomst rechtsgeldig&#13;
is en dat gedaagden door hierop inbreuk te&#13;
maken onrechtmatig handelen. Bij verstekvonnis&#13;
van 1 september 1992 heeft de kanton&#13;
rechter eisers niet-ontvankelijk verklaard in&#13;
hun vorderingen.&#13;
Ook tegen dit vonnis is geen rechtsmiddel&#13;
aangewend.&#13;
10. Bij exploit van dagvaarding van 21&#13;
september 1992 hebben appellanten vervolgens&#13;
de onderhavige procedure aanhangig ge&#13;
maakt bij de pachtkamer van het&#13;
kantongerecht te Roermond.&#13;
De beoordeling van het beroep&#13;
1. De vordering&#13;
1.1. Bij inleidende dagvaarding hebben appellanten&#13;
gevorderd - kort gezegd - dat geïntimeerden&#13;
de betreffende percelen dienen te&#13;
verlaten, dat de door hen gestelde pachtovereenkomst&#13;
rechtsgeldig is en dat geïntimeerden&#13;
deze dienen te eerbiedigen.&#13;
1.2. Bij memorie van grieven is deze eis&#13;
gewijzigd als hiervoor vermeld. Geïntimeerde&#13;
sub 1 heeft zich hiertegen verzet, welk verzet&#13;
echter bij rolbeschikking van 13 juni 1994 ongegrond&#13;
is verklaard.&#13;
1.3. Appellanten leggen aan hun vorderingen&#13;
ten grondslag de onder 1 vermelde&#13;
huurovereenkomst, welke echter volgens hen&#13;
materieel gezien een pachtovereenkomst is.&#13;
Zij stellen dat geïntimeerden als rechtsopvolgers&#13;
van de oorspronkelijke 'verhuurder'&#13;
(derhalve materieel gezien verpachter) deze&#13;
pachtovereenkomst niet gestand doen. Hun&#13;
eis, zowel in de formulering van de inleidende&#13;
dagvaarding als in de formulering van de me&#13;
morie van grieven, komt wezenlijk erop neer&#13;
dat geïntimeerden de pachtovereenkomst ge&#13;
stand moeten doen en geen inbreuk mogen&#13;
maken op de pachtrechten van appellanten.&#13;
Het hof zal derhalve uitgaan van de eis, zoals&#13;
neergelegd in de memorie van grieven.&#13;
2. Verweren&#13;
2.1. Geïntimeerde sub 1 heeft zich ondermeer&#13;
beroepen op verjaring van de door appellanten&#13;
ingestelde (rechts)vorderingen en op&#13;
rechtsverwerking. In eerste aanleg hebben&#13;
beide geïntimeerden ook reeds dit verweer gevoerd.&#13;
2.2. Het hof zal het beroep op verjaring als&#13;
het meest verstrekkende verweer het eerst behandelen.&#13;
3. Verjaring&#13;
3.1. Geïntimeerde sub 1 stelt dat de huidige&#13;
situatie meer dan twintig jaar zo bestaat en dat&#13;
de door appellanten ingestelde (rechtsvorderingen&#13;
derhalve zijn verjaard.&#13;
3.2. Door appellanten is dit verweer bestreden&#13;
op de grond dat er nog immer sprake is&#13;
van een geldige en lopende pachtovereenkomst.&#13;
3.3. Het hof overweegt dienaangaande het&#13;
volgende.&#13;
Te dezen gaat het wezenlijk om:&#13;
a. een verklaring voor recht dat de gepretendeerde&#13;
pachtovereenkomst rechtsgeldig is&#13;
en dat geïntimeerden daaraan als verpachters&#13;
zijn gebonden en&#13;
b. een verbod tot het maken van inbreuk&#13;
hierop en op de hieruit voortvloeiende rechten&#13;
van appellanten als pachters.&#13;
3.4. Onder het vóór 1 januari 1992 gelden&#13;
de recht was de verjaringstermijn voor rechts&#13;
vorderingen ingevolge het bepaalde in artikel&#13;
2004 BW gesteld op dertig jaren, terwijl in&#13;
het nieuwe recht deze termijn in artikel 3:306&#13;
BW wordt gesteld op twintig jaren.&#13;
3.5. Nu aan de vorderingen ten grondslag&#13;
wordt gelegd de gepretendeerde pachtovereenkomst&#13;
van 25 januari 1964, zou deze vordering&#13;
op het moment van het aanhangig&#13;
maken van de onderhavige procedure (21 september&#13;
1992) volgens het oude recht niet zijn&#13;
verjaard, en volgens het nieuwe recht wel.&#13;
3.6. Ingevolge het bepaalde in artikel 73,&#13;
eerste lid Overgangswet blijft in het onderhavige&#13;
geval de oude verjaringstermijn gedurende&#13;
een jaar na inwerkingtreding van de&#13;
nieuwe wet van kracht, derhalve tot en met 31&#13;
december 1992. Dit brengt mee dat ten tijde&#13;
van het aanhangig maken van deze procedure&#13;
de vordering tot verklaring voor recht niet&#13;
was verjaard.&#13;
3.7. Ditzelfde geldt ten aanzien van de vordering&#13;
tot het verbieden van het maken van&#13;
inbreuk op de overeenkomst, nu enerzijds een&#13;
specifieke regeling dienaangaande in het oude&#13;
recht ontbrak en de verjaringstermijn derhalve&#13;
op dertig jaren moet worden gesteld, en an-&#13;
derzijds in het nieuwe recht een dergelijke&#13;
vordering verjaart door ommekomst van vijf&#13;
jaren na het bekend worden van de tekortkoming&#13;
en in ieder geval na twintig jaren na het&#13;
ontstaan van de tekortkoming.&#13;
3.8. Conclusie is dat de door appellanten&#13;
ingestelde vorderingen niet zijn verjaard.&#13;
4. Rechtsverwerking&#13;
4.1. Geïntimeerde sub 1 heeft voorts gesteld&#13;
dat appellanten het recht om onderhavige vordering&#13;
in te stellen hebben verwerkt door de&#13;
bestaande situatie te bestendigen en in ieder&#13;
geval na het kort geding vonnis van 25 september&#13;
1986 te wachten tot 21 september&#13;
1992 met het starten van de onderhavige procedure.&#13;
4.2. Ter afwering van dit verweer hebben&#13;
appellanten volstaan met de niet nader gespecificeerde&#13;
stelling dat zij geïntimeerden omtrent&#13;
het bestaan van de overeenkomst alsook&#13;
terzake hun rechten in de loop der jaren meermaals&#13;
op de hoogte hebben gehouden en hen&#13;
hebben gesommeerd hun verplichtingen na te&#13;
komen dan wel zich te onthouden van inbreuken.&#13;
4.3. De door appellanten aan de onderhavige&#13;
vorderingen ten grondslag gelegde overeenkomst&#13;
dateert van 1964.&#13;
Appellanten zijn bij vonnis in kort geding&#13;
van 25 september 1986 veroordeeld om - onder&#13;
meer - de bewuste percelen niet te betreden&#13;
en de toegang van geïntimeerden tot deze&#13;
percelen niet te belemmeren. Tegen dit te&#13;
hunnen nadele bij verstek gewezen vonnis&#13;
hebben appellanten geen rechtsmiddel ingesteld,&#13;
hoewel zij tijdig op de hoogte waren&#13;
van dit kort geding (zij hadden immers voorafgaande&#13;
aan de terechtzitting in een brief hun&#13;
standpunt dienaangaande aan de president&#13;
kenbaar gemaakt).&#13;
4.4. Eerst op 26 juni 1992 hebben appellanten&#13;
wederom juridische actie ondernomen&#13;
door geïntimeerden te dagvaarden voor de&#13;
kantonrechter te Roermond met als vordering&#13;
een verklaring voor recht dat de bewuste&#13;
huurovereenkomst geldig is en dat geïntimeerden&#13;
deze overeenkomst dienen na te komen,&#13;
welke vordering overigens is gestrand.&#13;
4.5. Vast staat dat geïntimeerde sub 2 het&#13;
grootste deel van de percelen in geschil na&#13;
1986 heeft geëxploiteerd met de daaraan ver&#13;
bonden lasten en lusten.&#13;
4.6. Appellanten zijn derhalve gedurende&#13;
een periode van nagenoeg zes jaren in gebreke&#13;
gebleven zich te verzekeren van nakoming&#13;
van de door hen gepretendeerde pachtovereenkomst.&#13;
Naar maatstaven van redelijkheid&#13;
en billijkheid staat het hen naar het oordeel&#13;
van het hof thans niet meer vrij zulks alsnog&#13;
te doen, temeer nu de president in voormeld&#13;
kort geding vonnis uitdrukkelijk heeft bepaald&#13;
dat partijen zich ter vaststelling van hun rechten&#13;
tot de bodemrechter dienen te wenden en&#13;
voorts heeft bepaald dat de door hem gegeven&#13;
voorlopige voorzieningen slechts gelden totdat&#13;
de bodemrechter te dezer zake een uitspraak&#13;
heeft gedaan.&#13;
Het had naar het oordeel van het hof op&#13;
weg van appellanten gelegen zich na deze,&#13;
voor hen belastende, uitspraak binnen een redelijke&#13;
termijn tot de bodemrechter te wenden&#13;
teneinde duidelijkheid omtrent hun rechtspositie&#13;
en die van geïntimeerden te verkrijgen.&#13;
Door dit niet te doen (en eerder al: door geen&#13;
rechtsmiddel aan te wenden tegen het vonnis&#13;
van de president) hebben zij bij geïntimeerden&#13;
het vertrouwen gewekt dat zij de aanspraken&#13;
van geïntimeerden niet (langer) betwistten en&#13;
de eigen aanspraken prijsgaven. In dit vertrouwen&#13;
is geïntimeerde sub 2 nog jarenlang&#13;
doorgegaan met de exploitatie van het grootste&#13;
deel van de percelen. Het hof acht derhalve&#13;
het beroep op rechtsverwerking gegrond.&#13;
4.7. Het hof komt tot de conclusie dat de&#13;
vorderingen van appellanten dienen te worden&#13;
afgewezen, in verband waarmee de door hen&#13;
geuite grief geen bespreking behoeft.&#13;
Slotsom&#13;
Het bestreden vonnis wordt vernietigd nu het&#13;
hof zich niet hiermee kan verenigen, de vorderingen&#13;
van appellanten worden afgewezen&#13;
en appellanten worden veroordeeld in de aan&#13;
zijde van geïntimeerden gevallen kosten van&#13;
de procedure in beide instanties.&#13;
Beslissing&#13;
Het hof, rechtdoende in hoger beroep:&#13;
vernietigt het vonnis van de pachtkamer&#13;
van het kantongerecht te Roermond van 26&#13;
augustus 1993, en opnieuw rechtdoende:&#13;
wijst de vorderingen van appellanten af;&#13;
veroordeelt appellanten in de kosten van&#13;
het geding in beide instanties, aan zijde van&#13;
geïntimeerden in eerste aanleg begroot op&#13;
f 500 voor salaris gemachtigde en aan de zijde&#13;
van geïntimeerde sub 1 in hoger beroep begroot&#13;
op f 4200 voor salaris procureur en&#13;
f 350 voor griffierecht.</content><legacyfootnotes/><footnotes><footnote/></footnotes><auteurs/><published>1995-08-01 00:00:00</published><modified>1994-09-28 00:00:00</modified><editiondate>1995-08-01</editiondate><htmlpath>https://denhollander.info/artikel/5155</htmlpath></article>
</articles></edition>
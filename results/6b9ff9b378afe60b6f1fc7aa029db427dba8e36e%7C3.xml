<edition><articles><article><jaar>1995</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1995</searchword><id>5147</id><udhid>UDH:TvAR/5147</udhid><titel>reclamant tegen het plan van toedeling in de ruilverkaveling 'Everlose Beek' (TvAR 1995/4784)</titel><searchwords><searchword>TvAR 12/1995</searchword><searchword>TvAR 1995/4784</searchword><searchword>UDH:TvAR/5147</searchword></searchwords><attachments><attachment><name>1995_nr 12_Rechtspraak_4784.pdf</name><extention>pdf</extention><url>https://denhollander.info/download/5085/ci</url></attachment></attachments><inleiding>Landinrichtingswet, art. 195 en 202 juncto 176, derde lid&#13;
&#13;
Formele vereisten bij de zitting van de rechter-commissaris niet nagekomen (landinrichtingscommissie was niet vertegenwoordigd bij de behandeling ter zitting). Desgevraagd hebben zowel reclamant, de belanghebbende alsmede de commissies te kennen gegeven geen bezwaar te hebben tegen een verdere inhoudelijke behandeling van de zaak. Gelet hierop en op het feit dat gebleken is dat de belangen van (een der) betrokkenen niet zijn geschaad doordat de formele vereisten niet zijn nagekomen, is de rechtbank van oordeel dat de vormfout niet leidt tot nietigheid van de behandeling ter terechtzitting door de rechter-commissaris.&#13;
Oppervlakte huiskavel in richtlijnen is een streefnorm. Een verzoek tot verdere optimalisering (een verdere benadering van de streefnorm) kan naar het oordeel van de rechtbank slechts gevolgd worden indien de belangen van derden zulks toelaten, in casu is dat niet het geval.&#13;
Het niet hebben van een bedrijfsopvolger is niet relevant; het gaat in casu om de economische waarde van een bedrijf.</inleiding><content>G.P. T., reclamant tegen het plan van toedeling in de ruilverkaveling 'Everlose Beek'; (enz.)&#13;
De bezwaren van reclamant Ik begrijp dat bij de behandeling van het bezwaar door de rechter-commissaris niet is voldaan aan de formele vereisten nu de LC niet was vertegenwoordigd. Ik zie echter af van een hernieuwde behandeling van het bezwaar door de rechter-commissaris daar ik van mening ben dat mijn belangen door deze vormfout niet zijn geschaad.&#13;
Voor een goede bedrijfsvoering is vergroting van de huiskavel zonder meer nodig. Dit is ook uitdrukkelijk bij de wenszitting naar voren gebracht; desondanks echter is daaraan geen gehoor gegeven. Het niet vergroten van&#13;
de huiskavel is daarenboven in strijd met de richtlijnen: daarin staat dat gestreefd moet worden naar toedeling van een huiskavel van ten minste 4 hectare. Er is zelfs extra grond aangekocht om die uitbreiding te kunnen rea-liseren. Hoewel de mogelijkheden tot een dergelijke vergroting alleszins aanwezig waren, is geen aandacht geschonken aan het naar voren gebrachte alternatief.&#13;
Dat belanghebbenden hebben afgezien van vergroting van hun huiskavel, zoals ten over-staan van de rechter-commissaris is verklaard, is niet juist: een vergroting van de huiskavel kon in het geheel niet gerealiseerd worden omdat die ligt ingeklemd tussen (twee) andere huiskavels.&#13;
De maatschap bestaat uit drie personen: de jongste is 25 jaar. Belanghebbenden hebben geen bedrijfsopvolger. Bovendien bewerken zij de grond niet zelf en laten zij de kas 's zomers leeg staan.&#13;
Dat de kwaliteit van de te ruilen grond zo slecht zou zijn als wordt gesteld wordt be-twist; op die grond is jaren met succes ijs-bergsla geteeld.&#13;
De maatschap heeft geen grond ingebracht in Sevenum, zoals is verwoord in het procesverbaal dat is opgemaakt van de behandeling door de rechter-commissaris, maar in Maas-bree.&#13;
Het standpunt van de bij het bezwaar betrok-ken belanghebbenden J.J. en M.J.C.G. Pee-ters-Van Meijel&#13;
De raadsman van belanghebbenden heeft hun standpunt nader toegelicht, van welke betoog pleitnotities zijn overgelegd. De inhoud daar-van dient als hier herhaald en ingelast te wor-den aangemerkt. Kort samengevat luidt dat betoog als volgt:&#13;
Hoewel de heer Peeters naast commissielid ook tuinder is en ook met zijn belangen reke-ning gehouden dient te worden, heeft hij zich gedurende de behandeling van het bezwaar door de LC bewust op de achtergrond gehou-den. Dat de LC ten tijde van de behandeling van het bezwaar door de rechter-commissaris niet was vertegenwoordigd is te wijten aan een ongelukkige samenloop van omstandigheden. Belanghebbenden hebben geen bezwaar tegen een verdere inhoudelijke behandeling van het bezwaar.&#13;
Door mevrouw Peeters is bij de kom van Sevenum ongeveer 1 hectare grond inge-bracht met een schattingswaarde van f 35 000 per hectare, welke grond goed geschikt is&#13;
voor de vollegrondstuinbouw. Die grond is dan ook zeer aantrekkelijk en bij de wenszit-ting is daarom gevraagd de grond te laten lig-gen tenzij de huiskavel hiermee kon worden uitgebreid. Hoewel er geen vergroting van de huiskavel heeft plaatsgevonden is die grond toch verplaatst. Belanghebbenden hebben desondanks ingestemd met de toedeling om-dat zij met de kavels 098096 en 098032 rede-lijk tevreden waren en dhr Peeters wilde voorkomen dat hij later het verwijt zou krij-gen dat hij als commissielid extra zou hebben geprofiteerd van de ruilverkaveling.&#13;
Een ruil van de kavels 098096 en 098032 met de kavels 098040, 098091 en 098043 zou, hoewel laatstbedoelde kavels tezamen ongeveer 1 hectare groter zijn dan eerstbe-doelde, een onacceptabele achteruitgang bete-kenen nu de kavels qua hoedanigheid en gebruiksbestemming geenszins vergelijkbaar zijn, hetgeen mag blijken uit het in het geding gebrachte rapport van DLV van 31 maart √è994.&#13;
De stelling van reclamant dat de opper-vlaktenorm voor zijn bedrijf niet is gehaald gaat niet op; er is slechts sprake van een streefnorm. Bovendien geldt datzelfde argu-ment voor belanghebbenden: ook voor hun bedrijf is die norm niet bereikt. Daarbij komt dat de huiskavel van reclamant wel enigszins is vergroot en die van belanghebbenden in het geheel niet. Een verdere vergroting van de huiskavel van reclamant ten koste van de toe-deling van belanghebbenden is dan ook niet acceptabel.&#13;
Het standpunt van de Centrale Landinrich-tingscommissie en de Landinrichtingscom-missie&#13;
De Landinrichtingscommissie heeft zich aan-gesloten bij het standpunt van de Centrale Landinrichtingscommissie.&#13;
Van het door de vertegenwoordiger van de Centrale Landinrichtingscommissie gevoerde betoog zijn pleitnotities overgelegd. De in-houd daarvan dient als hier herhaald en inge-last te worden beschouwd.&#13;
Samengevat luidt dat betoog als volgt:&#13;
Hoewel de onpartijdigheid van de LC in het geding kan zijn en voorts abusievelijk een formeel voorschrift niet in acht is genomen, is de commissie van mening dat het bezwaar desondanks verder inhoudelijk behandeld kan worden.&#13;
De richtlijnen waar reclamant op doelt be-vatten slechts een streven naar een huiskavel&#13;
van 4 hectare, geenszins een verplichting daartoe. Voor zowel reclamant als belangheb-benden geldt dat de LC er niet in is geslaagd de streefnorm te halen, waarbij wordt opge-merkt dat voor reclamant wel en voor belang-hebbenden geen uitbreiding van de huiskavel kon worden gerealiseerd.&#13;
De door reclamant voorgestelde ruil zou diens voordeel van de verkaveling fors ver-groten, maar zou belanghebbenden in een na-deliger positie brengen ten opzichte van hun inbreng voor wat de kwaliteit van de grond betreft. Aard en hoedanigheid van de te ruilen grond zijn geenszins vergelijkbaar met die van de inbreng van belanghebbenden, hetgeen ook mag blijken uit de schattingscijfers. Af-weging van ieders belangen heeft naar rede-lijkheid en billijkheid geresulteerd in de toedeling voor beiden zoals neergelegd in het plan van toedeling.&#13;
Het oordeel van de rechtbank&#13;
Gebleken is dat de Landinrichtingscommissie niet vertegenwoordigd was bij de behandeling van het onderhavige ter terechtzitting van de rechter-commissaris (artikel 202 juncto 176 lid 3 van de Landinrichtingswet). Desge-vraagd hebben zowel reclamant, de belang-hebbenden alsmede de commissies daarop te kennen gegeven geen bezwaar te hebben te-gen een verdere inhoudelijke behandeling van de zaak. Gelet hierop en met name gelet op het feit, dat niet is gebleken dat de belangen van (een der) betrokkenen zijn geschaad door-dat de formele vereisten niet zijn nagekomen, is de rechtbank van oordeel dat vorenbedoelde vormfout niet leidt tot nietigheid van de behandeling ter terechtzitting door de rechter-commissaris.&#13;
Reclamant is van mening dat zijn huiska-vel onvoldoende is vergroot. Hij heeft gesteld dat ingevolge de richtlijnen gestreefd dient te worden naar een oppervlakte van ten minste 4 hectare.&#13;
De rechtbank is van oordeel dat het be-zwaar ongegrond is en derhalve dient te wor-den afgewezen.&#13;
Hoewel de streefnorm van 4 hectare voor de huiskavel niet gehaald is betekent de huidi-ge toedeling voor reclamant desondanks een aanmerkelijke verbetering ten opzichte van de inbreng: er is sprake van concentratie en af-standsverkleining. Een verzoek om verdere optimalisering (een verdere benadering van de streefnorm) kan naar het oordeel van de rechtbank slechts gevolgd worden indien de belan-gen van derden zulks toelaten.&#13;
De belangen van derden en dan met name belanghebbenden verzetten zich echter tegen die verdere optimalisering. Belanghebbenden zouden immers bij wijziging van het plan van toedeling toegedeeld krijgen de kavels 098040," 098091 en (eventueel) 098043 in plaats van de kavels 098096 en 098032, het-geen voor hen een achteruitgang in kwaliteit zou betekenen. Uit zowel het zijdens belang-hebbenden in het geding gebrachte rapport van DLV als uit het door de commissie ge-stelde blijkt immers dat eerstbedoelde kavels beperkingen kennen voor de vollegrondstuin-bouw, zulks in tegenstelling tot laatstbedoelde kavels, hetgeen door reclamant onvoldoende gemotiveerd is weersproken. Gelet op de in-breng van reclamanten dient een dergelijke achteruitgang naar het oordeel van de recht-bank als niet acceptabel aangemerkt te wor-den.&#13;
Dat belanghebbenden - in tegenstelling tot reclamant - geen bedrijfsopvolger zouden hebben is niet relevant: het gaat in casu om de economische waarde van een bedrijf. Rele-vant voor ieders toedeling is dan ook de in-breng.&#13;
De kosten van het geding (...)&#13;
Beslissing&#13;
De rechtbank&#13;
Wijst het bezwaar van reclamant af.&#13;
(enz.)</content><legacyfootnotes/><footnotes><footnote/></footnotes><auteurs/><published>1995-12-01 00:00:00</published><modified>1994-05-10 00:00:00</modified><editiondate>1995-12-01</editiondate><htmlpath>https://denhollander.info/artikel/5147</htmlpath></article>
</articles></edition>
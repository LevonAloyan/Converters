<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2000</searchword><id>4761</id><udhid>UDH:TvAR/4761</udhid><titel>MaatschapVulders / Bureau Heffingen (TvAR 2000/5018)</titel><searchwords><searchword>TvAR 6/2000</searchword><searchword>TvAR 2000/5018</searchword><searchword>UDH:TvAR/4761</searchword></searchwords><attachments><attachment><name>2000_nr 6_Rechtspraak_5018.pdf</name><extention>pdf</extention><url>https://denhollander.info/download/4703/ci</url></attachment></attachments><inleiding>[Awb art. 6:2; Wet herstructurering varkenshouderij&#13;
art. 18 leden 1 en 2; Regeling leges&#13;
en blokkade Wet herstructurering varkenshouderij&#13;
art. 2]&#13;
&#13;
Niet tijdig nemen van een besluit (tot registratie&#13;
van de overgang van varkensrechten),&#13;
zodat het verzoek om voorlopige voorziening&#13;
naar voorlopig oordeel ontvankelijk is.&#13;
Het verzoek is er primair op gericht om verweerder&#13;
te gelasten binnen een door de&#13;
President te bepalen termijn een beslissing&#13;
te nemen. De meest verstrekkende voorziening&#13;
die de President in het onderhavige&#13;
geschil kan treffen, is te bepalen dat door&#13;
verweerder – al dan niet voor een bepaalde&#13;
datum – een beslissing wordt genomen.&#13;
In zijn overwegingen gaat de President uit&#13;
van de situatie voor het wijzen van het&#13;
arrest van het Gerechtshof te Den Haag d.d.&#13;
20 januari 2000 en de situatie daarna. Uitgaande&#13;
van de eerste situatie acht de President&#13;
geen spoedeisend belang aanwezig,&#13;
aangezien verzoekster het in eigen macht&#13;
had en heeft om verweerder op korte termijn&#13;
te bewegen tot het nemen van een&#13;
besluit, te weten door het indienen van een&#13;
zogenoemde verklaring van geen bezwaar.&#13;
Ook laatstbedoelde situatie leidt niet tot een&#13;
ander oordeel. De President wijst mitsdien&#13;
af het verzoek om voorlopige voorziening,&#13;
wat er overigens ook zij van het gestelde –&#13;
niet met stukken onderbouwde – financiële&#13;
belang.</inleiding><content>Maatschap Vulders te Heeswijk-Dinther,&#13;
verzoekster,&#13;
gemachtigde: mr. E. Couwenberg, werkzaam&#13;
bij de Stichting Rechtsbijstand te Tilburg,&#13;
tegen&#13;
Bureau Heffingen te Assen,&#13;
verweerder,&#13;
gemachtigde: mr. M.G.J. Parkins-de Vin,&#13;
advocaat te ’s-Gravenhage;&#13;
Voorts heeft zich als partij gesteld:&#13;
Hoeven B.V. te Oirschot,&#13;
gemachtigde: mr. J.J.J. de Rooy, advocaat te&#13;
Tilburg.&#13;
1. De procedure&#13;
Bij brief van 18 juni 1999 heeft verzoekster&#13;
beroep ingesteld bij het College tegen het uitblijven&#13;
van een beslissing op haar bezwaarschrift&#13;
van 10 maart 1999.&#13;
Bij brief van 2 november 1999, ingekomen bij&#13;
de griffie van het College op 4 november&#13;
1999, heeft verzoekster zich tot de president&#13;
gewend met het verzoek bij wege van voorlopige&#13;
voorziening, primair verweerder te&#13;
gebieden binnen een door de president te&#13;
bepalen termijn een besluit te nemen met&#13;
betrekking tot de registratie van de overgang&#13;
van varkensrechten, zulks onder verbeurte&#13;
van een dwangsom voor iedere dag dat verweerder&#13;
in verzuim blijft aan dit gebod gevolg&#13;
te geven, subsidiair een zodanige voorlopige&#13;
voorziening te treffen als de president in&#13;
goede justitie zal vermenen te behoren, met&#13;
veroordeling van verweerder in de proceskosten&#13;
van verzoekster.&#13;
Verweerder heeft op 30 november 1999 schriftelijk&#13;
op het verzoek om voorlopige voorziening&#13;
gereageerd.&#13;
Bij brief van 7 december 1999 heeft verzoekster&#13;
desgevraagd aan de president uiteengezet&#13;
waarom zij meent dat nog steeds sprake is van&#13;
een spoedeisend belang in deze procedure.&#13;
Bij brieven van 31 december 1999 zijn de verwervers&#13;
van de varkensrechten in de gelegenheid&#13;
gesteld als partij aan het geding deel te&#13;
nemen. Bij faxberichten van 5 januari 2000 en&#13;
14 januari 2000 hebben respectievelijk de&#13;
Maatschap Van Zoggel te Berlicum en Hoeven&#13;
BV te Oirschot het College bericht als&#13;
partij aan dit geding te willen deelnemen.&#13;
Het verzoek om voorlopige voorziening is&#13;
door de president – gevoegd met zaak no.&#13;
AWB 99/926 – behandeld ter zitting van&#13;
18 januari 2000, waar partijen bij monde van&#13;
hun gemachtigden hun standpunten nader&#13;
hebben toegelicht. De Maatschap Van Zoggel&#13;
heeft ter zitting haar partijstelling ingetrokken.&#13;
2. De grondslag van het geschil&#13;
2.1 Bij artikel 18 van de Wet herstructurering&#13;
varkenshouderij (hierna: de Wet) is onder&#13;
meer het volgende bepaald:&#13;
“1. Degene naar wiens bedrijf het varkensrecht,&#13;
of een gedeelte daarvan, moet overgaan&#13;
en degene van wiens bedrijf het varkensrecht,&#13;
of een gedeelte daarvan, afkomstig is, geven&#13;
van de overgang gezamenlijk kennis aan het&#13;
Bureau Heffingen, met gebruikmaking van&#13;
een daartoe door Onze Minister vastgesteld&#13;
formulier, dat overeenkomstig de op het formulier&#13;
aangegeven wijze volledig en naar&#13;
waarheid is ingevuld en door beide partijen is&#13;
ondertekend.&#13;
2. Er kan eerst aanspraak worden gemaakt op&#13;
het van het andere bedrijf afkomstige varkensrecht,&#13;
of een gedeelte daarvan, vanaf het tijdstip&#13;
van registratie van de kennisgeving door&#13;
het Bureau Heffingen.”&#13;
Ingevolge artikel 2 van de Regeling leges en&#13;
blokkade Wet herstructurering varkenshouderij&#13;
(hierna: de Regeling) wordt een kennisgeving&#13;
als bedoeld in artikel 18, eerste lid, van&#13;
de Wet eerst in behandeling genomen nadat&#13;
degene naar wiens bedrijf het varkensrecht, of&#13;
een gedeelte daarvan, moet overgaan, een&#13;
bedrag van ƒ 400,– heeft voldaan aan het&#13;
Bureau Heffingen.&#13;
2.2 Bij de beoordeling van het verzoek om&#13;
voorlopige voorziening gaat de president uit&#13;
van de volgende feiten en omstandigheden.&#13;
– Verzoekster heeft in oktober 1998 drie overeenkomsten&#13;
gesloten inzake de overgang van&#13;
varkensrechten afkomstig van haar bedrijf.&#13;
Van deze transacties is door verzoekster en de&#13;
verkrijgers van de rechten gezamenlijk kennis&#13;
gegeven aan verweerder middels daartoe&#13;
bestemde formulieren “Overdracht van varkensrechten&#13;
1998”. Het betreft overdracht&#13;
door verzoekster van varkensrechten aan&#13;
maatschap Van Zoggel te Berlicum, Hoeven&#13;
B.V. te Oirschot en A.M.C. Bekkers te Handel.&#13;
De formulieren zijn bij verweerder binnengekomen&#13;
op respectievelijk 26 oktober&#13;
1998, 25 november 1998 en 21 oktober 1998.&#13;
– De Arrondissementsrechtbank te Den Haag&#13;
heeft bij tussenvonnis van 23 december 1998,&#13;
rolnummer 98/2340, inzake de procedure tussen&#13;
de Staat der Nederlanden en de Vereniging&#13;
Nederlandse Vakbond Varkenshouders&#13;
(NVV), en zeven varkenshouders-bedrijven,&#13;
samengevat, overwogen dat bij afwijzing van&#13;
de primaire vordering, de subsidiaire vordering&#13;
zal worden toegewezen, met dien verstande&#13;
dat de rechtbank zal bepalen dat&#13;
hoofdstuk II tot en met IV van de Wet buiten&#13;
toepassing dienen te worden gelaten totdat zal&#13;
zijn voorzien in een adequate schadevergoedingsregeling&#13;
voor de eigenaren van mestproductierechten.&#13;
– De betalingen van de ingevolge artikel 2&#13;
van de Regeling verschuldigde leges zijn door&#13;
de verwervers voldaan op respectievelijk&#13;
10 december 1998, 21 december 1998 en&#13;
26 november 1998.&#13;
– In verband met het uitblijven van de registratie&#13;
door verweerder is namens verzoekster&#13;
op 21 januari 1999 en nogmaals op 12 februari&#13;
1999 bij verweerder geïnformeerd wanneer de&#13;
registratie tegemoet kon worden gezien.&#13;
– Bij brief van 15 februari 1999 heeft verweerder&#13;
aan (onder andere) de bedrijven wier kennisgeving&#13;
van overdracht van varkensrechten&#13;
nog niet was afgehandeld, zoals verzoekster,&#13;
medegedeeld dat afhandeling zo spoedig mogelijk&#13;
zal plaatsvinden en dat uiterlijk voor&#13;
15 juli 1999 een terugmelding kan worden&#13;
verwacht.&#13;
– Bij vonnis van 23 februari 1999 heeft de president&#13;
van de Arrondissementsrechtbank te&#13;
Den Haag de Staat geboden om de hoofdstukken&#13;
II tot en met IV van de Wet buiten&#13;
toepassing te laten ten aanzien van de leden&#13;
van de NVV en ten aanzien van de overige&#13;
8 eisers in dat kort geding totdat hetzij in de&#13;
bodemprocedure is beslist dat de Wet niet in&#13;
strijd is met artikel 1 van het Eerste Protocol&#13;
bij het EVRM, hetzij is voorzien in een adequate&#13;
schadevergoedingsregeling. De Staat&#13;
heeft tegen dit vonnis spoedappel ingesteld bij&#13;
het Gerechtshof te Den Haag. De Minister&#13;
van Landbouw, Natuurbeheer en Visserij&#13;
(LNV) heeft in diverse brieven aan de Tweede&#13;
Kamer medegedeeld dat een wetsvoorstel&#13;
wordt voorbereid dat erop is gericht het effect&#13;
van de eerste in de Wet neergelegd generieke&#13;
korting uit te stellen totdat ter zake in de&#13;
(civiele) bodemprocedure duidelijkheid is verkregen.&#13;
– Onmiddellijk na die uitspraak hebben anderen&#13;
– waaronder LTO-Nederland – onder&#13;
aanzegging van een kort geding, aanspraak&#13;
gemaakt op een vergelijkbare voorziening als&#13;
getroffen in de uitspraak van 23 februari 1999.&#13;
– Op 10 maart 1999 heeft verzoekster bij verweerder&#13;
een bezwaarschrift ingediend tegen&#13;
de door haar gestelde ficitieve weigering om&#13;
te beslissen c.q. tot registratie van de overgang&#13;
van de varkensrechten over te gaan, onder&#13;
gelijktijdige indiening van een verzoek om&#13;
voorlopige voorziening bij het College.&#13;
– Bij brief van 25 maart 1999 heeft verweerder&#13;
alle varkenshouders geïnformeerd over het&#13;
vonnis van 23 februari 1999 en de in verband&#13;
daarmee voorgenomen maatregelen. In die&#13;
brief heeft verweerder onder meer te kennen&#13;
gegeven dat besloten is om voorlopig bij alle&#13;
varkenshouders de controle op overschrijdingen&#13;
van het varkensrecht en van het fokzeugenrecht&#13;
op te schorten. Verweerder heeft&#13;
daarbij voorts met betrekking tot de overgang&#13;
van varkensrechten meegedeeld dat hij zich&#13;
van registratie van transacties onthoudt tenzij&#13;
betrokkenen door ondertekening van een verklaring&#13;
van geen bezwaar te kennen geven dat&#13;
zij geen bezwaar hebben tegen registratie.&#13;
– Op 1 april 1999 heeft de NVV in een brief&#13;
haar leden op de hoogte gebracht van haar&#13;
standpunt ten aanzien van voornoemde brief&#13;
van 25 maart 1999. Volgens de NVV is het&#13;
doorgaan met registraties door verweerder in&#13;
strijd met het vonnis van 23 februari 1999. In&#13;
verband hiermee heeft de NVV een nieuw&#13;
kort geding aangespannen, dat op 29 april&#13;
1999 heeft gediend. In een brief van 15 april&#13;
1999 heeft de NVV haar leden geadviseerd de&#13;
verklaringen van geen bezwaar te laten liggen&#13;
in afwachting van de uitspraak in dat kort&#13;
geding.&#13;
– Op 9 april heeft verweerder aan de verwervers&#13;
van varkensrechten een brief gezonden&#13;
met het verzoek om de als bijlage bij die brief&#13;
gevoegde verklaring van geen bezwaar te&#13;
ondertekenen en ervoor zorg te dragen dat na&#13;
ondertekening door de vervreemder de verklaring&#13;
binnen vier weken na dagtekening van&#13;
de brief wordt geretourneerd. Op het formulier&#13;
is de volgende passage opgenomen:&#13;
“Als u de ‘Verklaring van geen bezwaar’ niet&#13;
op tijd terugstuurt óf als één van de betrokken&#13;
partijen niet ondertekent, gaat Bureau Heffingen&#13;
ervan uit dat u wel bezwaar hebt tegen de&#13;
eerder gedane transactie. Bureau Heffingen&#13;
zal de transactie dan ook niet registreren. U&#13;
krijgt in dat geval het transactieformulier&#13;
teruggestuurd; al betaalde administratiekosten&#13;
krijgt u ook terug.”&#13;
– In het vonnis van 4 mei 1999 heeft de president&#13;
van de Arrondissementsrechtbank te&#13;
Den Haag, onder meer, overwogen dat de&#13;
Staat in strijd met het eerdere kort geding&#13;
vonnis onrechtmatig heeft gehandeld door&#13;
varkenshouders te verplichten zich er thans&#13;
over uit te spreken of zij eerder gedane aanvragen&#13;
in het kader van de Wet al dan niet&#13;
handhaven. Tevens heeft hij daarbij bepaald&#13;
dat bij overtreding van het bij vonnis van&#13;
23 februari 1999 opgelegde verbod de Staat&#13;
een dwangsom verbeurt van ƒ 1.000.000,– per&#13;
overtreding.&#13;
– Bij uitspraak van 4 mei 1999 heeft de president&#13;
van het College het verzoek om voorlopige&#13;
voorziening van de Maatschap Vulders&#13;
(verzoekster) van 10 maart 1999, afgewezen.&#13;
Daarbij is, samengevat, onder meer overwogen&#13;
dat het verzoek om voorlopige voorziening&#13;
ontvankelijk is, nu ten tijde hier van&#13;
belang sprake is van het niet tijdig nemen van&#13;
een besluit in de zin van artikel 6:2 van de&#13;
Algemene wet bestuursrecht (hierna: Awb).&#13;
– Bij brief van 18 juni 1999 heeft verzoekster&#13;
beroep ingesteld bij het College tegen het uitblijven&#13;
van een beslissing op haar bezwaarschrift.&#13;
– Het Gerechtshof te Den Haag heeft op&#13;
18 november 1999 in hoger beroep van het&#13;
vonnis van de president van de Arrondissementsrechtbank&#13;
te Den Haag van 4 mei 1999,&#13;
onder meer, kort samengevat overwogen dat&#13;
er – met uitzondering ten aanzien van geïntimeerden&#13;
sub 2 tot en met 8 – geen rechtsregel&#13;
is die zich ertegen verzet dat de Staat informatie&#13;
verstrekt aan NVV-leden inzake de mogelijkheid&#13;
– indien hij dat uitdrukkelijk verklaarde&#13;
– af te zien van de werking van dat&#13;
vonnis ten opzichte van hem. Ook mocht&#13;
daarbij een termijn worden gesteld.&#13;
– Op 25 november 1999 heeft verweerder de&#13;
voorzitter van de Tweede Kamer der Staten Generaal&#13;
geïnformeerd over de gevolgen van voormeld&#13;
arrest van het Gerechtshof te Den Haag.&#13;
– In hoger beroep van het, hiervoor vermelde,&#13;
tussenvonnis van 23 december 1998, rolnummer&#13;
98/2340, heeft het Gerechtshof te Den&#13;
Haag op 20 januari 2000, rolnummer 99/104,&#13;
arrest gewezen in de bodemzaak. Daarbij&#13;
heeft het Gerechtshof, onder meer, het bestreden&#13;
vonnis vernietigd en, opnieuw rechtdoende,&#13;
bepaald dat artikel 31 van de Wet herstructurering&#13;
varkenshouderij (en de daarmee&#13;
onlosmakelijk verbonden voorschriften van&#13;
die wet) ten aanzien van geïntimeerden sub 2&#13;
tot en met 8 buiten toepassing dienen te blijven&#13;
en het meer en/of anders gevorderde afgewezen.&#13;
3. Het standpunt van verweerder&#13;
Verweerder heeft in zijn reactie op het verzoek&#13;
om voorlopige voorziening en ter zitting&#13;
– samengevat en voor zover hier van belang –&#13;
het volgende naar voren gebracht.&#13;
Er moet worden onderscheiden tussen een&#13;
transactie met een NVV-lid en een niet NVVlid.&#13;
Daarenboven moet een onderscheid worden&#13;
gemaakt tussen de periode vóór het wijzen&#13;
van het arrest van het Hof Den Haag van&#13;
18 november 1999 en de periode daarna.&#13;
Ter zake van de situatie betreffende de transactie&#13;
van verzoekster met Hoeven B.V., een&#13;
niet NVV-lid, vóór het wijzen van het arrest&#13;
van het Hof Den Haag van 18 november&#13;
1999, wijst verweerder er op dat de NVV ook&#13;
ettelijke maatschappen en besloten vennootschappen&#13;
tot haar leden rekent. Verweerder is&#13;
er na het vonnis van de president van de&#13;
Rechtbank Den Haag van 4 mei 1999 van uitgegaan&#13;
dat wanneer op één adres zowel een&#13;
NVV-lid, als een rechtspersoon gevestigd is,&#13;
er ten aanzien van het op dat adres geregistreerde&#13;
mestnummer geen uitvoering aan de&#13;
hoofdstukken II tot en met IV wordt gegeven.&#13;
Deze handelwijze acht verweerder te billijken,&#13;
gelet op de omstandigheid dat zich in de praktijk&#13;
nogal eens de situatie blijkt voor te doen&#13;
dat een natuurlijke persoon lid is van de NVV,&#13;
terwijl het mestnummer staat geregistreerd op&#13;
naam van diens vennootschap of maatschap&#13;
en de NVV haar ledengegevens aanleverde op&#13;
naam, postcode en huisnummer en niet op&#13;
mestnummer. Vergissingen konden leiden tot&#13;
verbeurte van aanzienlijke dwangsommen. Gelet&#13;
hierop is het begrijpelijk en niet onredelijk dat&#13;
verweerder heeft afgezien van verwerking&#13;
zodra er mogelijkerwijs een NVV-lid bij de&#13;
transactie betrokken was.&#13;
Onder deze omstandigheden kon van verweerder&#13;
in redelijkheid niet worden gevergd&#13;
over te gaan tot registratie. Verweerder zou&#13;
daarmee immers toepassing moeten geven aan&#13;
hoofdstuk III van de Wet. Om gelijke redenen&#13;
kon van verweerder evenmin worden gevergd&#13;
inhoudelijk in te gaan op bezwaren gericht&#13;
tegen het uitblijven van registratie.&#13;
De situatie na het wijzen van het arrest van&#13;
het Hof Den Haag van 18 november 1999 is&#13;
aldus dat verweerder tot registratie zal overgaan&#13;
mits van de vervreemder en van de verkrijger&#13;
een verklaring van geen bezwaar is&#13;
ontvangen. Dat van alle betrokkenen bij een&#13;
transactie, NVV-lid of niet, een verklaring van&#13;
geen bezwaar wordt gevraagd, past in een&#13;
zorgvuldige handelwijze waarin verweerder&#13;
volledigheidshalve nagaat of de betrokken&#13;
varkenshouders afzien van een beroep op het&#13;
gelijkheidsbeginsel. Door uitdrukkelijk te&#13;
verklaren geen bezwaar te maken tegen registratie&#13;
van een transactie, geeft een varkenshouder&#13;
die geen lid is van de NVV, te kennen&#13;
dat hij niet op gelijke wijze als NVV-leden&#13;
behandeld wenst te worden. Een NVV-lid&#13;
geeft met een gelijksoortige verklaring aan dat&#13;
hij zich verzet tegen de werking van het ten&#13;
behoeve van de NVV gewezen vonnis van&#13;
23 februari 1999.&#13;
Vooralsnog kan verweerder ook nu nog niet&#13;
overgaan tot verwerking van de kennisgeving&#13;
van de transactie met Hoeven B.V. De reden&#13;
hiervoor is dat van verzoekster en Hoeven&#13;
B.V. geen verklaringen van geen bezwaar zijn&#13;
ontvangen. Dit laat echter onverlet dat verweerder&#13;
tot registratie overgaat, mits verzoekster&#13;
en haar wederpartij alsnog een verklaring&#13;
van geen bezwaar inzenden en zij aan alle&#13;
overige voorwaarden voor registratie voldoen.&#13;
Ter zitting heeft verweerder daaraan nog toegevoegd&#13;
dat tot verwerking van de transactie&#13;
zal worden overgegaan binnen een termijn&#13;
van drie weken na ontvangst van de verklaringen&#13;
van geen bezwaar, mits aan de overige&#13;
vereisten voor registratie is voldaan.&#13;
4. Het standpunt van verzoekster&#13;
Verzoekster heeft – samengevat en voor zover&#13;
hier van belang – het volgende aangevoerd.&#13;
Verzoekster heeft belang bij het treffen van&#13;
een voorlopige voorziening aangezien de koopsom&#13;
van de twee transacties in totaal&#13;
ƒ 188.528,–, op de derdenrekening van de&#13;
makelaar van verzoekster blijft staan totdat de&#13;
registratie van de overgang van de varkensrechten&#13;
door verweerder is bevestigd. Deze&#13;
gang van zaken is gebruikelijk in de varkenssector.&#13;
Verzoekster heeft de varkensrechten&#13;
verkocht omdat zij in een ernstige financiële&#13;
toestand verkeert. Door het uitblijven van de&#13;
registratie door verweerder dreigt verzoekster&#13;
in een uitzichtloze situatie te geraken.&#13;
5. De beoordeling van het geschil&#13;
Ingevolge het bepaalde bij artikel 8:81 Awb&#13;
kan, indien tegen een besluit bij het College&#13;
beroep is ingesteld dan wel, voorafgaand aan&#13;
een mogelijk beroep, bezwaar is gemaakt, op&#13;
verzoek door de president van het College&#13;
een voorlopige voorziening worden getroffen&#13;
indien onverwijlde spoed, gelet op de betrokken&#13;
belangen, dat vereist.&#13;
Verzoekster heeft zich tot de president van&#13;
het College gewend met het verzoek verweerder&#13;
te gebieden een besluit te nemen tot registratie&#13;
van de overgang van varkensrechten.&#13;
Gelet op hetgeen uit de stukken is gebleken&#13;
en ter zitting naar voren is gekomen, is, naar&#13;
voorlopig oordeel, ten tijde hier van belang,&#13;
sprake van het niet tijdig nemen van een&#13;
besluit in de zin van artikel 6:2 Awb, zodat&#13;
het verzoek om voorlopige voorziening ontvankelijk&#13;
is.&#13;
Het verzoek om voorlopige voorziening is er,&#13;
blijkens zijn bewoordingen, primair op gericht&#13;
om verweerder te gelasten binnen een&#13;
door de president te bepalen termijn een&#13;
beslissing te nemen.&#13;
De meest verstrekkende voorziening die in&#13;
het onderhavige geschil derhalve kan worden&#13;
getroffen is te bepalen dat door verweerder&#13;
– al dan niet voor een bepaalde datum – een&#13;
beslissing wordt genomen.&#13;
De president overweegt dienaangaande, uitgaande&#13;
van de situatie zoals die bestond vóór&#13;
het wijzen van het arrest van het Gerechtshof&#13;
te Den Haag d.d. 20 januari 2000, rolnummer&#13;
99/104, dat verzoekster het, ten tijde van het&#13;
indienen en handhaven van het verzoek om&#13;
voorlopige voorziening in eigen macht had en&#13;
heeft om verweerder op korte termijn te&#13;
bewegen tot het nemen van een besluit, te&#13;
weten door het indienen van een zogenoemde&#13;
verklaring van geen bezwaar.&#13;
Vast staat dat het indienen van een zodanige&#13;
verklaring voor verzoekster op zichzelf geen&#13;
belasting vormt. Indien verzoekster op principiële&#13;
gronden meent dat zij niet tot het indienen&#13;
van een zodanige verklaring gehouden&#13;
was en is, kan verzoekster een zodanige verklaring&#13;
“onder protest” of “voor zover vereist”&#13;
indienen. In ieder geval kon en kan zij alsnog&#13;
bewerkstelligen dat op korte termijn – de&#13;
gemachtigde van verweerder heeft hier een&#13;
termijn van maximaal drie weken genoemd –&#13;
een besluit ter zake van het verzoek om registratie&#13;
kon en kan worden tegemoet gezien.&#13;
De vraag of verweerder ten tijde hier van&#13;
belang gerechtigd was van verzoekster en van&#13;
verwervers het indienen van een verklaring&#13;
van geen bezwaar te verlangen kan dus zonder&#13;
onevenredig nadeel voor verzoekster in de&#13;
bodemprocedure worden beantwoord.&#13;
Een en ander wordt niet anders indien verzoekster&#13;
wel doch een of meer van die verwervers&#13;
niet tot het indienen van een verklaring&#13;
van geen bezwaar bereid zouden blijken&#13;
te zijn. In dat geval zal, naar ter zitting en op&#13;
grond van de stukken aannemelijk is geworden,&#13;
verweerder immers een, alsdan als reëel&#13;
besluit aan te merken, mededeling doen uitgaan&#13;
dat bij gebreke van een bevestiging van&#13;
de wil van alle betrokkenen niet tot registratie&#13;
zal worden overgegaan. Uitgaande van dit&#13;
systeem van verklaringen van geen bezwaar&#13;
ligt derhalve, onder invloed van een initiatief&#13;
dat zonder noemenswaardige belasting door&#13;
verzoekster zelf kan worden ontwikkeld, een&#13;
spoedig te nemen besluit omtrent registratie&#13;
in de lijn der verwachtingen. Naar het oordeel&#13;
van de president heeft verzoekster in deze&#13;
omstandigheden geen spoedeisend belang bij&#13;
het treffen van een voorlopige voorziening.&#13;
Het, na de behandeling ter zitting van het verzoek&#13;
om voorlopige voorziening gewezen,&#13;
arrest van het Gerechtshof te Den Haag d.d.&#13;
20 januari 2000, rolnummer 99/104, brengt de&#13;
president niet tot een ander oordeel. Indien&#13;
verweerder, naar aanleiding van dit arrest, het&#13;
standpunt zou innemen dat niet langer een&#13;
verklaring van geen bezwaar als hiervoor&#13;
bedoeld van betrokkenen kan of behoeft te&#13;
worden gevraagd en dat thans ter zake van het&#13;
verzoek om registratie kan worden beslist,&#13;
gaat de president ervan uit dat verweerder&#13;
zulks eens te meer binnen een periode van&#13;
drie weken zal doen. In deze omstandigheden&#13;
is van de kant van verzoekster evenmin sprake&#13;
van een spoedeisend belang.&#13;
Gelet op het voorgaande dient – wat er overigens&#13;
ook zij van het door verzoekster, niet&#13;
met stukken onderbouwde, gestelde financiële&#13;
belang – het verzoek om voorlopige voorziening&#13;
te worden afgewezen.&#13;
De president acht geen termen aanwezig toepassing&#13;
te geven aan artikel 8:75 en artikel&#13;
8:86 van de Awb.&#13;
6. De beslissing&#13;
De president wijst het verzoek om voorlopige&#13;
voorziening af.</content><legacyfootnotes/><footnotes><footnote/></footnotes><auteurs/><published>2000-06-01 00:00:00</published><modified>1998-10-27 00:00:00</modified><editiondate>2000-06-01</editiondate><htmlpath>https://denhollander.info/artikel/4761</htmlpath></article>
</articles></edition>
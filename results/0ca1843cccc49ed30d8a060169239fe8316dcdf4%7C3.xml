<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/2012</searchword><id>9893</id><udhid>UDH:TvAR/9893</udhid><titel>Rechtspraak 5687. Van Daalen / Molensteen (TvAR 2012/5687)</titel><searchwords><searchword>TvAR 5/2012</searchword><searchword>TvAR 2012/5687</searchword><searchword>UDH:TvAR/9893</searchword></searchwords><attachments><attachment><name>TvAR2012_05_06_5687.pdf</name><extention>pdf</extention><url>https://denhollander.info/download/8573/ci</url></attachment></attachments><inleiding>Uitvoerbaarheidbijvoorraadverklaring dient te worden ge­motiveerd. Belangenafweging verpachter (financiële po­sitie) tegenover pachter (belang van het gepachte voor de bedrijfsvoering) valt in het voordeel van de pachter uit. Pachtovereenkomst blijft in stand.&#13;
</inleiding><content>1. De gedingen in eerste aanleg&#13;
Voor de gedingen in eerste aanleg verwijst het hof naar de inhoud van de vonnissen met zaaknummers 566225 respec­tievelijk 566669 van 6 januari 2010, 2 juni 2010 en 8 sep­tember 2010 die de pachtkamer van de rechtbank Breda, sector kanton, locatie Tilburg tussen appellanten (hierna ge­zamenlijk te noemen: Van Daalen c.s., en afzonderlijk: Van Daalen respectievelijk Daalland) als gedaagden en geïnti­meerde (hierna te noemen: De Molensteen) als eiseres heeft gewezen; van die vonnissen is een fotokopie aan dit arrest gehecht.&#13;
2. De gedingen in hoger beroep&#13;
2.1 Het verloop van de procedures blijkt uit:&#13;
- de dagvaardingen in hoger beroep tevens inhoudende een (voorwaardelijke) incidentele vordering in de zin van artikel 351 Rv d.d. 7 oktober 2010,&#13;
- de antwoordconclusies ter zake incident.&#13;
2.2 Vervolgens hebben partijen in beide procedures de stuk­ken voor het wijzen van arrest aan het hof overgelegd en heeft het hof in beide procedures arrest bepaald.&#13;
3. De beoordeling van de vorderingen in het incident&#13;
in de procedure met zaaknummer 200.075.355 (Van Daalen)&#13;
3.1 Deze zaak gaat – verkort en zakelijk weergegeven – over het volgende. Tussen Van Daalen als pachter en De Molen­steen als verpachtster bestaat een schriftelijke pachtover­eenkomst d.d. 22 maart 2001 betreffende percelen grond in de gemeente Waalwijk, kadastraal bekend gemeente Capel­le, sectie N, nummers 340 (06.47.50 ha) en 341 gedeeltelijk (03.21.40 ha), met een totale oppervlakte van 9.68.90 ha. Deze grond maakte oorspronkelijk deel uit van een complex met een totale oppervlakte van ongeveer 60 ha die De Mo­lensteen had verworven en die zij vervolgens aan Daalland in gebruik had gegeven.&#13;
De pachtovereenkomst loopt af op 19 april 2010. De Mo­lensteen heeft bij deurwaardersexploot van 30 maart 2009 de pachtovereenkomst opgezegd tegen 20 april 2010. Van Daalen heeft zich tegen deze opzegging verzet. De recht­bank heeft in het vonnis van 8 september 2010 op vordering van De Molensteen het tijdstip waarop de pachtovereen­komst met Van Daalen zal eindigen vastgesteld op 30 juni 2011 met veroordeling van Van Daalen het gepachte uiterlijk op laatstgenoemde datum te ontruimen en ontruimd te hou­den, zulks op straffe van verbeurte van een dwangsom van € 1.000,-- voor iedere dag dat Van Daalen met de uitvoering van dit vonnis in gebreke blijft, en met veroordeling van Van Daalen in de proceskosten. Voorts heeft de rechtbank genoemd vonnis uitvoerbaar bij voorraad verklaard.&#13;
in de procedure met zaaknummer 200.075.359 (Daalland)&#13;
3.2 Deze zaak gaat – verkort en zakelijk weergegeven – over het volgende. Tussen Daalland als pachtster en De Mo­lensteen als verpachtster bestaat een pachtovereenkomst be­treffende percelen grond in de gemeente Waalwijk, destijds kadastraal bekend gemeente Capelle, sectie N, nummers 341 gedeeltelijk (03.20.70 ha), 344 gedeeltelijk (12.58.95 ha), 345 gedeeltelijk (02.24.65 ha), 346 (00.50.00 ha), 347 (03.76.40 ha), 348 (06.71.00 ha) en 349 (21.77.75 ha). Deze pachtovereenkomst is schriftelijk vastgelegd door de pacht­kamer van dit gerechtshof bij arrest van 2 maart 2004. De totale oppervlakte van het gepachte bedraagt thans 49.43.90 ha. De pachtovereenkomst loopt af op 30 juni 2011. De Mo­lensteen heeft bij deurwaardersexploot van 30 maart 2009 de pachtovereenkomst met Daalland opgezegd tegen 30 juni 2011. Daalland heeft zich tegen deze opzegging verzet. De rechtbank heeft in het vonnis van 8 september 2010 op over­eenkomstige wijze beslist als ten aanzien van de pachtover­eenkomst met Van Daalen (zie onder 3.1), met inbegrip van de daar genoemde uitvoerbaarbijvoorraadverklaring. &#13;
in beide procedures &#13;
3.3 Van Daalen c.s. hebben, voor het (zich hier voordoende) geval dat het hof hun verzoek het hoger beroep te behande­len als een spoedappel niet zou honoreren, een incident op­geworpen dat strekt tot schorsing van de tenuitvoerlegging van de vonnissen van 8 september 2010 (artikel 351 Rv). Daartoe hebben Van Daalen c.s. aangevoerd dat de recht­bank genoemde vonnissen ten onrechte uitvoerbaar bij voor­raad heeft verklaard. Van Daalen c.s. wijzen hiertoe op arti­kel 7:369 lid 1, tweede zin, BW, inhoudende dat de rechter, indien het verweer van de pachter tegen de beëindigings­vordering van de verpachter hem kennelijk ongegrond voor­komt, zijn toewijzend vonnis uitvoerbaar bij voorraad kan verklaren. Volgens Van Daalen c.s. had de rechtbank ge­let hierop de uitvoerbaarbijvoorraadverklaring van het von­nis van 8 september 2010 moeten motiveren, maar heeft de rechtbank dit nagelaten. Voorts kunnen volgens Van Daalen c.s. hun verweren in eerste aanleg bezwaarlijk als kennelijk ongegrond worden aangemerkt. Tenuitvoerlegging van ge­noemd vonnis voor het oogsttijdstip levert volgens Daalland misbruik van bevoegdheid op. &#13;
3.4 De Molensteen heeft in haar antwoordconclusies ter zake incident ontkend dat voor de incidentele vordering van Van Daalen c.s. een wettelijke grond aanwezig is, en dat te dezen van misbruik van bevoegdheid sprake zou kunnen zijn nu de rechtbank een uitvoeringsperiode van bijna tien maanden ten behoeve van Van Daalen c.s. heeft gelast. &#13;
3.5 De in artikel 7:369 lid 1, tweede zin, BW, neergeleg­de maatstaf voor de mogelijkheid het toewijzende vonnis uitvoerbaar bij voorraad te verklaren houdt in dat het ver­weer van de pachter de rechter kennelijk ongegrond voor­komt. Deze maatstaf brengt mee dat de rechter terughou­dend dient te zijn bij het uitvoerbaar bij voorraad verklaren van een toewijzende uitspraak en dat hij zodanige uitspraak dient te motiveren. Nog daargelaten de vraag of de verweren van Van Daalen c.s. reeds op het eerste gezicht ongegrond zijn, heeft hier te gelden dat de rechtbank de uitvoerbaarbij­voorraadverklaring van de vonnissen van 8 september 2010 in het geheel niet heeft gemotiveerd. De Molensteen is in haar antwoordconclusies in beide zaken niet inhoudelijk in­gegaan op het op artikel 7:369 lid 1, tweede zin, BW geba­seerde betoog Van Daalen c.s. Reeds op grond van het bo­venstaande dient het hof de incidentele vorderingen toe te wijzen. &#13;
Slotsom &#13;
De incidentele vorderingen zullen worden toegewezen. De beslissing omtrent de proceskosten zal worden aangehouden totdat in de hoofdzaken is beslist. De zaken zullen worden verwezen naar de rol van 18 januari 2011 voor memorie van antwoord in de beide hoofdzaken. &#13;
4. De beslissing &#13;
Het hof, recht doende in hoger beroep in de zaken met zaak­nummers 200.075.355 en 200.075.359: &#13;
schorst de tenuitvoerlegging van het vonnissen van de recht­bank Breda, sector kanton, locatie Tilburg met de zaaknum­mers 566225 en 566669 van 8 september 2010; &#13;
houdt de beslissing omtrent de proceskosten aan totdat in de hoofdzaken is beslist; &#13;
verwijst de zaak naar de rol van 18 januari 2011 voor het ne­men van de memorie van antwoord in de beide hoofdzaken door De Molensteen. &#13;
EINDARREST &#13;
1. Het verdere verloop van de gedingen in hoger beroep &#13;
1.1 Het hof verwijst naar zijn incidentele arrest van 7 de­cember 2010. &#13;
1.2 Daarna hebben partijen in beide zaken de volgende stuk­ken gewisseld: &#13;
- een memorie van antwoord in het principaal hoger beroep, tevens memorie van grieven in het incidenteel hoger beroep van de zijde van De Molensteen; &#13;
- een memorie van antwoord in het incidenteel hoger beroep van de zijde van Van Daalen, respectievelijk Daalland. &#13;
1.3 Ter zitting van 20 juni 2011 hebben partijen de zaken doen bepleiten, De Molensteen door mr. J.P. de Man, ad­vocaat te Rosmalen, en Van Daalen en Daalland door mr. R.P. Gasseling, advocaat te Rotterdam. Beiden hebben daar­bij pleitnotities in het geding gebracht. Ten behoeve van het pleidooi heeft mr. De Man aan het hof en aan de wederpar­tijen een brief met een achttal producties doen toekomen. Van het pleidooi is proces-verbaal opgemaakt. Ingevol­ge een ter zitting gemaakte afspraak hebben mr. G.P.M. van den Dungen, raadsheer-commissaris, en ing. L.L.M. de Lo­rijn, deskundig lid van de pachtkamer, zich vergezeld van de griffier begeven naar het adres Uitwijksestraat 11 te Uitwijk voor inzage in gewasregistraties van Daalland en om de si­tuatie ter plaatse van de verpachte gronden op te nemen, een en ander als is weergegeven in het proces-verbaal van be­vindingen, dat zich bij de stukken bevindt. &#13;
1.4 Bij brief van 28 juni 2011 heeft mr. Gasseling nadere fi­nanciële stukken aan het hof en aan de wederpartij doen toe­komen. &#13;
1.5 De Molensteen heeft in beide zaken een antwoordme­morie na pleidooi genomen, die is gevolgd door een akte houdende rectificatie. &#13;
1.6 Vervolgens zijn de stukken wederom overgelegd voor het wijzen van arrest en heeft het hof in beide zaken arrest bepaald. &#13;
2. De vaststaande feiten &#13;
Op grond van hetgeen enerzijds is gesteld en anderzijds er­kend dan wel niet of onvoldoende weersproken en op grond van de in zoverre niet bestreden inhoud van overgelegde producties, staan vast de feiten die de pachtkamer in eerste aanleg in haar vonnissen van 6 januari 2010 onder 2.1 heeft vermeld. &#13;
3. De motivering van de beslissing in hoger beroep in beide zaken &#13;
in de principale en in de incidentele beroepen &#13;
3.1 De Molensteen heeft de opzegging van de pachtovereen­komsten tussen haar en Van Daalen respectievelijk Daalland gebaseerd op de volgende (wettelijke) opzeggingsgronden: &#13;
a. de bedrijfsvoering door Van Daalen, respectievelijk Daal­land is niet geweest zoals een goed pachter betaamt en Van Daalen, respectievelijk Daalland zijn anderszins ernstig te­kortgeschoten in de nakoming van hun verplichtingen (arti­kel 7:370 lid 1 aanhef en onder a BW); &#13;
b. een redelijke afweging van de belangen van De Molen­steen bij de beëindiging van de overeenkomst tegen die van &#13;
Van Daalen, respectievelijk Daalland bij verlenging van de overeenkomst valt in het voordeel van De Molensteen uit (artikel 7:370 lid 1 aanhef en onder c BW). &#13;
De pachtkamer in eerste aanleg heeft geoordeeld dat de eerst aangevoerde grond niet opgaat, maar de tweede wel en heeft op die grond het tijdstip waarop de pachtovereenkomsten tussen partijen zullen eindigen gesteld op 30 juni 2011. De ontruiming van het gepachte is bevolen onder last van een dwangsom. De grieven van Daalland c.s. leggen het geschil in volle omvang aan het hof voor. Zij lenen zich voor geza­menlijke behandeling met de in het incidenteel hoger beroep opgeworpen grieven. &#13;
3.2 ad a.: &#13;
De stelling van De Molensteen dat Daalland c.s. in gebre­ke zijn gebleven met de betaling van doorberekende ruil­verkavelingsrente en waterschapslasten is onvoldoende on­derbouwd, zeker in het licht van de door mr. De Man bij het pleidooi overgelegde berekening van H. van Daele, waar­uit volgt dat waterschapslasten in de periode 2000-2009 fou­tief berekend zijn, en dat bedragen zijn teruggestort. Het hof merkt op dat in de bijlagen van de door Daalland B.V. over­gelegde accountantsverslagen over de jaren 2007 tot en met 2010 steeds een nauwkeurige verantwoording is opgeno­men van betaalde ruilverkavelingsrente voor de diverse per­celen vallende onder de omschrijving “Sasweg ruilverkave­lingsrente”. &#13;
3.3 In haar incidentele hoger beroepen heeft De Molensteen aangevoerd dat Daalland c.s. op de bij uitstek als weide­grond geschikte pachtgronden akkerbouwgewassen hebben geteeld. Dit verwijt, dat redelijkerwijs niet kan worden be­schouwd als een uitwerking van het reeds in de opzegging gebezigde verwijt, moet buiten beschouwing blijven omdat immers volgens artikel 7:639 lid 2 BW de verpachter slechts op de gronden vermeld in de opzegging kan vorderen dat de rechter het tijdstip zal vaststellen waarop de overeenkomst zal eindigen. Dat voorschrift strekt ertoe dat de pachter aan de hand van de in de opzegging vermelde grond(en) moet kunnen bepalen of hij in de opzegging wil berusten, dan wel het op een procedure wil laten aankomen. Ten overvloede voegt het hof hieraan toe, dat De Molensteen haar standpunt onvoldoende heeft onderbouwd op het punt van negatie­ve gevolgen van het gebruik voor het verpachte. Bovendien blijkt uit het proces-verbaal van bevindingen dat de stand van de akkerbouwgewassen op de verpachte gronden ge­tuigt van een vakkundige exploitatie, die aan in redelijkheid te stellen eisen voldoet, mede door de maatregelen die Daal­land c.s. getroffen hebben, in het bijzonder met betrekking tot de detailontwatering. &#13;
3.4 De grond genoemd in artikel 7:370 lid 1 aanhef en onder a BW kan dus niet leiden tot toewijzing van de vordering van De Molensteen. &#13;
3.5 ad b: &#13;
De Molensteen heeft ter onderbouwing van haar belang bij de opzegging van de pachtovereenkomsten verwezen naar de voorgeschiedenis van de pachtverhouding. Met name heeft De Molensteen de stelling betrokken dat de ingebruik­geving van de gronden aan Daalland B.V. in 2000 mede een fiscale achtergrond had en slechts tijdelijk was bedoeld, in het vooruitzicht van een bestemmingswijziging die de ont­wikkeling van het verpachte tot industrieterrein mogelijk zou maken. Nu thans de kans op zo’n bestemmingswijzi­ging nagenoeg nihil is, moeten om te voorkomen dat De Molensteen in een financieel uitzichtloze positie zal gera­ken de pachtovereenkomsten kunnen worden opgezegd. De Molensteen heeft de verpachte gronden in 1999 aangekocht voor plm. € 86.000,- per hectare. Het renteverlies per hecta­re per jaar loopt tot € 7.000,- per jaar. De huidige pachtop­brengst van € 500,- tot € 600,- per jaar per hectare is ontoe­reikend voor een financieel evenwicht. Voor de aankoop van de gronden heeft Dakor B.V. een lening aan De Molensteen verstrekt. Dakor maakt aanspraak op terugbetaling van het geleende bedrag en heeft beslag doen leggen onder De Mo­lensteen. De beëindiging van de pachtovereenkomst is nood­zakelijk omdat de gronden in onverpachte staat veel meer opbrengen dan in de huidige verpachte staat. Bij het vrijko­men van de gronden kan De Molensteen zelf tot exploitatie of tot verkoop ervan overgaan. De locatie van een bouwblok voor een te stichten boerderij/melkveehouderij is al gekozen en heeft de instemming van de gemeente Waalwijk. &#13;
3.6 Volgens De Molensteen is de opstelling van Daalland c.s. in strijd met de redelijkheid en de billijkheid en kunnen de belangen van Daalland c.s. niet tegen haar belang opwe­gen. &#13;
Daalland B.V. is geen renderend zelfstandig agrarisch be­drijf, de exploitatie van het gepachte is geheel betrokken in de exploitatie van het agrarisch bedrijf dat Van Daalen in maatschap voert. Het bedrijf van Van Daalen is op 25 km af­stand van gepachte gronden gevestigd en de 10 van De Mo­lensteen gepachte hectares vallen in het niet bij een bedrijfs­oppervlak van zo’n 250 hectare. &#13;
3.7 Daalland c.s. voeren aan dat de afweging van haar be­langen tegen die van De Molensteen in haar voordeel dient uit te vallen. Daalland c.s. benadrukken dat Daalland een af­zonderlijke entiteit is die activiteiten verricht binnen haar statutaire doeleindenomschrijving. De 09.68.90 van De Mo­lensteen gepachte hectares die Van Daalen exploiteert zijn waardevol voor de bedrijfsvoering. Daalland heeft financi­ële stukken in het geding gebracht, waarin die bedrijfsvoe­ring is verantwoord. De exploitatie van de stierenhouderij in de destijds van De Molensteen verworven bedrijfsgebouwen is zonder de gepachte gronden niet mogelijk. De Molen­steen heeft na de aankoop van de gronden voor verpachting aan Van Daalen en Daalland gekozen, terwijl geen zekerheid bestond over de realisering van een bestemming voor niet agrarische doeleinden. Daalland c.s. betwisten de juistheid van de stellingen van De Molensteen met betrekking tot de gestelde financiering door Dakor B.V. &#13;
3.8 Het hof oordeelt met betrekking tot de opzeggingsgrond van artikel 7: 370 lid 1 aanhef en sub c BW als volgt. Het verzet van Daalland en Van Daalen tegen de opzegging is, anders dan De Molensteen kennelijk vindt, naar maatstaven van redelijkheid en billijkheid niet onaanvaardbaar. De Mo­lensteen en Van Daalen hebben in 2001 een pachtovereen­komst gesloten, die door de Grondkamer is goedgekeurd. Het verzet van Van Daalen heeft tot doel het gebruik van de gronden op basis van de pachtovereenkomst te continueren. Niet is in te zien dat die houding jegens De Molensteen on­aanvaardbaar is. In de procedure die leidde tot de vastleg­ging van de pachtovereenkomst tussen Daalland B.V. en De Molensteen is gebleken dat de bij De Molensteen betrokke­nen zich de risico’s van een verpachting hadden gerealiseerd (zie arrest van deze kamer van 2 maart 2004, bij inleidende dagvaarding overgelegd). Ook daarom geldt dat niet is in te zien waarom het thans onaanvaardbaar zou zijn dat Daalland B.V. zich tegen de opzegging verzet. &#13;
3.9 De kern van het betoog van De Molensteen is dat alleen beëindiging van de verpachtingen haar perspectief oplevert in financiële zin. Deze stelling impliceert dat De Molensteen een alternatief heeft voor de verpachtingen en wel in die zin dat de last van de financiering draaglijk zal worden. Hoe dat zijn beslag zal krijgen is echter geheel in het vage gebleven. Bij het vrijkomen van de gronden zou De Molensteen zelf tot exploitatie kunnen overgaan, een mogelijkheid waarop zij heeft gezinspeeld, onder meer door reeds het bouwblok aan te wijzen waarop voor een dergelijke exploitatie bestem­de bedrijfsgebouwen kunnen worden opgericht. De financie­ring van een dergelijke opzet is evenwel niet inzichtelijk ge­maakt. Een bedrijfsplan is niet gepresenteerd. Er moet van worden uitgegaan dat de stichting van een agrarisch bedrijf een aanzienlijke investering zal vergen. Hoe een dergelij­ke investering kan worden verkregen, zeker nu alleen al met de jaarlijkse rente voor de financiering van de aankoop naar eigen zeggen van De Molensteen een bedrag van € 7.000,- per hectare is gemoeid, is evenmin duidelijk. Als De Mo­lensteen niet tot eigen exploitatie zou overgaan, maar die uit handen zou geven aan een derde, is niet aanstonds in te zien in welk opzicht de exploitatie zal verschillen van de huidi­ge, waarin Daalland c.s. een jaarlijkse pacht aan De Molen­steen betalen. &#13;
3.10 De Molensteen heeft ook de mogelijkheid van verkoop van de verpachte gronden aan een derde genoemd ter ver­lichting van haar financiële problemen, mogelijk in combi­natie met verkoop van de 30 ha aangrenzend gelegen pacht­vrije gronden. Afgaande op de eigen mededelingen van De Molensteen is met de aankoop destijds € 86.000,- per ha ge­moeid geweest, welk bedrag dient te worden vermeerderd met de financieringslasten. De Molensteen heeft niet inzich­telijk gemaakt hoe bij de huidige marktomstandigheden een kostendekkende hectareprijs kan worden bedongen voor de verpachte gronden, die een agrarische bestemming hebben en waarop, naar tussen partijen vaststaat, weinig verwach­tingswaarde (meer) rust, nu de gemeente Waalwijk de reali­sering van de destijds voorziene industrieterreinen niet lan­ger nastreeft. Het hof wil aannemen dat De Molensteen in een weinig rooskleurige financiële positie verkeert. De Mo­lensteen heeft echter niet aannemelijk kunnen maken dat in­dien de gronden pachtvrij zouden komen zij in staat zou zijn haar vermogenspositie zo te verbeteren dat de gestelde pre­caire situatie zou worden opgelost. &#13;
3.11 Tegenover het belang van De Molensteen staat dat van Daalland c.s. Daalland c.s. hebben het hof bij de onder 1.4. genoemde brief jaarrekeningen over de jaren 2007 tot en met 2010 doen toekomen. Deze stukken geven een deug­delijke verantwoording van de exploitatie. De opbrengsten van de gepachte gronden dragen bij aan het bedrijfsresultaat, dat doorgaans positief is. De bezichtiging heeft duidelijk ge­maakt dat de feitelijke exploitatie geschiedt op een vakbe­kwame wijze. De stierenhouderij is een geïntegreerd onder­deel van de bedrijfsvoering. Dat het aankopen van veevoer mogelijk een verbetering van de bedrijfsresultaten te zien geeft, zoals De Molensteen heeft aangevoerd, maakt niet dat de door Daalland c.s. gekozen bedrijfsvoering het be­lang van Daalland c.s. bij het behoud van het gepachte re­duceert. Daalland en Van Daalen hebben de vrijheid hun be­drijf te exploiteren in een nauwe onderlinge samenwerking in het verband van de holding waarvan zij beide deel uitma­ken. Het is evident dat Daalland c.s. belang hebben bij het kunnen blijven betrekken van de gepachte gronden in de be­drijfsvoering. &#13;
3.12 Hetgeen partijen verder nog hebben aangevoerd kan als in het voorgaande reeds begrepen dan wel als niet ter zake dienende buiten beschouwing blijven. &#13;
3.13 Alles overziende komt het hof tot de slotsom dat de af­weging van belangen tussen enerzijds De Molensteen en an­derzijds Van Daalen en Daalland niet in het voordeel van De Molensteen uitvalt en dus niet kan leiden tot toewijzing van haar vordering. Het bestreden vonnis kan daarom niet in stand blijven en de vorderingen zullen worden afgewezen. De rechtsgrond ontbreekt voor toewijzing van de vordering van Van Daalen c.s. te bepalen dat de pacht per 1 juli 2010 voor een nieuwe termijn van 6 jaar doorloopt, dan wel ein­digt per de datum dat De Molensteen de gronden uit hoof­de van een koopovereenkomst aan een derde partij dient te leveren. Als de in het ongelijk gestelde partij zal De Molen­steen in de kosten van de gedingen in beide instanties wor­den veroordeeld. De kostenveroordeling zal mede de kosten van het incident omvatten, nu De Molensteen daarin in het ongelijk is gesteld. &#13;
4. De beslissing &#13;
Het hof, recht doende in hoger beroep: &#13;
in de zaak 200.075.355: &#13;
in het principaal en in het incidenteel hoger beroep &#13;
vernietigt het tussen De Molensteen en Van Daalen gewe­zen vonnis van de pachtkamer van de rechtbank Breda, sec­tor kanton, locatie Tilburg, van 8 september 2010 en doet opnieuw recht; &#13;
wijst het door De Molensteen gevorderde alsnog af; &#13;
veroordeelt De Molensteen in de kosten van beide instan­ties, tot aan deze uitspraak aan de zijde van Van Daalen voor wat betreft de eerste aanleg begroot op € 1.000,- voor salaris van de gemachtigde en voor wat betreft het hoger beroep be­groot op € 4.470,- voor salaris van de advocaat, op € 73,89 voor explootkosten en op € 263,- voor griffierecht; &#13;
wijst hetgeen meer of anders is gevorderd af. &#13;
in de zaak 200.075.359: &#13;
in het principaal en in het incidenteel hoger beroep &#13;
vernietigt het tussen De Molensteen en Daalland gewezen vonnis van de pachtkamer van de rechtbank Breda, sector kanton, locatie Tilburg, van 8 september 2010 en doet op­nieuw recht; &#13;
wijst het door De Molensteen gevorderde alsnog af; &#13;
veroordeelt De Molensteen in de kosten van beide instan­ties, tot aan deze uitspraak aan de zijde van Daalland voor wat betreft de eerste aanleg begroot op € 1.000,- voor salaris van de gemachtigde en voor wat betreft het hoger beroep be­groot op € 4.470,- voor salaris van de advocaat, op € 73,89 voor explootkosten en op € 263,- voor griffierecht; &#13;
wijst hetgeen meer of anders is gevorderd af. &#13;
Noot &#13;
In dit arrest komt opnieuw het belang aan de orde van het juist en volledig omschrijven van de gronden voor opzeg­ging van de pachtovereenkomst. In het arrest Munneke/ Feenstra-Horring (Pachtkamer Hof Arnhem 22 november 2011, Agr.r. 2012, 5684) oordeelde het Hof reeds dat een na­dere motivering van de opzeggingsgrond van artikel 7:370 lid 1 onder a BW in de procedure niet mogelijk is. Dat kan alleen als het als een uitwerking van een reeds in de opzeg­ging gemaakt verwijt kan worden beschouwd. In dat geval was in de opzegging het verwijt gemaakt dat de pachter zich &#13;
niet als een goed pachter had gedragen, vanwege de wijze van exploitatie door derden. Het Hof stond niet toe dat die opzeggingsgrond verder werd onderbouwd met de stelling dat het gepachte was ingebracht in een maatschap. &#13;
In dit geval heeft de verpachter de opzegging op grond van artikel 7:370 lid 1 onder a BW onderbouwd met de stelling dat pachter in gebreke is gebleven de ruilverkavelingsrente en waterschapslasten te betalen. In hoger beroep voert ver­pachter aanvullend aan dat de pachter op de bij uitstek als weidegronden geschikte pachtgronden akkerbouwgewassen heeft geteeld. Het Hof oordeelt dat nieuwe argument buiten beschouwing moet worden gelaten, omdat de verpachter dit als grond in de opzegging had moeten vermelden. &#13;
De verpachter heeft zich voorts beroepen op de opzeggings­grond van art. 7:370 lid 1 onder c BW, de redelijke belan­genafweging. In eerste aanleg heeft de verpachter met deze opzegginsgrond succes, in hoger beroep echter niet. De ver­pachter beroept zich op een financieel belang; zij stelt jaar­lijks flinke renteverliezen te lijden. Uit het arrest blijkt dat de grond in 1999 is aangekocht, met de verwachting dat deze voor niet-agrarische doeleinden zou kunnen worden gebruikt. Uit het arrest blijkt echter dat onvoldoende in­zicht is gegeven in de gestelde precaire financiële situatie. In het kader van een belangenafweging kan onder omstandig­heden een financieel belang van de verpachter prevaleren. Dan dient echter wel aangetoond te worden dat de verpach­ter in een zeer moeilijke financiële positie zit, waartegen­over een geringer belang van de pachter bij behoud van de grond staat (bijvoorbeeld Pachtkamer Hof Arnhem, 11 april 1985, Agr.r. 1985, 3931 , 11 april 1995, Agr.r. 1996, 4813). Uit het arrest volgt niet precies hoe groot het belang van be­houd van deze gronden voor de pachter is, in het arrest zijn geen bedrijfsgegevens opgenomen. Het Hof acht het belang van de pachter evenwel zodanig dat zijn belang dient te pre­valeren. &#13;
De pachter had tot slot nog gevorderd om te bepalen dat de pacht per 1 juli 2010 voor een nieuwe termijn van zes jaar doorloopt. Dat wordt afgewezen, omdat daarvoor een rechtsgrond ontbreekt. Uit het stelsel van de wet volgt dat, na een opzegging en een tijdig verzet, de opgezegde pacht­overeenkomst van kracht blijft totdat er onherroepelijk op een beëindigingsvordering is beslist (art. 7:369 lid 1 BW). Nu de vordering is afgewezen, is de pachtovereenkomst niet geëindigd, de opzegging heeft geen effect gehad en daarmee loopt deze door voor de wettelijke duur van zes jaar (art. 7:325 lid 5 BW). &#13;
E.H.M. Harbers &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, H.L. van der Beek en Th.C.M. Willem­se en de deskundige leden mr.ing. J.A. Jansens van Gellicum en ir. H.B.M. Duenk</auteurs><published>2012-05-01 00:00:00</published><modified>2012-05-01 00:00:00</modified><editiondate>2012-05-01</editiondate><htmlpath>https://denhollander.info/artikel/9893</htmlpath></article>
</articles></edition>
<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1991</searchword><id>6771</id><udhid>UDH:TvAR/6771</udhid><titel>'Mr. Willem Frederik Ewald Marggraff / AMen Martinus Adrianus Verstegen' (TvAR 1991/4442)</titel><searchwords><searchword>TvAR 2/1991</searchword><searchword>TvAR 1991/4442</searchword><searchword>UDH:TvAR/6771</searchword></searchwords><attachments><attachment><name>1991_nr 2_Rechtspraak_4442.pdf</name><extention>pdf</extention><url>https://denhollander.info/download/6496/ci</url></attachment></attachments><inleiding>Landinrichtingswet, art. 150 en&#13;
151&#13;
De sanctie op het in een ruilverkaveling niet&#13;
of niet tijdig ter registratie inzenden van een pachtovereenkomst is dat de pachter geen&#13;
aanspraak kan maken op toedeling van land&#13;
inpacht. Niet-registratie betekent echter niet&#13;
dat daardoor de pachtovereenkomst tenietgaat.&#13;
In casu is de tussen partijen bestaande&#13;
pachtovereenkomst blijven bestaan ook na&#13;
de overschrijving van de akte van toedeling.&#13;
De betreffende grond is toegedeeld met buiten&#13;
beschouwing laten van de pachtovereenkomst.&#13;
Gezien evenwel de (in het arrest nader&#13;
aangegeven) bijzondere omstandigheden&#13;
van het geval, leiden een redelijke wetsuitleg&#13;
en billijkheid tot de conclusie dat die grond&#13;
voorwerp van de bedoelde pachtovereenkomst&#13;
is gebleven.</inleiding><content>Pachtkamer Gerechtshof Arnhem, arrest&#13;
van 9 juli 1990&#13;
(Mr. Maris, mr. Spoor, mr. Kok, baron De&#13;
Weichs de Wenne en De Wolf)&#13;
In de zaak van:&#13;
Mr. Willem Frederik Ewald Marggraff, wonende&#13;
te Vught, appellant, procureur: mr. K.&#13;
van der Meulen,&#13;
tegen&#13;
AMen Martinus Adrianus Verstegen, wonende&#13;
te Nuland, geïntimeerde, procureur:&#13;
mr. D.H. ter Beek.&#13;
Het Gerechtshof te Arnhem, Pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te 's-Hertogenbosch tussen partijen&#13;
gewezen vonnis van 14 juli 1989, dat in&#13;
fotocopie aan dit arrest is gehecht;&#13;
Overwegende:&#13;
Appellant - hierna ook te noemen: mr.&#13;
Marggraff - is bij exploit van 11 augustus&#13;
1989 in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde - hierna ook te noemen:&#13;
Verstegen - voor dit hof.&#13;
Bij memorie van grieven zijn na te melden&#13;
grieven aangevoerd met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, voor recht zal verklaren&#13;
dat vanaf 9 december 1988 tussen&#13;
partijen geen pachtovereenkomst bestaat en&#13;
Verstegen zal veroordelen om binnen twee&#13;
dagen na betekening van het te dezen te&#13;
wijzen arrest het perceel kadastraal bekend&#13;
gemeente Lith, sectie G, nr. 513, groot&#13;
19.47.50 ha, te ontruimen en ter vrije beschikking&#13;
van mr. Marggraff te stellen, zulks&#13;
op straffe van een aan mr. Marggraff te verbeuren&#13;
dwangsom, groot ƒ 1000,-, voor iedere&#13;
dag dat Verstegen nalaat aan deze veroordeling&#13;
te voldoen, een en ander met&#13;
veroordeling van Verstegen in de proceskosten&#13;
van de beide instanties.&#13;
Bij memorie van antwoord is verweer gevoerd&#13;
met conclusie dat het hof mr.&#13;
Marggraff niet-ontvankelijk in zijn hoger&#13;
beroep zal verklaren, althans dat hoger beroep&#13;
ongegrond zal verklaren, met bekrachtiging&#13;
van het vonnis, waarvan beroep, en&#13;
veroordeling van mr. Marggraff in de proceskosten&#13;
van beide instanties. Vervolgens&#13;
hebben partijen de stukken aan het hof overgelegd&#13;
voor het wijzen van arrest.&#13;
De grieven&#13;
De grieven luiden:&#13;
Grief I&#13;
Ten onrechte heeft de pachtkamer van het&#13;
kantongerecht onder overweging 6 van het&#13;
bestreden vonnis overwogen: 'dit (de vaststelling&#13;
in rechtsoverweging 5) is echter geen&#13;
aanspraak jegens verpachter, doch jegens de&#13;
landinrichtingscommissie. Dat deze aanspraak&#13;
voor gedaagde (geïntimeerde) verloren&#13;
ging, had voor hem geen enkele betekenis,&#13;
omdat de gepachte grond niet werd&#13;
herverkaveld, doch geheel in dezelfde staat&#13;
aan de verpachter werd toegedeeld'.&#13;
Grief II&#13;
Ten onrechte heeft de pachtkamer van het&#13;
kantongerecht mitsdien de ter zake door appellant&#13;
ingestelde vordering afgewezen, onder&#13;
veroordeling van appellant in de kosten&#13;
van de eerste instantie.&#13;
De vaststaande feiten&#13;
Als enerzijds gesteld en anderzijds erkend&#13;
dan wel niet of onvoldoende weersproken&#13;
staat ten processe het navolgende vast:&#13;
- mr. Marggraff is eigenaar van het perceel&#13;
bouw- en grasland, voorheen kadastraal bekend&#13;
gemeente Alem, sectie G, nr. 227, groot&#13;
19.71.16 ha;&#13;
- bij vonnis van de pachtkamer van het kan&#13;
tongerecht te 's-Hertogenbosch van 23 oktober 1987 is met betrekking tot dit perceel&#13;
schriftelijk vastgelegd een pachtovereenkomst&#13;
tussen mr. Marggraff als verpachteren&#13;
Verstegen als pachter, gesloten op 9 mei 1986&#13;
voor de tijd van zes jaar, derhalve tot het eind&#13;
van het pachtjaar 1991, welk vonnis bij arrest&#13;
vandithofvan 14november 1988 is bekrachtigd&#13;
met dien verstande dat in het dictum van&#13;
genoemd vonnis in plaats van 19.71.16 ha&#13;
moet worden gelezen: 19.47.50 ha;&#13;
- voormeld perceel is begrepen geweest in&#13;
de ruilverkaveling 'Midden-Maasland' en na&#13;
wijziging in die ruilverkaveling van de op&#13;
pervlakte van 19.71.16ha in 19.47.50 ha bij&#13;
akte van toedeling van 9 december 1988 aan&#13;
mr. Marggraff toegedeeld als het perceel&#13;
kadastraal bekend gemeente Lith, sectie G,&#13;
nr. 513;&#13;
- bedoelde toedeling geschiedde, nu in&#13;
voornoemde ruilverkaveling geen registratie&#13;
van een op de grond in geschil rustende&#13;
pachtovereenkomst heeft plaatsgehad, zon&#13;
der dat met voormelde pachtovereenkomst&#13;
rekening is gehouden.&#13;
Behandeling van het geschil in hoger beroep&#13;
1. Ingevolge art. 150, lid 1 der Landinrichtingswet&#13;
(voorheen art. 18, lid 1 der Ruilver&#13;
kaveling 1954) heeft in een ruilverkaveling&#13;
iedere pachter recht op het in pacht verkrijgen&#13;
van een waarde in kavels naar dezelfde&#13;
maatstaven als voor de toedeling in eigen&#13;
dom gelden. Art. 151, lid 1 der Landinrichtingswet&#13;
(voorheen art. 19, lid 1 der Ruilverkavelingswet&#13;
1954) bepaalt vervolgens dat&#13;
de pachter op dat recht slechts aanspraak kan&#13;
maken indien de pachtovereenkomst aan de&#13;
landinrichtingscommissie (voorheen: de&#13;
plaatselijke commissie) ter registratie is in&#13;
gezonden.&#13;
2. De sanctie op het niet of niet tijdig ter&#13;
registratie inzenden van de pachtovereenkomst&#13;
is dus, dat de pachter geen aanspraak&#13;
kan maken op toedeling van land in pacht.&#13;
Niet-registratie betekent evenwel niet dat&#13;
daardoor de pachtovereenkomst tenietgaat;&#13;
zij kan alleen bij de toedeling buiten beschouwing&#13;
worden gelaten en in casu is dat&#13;
ook gebeurd.&#13;
3. Het vorenoverwogene brengt mede, dat in&#13;
casu de tussen partijen bestaande pacht&#13;
overeenkomst ook na de overschrijving van&#13;
de akte van toedeling is blijven bestaan. Het&#13;
hof kan mr. Marggraff dan ook niet volgen in&#13;
zijn betoog dat de contractuele rechten en&#13;
verplichtingen uit de destijds tussen partijen&#13;
gesloten pachtovereenkomst zijn tenietgedaan.&#13;
4. De grond in geschil is in de ruilverkaveling&#13;
'Midden-Maasland' aan mr. Marggraff toegedeeld&#13;
met buiten beschouwing laten van&#13;
de litigieuze pachtovereenkomst. Deze hem&#13;
toegedeelde grond is evenwel -naar uit het&#13;
door partijen ten processe aangevoerde&#13;
volgt - zulks behoudens geringe&#13;
verkleining van de kadastrale oppervlakte&#13;
daarvan, dezelfde grond als die voor de&#13;
overschrijving van de akte van toedeling&#13;
voorwerp van de tussen partijen bestaande&#13;
pachtovereenkomst was.&#13;
Zij is voorts vanaf het begin van die pachtovereenkomst&#13;
tot heden steeds bij Verstegen&#13;
in gebruik gebleven.&#13;
Onder deze omstandigheden vloeit uit het&#13;
systeem en de strekking van de Ruilverkavelingswet&#13;
1954 respectievelijk de&#13;
Landinrichtingswet niet voort dat de (zoals&#13;
hiervoor reeds overwogen: ook na de overschrijving&#13;
van de akte van toedeling in stand&#13;
gebleven) pachtovereenkomst tussen partijen&#13;
geen betrekking meer zou hebben op de&#13;
toegedeelde grond.&#13;
Een redelijke wetsuitlegging en billijkheid&#13;
leiden tot een andere conclusie, namelijk dat&#13;
die grond voorwerp van de onderhavige&#13;
pachtovereenkomst is gebleven.&#13;
Slotsom&#13;
De beide tegen het vonnis, waarvan beroep,&#13;
aangevoerde grieven zijn ongegrond en dat&#13;
vonnis moet met wijziging van de gronden&#13;
als hiervoor overwogen worden bekrachtigd.&#13;
Mr. Marggraff moet als de ook in hoger&#13;
beroep in het ongelijk gestelde partij worden&#13;
veroordeeld in de kosten van dat hoger beroep.&#13;
Rechtdoende in hoger beroep:&#13;
Bekrachtigt het door de pachtkamer van het&#13;
kantongerecht te 's-Hertogenbosch tussen&#13;
partijen gewezen vonnis van 14 juli 1989,&#13;
waarvan beroep, met wijziging van de&#13;
gronden als voormeld. Veroordeelt mr.&#13;
Marggraff in de in hoger beroep tussen&#13;
partijen gevallen proceskosten, aan de zijde&#13;
van Verstegen tot heden begroot op ƒ 300,-&#13;
(driehonderd gulden) voor verschotten en ƒ&#13;
1200,- (éénduizend en tweehonderd gulden) voor salaris van de procureur.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, baron De&#13;
Weichs de Wenne en De Wolf</auteurs><published>1991-02-01 00:00:00</published><modified>1991-02-01 00:00:00</modified><editiondate>1991-02-01</editiondate><htmlpath>https://denhollander.info/artikel/6771</htmlpath></article>
</articles></edition>
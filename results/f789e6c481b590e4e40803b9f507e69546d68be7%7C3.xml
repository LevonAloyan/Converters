<edition><articles><article><jaar>2006</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2006</searchword><id>4083</id><udhid>UDH:TvAR/4083</udhid><titel>Duineveld c.s. / Liefting c.s. (TvAR 2006/5362)</titel><searchwords><searchword>TvAR 10/2006</searchword><searchword>TvAR 2006/5362</searchword><searchword>UDH:TvAR/4083</searchword></searchwords><attachments><attachment><name>2006_nr 10_Rechtspraak_5362.pdf</name><extention>pdf</extention><url>https://denhollander.info/download/4042/ci</url></attachment></attachments><inleiding>[BW art. 3:61; Rv art. 150]&#13;
&#13;
Zoon van eigenaresse heeft grond jarenlang&#13;
in gebruik gehad en heeft vervolgens grond&#13;
aan pachter in gebruik gegeven. Is sprake&#13;
van een pachtovereenkomst tussen de&#13;
eigenaresse omdat de zoon als haar&#13;
vertegenwoordiger is opgetreden, of is&#13;
sprake van een pachtovereenkomst tussen&#13;
de zoon en de pachter? Bewijslast rust op&#13;
de pachter die zich beroept op het bestaan&#13;
van een pachtovereenkomst met (de erven&#13;
van) de eigenaresse. Geen grond voor&#13;
bewijslastomkering.&#13;
Overlijden van eigenaresse en erfopvolging&#13;
door onder meer de zoon heeft niet tot&#13;
gevolg dat alsnog een pachtovereenkomst&#13;
is ontstaan tussen de pachter en de erven&#13;
van de eigenaresse. Onderscheid moet&#13;
worden gemaakt tussen de positie van de&#13;
zoon in zijn hoedanigheid van verpachter en&#13;
die in zijn hoedanigheid van deelgenoot in&#13;
de nalatenschap.</inleiding><content>ARREST IN DE ZAAK VAN:&#13;
1 Cornelis Johannes Antonius Duineveld,&#13;
wonende te Breezand, gemeente Anna&#13;
Paulowna,&#13;
2 Petrus Gijsbertus Antonius Duineveld,&#13;
wonende te Breezand, gemeente Anna&#13;
Paulowna,&#13;
3 Robertus Gerardus Antonius Duineveld,&#13;
wonende te Breezand, gemeente Anna&#13;
Paulowna,&#13;
4 Maria Adriana Antonia Duineveld, wonende&#13;
te Breezand, gemeente Anna Paulowna,&#13;
5 Adriana Maria Anthonia Duineveld,&#13;
wonende te Mechelen, België,&#13;
6 Johannes Cornelis Christiaan Duineveld,&#13;
wonende te ’s-Gravenzande, gemeente Westland,&#13;
7 Alida Elisabeth Hendrika Maria Duineveld-&#13;
Settels, wonende te Breezand, gemeente Anna&#13;
Paulowna,&#13;
appellanten in het principaal beroep,&#13;
geïntimeerden in het incidenteel beroep,&#13;
procureur: mr. H. van Ravenhorst,&#13;
tegen&#13;
1 Martha Seldenthuis-Liefting, wonende te&#13;
Castricum,&#13;
2 Piet Liefting, wonende te Breezand,&#13;
gemeente Anna Paulowna,&#13;
3 Ria de Goede-Liefting, wonende te Anna&#13;
Paulowna,&#13;
4 Nico Liefting, wonende te Breezand,&#13;
gemeente Anna Paulowna,&#13;
geïntimeerden in het principaal beroep,&#13;
appellanten in het incidenteel beroep,&#13;
procureur: mr. J.M. Bosnak.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
14 oktober 2003 en 11 mei 2004, die de pachtkamer&#13;
van de rechtbank te Alkmaar, sector&#13;
kanton, locatie Den Helder, tussen appellanten&#13;
in het principaal beroep (hierna te noemen:&#13;
Duineveld c.s.) als eisers en geïntimeerden&#13;
in dat beroep (hierna te noemen: Liefting&#13;
c.s.) als gedaagden heeft gewezen. Van genoemde&#13;
vonnissen is een fotokopie aan dit&#13;
arrest gehecht.&#13;
2 Het geding in hoger beroep&#13;
2.1 Duineveld c.s. hebben bij exploot van&#13;
3 juni 2004 aan Liefting c.s. aangezegd van&#13;
genoemde vonnissen in hoger beroep te&#13;
komen, met dagvaarding van Liefting c.s.&#13;
voor dit hof. Vervolgens hebben Liefting c.s.&#13;
op 9 juni 2004 een anticipatie-exploot doen&#13;
uitbrengen.&#13;
2.2 Bij memorie van grieven hebben Duineveld&#13;
c.s. drie grieven tegen de bestreden vonnissen&#13;
aangevoerd en toegelicht, hebben zij&#13;
bewijs aangeboden, en hebben zij geconcludeerd&#13;
dat het hof de bestreden vonnissen zal&#13;
vernietigen, en opnieuw recht doende de volledige&#13;
vordering aan Duineveld c.s. toe zal&#13;
wijzen, met veroordeling van Liefting c.s. in&#13;
de kosten van de procedure in beide instanties.&#13;
2.3 Bij memorie van antwoord tevens incidentele&#13;
memorie van grieven hebben Liefting c.s.&#13;
de grieven bestreden en verweer gevoerd,&#13;
hebben zij hunnerzijds in incidenteel beroep&#13;
vier grieven tegen de beide vonnissen aangevoerd,&#13;
hebben zij een aantal nieuwe producties&#13;
in het geding gebracht, en hebben zij&#13;
geconcludeerd dat het hof:&#13;
primair het vonnis van 14 oktober 2003 zal&#13;
vernietigen en het vonnis van 11 mei 2004 met&#13;
wijziging van gronden zal bekrachtigen;&#13;
subsidiair Duineveld c.s. in het principaal&#13;
appèl niet-ontvankelijk zal verklaren in het&#13;
door hen ingestelde hoger beroep, althans de&#13;
bestreden vonnissen, zo nodig met wijziging&#13;
van gronden, zal bekrachtigen;&#13;
in beide gevallen met veroordeling van Duineveld&#13;
c.s. in de kosten van het hoger beroep.&#13;
2.4 Bij memorie van antwoord in het incidenteel&#13;
appèl hebben Duineveld c.s. de grieven in&#13;
het incidenteel beroep bestreden en hebben zij&#13;
geconcludeerd dat het hof Liefting c.s. in hun&#13;
beroep niet-ontvankelijk zal verklaren, althans&#13;
de door de pachtkamer in eerste aanleg gewezen&#13;
vonnissen voorzover deze in het incidenteel&#13;
appèl worden aangevochten, zo nodig met&#13;
wijziging van gronden, zal bekrachtigen, met&#13;
veroordeling van Liefting c.s. in de kosten van&#13;
het hoger beroep.&#13;
2.5 Ter zitting van 4 april 2005 hebben partijen&#13;
de zaak doen bepleiten, Duineveld c.s.&#13;
door mr. P.J.L.J. Duijsens, advocaat te ’s-Gravenhage,&#13;
en Liefting c.s. door mr. D.M.H.M.&#13;
van Dijk, advocaat te Arnhem; beiden hebben&#13;
daarbij pleitnotities in het geding gebracht.&#13;
Vervolgens is de zaak op verzoek van partijen&#13;
aangehouden voor nader overleg.&#13;
2.6 Daarna hebben partijen alsnog de stukken&#13;
voor het wijzen van arrest aan het hof overgelegd.&#13;
3 De vaststaande feiten&#13;
3.1 Op grond van de in zoverre niet bestreden&#13;
vaststelling van de pachtkamer in eerste aanleg&#13;
staat in hoger beroep het navolgende vast.&#13;
3.2 In 1955 is overleden N. Liefting. Het hem&#13;
toebehorende bloembollenbedrijf, waartoe&#13;
behoorde 6.79.56 ha land kadastraal bekend&#13;
gemeente Anna Paulowna, sectie K, nrs. 727,&#13;
2778, 721 en 2780 (hierna: het land), is toegedeeld&#13;
aan zijn echtgenote, A. Liefting-Hollenberg.&#13;
3.3 Door (c.q. door toedoen van) Nico Liefting&#13;
is (c.q. zijn gedeelten van) de bovengenoemde&#13;
6.79.56 ha land aan G.J. Duineveld&#13;
(hierna: Duineveld sr.) in pacht gegeven.&#13;
3.4 Op 17 januari 2000 is A. Liefting-Hollenberg&#13;
overleden. Liefting c.s. zijn haar gezamenlijke&#13;
erfgenamen.&#13;
3.5 Duineveld sr. is in 1984 een maatschap met&#13;
zijn zoon Cornelis Johannes Antonius aangegaan.&#13;
Vervolgens is hij een vennootschap&#13;
onder firma met zijn drie zoons aangegaan. In&#13;
1996 is Duineveld sr. uitgetreden.&#13;
3.6 Duineveld sr. is overleden op 22 januari&#13;
2001. Zijn erfgenamen zijn Duineveld c.s.&#13;
3.7 In 2000 heeft de v.o.f. Duineveld en haar&#13;
vennoten (de drie zonen Duineveld) in een&#13;
tegen Liefting c.s. geëntameerde procedure de&#13;
schriftelijke vastlegging van bovenbedoelde&#13;
pachtovereenkomst gevorderd. In hoger beroep&#13;
heeft dit hof bij arrest van 11 februari 2003&#13;
geoordeeld dat de pachtkamer in eerste aanleg&#13;
ten onrechte de zonen Duineveld als procespartij&#13;
heeft aangemerkt, omdat slechts Duineveld&#13;
sr. als pachter partij is geweest bij de&#13;
pachtovereenkomst. Vader was weliswaar inmiddels&#13;
overleden, maar de zonen hebben&#13;
slechts gehandeld en geprocedeerd als vennoten&#13;
en niet als erfgenamen. De vordering van&#13;
Duineveld c.s. is daarom afgewezen, en het&#13;
vonnis van de pachtkamer van de sector kanton,&#13;
locatie Den Helder, is vernietigd. Aan de&#13;
behandeling van het door Duineveld c.s. ingestelde&#13;
principaal appèl is het hof niet toegekomen.&#13;
3.8 Voorafgaand aan genoemd arrest van het&#13;
hof heeft de pachtkamer van de rechtbank&#13;
Alkmaar, sector kanton, locatie Den Helder&#13;
op vordering van Duineveld c.s. bij vonnis&#13;
van 10 december 2002 tussen hen (thans niet&#13;
langer als vennoten van en namens de v.o.f.&#13;
Duineveld procederend) en Nico Liefting een&#13;
pachtovereenkomst schriftelijk vastgelegd,&#13;
doch enkel voor het geval het Hof appellanten&#13;
de drie zonen Duineveld niet ontvankelijk&#13;
zou verklaren.&#13;
4 Beoordeling van het geschil in&#13;
hoger beroep&#13;
4.1 Grief I in het principaal beroep richt zich&#13;
tegen zowel het vonnis van 14 oktober 2003&#13;
als dat van 11 mei 2004. Wat betreft eerstgenoemd&#13;
vonnis beklagen Duineveld c.s. zich&#13;
erover dat aan hen bewijs is opgedragen, wat&#13;
betreft het laatstgenoemde vonnis dat de rechtbank&#13;
hen in dat bewijs niet geslaagd heeft&#13;
geacht.&#13;
4.2 Voor de beoordeling van de grief is van&#13;
belang dat Duineveld c.s. niet bestrijden dat&#13;
Nico Liefting, volgens onder meer diens&#13;
getuigenverklaring, het land zelf jarenlang feitelijk&#13;
in gebruik heeft gehad, vóórdat dit land&#13;
aan Duineveld sr. in gebruik werd gegeven.&#13;
Mede tegen deze achtergrond wijzen de&#13;
omstandigheden waarop Duineveld c.s. zich&#13;
beroepen, niet zodanig op een pachtovereenkomst&#13;
tussen hen en Liefting c.s. (in plaats&#13;
van tussen hen en uitsluitend Nico Liefting),&#13;
dat aanleiding bestond om – in afwijking van&#13;
wat uit de hoofdregel van artikel 150 Wetboek&#13;
van Burgerlijke Rechtsvordering volgt of op&#13;
grond van een feitelijk vermoeden – niet aan&#13;
Duineveld c.s. maar aan Liefting c.s. bewijs op&#13;
te dragen. In zoverre faalt derhalve de grief.&#13;
4.3 Voorzover Duineveld c.s. zich beroepen&#13;
op het tweede lid van artikel 3:61 Burgerlijk&#13;
Wetboek geldt daarvoor het volgende. Liefting&#13;
c.s. betogen terecht dat de toepasselijkheid&#13;
van die bepaling veronderstelt dat Nico&#13;
Liefting op naam van zijn moeder (Liefting-&#13;
Hollenberg) en dus als haar vertegenwoordiger&#13;
is opgetreden. Dat dit het geval is geweest,&#13;
volgt niet uit de in eerste aanleg afgelegde&#13;
getuigenverklaringen. Robert(us) Gerardus&#13;
Antonius Duineveld heeft als getuige gezegd&#13;
niets over de totstandkoming van de pachtovereenkomst&#13;
te kunnen verklaren. Wel heeft&#13;
hij verklaard dat hij van zijn vader heeft&#13;
begrepen dat Liefting-Hollenberg wist van&#13;
het gebruik van het land door zijn vader en&#13;
zijn broer Cornelis Johannes Antonius. Daaruit&#13;
volgt echter niet dat Nico Liefting bij het&#13;
aangaan van de overeenkomst als vertegenwoordiger&#13;
van Liefting-Hollenberg in plaats&#13;
van op eigen naam is opgetreden. Nicolaas&#13;
Liefting (klaarblijkelijk dezelfde als die in&#13;
deze procedure als Nico Liefting wordt aangeduid)&#13;
heeft als getuige stellig ontkend dat&#13;
hij namens zijn moeder een pachtovereenkomst&#13;
met Duineveld sr. heeft gesloten. Door&#13;
Duineveld c.s. zijn ook geen (concrete) aanvullende&#13;
feiten of omstandigheden gesteld&#13;
waaruit zou kunnen volgen dat Nico Liefting&#13;
bij het aangaan van de pachtovereenkomst op&#13;
naam van Liefting-Hollenberg heeft gehandeld.&#13;
Duineveld c.s. zijn derhalve tekortgeschoten&#13;
in hun stelplicht. Ook in zoverre faalt&#13;
derhalve de grief.&#13;
4.4 Ook overigens bevat de toelichting op&#13;
grief I geen argumenten die tot het oordeel&#13;
kunnen leiden dat Duineveld c.s. het hen opgedragen&#13;
bewijs van de totstandkoming van&#13;
een pachtovereenkomst tussen Duineveld sr.&#13;
en Liefting-Hollenberg wèl hebben geleverd.&#13;
Voor aanvullende bewijslevering bestaat geen&#13;
aanleiding, eensdeels omdat Duineveld c.s. in&#13;
hun stelplicht tekortschieten, anderdeels omdat&#13;
hun bewijsaanbod – tegen de achtergrond&#13;
van de bewijslevering die in eerste aanleg&#13;
heeft plaatsgevonden – onvoldoende is gespecificeerd.&#13;
De grief faalt derhalve in al haar&#13;
onderdelen.&#13;
4.5 Grief II in het principaal beroep richt zich&#13;
tegen rechtsoverweging 3.3 van het vonnis&#13;
van 11 mei 2004. Uit de toelichting op de grief&#13;
volgt dat de strekking van de grief is dat redelijkheid&#13;
en billijkheid meebrengen dat, voorzover&#13;
sprake is van een pachtovereenkomst&#13;
tussen Duineveld c.s. en Nico Liefting, die&#13;
overeenkomst heeft te gelden als een overeenkomst&#13;
tussen Duineveld c.s. en Liefting c.s.&#13;
Voorzover redelijkheid en billijkheid al tot&#13;
een dergelijk vergaand rechtsgevolg zouden&#13;
kunnen leiden, geldt dat Duineveld c.s. daartoe&#13;
in ieder geval onvoldoende hebben&#13;
gesteld. In dit verband is van belang dat Liefting&#13;
c.s. bij memorie van antwoord onder 19&#13;
diverse feitelijke stellingen van Duineveld c.s.&#13;
inhoudelijk hebben bestreden, zonder dat&#13;
Duineveld c.s. daarop ter gelegenheid van het&#13;
pleidooi zijn ingegaan.&#13;
4.6 Wél hebben Duineveld c.s. bij die gelegenheid&#13;
(zie p. 4 van de pleitaantekeningen van&#13;
mr. Duijsens, laatste twee alinea’s) grief II nog&#13;
gemotiveerd met (1) de stelling dat indien zou&#13;
moeten worden aangenomen dat er een pachtovereenkomst&#13;
tussen Nico Liefting en zijn&#13;
moeder bestond, er dan na het overlijden van&#13;
Liefting-Hollenberg alsnog een pachtovereenkomst&#13;
tussen Duineveld sr. en de erven tot&#13;
stand gekomen zal zijn, en (2) de stelling dat&#13;
doordat Nico Liefting uiteindelijk door het&#13;
overlijden van Liefting-Hollenberg (het hof&#13;
leest:) zowel hoofdverpachter als pachter is&#13;
geworden, thans een pachtovereenkomst moet&#13;
worden aangenomen “tussen de erven en&#13;
Liefting en Duineveld”. Zowel de ene als de&#13;
andere stelling is zonder nadere toelichting,&#13;
die ontbreekt, niet begrijpelijk. Wat betreft de&#13;
tweede stelling verwijst het hof naar rechtsoverweging&#13;
3.3 van het vonnis van 11 mei&#13;
2004, waar de pachtkamer in eerste aanleg&#13;
terecht een onderscheid aanbrengt tussen de&#13;
positie van Nico Liefting in zijn hoedanigheid&#13;
van pachter en die in zijn hoedanigheid van&#13;
deelgenoot in de nalatenschap van Liefting-&#13;
Hollenberg.&#13;
4.7 Het door Duineveld c.s. in verband met&#13;
grief II gedane bewijsaanbod moet worden&#13;
gepasseerd op dezelfde gronden als onder 4.4&#13;
in verband met grief I is overwogen. Ook&#13;
grief II faalt derhalve in al zijn onderdelen.&#13;
4.8 Grief III in het principaal beroep mist zelfstandige&#13;
betekenis ten opzichte van de beide&#13;
andere grieven en deelt derhalve hun lot.&#13;
4.9 Met betrekking tot het incidenteel beroep&#13;
overweegt het hof als volgt. Liefting c.s. hebben&#13;
geconcludeerd tot bekrachtiging van het&#13;
eindvonnis van 11 mei 2004 en in hun incidentele&#13;
memorie van grieven (onder 35) vermelden&#13;
zij ook uitdrukkelijk dat zij met het&#13;
eindresultaat instemmen. Gelet daarop hebben&#13;
Liefting c.s. bij het incidenteel beroep&#13;
– dat, naar ondubbelzinnig volgt uit de hiervoor&#13;
onder 2.3 weergegeven conclusie, onvoorwaardelijk&#13;
is ingesteld – geen belang. Het&#13;
hof zal hen in dat beroep dan ook niet-ontvankelijk&#13;
verklaren, met hun veroordeling in&#13;
de kosten van het beroep. In verband met de&#13;
beperkte plaats die het incidenteel beroep in&#13;
het partijdebat heeft ingenomen, zal het hof&#13;
het bedrag van de in het incidenteel beroep&#13;
aan de zijde van Duineveld c.s. gevallen kosten&#13;
begroten op niet meer dan driekwart punt&#13;
van het toepasselijke liquidatietarief.&#13;
4.10 De slotsom is dat de grieven in het principaal&#13;
beroep falen, zodat de bestreden vonnissen&#13;
dienen te worden bekrachtigd, met veroordeling&#13;
van Duineveld c.s. in de kosten van&#13;
het beroep. In het incidenteel beroep zullen&#13;
Liefting c.s. niet-ontvankelijk worden verklaard,&#13;
met hun veroordeling in de kosten van&#13;
dat beroep.&#13;
5 Beslissing&#13;
Het hof, recht doende in hoger beroep:&#13;
in het principaal beroep:&#13;
bekrachtigt de vonnissen van de pachtkamer&#13;
van de rechtbank te Alkmaar, sector kanton,&#13;
locatie Den Helder, van 14 oktober 2003 en&#13;
11 mei 2004;&#13;
veroordeelt Duineveld c.s. in de kosten van&#13;
het beroep, tot aan deze uitspraak aan de zijde&#13;
van Liefting c.s. begroot op € 2.682,– voor&#13;
salaris procureur, op € 241,– voor griffierecht&#13;
en op € 66,27 voor de kosten van het anticipatie-&#13;
exploot;&#13;
in het incidenteel beroep:&#13;
verklaart Liefting c.s. niet-ontvankelijk in hun&#13;
beroep;&#13;
veroordeelt Liefting c.s. in de kosten van het&#13;
beroep, tot aan deze uitspraak aan de zijde&#13;
van Duineveld c.s. begroot op € 670,50 voor&#13;
salaris procureur.</content><legacyfootnotes/><footnotes><footnote/></footnotes><auteurs/><published>2006-10-01 00:00:00</published><modified>2006-10-01 00:00:00</modified><editiondate>2006-10-01</editiondate><htmlpath>https://denhollander.info/artikel/4083</htmlpath></article>
</articles></edition>
<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5312</id><udhid>UDH:TvAR/5312</udhid><titel>X / de minister van Landbouw, Natuurbeheer en Visserij (TvAR 1993/4663)</titel><searchwords><searchword>TvAR 11/1993</searchword><searchword>TvAR 1993/4663</searchword><searchword>UDH:TvAR/5312</searchword></searchwords><attachments><attachment><name>1993_nr 11_Rechtspraak_4663.pdf</name><extention>pdf</extention><url>https://denhollander.info/download/5311/ci</url></attachment></attachments><inleiding>Verordeningen (EEG) nrs. 768/89 en 3818/89. &#13;
Beschikking tijdelijke inkomenssteun&#13;
in de akkerbouw, art. 3 lid 2 sub a en c.&#13;
&#13;
Vereiste dat een bedrijf alleen in aanmerking&#13;
kan komen voor steun als ten minste 66,67%&#13;
van de agrarische eindproduktie betrekking&#13;
heeft op akkerbouw, is niet in strijd met de&#13;
Verordeningen. Hetzelfde geldt voor het vereiste&#13;
dat blijkens de opgave bij de landbouwtelling&#13;
1989 ten minste 30% van de totale&#13;
oppervlakte cultuurgrond is beteeld met&#13;
marktordeningsgewassen. Beschikkinggever&#13;
kon in redelijkheid komen tot keuze voor peiljaar&#13;
1989 voor toepassing 30%-eis. Geen onevenredigheid&#13;
tussen gevolgen keuze en&#13;
daarmee te dienen doel. Beroep verworpen.</inleiding><content>Uitspraak in de zaak van: R., wonende te B.,&#13;
verzoeker, gemachtigde: mr. A. Kroondijk,&#13;
werkzaam bij AVM Belastingadviseurs te&#13;
Leeuwarden,&#13;
tegen&#13;
de minister van Landbouw, Natuurbeheer en&#13;
Visserij, zetelend te 's-Gravenhage, verweerder,&#13;
gemachtigde: mr. K.A. Fikkert, ambtenaar&#13;
ten departemente.&#13;
I. Het verloop van de procedure&#13;
Bij brief van 12 mei 1992, kenmerk J. 925993&#13;
II, heeft verweerder verzoeker mededeling ge&#13;
daan van zijn beslissing diens bezwaar tegen&#13;
na te melden beslissing van de directeur&#13;
Landbouw, Natuur en Openluchtrecreatie in&#13;
de provincie Friesland (hierna: directeur&#13;
LNO), tot afwijzing van verzoekers aanvraag&#13;
op grond van de Beschikking tijdelijke inko&#13;
menssteun in de akkerbouw (hierna: de Be&#13;
schikking), ongegrond te verklaren.&#13;
Bij verzoekschrift, ingekomen ter griffie&#13;
op 10 juni 1992, zoals nadien aangevuld,&#13;
heeft verzoeker tegen eerstvermelde beslissing&#13;
beroep ingesteld bij het College. Daarbij&#13;
heeft hij gevorderd dat het College die beslissing&#13;
vernietigt en dat het bepaalt dat verweerder&#13;
verzoeker alsnog inkomenssteun, als&#13;
gevraagd, zal verlenen.&#13;
Verweerder heeft op 30 september 1992&#13;
een verweerschrift, strekkende tot verwerping&#13;
van het beroep, ingediend en daarbij de op de&#13;
zaak betrekking hebbende stukken overgelegd.&#13;
Het College heeft de zaak behandeld ter&#13;
openbare terechtzitting van 19 februari 1993,&#13;
alwaar partijen bij gemachtigden zijn verschenen&#13;
en hun standpunten nader uiteen hebben&#13;
gezet.&#13;
2. De vaststaande feiten Op grond van de&#13;
gedingstukken en het verhandelde ter&#13;
terechtzitting staan de volgende feiten en&#13;
omstandigheden ten processe vast.&#13;
- Verzoeker exploiteert een akkerbouwbedrijf.&#13;
- Door middel van een daartoe strekkend&#13;
aanvraagformulier, getekend 20 augustus&#13;
1990, heeft verzoeker een aanvraag ingediend&#13;
om inkomenssteun op grond van de Beschikking.&#13;
- Bij de in 1989 gehouden landbouwtelling,&#13;
als bedoeld in art. 24 van de Landbouwwet,&#13;
heeft verzoeker onder meer de volgende opga&#13;
ven gedaan:&#13;
'H. Akkerbouw (gemeten maat)&#13;
'H. Akkerbouw (gemeten maat)&#13;
rubr. ha a&#13;
wintertarwe 301 8 50&#13;
(...)&#13;
graszaad 341 8 00&#13;
pootaardappelen&#13;
(...)&#13;
opkleigrond 349 8 00&#13;
(...)&#13;
suikerbieten 357 11 00&#13;
(...)&#13;
Totaal (naar I rubr. 701) a 35 50&#13;
I. Bedrijfsindeling&#13;
rubr. gem. maat&#13;
ha a&#13;
akkerbouw (zie H, rubr. a) 701 35 50&#13;
(...)&#13;
cultuurgrond (gemeten maat) 735 35 50'&#13;
- Bij brief van 13 november 1990 heeft de directeur&#13;
LNO verzoeker medegedeeld dat zijn&#13;
aanvraag is afgewezen en daarbij de volgende&#13;
reden opgegeven:&#13;
'In artikel 3 lid 2c van de Beschikking tijdelijke&#13;
inkomenssteun in de akkerbouw is bepaald,&#13;
dat inkomenssteun aan natuurlijke&#13;
personen slechts kan worden verleend, indien&#13;
blijkens de gegevens van de landbouwtelling&#13;
van 1989, van de totale oppervlakte cultuurgrond&#13;
van het bedrijf tenminste 30% wordt&#13;
gebruikt voor de teelt van marktordeningsgewassen.&#13;
Met betrekking tot uw bedrijf is dit percentage&#13;
vastgesteld op 23,94%.&#13;
U voldoet op grond hiervan niet aan het in&#13;
artikel 3 lid 2 onder c gestelde en derhalve is&#13;
uw aanvraag afgewezen.'&#13;
- Tegen genoemd besluit van de directeur&#13;
LNO heeft verzoeker, bij een op 10 december&#13;
1990 door verweerder ontvangen brief, zoals&#13;
nadien aangevuld, een bezwaarschrift ingediend.&#13;
- Daarop heeft verweerder het bestreden besluit&#13;
genomen.&#13;
3. Het bestreden besluit&#13;
Het bestreden besluit is in het bijzonder gebaseerd&#13;
op de volgende overwegingen:&#13;
'Bij de landbouwtelling 1989 hebt U opgegeven&#13;
dat Uw bedrijf ten tijde van die telling bestond&#13;
uit 35,5 ha cultuurgrond. Volgens deze&#13;
telling bestond de cultuurgrond voor wat betreft&#13;
de marktordeningsgewassen uit 8,5 ha&#13;
wintertarwe en voor wat betreft het overige uit&#13;
8 ha grasland, 8 ha pootaardappelen en 11 ha&#13;
suikerbieten.&#13;
Derhalve was volgens de gegevens van de&#13;
landbouwtelling 1989 23,94% van de totale&#13;
oppervlakte cultuurgrond van Uw bedrijf in&#13;
gebruik voor de teelt van marktordeningsgewassen.&#13;
De door U aangevoerde argumenten leiden&#13;
mij niet tot de conclusie dat de regeling in Uw&#13;
geval niet juist is toegepast. De regeling staat&#13;
niet toe op een andere landbouwtelling dan die&#13;
van 1989 af te gaan. De regeling is gebaseerd&#13;
op het PIL. Het PIL is door de Commissie van&#13;
de Europese Gemeenschappen goedgekeurd.&#13;
Afwijking van het PIL is niet mogelijk.&#13;
Het bovenstaande leidt mij dan ook tot de&#13;
conclusie dat Uw aanvrage terecht is afgewezen.&#13;
Uw bezwaren acht ik derhalve ongegrond.&#13;
'&#13;
4. De grieven van verzoeker&#13;
Verzoeker heeft tegen het bestreden besluit in&#13;
het aanvullende verzoekschrift de volgende&#13;
grief aangevoerd.&#13;
'Volgens de landbouwtelling 1989 was het&#13;
percentage marktordeningsgewassen op het&#13;
bedrijf van R. 23,94.&#13;
(...)&#13;
In artikel 3 lid 2c van de Beschikking tijdelijke&#13;
inkomenssteun in de akkerbouw is bepaald,&#13;
dat inkomenssteun aan natuurlijke&#13;
personen slechts kan worden verleend, indien&#13;
blijkens de gegevens van de landbouwtelling&#13;
van 1989, van de totale oppervlakte cultuurgrond&#13;
van het bedrijf ten minste 30% wordt&#13;
gebruikt voor de teelt van marktordeningsgewassen.&#13;
(...)&#13;
De heer R. wil u (...) verzoeken, zoals bij&#13;
het inkomensvereiste van artikel 4, waarbij&#13;
verschillende boekjaren in aanmerking kunnen&#13;
worden genomen, ook hier de landbouwtellingen&#13;
van 1987, 1988 en/of 1990 in&#13;
aanmerking te willen nemen voor het 30%-&#13;
criterium. In 1987, 1988 en 1990 waren de&#13;
percentages respectievelijk 54, 30 en 47. Het&#13;
gemiddelde over de jaren 1987 tot en met&#13;
1990 is ruim 38%! Dit percentage ligt ruim&#13;
boven het 30%-criterium.&#13;
Het bovenstaande wordt beargumenteerd&#13;
door het volgende.&#13;
Ten eerste is in de verordening (EEG) nr.&#13;
3813/89 van de Commissie van 19 december&#13;
1989, in artikel 7 lid 3 onder a bepaald, dat&#13;
ten minste 20% van de totale agrarische eindproduktie&#13;
van het bedrijf betrekking moet&#13;
hebben op de betrokken sectoren. In Nederland&#13;
is een criterium gehanteerd van 30%,&#13;
derhalve 10% strenger dan de verordening.&#13;
Gezien de rechtstreekse toepasselijkheid en&#13;
verbindendheid van deze verordening in al&#13;
haar onderdelen in elke Lid-Staat, kan ook&#13;
Nederland hieraan rechten ontlenen en dient&#13;
derhalve uitgegaan te worden van 20%. De&#13;
heer R. voldoet hier ruimschoots aan.&#13;
Ten tweede wordt in artikel 7 lid 3 onder b&#13;
bepaald dat de produktie is de jaarlijkse gemiddelde&#13;
produktie over de jaren waarvan is&#13;
uitgegaan voor het bepalen van het jaarlijkse&#13;
gemiddelde als bedoeld in artikel 3, lid 4. In&#13;
artikel 3, lid 4, staat hoe het totale jaarlijkse&#13;
gezinsinkomen op basis van het gemiddelde&#13;
van het inkomen over de laatste twee jaren of&#13;
boekjaren waarvoor normaal gegevens beschikbaar&#13;
zijn, bepaald moet worden. Dat wil&#13;
zeggen voor de bepaling van het inkomen&#13;
wordt een meerjarige referentieperiode aangehouden.&#13;
Dit behoort gezien de bovenstaande&#13;
bepalingen tevens te gelden voor de bepaling&#13;
van de marktordeningsgewassen.&#13;
Het uitgaan van één jaar, in casu de landbouwtelling&#13;
van 1989, is derhalve onjuist.&#13;
In verordening (EEG) nr. 768/89 van de&#13;
Raad van 21 maart 1989, wordt in artikel 7 lid&#13;
4 bepaald, dat een Lid-Staat op een aantal&#13;
punten restrictiever mag zijn. Dit geldt echter&#13;
alleen voor:&#13;
1. de geografische of sectoriële werkings&#13;
sfeer;&#13;
2. de bepalingen inzake de steunverlening&#13;
als bedoeld in de artikelen 4 en 5;&#13;
3. de toepassingsduur.&#13;
Geen van deze drie punten zien op het&#13;
hierboven bepaalde.&#13;
Naar aanleiding van het bovenstaande is de&#13;
heer R. van mening, dat ten onrechte wordt&#13;
aangenomen dat hij niet aan de in de Beschikking&#13;
gestelde vereisten voldoet.'&#13;
Ter zitting heeft verzoeker bij monde van zijn&#13;
gemachtigde nog betoogd dat het bestreden&#13;
besluit is genomen in strijd met het gelijkheidsbeginsel.&#13;
Daartoe heeft hij afschrift van&#13;
een geanonimiseerde brief van de directeur&#13;
LNO overgelegd, waaruit zou blijken dat deze&#13;
in ten minste één geval bij de beoordeling van&#13;
de vraag of aan de eis betreffende het percentage&#13;
marktordeningsgewassen is voldaan, een&#13;
ander jaar (1990) mede in aanmerking heeft&#13;
genomen.&#13;
5. De betrekkelijke voorschriften Bij&#13;
Verordening (EEG) nr. 768/89 van de Raad&#13;
van 21 maart 1989 tot instelling van een&#13;
regeling inzake de inkomenssteun in de landbouw&#13;
(Pb. EG nr. L 84) is onder meer als&#13;
volgt bepaald:&#13;
'Artikel 1&#13;
1. Om het streven naar aanpassing van de&#13;
gezinsbedrijven in de landbouw, die in de&#13;
context van de hervorming van het gemeenschappelijk&#13;
landbouwbeleid, kwetsbaar zijn&#13;
door de nieuwe marktverhoudingen en die&#13;
wegens hun economische en structurele situatie&#13;
niet in staat zijn het aanpassingsproces alleen&#13;
tot een goed einde brengen, te ondersteunen,&#13;
wordt een communautaire regeling&#13;
ingesteld op grond waarvan de Lid-Staten&#13;
kunnen worden gemachtigd om tijdelijke inkomenssteun&#13;
in de landbouw te verlenen,&#13;
hierna "inkomenssteun" genoemd.&#13;
'Artikel 2&#13;
Op grond van deze regeling kan slechts machtiging&#13;
worden verleend voor inkomenssteun&#13;
a) in het kader van een door de betrokken&#13;
Lid-Staat overeenkomstig artikel 3 opgesteld&#13;
programma,&#13;
'Artikel 3&#13;
1. Het programma voor inkomenssteun in&#13;
de landbouw, hierna "PIL" genoemd, vormt&#13;
het algemene kader van de betrokken Lid-&#13;
Staat voor het verlenen van inkomenssteun op&#13;
nationaal, regionaal en/of sectorieel niveau.&#13;
'Artikel 7 (...)&#13;
2. De Lid-Staat mag de voorgenomen&#13;
maatregelen niet ten uitvoer leggen voordat de&#13;
Commissie het betrokken PIL heeft goedgekeurd.&#13;
Bij de beoordeling vergewist de Commissie&#13;
zich ervan dat de voorgenomen maatregelen&#13;
in overeenstemming zijn met het bepaalde&#13;
in deze verordening, rekening houdend met&#13;
name met de doelstellingen bedoeld in artikel&#13;
1, lid 2, tweede alinea. (...)&#13;
4. Het bepaalde in lid 2, eerste alinea, belet&#13;
niet dat de betrokken Lid-Staat in het kader&#13;
van een overeenkomstig lid 3 goedgekeurd&#13;
PIL maatregelen inzake inkomenssteun toepast&#13;
die in verhouding tot de in het betrokken&#13;
PIL voorgestane maatregelen restrictiever zijn&#13;
met name op het punt van&#13;
- de geografische of sectoriële werkingssfeer,&#13;
- de bepalingen inzake de steunverlening als&#13;
bedoeld in de artikelen 4 en 5,&#13;
- de toepassingsduur&#13;
van de werkelijk verleende inkomenssteun.&#13;
(...)'&#13;
Bij Verordening (EEG) nr. 3813/89 van de&#13;
Commissie van 19 december 1989 tot vaststelling&#13;
van de bepalingen ter uitvoering van&#13;
de regeling inzake tijdelijke inkomenssteun in&#13;
de landbouw (Pb. EG nr. L 371) is onder meer&#13;
als volgt bepaald:&#13;
'Artikel 3&#13;
(...)&#13;
4. Het totale jaarlijkse gezinsinkomen&#13;
wordt voor elk gezin bepaald op basis van het&#13;
gemiddelde van het inkomen als bedoeld in&#13;
lid 2 over de laatste twee jaren of boekjaren&#13;
waarvoor normaal gegevens beschikbaar zijn.&#13;
Ingeval niet alle inkomensgegevens voor het&#13;
bepalen van dit gemiddelde beschikbaar zijn,&#13;
mag de betrokken Lid-Staat een andere periode&#13;
van twee jaar aanwijzen.&#13;
'Artikel 7 (...)&#13;
3. a) Wanneer het PIL wordt beperkt tot&#13;
één of een aantal sectoren, kan een bedrijf&#13;
daarvoor alleen in aanmerking komen als ten&#13;
minste 20% van de totale agrarische eindproduktie&#13;
van het bedrijf betrekking heeft op de&#13;
betrokken sectoren. Daarbij komt dat, wanneer&#13;
het PIL voor elk bedrijf forfaitair wordt&#13;
vastgesteld, per bedrijf het in het PIL aangegeven&#13;
steunbedrag wordt uitbetaald, verminderd&#13;
door toepassing van een coëfficiënt die&#13;
het aandeel van de in het PIL niet in aanmerking&#13;
genomen sectoren in de agrarische eindproduktie&#13;
van het bedrijf aangeeft.&#13;
b) De onder a) bedoelde produktie is de&#13;
jaarlijkse gemiddelde produktie over de jaren&#13;
waarvan is uitgegaan voor het bepalen van het&#13;
jaarlijkse gemiddelde als bedoeld in artikel 3,&#13;
lid 4.&#13;
'Artikel 15&#13;
Bij de mededeling van elk PIL aan de Commissie&#13;
verstrekt de betrokken Lid-Staat de op&#13;
grond van de artikel 4, 5 en 6 van Verordening&#13;
nr. 768/89 en op grond van deze verordening&#13;
mee te delen gegevens in de in de bijlage&#13;
vastgestelde vorm.'&#13;
'BIJLAGE&#13;
Voor elk aan de Commissie medegedeeld PIL&#13;
moeten de volgende gegevens worden verstrekt:&#13;
(...)&#13;
3.9. Wanneer het PIL wordt beperkt tot één&#13;
of een aantal sectoren: voor elk bedrijf het minimumaandeel&#13;
van de eindproduktie voor de&#13;
betrokken sector(en) in de totale eindproduktie&#13;
van het bedrijf (artikel 7, lid 3).&#13;
Bij de Beschikking is onder meer als volgt bepaald:&#13;
'Artikel 1&#13;
1. In het kader van deze regeling wordt&#13;
verstaan onder: (...)&#13;
g. akkerbouwbedrijf: bedrijf waarvan blijkens&#13;
de landbouwtelling 1989 tenminste 2/3 van de&#13;
bruto-omvang, uitgedrukt in standaard saldi,&#13;
afkomstig is uit de akkerbouw;&#13;
'Artikel 3 (...)&#13;
2. Inkomenssteun kan slechts worden verleend&#13;
aan natuurlijke personen, indien:&#13;
a. zij blijkens de gegevens van de land&#13;
bouwtellingen van 1987 en 1988 als bedrijfshoofd&#13;
voor eigen rekening en risico een&#13;
akkerbouwbedrijf hebben geëxploiteerd;&#13;
b. (...);&#13;
c. blijkens de gegevens van de landbouw&#13;
telling van 1989 van de totale oppervlakte aan&#13;
cultuurgrond van dit bedrijf tenminste 30%&#13;
wordt gebruikt voor de teelt van marktorde&#13;
ningsgewassen;&#13;
6. De beoordeling van het geschil&#13;
6.1. Ingevolge het bepaalde bij art. 3, tweede&#13;
lid, aanhef en onder c, van de Beschikking&#13;
kan inkomenssteun aan natuurlijke personen&#13;
slechts worden verleend, indien blijkens de&#13;
gegevens van de landbouwtelling van 1989&#13;
van de totale oppervlakte aan cultuurgrond&#13;
van het betrokken bedrijf ten minste 30%&#13;
wordt gebruikt voor de teelt van marktordeningsgewassen.&#13;
Tussen partijen is niet in geschil dat verzoeker&#13;
aan dit vereiste niet voldoet.&#13;
Het College is niet gebleken dat een van de&#13;
aan de Beschikking ten grondslag liggende&#13;
EEG-Verordeningen, dan wel het door de&#13;
Commissie van de EG goedgekeurde, zogenoemde&#13;
PIL enige bepaling bevat, die zich tegen&#13;
het stellen van dit vereiste verzet.&#13;
Dienaangaande wordt als volgt overwogen.&#13;
Bij Verordening (EEG) nr. 768/89 is een&#13;
communautaire regeling ingesteld, op grond&#13;
waarvan de Lid-Staten, aan wie blijkens de&#13;
considerans de mogelijkheid dient te worden&#13;
gegeven om tijdelijke inkomenssteun in de&#13;
landbouw te verlenen, kunnen worden gemachtigd&#13;
zodanige steun te verlenen binnen&#13;
de grenzen en met inachtneming van de eisen,&#13;
die bij en krachtens die verordening zijn gesteld.&#13;
Ingevolge het bepaalde bij de art. 2, 3&#13;
en 7 van voormelde verordening wordt een&#13;
machtiging, als hier bedoeld, gegeven door de&#13;
goedkeuring, door de Commissie van de EG,&#13;
van een zogenoemd programma voor inkomenssteun&#13;
in de landbouw (PIL), dat daartoe&#13;
dient te voldoen aan de voorwaarden, die deze&#13;
verordening en voorts Verordening (EEG) nr.&#13;
3813/89 van de Commissie tot vaststelling&#13;
van uitvoeringsbepalingen ter zake stellen.&#13;
Nederland heeft vorenbedoelde machtiging&#13;
verkregen bij Beschikking 90/36l/EEG van&#13;
de Commissie ter zake van het PIL, dat is ge-&#13;
publiceerd in Stcrt. 1990, 147, als bijlage II&#13;
bij de Beschikking.&#13;
Blijkens het bepaalde bij art. 1 van voormelde&#13;
Verordening (EEG) nr. 768/89, bezien&#13;
in het licht van haar considerans, strekt voormelde&#13;
regeling tot ondersteuning van kwetsbare&#13;
landbouwbedrijven, die wegens hun&#13;
economische en structurele situatie niet in&#13;
staat zijn de vereiste aanpassing aan de nieuwe&#13;
situatie op de landbouwmarkten als gevolg&#13;
van de hervorming van het gemeenschappelijk&#13;
landbouwbeleid alleen tot een goed einde&#13;
te brengen.&#13;
Het karakter van de aldus getroffen voorziening&#13;
brengt mee dat een nationale regeling&#13;
inzake tijdelijke inkomenssteun in de landbouw,&#13;
enerzijds, niet verder mag strekken dan&#13;
de in het goedgekeurde PIL en voormelde&#13;
verordeningen aangegeven bovengrenzen toelaten,&#13;
doch, anderzijds, met name in het licht&#13;
van voormelde doelstelling, wel restrictiever&#13;
voorzieningen mag bevatten. Laatstvermelde&#13;
vaststelling vindt uitdrukkelijk bevestiging in&#13;
het bepaalde bij art. 7, vierde lid, van voormelde&#13;
verordening.&#13;
Tegen deze achtergrond valt, anders dan&#13;
verzoeker kennelijk heeft willen betogen, niet&#13;
in te zien dat de Nederlandse uitvoeringsregeling&#13;
zich in het raam van vorenvermelde machtiging&#13;
zou hebben te beperken tot aanwijzing&#13;
van de voor inkomenssteun in aanmerking komende&#13;
landbouwsectoren en binnen die sectoren&#13;
niet nader zou mogen differentiëren en&#13;
geen nadere eisen zou mogen stellen, zoals in&#13;
het goedgekeurde PIL en vervolgens in de Beschikking&#13;
is gedaan. De hier aangenomen, uit&#13;
het karakter van de communautaire regeling af&#13;
te leiden bevoegdheden, impliceren in de eerste&#13;
plaats de ruimte om, wanneer het PIL wordt&#13;
beperkt tot een of een aantal sectoren - in Nederland&#13;
is het PIL beperkt tot de sector akkerbouw&#13;
- te bepalen dat een bedrijf voor de steun&#13;
alleen in aanmerking kan komen als 2/3&#13;
(=66,67%) van de agrarische eindproduktie&#13;
van het bedrijf betrekking heeft op de akkerbouw,&#13;
gelijk is bepaald bij art. 3, lid 2, onder a,&#13;
juncto art. 1, lid 1, onder g, van de Beschikking,&#13;
en aldus een restrictiever voorziening te&#13;
treffen dan art. 7, lid 3, onder a, van Verordening&#13;
(EEG) nr. 3813/89 van de Commissie (...&#13;
ten minste 20%) verlangt. Overigens is niet in&#13;
geschil dat verzoeker aan dit vereiste inzake&#13;
2/3 akkerbouwprodukten voldoet.&#13;
Hiermede is tevens aangegeven dat verzoeker&#13;
het vereiste, neergelegd in art. 3, lid 2, onder&#13;
c, van de Beschikking - dat ten minste&#13;
30% van de totale oppervlakte aan cultuurgrond&#13;
moet worden gebruikt voor de teelt van&#13;
marktordeningsgewassen - ten onrechte in relatie&#13;
brengt met het bepaalde bij art. 7, lid 3,&#13;
onder a, van Verordening (EEG) nr. 3813/89.&#13;
Wat nu de eis van art. 3, lid 2, onder c van&#13;
de Beschikking betreft (de 30%-eis), moet&#13;
worden opgemerkt dat deze eis een verdere&#13;
restrictie aanbrengt in die zin dat niet alle akkerbouwers&#13;
- indien aan overige vereisten is&#13;
voldaan - voor steun in aanmerking komen,&#13;
doch alleen diegenen die ten minste 30% van&#13;
hun cultuurgrond gebruiken voor de teelt van&#13;
marktordeningsgewassen, dat wil zeggen produkten&#13;
waarvan de prijzen als gevolg van aanpassingen&#13;
in het gemeenschappelijk landbouwbeleid&#13;
sinds 1984 (aanzienlijk) zijn gedaald,&#13;
met dienovereenkomstige inkomensdaling&#13;
voor diegenen die deze gewassen&#13;
verbouwen.&#13;
Alweer bezien tegen de achtergrond van&#13;
het hiervoor beschreven karakter van de getroffen&#13;
communautaire voorziening is het&#13;
College van oordeel dat ook het stellen van&#13;
deze nadere eis, die beoogt de steun te beperken&#13;
tot bedrijven, die kwetsbaar zijn door de&#13;
nieuwe marktverhoudingen, als genoemd in&#13;
art. 1 van Verordening (EEG) nr. 768/89, zich&#13;
daarmee verdraagt.&#13;
Het betoog van verzoeker dat de keuze in&#13;
art. 3, lid 2, onder c van de Beschikking van -&#13;
uitsluitend - het jaar 1989 als peiljaar voor de&#13;
toepassing van voormelde 30%-eis ten onrechte&#13;
afwijkt van art. 7, lid 3, onder b, juncto&#13;
art. 3, lid 4 van Verordening (EEG) nr.&#13;
3813/89, waarin voor een tweejarige referentieperiode&#13;
is gekozen, treft geen doel. Immers,&#13;
genoemd art. 7, lid 3, onder b is slechts van&#13;
belang voor de beantwoording van de vraag&#13;
of een landbouwbedrijf behoort tot de sector&#13;
waarvoor het PIL een voorziening treft, in Nederland&#13;
tot de sector akkerbouw. Zoals gezegd&#13;
is niet in geschil dat verzoekers bedrijf&#13;
daartoe behoort. Het College heeft geen aanknopingspunt&#13;
gevonden voor de conclusie dat&#13;
bedoeld artikelonderdeel ertoe zou dwingen&#13;
ook voor de toetsing of wordt voldaan aan de&#13;
eis inzake 30% marktordeningsgewassen uit&#13;
te gaan van een tweejarige referentieperiode.&#13;
Evenmin is het College kunnen blijken dat&#13;
de Beschikkinggever bij afweging van de met&#13;
vorenvermelde doelstelling gemoeide belangen&#13;
niet in redelijkheid heeft kunnen komen&#13;
tot de keuze van - uitsluitend - het jaar 1989&#13;
als peiljaar voor de toepassing van voormelde&#13;
30%-eis. Daartoe wordt overwogen dat met&#13;
name niet is gebleken dat niet op goede gronden&#13;
berust het betoog van verweerder dat het&#13;
jaar 1989, als laatste jaar vóór de goedkeuring&#13;
van het PIL, een scherper inzicht geeft dan&#13;
voorgaande jaren, in de omstandigheden,&#13;
waarin bedrijven onder invloed van het gewijzigde&#13;
gemeenschappelijk landbouwbeleid uiteindelijk&#13;
zijn komen te verkeren en in de&#13;
mate, waarin zij wegens hun economische en&#13;
structurele situatie niet in staat zijn gebleken&#13;
het proces van aanpassing aan dat gewijzigde&#13;
beleid alleen tot een goed einde te brengen.&#13;
Gesteld noch gebleken is voorts dat de nadelige&#13;
gevolgen, voor verzoeker, van de keuze&#13;
voor het hier besproken vereiste, in onevenredige&#13;
verhouding staan tot het met deze keuze&#13;
te dienen doel.&#13;
Uit al het vorenoverwogene volgt dat de&#13;
door verzoeker bij aanvullend verzoekschrift&#13;
aangevoerde grief niet kan slagen.&#13;
6.2. Ook de ter zitting nog aangevoerde&#13;
grief kan niet tot het door verzoeker gewenste&#13;
resultaat leiden. Dienaangaande overweegt&#13;
het College dat verweerder heeft ontkend dat&#13;
hij, in weerwil van het ter zake in de Beschik&#13;
king bepaalde, als uitvloeisel van vast beleid&#13;
te dezen andere jaren dan 1989 als peiljaar&#13;
hanteert. Het tegendeel is niet aannemelijk ge&#13;
worden. Overigens is ook in het geval, waar&#13;
op verzoeker zich beroept, inkomenssteun&#13;
geweigerd.&#13;
6.3. Nu ook overigens niet is gebleken van&#13;
feiten of omstandigheden op grond waarvan&#13;
het bestreden besluit in aanmerking komt&#13;
voor vernietiging op een der in art. 5 van de&#13;
Wet administratieve rechtspraak bedrijfsorga&#13;
nisatie genoemde gronden, moet het beroep&#13;
worden verworpen. Dienovereenkomstig&#13;
wordt beslist.&#13;
7. Beslissing&#13;
Het College verwerpt het beroep.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5312</htmlpath></article>
</articles></edition>
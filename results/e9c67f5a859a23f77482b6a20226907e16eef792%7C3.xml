<edition><articles><article><jaar>2009</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2009</searchword><id>8145</id><udhid>UDH:TvAR/8145</udhid><titel>Landgoederen en buitenplaatsen in de zin van de Natuurschoonwet 1928</titel><searchwords><searchword>TvAR 9/2009</searchword><searchword>UDH:TvAR/8145</searchword></searchwords><attachments><attachment><name>TvAR2009_09_02_Landgoederen.pdf</name><extention>pdf</extention><url>https://denhollander.info/download/7359/ci</url></attachment></attachments><inleiding>1. Inleiding&#13;
De wetgever heeft reeds in het begin van de twintigste eeuw&#13;
ingezien dat het behoud van natuurschoon in Nederland gestimuleerd&#13;
diende te worden. Het natuurschoon bestond in&#13;
die tijd voor het grootste gedeelte uit landgoederen in particulier&#13;
bezit. Vererving en de daarmee gepaard gaande hoge&#13;
successierechten betekenden veelal (gedeeltelijke) verkoop en&#13;
dus versnippering van landgoederen.1 In 1928 werd de Natuurschoonwet&#13;
19282 (hierna:NSW) ingevoerd,met als doel&#13;
de bevordering van de instandhouding van natuurschoon&#13;
door middel van diverse fiscale faciliteiten. Rangschikking&#13;
van een landgoed brengt (gedeeltelijke) vrijstellingen op het&#13;
gebied van schenking- en successierecht, recht van overgang,&#13;
overdrachtsbelasting en inkomstenbelasting met zich mee.&#13;
De verschillende definities en de fiscale faciliteiten zijn in&#13;
diverse wetten, regelgeving en besluiten ondergebracht en&#13;
wijken wel eens van elkaar af, zodat de materie van NSWlandgoederen&#13;
als ingewikkeld en onoverzichtelijk wordt ervaren.&#13;
3 In een vervolgartikel zullen wij nader ingaan op de&#13;
oorzaken en gevolgen van statusverlies van deNSW, de fiscale&#13;
aspecten van de NSW-landgoederen en de aandachtspunten&#13;
bij overdracht van een NSW-landgoed al dan niet aan de&#13;
‘volgende generatie’.&#13;
De NSW is in het laatste decennium een aantal malen ingrijpend&#13;
gewijzigd: in 2000 werd de bezitseis van 25 jaar geïntroduceerd&#13;
en per 1 juni 2007 werd de definitie van landgoed&#13;
met natuurterreinen uitgebreid, werden de regels betreffende&#13;
gezamenlijke rangschikking aangescherpt en werd het begrip&#13;
eigenaar uitgebreidmet de bloot-eigenaar.Mede door gemelde&#13;
wijzigingen is het huidige doel van deNSWbreder geworden:&#13;
ook het creëren van natuurschoon valt onder de doelstelling.&#13;
In dit artikel richten wij ons op de vereisten voor rangschikking&#13;
van landgoederen krachtens deNSW, schetsen wij enkele&#13;
gesignaleerde problemen uit de praktijk en doen wij een&#13;
aantal voorstellen tot verbetering van de NSW.</inleiding><content>2. Vereisten voor rangschikking van een landgoed&#13;
als NSW-landgoed&#13;
2.1. Het begrip landgoed&#13;
Het begrip landgoed staat centraal in de NSW. Art. 1 lid 1&#13;
sub a van deNSWgeeft een definitie van het begrip landgoed:&#13;
‘Een in Nederland gelegen, geheel of gedeeltelijk met natuurterreinen,&#13;
bossen of andere houtopstanden bezette&#13;
onroerende zaak – daaronder begrepen die waarop een&#13;
buitenplaats of andere, bij het karakter van het landgoed&#13;
passende, opstallen voorkomen – voor zover het blijven&#13;
voortbestaan van die onroerende zaak in zijn karakteristieke&#13;
verschijningsvorm voor het behoud van het natuurschoon&#13;
wenselijk is.’&#13;
2.2. Voorwaarden rangschikking&#13;
De voorwaarden voor rangschikking van een landgoed als&#13;
NSW-landgoed zijn opgenomen in het Rangschikkingsbesluit&#13;
Natuurschoonwet 19284 (in het vervolg van dit artikel aangeduid&#13;
als: ‘Rangschikkingsbesluit’). De voorwaarden hebben&#13;
betrekking op:&#13;
a. de oppervlakte van de onroerende zaak (paragraaf 2.2.1);&#13;
b. de bezetting van de oppervlakte van de onroerende zaak&#13;
met houtopstanden of natuurterreinen (paragraaf 2.2.2);&#13;
c. de wijze en de aard van de bebouwing en het soort gebruik&#13;
van de onroerende zaak (paragraaf 2.2.3)&#13;
2.2.1. Voorwaarden met betrekking tot de oppervlakte&#13;
van de onroerende zaak&#13;
Ten aanzien van de oppervlakte van de onroerende zaak is&#13;
uitgangspunt dat het gaat om een aaneengesloten gebied van&#13;
tenminste 5 hectare.5 Onverharde wegen, verharde wegen&#13;
niet breder dan 5meter, waterlopen niet breder dan 25meter&#13;
of niet-geëlektrificeerde enkelsporen worden geacht het aaneengesloten&#13;
gebied niet te scheiden. Dit geldt tevens, onder&#13;
voorwaarden, indien terreinen en wateren gescheiden worden door wegen, dijken, spoorwegen of waterlopen en voor zover&#13;
een landschappelijke of functionele samenhang is tussen deze&#13;
terreinen, of indien een nauwe historische band bestaat tussen&#13;
deze terreinen.6&#13;
Deze eisen ten aanzien van de oppervlakte zijn niet van toepassing&#13;
indien:&#13;
– op de onroerende zaak een buitenplaats is gelegen;&#13;
– sprake is van ‘gezamenlijke rangschikking‘ als bedoeld in&#13;
art. 3 leden 3 en 4 Rangschikkingsbesluit van percelen&#13;
van meer dan 1 hectare, maar kleiner dan 5 hectare of&#13;
van percelen van 1 hectare of kleiner.&#13;
‘Buitenplaats’&#13;
Art. 1 lid 1 sub c van het Rangschikkingsbesluit geeft de&#13;
volgende definitie van een buitenplaats:&#13;
‘(..) onroerende zaak met daarop gelegen een in oorsprong&#13;
versterkt huis, een kasteel, een buitenhuis of een landhuis,&#13;
eventueel met bijgebouwen, met een architectonisch&#13;
daarmee verbonden historische tuin of historisch park van&#13;
ten minste één hectare waarvan de aanleg dateert van vóór&#13;
1850 en herkenbaar aanwezig is, indien dit complex, dan&#13;
wel ten minste één van de onderdelen daarvan, een beschermd&#13;
monument is dat is ingeschreven in een register&#13;
als bedoeld in artikel 6, eerste lid, van deMonumentenwet&#13;
1988’.'&#13;
Het gehele complex, en/of het hoofdhuis, en/of een van de&#13;
bijgebouwen of landschapselementen (bijvoorbeeld een hek,&#13;
duiventoren, tuinmuur, theekoepel) dient een rijksmonument&#13;
te zijn.7 Een aardig voorbeeld uit de praktijk is het verzoek&#13;
tot rangschikking als buitenplaats van een rijksmonumentale&#13;
boerderij. Indien de boerderij onderdeel zou uitmaken van&#13;
een groter geheel dat overigens aan de hierboven gemelde&#13;
voorwaarden voldoet, zou rangschikking geen enkel probleem&#13;
hoeven te zijn. Een ‘losse’ boerderij in het landschap, ook al&#13;
is deze een rijksmonument, voldoet echter niet aan de definitie&#13;
van een buitenplaats. De Afdeling bestuursrechtspraak Raad&#13;
van State (hierna: de Afdeling) heeft recentelijk het hoger&#13;
beroep tegen een afwijzing van een monumentale boerderij&#13;
als buitenplaats terecht afgewezen.8 In deNota van toelichting&#13;
bij Besluit van 23 november 1990 tot vaststelling van het&#13;
Rangschikkingsbesluit wordt immers uitdrukkelijk vermeld&#13;
dat een boerderij niet onder het begrip buitenplaats valt.&#13;
Daarnaast heeft de Afdeling geoordeeld dat de ministers gewichtmochten&#13;
toekennen aan het feit dat de Rijksdienst voor&#13;
het Cultureel Erfgoed (de voormalige Rijksdienst voor de&#13;
Monumentenzorg) de boerderij als monumentale boerderij&#13;
heeft aangemerkt en niet als een (historische) buitenplaats.&#13;
Het hierna te behandelen bezettingsvereiste voor wat betreft&#13;
bossen, houtopstanden of natuurterreinen is voor buitenplaatsen&#13;
overigens niet van toepassing.&#13;
Voor de overige, niet-monumentale opstallen op een buitenplaats&#13;
geldt uitsluitend de eis dat zij passend zijn in het&#13;
landschap. Let wel: niet het gehele park behoeft een aanleg&#13;
te hebben van vóór 1850, terwijl bovendien slechts een gedeelte herkenbaar hoeft te zijn. Gemeld register wordt gehouden&#13;
door de Rijksdienst voor het Cultureel Erfgoed te&#13;
Amersfoort en is telefonisch raadpleegbaar. In de regel zijn&#13;
in het kadaster tevens de redengevende omschrijving bij de&#13;
aanwijzing van het rijksmonument raadpleegbaar.&#13;
Het begrip buitenplaats in het Rangschikkingsbesluit is&#13;
vreemd genoeg niet hetzelfde als het begrip buitenplaats in&#13;
het Besluit rijkssubsidiëring historische buitenplaatsen:9&#13;
‘beschermde historische buitenplaats: een in het register,&#13;
bedoeld in artikel 6 van de Monumentenwet 1988, als&#13;
zodanig vermeld complex waarin van oorsprong één of&#13;
meer gebouwen een compositorisch geheel vormen met&#13;
een tuin of met een park van tenminste 1 hectare, waarvan&#13;
de aanleg dateert van vóór 1850 en herkenbaar aanwezig&#13;
is’.&#13;
De definitie van het Rangschikkingsbesluit is ruimer in die&#13;
zin dat niet het gehele complex een rijksmonument behoeft&#13;
te zijn. Voor de praktijk valt niet in te zien waarom een&#13;
eigenaar van een rijksmonumentaal huis met een architectonisch&#13;
daarmee verbonden tuin van tenminste één hectare van&#13;
na 1850, maar van vóór 1940 niet ook als buitenplaats kan&#13;
worden gerangschikt. Het zou de praktijk en de instandhouding&#13;
van jongere buitenplaatsen ten goede komen wanneer&#13;
de wetgever de definitie van het begrip buitenplaats zou aanpassen&#13;
in deze lijn.&#13;
Gezamenlijke rangschikking van een p erceel kleiner&#13;
dan 5 maar groter dan 1 hectare&#13;
In het geval van rangschikking van een perceel dat kleiner is&#13;
dan 5 hectare maar groter dan 1 hectare, dient elk perceel&#13;
afzonderlijk te voldoen aan de voorwaarden voor rangschikking&#13;
van een landgoed, dat wil zeggen dat het perceel bezet&#13;
moet zijn met 30% natuurterreinen of 30% houtopstanden&#13;
én gezamenlijk met een aangrenzende onroerende zaak 5&#13;
hectare of meer moet bedragen.10 Daarnaast mag de oppervlakte&#13;
van slechts één aangrenzende onroerende zaak die&#13;
NSW-gerangschikt is (de ‘aanleunrangschikking’), dan wel&#13;
tegelijkertijd gerangschikt gaat worden (de ‘samenwerkingsrangschikking’),&#13;
worden meegeteld en dient tussen beide&#13;
onroerende zaken een nauwe historische band te bestaan.&#13;
Wat onder een historische band dient te worden verstaan is&#13;
niet een precies afgebakend begrip enmag op eigen wijzemet&#13;
diverse documenten worden onderbouwd. De memorie van&#13;
toelichting11 vermeldt hierover het volgende:&#13;
‘(..) Hierbij kan gedacht worden aan situaties waarin oorspronkelijk&#13;
naast het hoofdgebouw,verschillende in dezelfde&#13;
stijl gebouwde boerderijen tot het landgoed van één en&#13;
dezelfde eigenaar behoorden en verschillende personen&#13;
vervolgens verschillende onderdelen in eigendom hebben&#13;
verkregen of waarin verschillende eigenaren kunnen aantonen&#13;
al jarenlang samen te werken en een gezamenlijk beheer van beide percelen vanuit een oogpunt van natuurbeheer&#13;
of om cultuurhistorische redenen wenselijk is. (..)’&#13;
Indien zich op de hierboven genoemde onroerende zaken&#13;
opstallen bevinden en men deze ook wil laten rangschikken,&#13;
dan worden enkele aanvullende voorwaarden gesteld. De&#13;
opstallen kunnen slechts worden gerangschikt indien:12&#13;
– het rijksmonumenten betreft;&#13;
– het functionele opstallen voor het beheer13 van het landgoed&#13;
betreft; of&#13;
– het opstallen betreft die vóór 1940 zijn gebouwd en hun&#13;
uiterlijke karakter hebben behouden, voor zover een&#13;
nauwe historische band tussen de beide onroerende zaken&#13;
bestaat.14&#13;
De aanvraag voor een ‘aanleunrangschikking’ kan zonder&#13;
medewerking van de aangrenzende onroerende zaak worden&#13;
aangevraagd.15 In het geval van een ‘samenwerkingsrangschikking&#13;
waarbij beide onroerende zaken nog niet krachtens de&#13;
NSWzijn gerangschikt, dienen beide verzoeken tegelijkertijd&#13;
te worden ingediend met een verklaring dat zij om gezamenlijke&#13;
rangschikking verzoeken.&#13;
De gezamenlijke rangschikking voor een perceel van&#13;
maximaal 1 hectare&#13;
Een onroerende zaak ter grootte vanmaximaal 1 hectare komt&#13;
in aanmerking voor gezamenlijke rangschikking als NSWlandgoed&#13;
indien:&#13;
– zich op de onroerende zaak een opstal bevindt die vóór&#13;
1 januari 194016 is gebouwd, en die na deze datum uiterlijk&#13;
zijn karakter heeft behouden;&#13;
– de onroerende zaak aan een bestaand NSW-landgoed&#13;
grenst en de oppervlakte van deze onroerende zaak en&#13;
het bestaande NSW-landgoed tezamen ten minste 5&#13;
hectare bedraagt; en&#13;
– er een nauwe historische band bestaat tussen de opstal&#13;
en het aangrenzende landgoed.17&#13;
In deze situatie is het derhalve niet voldoende dat de onderliggende&#13;
grond een nauwe historische band met het aangrenzende&#13;
landgoed heeft zoals dat wel bij percelen van kleiner&#13;
dan 5maar groter dan 1 hectare wordt geëist.Het bezettingsvereiste&#13;
van 30% houtopstanden of natuurterreinen wordt&#13;
voor deze kleinere percelen niet gesteld. De wetgever beoogt&#13;
hier voornamelijk mee dat oude in (eigendoms-) erfpacht&#13;
uitgegeven boerderijen die vroeger tot een landgoed behoorden&#13;
ter behoud van hun cultuurhistorische waarde krachtens&#13;
de NSW kunnen worden gerangschikt. Uit de Lijst van&#13;
opengestelde landgoederen18 zijn echter uitsluitend opengestelde&#13;
NSW-landgoederen kenbaar, hetgeen het voor de praktijk niet gemakkelijker maakt. Enkele provincies, zoals&#13;
de provincie Utrecht, publiceren wel alleNSW-gerangschikte&#13;
landgoederen op hun website.&#13;
2.2.2. Voorwaarden met betrekking tot de bezetting&#13;
van de oppervlakte van de onroerende zaak met&#13;
houtopstanden of natuurterreinen&#13;
Voor rangschikking als NSW-landgoed is - op een enkele&#13;
uitzondering na19 - vereist dat de bezetting van de oppervlakte&#13;
van de onroerende zaak voor tenminste 30% bestaat uit&#13;
houtopstanden of natuurterreinen. 20&#13;
De begrippen bos, houtopstanden en natuurterreinen&#13;
Het begrip bos is niet gedefinieerd in het Rangschikkingsbesluit.&#13;
In de parlementaire geschiedenis van de Wet Inkomstenbelasting&#13;
wordt over het begrip bos het volgende opgemerkt21:&#13;
‘(…) een vrij algemene instemming met de (…) gedachte,&#13;
dat de aanwas van opgaand hout (…) niet door de inkomstenbelasting&#13;
diende te worden getroffen. (de) reden is het&#13;
groot algemeen belang, dat er gelegen is in het bezit van&#13;
een goeden boschstand (…) het begrip’boschbedrijf’ (dient)&#13;
in ruimen zin (…) te worden opgevat, zoodat daaronder&#13;
wordt gerekend opgaand hout in het algemeen.’&#13;
Het begrip bos wordt in de jurisprudentie tevens zeer ruim&#13;
uitgelegd22; fruitteelt wordt echter niet als bos beschouwd.23&#13;
Het begrip houtopstanden wordt uitsluitend negatief geformuleerd24:&#13;
‘houtopstanden: houtopstanden niet zijnde kweekgoed,&#13;
kerstboomteelten, laagstamboomgaarden of snijgrienden.’&#13;
Het enige wat duidelijk is, is dat houtopstanden een duurzame&#13;
bijdrage aan het natuurschoon dienen te leveren.25 Wanneer&#13;
wij aanknopen bij de jurisprudentie omtrent de bosbouwvrijstelling&#13;
uit de Wet Inkomstenbelasting 2001valt onder het&#13;
begrip houtopstanden al het opgaand hout dat duurzaammet&#13;
de grond is verbonden.26&#13;
Art. 2 lid 4 Rangschikkingsbesluit behandelt aanwezige kapvlakten&#13;
en geeft daarmee een nadere invulling van het begrip&#13;
houtopstanden als bedoeld in art. 2 lid 1 sub c van het&#13;
Rangschikkingsbesluit. Voor het bepalen of er genoeg houtopstanden&#13;
aanwezig zijn, wordt bij bestaande bomen onder&#13;
meer gekeken naar de kroonprojectie, zijnde de reikwijdte&#13;
van de takken vanuit de kroon van de boom.&#13;
Bij de wetswijziging van 2007 is de term natuurterreinen geïntroduceerd&#13;
in de NSW. Bij de omschrijving van deze natuurterreinen&#13;
is zoveel mogelijk aansluiting gezocht bij de&#13;
benamingen in het Handboek Natuurdoeltypen van het Ministerie&#13;
van LNV.27 Onder natuurterreinen wordt volgens&#13;
art. 1 sub d Rangschikkingsbesluit verstaan:&#13;
‘1° heidevelden, hoogvenen, laagveenmoerassen, zandverstuivingen,&#13;
duinterreinen, kwelders, slufters, schorren,&#13;
gorzen, slikken, groene stranden, rietlanden, ruigten,&#13;
struwelen, moerassen, vennen, poelen, beken, kleine rivieren,&#13;
wielen, afgesloten rivierlopen, kreken, bronnen en&#13;
sprengen, voor zover deze gronden niet in gebruik zijn als&#13;
landbouwgrond;&#13;
2° kalkgraslanden, bloemrijke graslanden van het heuvelland,&#13;
van het zand- en het veengebied, of van het rivierenen&#13;
zeekleigebied, natte schraalgraslanden, dotterbloemgraslanden&#13;
van beekdalen, of van veen- en kleigebieden, natte&#13;
matig voedselrijke graslanden, droge schraalgraslanden van&#13;
de hogere gronden, droge kalkarme duingraslanden, droge&#13;
kalkrijke duingraslanden en binnendijkse zilte graslanden,&#13;
voor zover deze gronden slechts in gebruik zijn voor begrazing&#13;
of als hooiland en begroeid zijnmet voor deze graslanden&#13;
kenmerkende vegetatietypen.’&#13;
Door de verruiming van de natuurdoeltypen krijgt de ontwikkeling&#13;
van bijvoorbeeld ‘natte natuur’ meer kans.&#13;
Nieuwe landgoederen of ontwikkeling van natuur&#13;
Het kan zijn dat een onroerende zaak op het moment van de&#13;
aanvraag tot rangschikking als NSW-landgoed nog niet voldoet&#13;
aan de hiervoor genoemde bezettingseis, maar dat wel&#13;
het voornemen bestaat om door middel van aanplanting alsnog&#13;
voor voldoende bos/houtopstanden/natuurterreinen te&#13;
gaan zorgen. In zo´n geval kan een onroerende zaak toch in&#13;
aanmerking komen voor rangschikking, mits voldaan is aan&#13;
de volgende eisen: (a) de onroerende zaak voldoet binnen een&#13;
termijn van drie jaar aan alle voorwaarden die worden gesteld&#13;
aan een NSW-landgoed, (b) er een beplantingsplan is opgesteld&#13;
en (c) er aan de uitvoering van het beplantingsplan is&#13;
begonnen.28&#13;
Nieuwe landgoederen middels omvorming van&#13;
landbouwgronden&#13;
In de hiervoor geciteerde definitie van natuurterreinen wordt&#13;
voor sommige natuurterreinen vermeld dat deze niet in gebruikmogen&#13;
zijn als landbouwgrond.Met de laatste wijziging&#13;
van de NSW is de rangschikking van landbouwgronden als&#13;
onderdeel van een NSW-landgoed echter versoepeld met de&#13;
introductie van art. 1 lid 2 Rangschikkingsbesluit. Daarin is bepaald dat landbouwgronden onder de volgende voorwaarden&#13;
als natuurterrein voor de NSW aangemerkt:&#13;
1. de grond wordt ingericht of anderszins genoegzaam geschikt&#13;
gemaakt voor de ontwikkeling tot natuurterrein;&#13;
2. die ontwikkeling tot natuurterrein geschiedt volgens een&#13;
goedgekeurd natuurinrichtingsplan;&#13;
3. elk gebruik van de grond dat de ontwikkeling tot natuurterrein&#13;
kan belemmeren, is blijkens een schriftelijke verklaring&#13;
gestaakt.29&#13;
Het enkel braak laten liggen van landbouwgronden brengt&#13;
overigens niet met zich mee dat deze in alle gevallen aan het&#13;
gebruik van de landbouw zijn onttrokken. Recentelijk heeft&#13;
de Afdeling geoordeeld dat wanneer de percelen op ieder&#13;
moment als zodanig weer als landbouwgrond kunnen worden&#13;
gebruikt, deze nog steeds voor de NSW als landbouwgrond&#13;
worden aangemerkt.30 Volgens deNota van toelichting31 kan&#13;
braakliggende landbouwgrond onder omstandigheden toch&#13;
aan de landbouw zijn onttrokken zolang geen braakligsubsidie&#13;
op grond van Europese regelgeving wordt genoten, maar wel&#13;
een subsidie voor de omvorming naar natuurterrein is aangevraagd&#13;
maar nog geen aanvang met de functieverandering&#13;
heeft plaatsgevonden.&#13;
De wetgever heeft landbouwgronden opgenomen ter afstemming&#13;
op de Subsidieregeling Natuurbeheer32 en de Wet Inrichting&#13;
Landelijk Gebied (WILG). Blijkens de Toelichting&#13;
op het Rangschikkingsbesluit33 dient het begrip landbouw&#13;
in de ruime betekenis te worden verstaan: onder andere akkerbouw,&#13;
tuinbouw, veeteelt, laagstamboomgaarden vallen&#13;
dus onder het begrip landbouw. Men dient wel rekening te&#13;
houden met de hierna te behandelen voorwaarde van het&#13;
soort gebruik van de terreinen en opstallen wordt gebruikt:&#13;
intensieve veehouderij en glastuinbouw komen per definitie&#13;
niet voor rangschikking als NSW-landgoed in aanmerking.&#13;
Ten aanzien van het kunnenmeerangschikken van landbouwgronden&#13;
gelden diverse aanvullende voorwaarden ten aanzien&#13;
van de oppervlakte en omtrent omzoming. De oppervlakte&#13;
van de landbouwgronden mag niet groter zijn dan 5 hectare,&#13;
dan wel 5%van de totale oppervlakte van de onroerende zaak&#13;
tot een maximum van 20 hectare. De omtrek van de landbouwterreinen&#13;
dient voor tenminste 75%te worden omgeven&#13;
door houtopstanden, dan wel voor tenminste 50%te worden&#13;
omgeven door een nagenoeg aaneengesloten houtopstand.&#13;
Let wel: de houtopstanden hoeven niet op de te rangschikken&#13;
terreinen te liggen, ook buurmans houtopstanden tellenmee.&#13;
Landbouwgronden kunnen op basis van de huidige wet- en&#13;
regelgeving niet door natuurterreinen worden omzoomd.&#13;
Mede gelet op de introductie van natuurterreinen in deNSW zou het voor de hand hebben gelegen om ook omzoming&#13;
door natuurterreinen mogelijk te maken. Indien de in de&#13;
vorige paragraaf aangehaalde braakliggende landbouwgronden&#13;
niet aan het oppervlakte- en omzomingsvereiste voldoen, dan&#13;
kunnen zij voor de NSW derhalve niet worden meegerangschikt.&#13;
2.2.3. Voorwaarden met betrekking tot de wijze en&#13;
aard van de bebouwing en het soort gebruik van de&#13;
onroerende zaak&#13;
Opstallen&#13;
Opstallen komen uitsluitend voor rangschikking in aanmerking&#13;
indien zij bij het karakter van het landgoed passen en&#13;
het blijven voortbestaan in hun karakteristieke verschijningsvorm&#13;
voor het behoud van het natuurschoon wenselijk is.&#13;
Aanknopingspunten bij de beoordeling kunnen zijn: grootte&#13;
en bouwstijl van de opstallen, de ligging op het landgoed en&#13;
het gebruik van de opstallen. Opstallen van vóór 1940 die&#13;
hun uiterlijke karakter hebben behouden en opstallen die&#13;
dienen voor de instandhouding of het beheer van het landgoed,&#13;
worden geacht geen inbreuk te maken op het natuurschoon.&#13;
In de praktijk kan rangschikking van opstallen problemen&#13;
opleveren, ook al gaat het hier vaak omal dan niet voormalige&#13;
personeelswoningen en functionele gebouwen op het landgoed.&#13;
Het oordeel of een opstal past bij de karakteristieke&#13;
verschijningsvorm van een landgoed en geen inbreuk maakt&#13;
op het natuurschoon is subjectief en voor veel eigenaren en&#13;
adviseurs lastig te volgen. De Afdeling heeft in een recente&#13;
uitspraak34 een oordeel geveld over de rangschikking van&#13;
opstallen en parkeerplaatsen op een landgoed in Rotterdam.&#13;
Diverse opstallen op het betreffende landgoed zijn weliswaar&#13;
vóór 1940 gebouwd, maar hun uiterlijke verschijningsvorm&#13;
(gevels, ramen, kozijnen, dak, uitbouwen) is sindsdien gewijzigd.&#13;
De Ministers hebben het verzoek tot rangschikking van&#13;
de opstallen derhalve afgewezen.De afwijzing van het verzoek&#13;
tot rangschikking is volgens de Afdeling weliswaar terecht,&#13;
maar de motivering voor de afwijzing vond de Afdeling onvoldoende.&#13;
De ministers hebben zich slechts in algemene&#13;
bewoordingen uitgelaten dat de opstallen niet passend zijn&#13;
en een inbreuk maken op het natuurschoon. De Afdeling&#13;
oordeelde dat de inspecteurs hun besluiten in het vervolg&#13;
voldoende duidelijk moeten motiveren waarom er sprake is&#13;
van een inbreuk op natuurschoon. Hierdoor kan willekeur&#13;
door de overheid beter worden voorkomen.&#13;
Het soort gebruik dat van de terreinen en de opstallen wordt&#13;
gemaakt mag geen inbreuk maken op het natuurschoon.35&#13;
Gemakshalve geeft het Rangschikkingsbesluit een (overigens&#13;
niet uitputtende) opsomming van situaties die zowel wel als&#13;
niet als inbreuk worden beschouwd. Enkele voorbeelden van&#13;
inbreuk zijn: intensieve veehouderij, glastuinbouw en intensieve&#13;
dag- of verblijfsrecreatie (zulks met uitzondering van&#13;
bepaalde kampeerterreinen). Een voorbeeld uit de rechtspraak&#13;
is het verzoek tot rangschikking van een begraafplaats. De&#13;
afwijzing van gemeld verzoek werd in beroep voorgelegd aan de Rechtbank te Haarlem.36 De eiseres stelde dat bedoelde&#13;
begraafplaats vanwege de cultuurhistorische waarde, aangelegd&#13;
in Engelse landschapsstijl, kenmerkend is voor het landgoed&#13;
en het natuurschoon. De rechtbank volgde de eiseres niet en&#13;
oordeelde dat de aanwezige graven, graftekens en urnen niet&#13;
als aspecten van cultuurhistorische/natuurwetenschappelijke&#13;
waarde bepalend zijn voor het natuurschoon ter plaatse, terwijl&#13;
evenmin van belang was dat twee/derde deel van de onroerende&#13;
zaak is aangewezen als rijksmonument. De Rechtbank&#13;
overwoog tevens dat cultuurhistorische waarde in de&#13;
zin van de Monumentenwet niet hetzelfde is als die in de zin&#13;
van de NSW. De rechtbank gaat zelfs nog verder: ‘Daarbij&#13;
komt dat het gebruik als begraafplaats/crematorium eveneens&#13;
inbreuk maakt op het natuurschoon.’ Tegen deze uitspraak is&#13;
hoger beroep ingesteld bij de Afdeling bestuursrechtspraak&#13;
van de Raad van State.&#13;
3. Wie kunnen een verzoek tot rangschikking indienen?&#13;
Eigenaar&#13;
Het verzoek tot rangschikking kan worden ingediend door&#13;
de eigenaar. Het begrip eigenaar in de NSW wijkt af van het&#13;
civielrechtelijke begrip eigenaar. Zo wordt op grond van art.&#13;
1 lid 1 sub b NSW als eigenaar aangemerkt:&#13;
1. de juridische eigenaar van een onroerende zaak welke niet&#13;
is bezwaard met het beperkt recht van vruchtgebruik of&#13;
erfpacht;&#13;
2. de vruchtgebruiker;&#13;
3. de erfpachter.&#13;
Op dat laatste is een uitzondering: als het gaat om een erfpachtovereenkomst&#13;
voor een perceel kleiner dan 5 hectare,&#13;
waarbij bovendien geen sprake mag zijn van de overdracht&#13;
van economische eigendom, dan is niet de erfpachter ‘eigenaar’,&#13;
maar wordt de hoofdgerechtigde (de juridische eigenaar)&#13;
als zodanig aangemerkt. 37 Voor percelen groter dan 5 hectare&#13;
is de erfpachter dus steeds de ‘eigenaar’, ongeacht de vorm&#13;
van de erfpacht. In de praktijk wordt bij deze uitzondering&#13;
wel gesproken over de begrippen ‘huurerfpacht’ en ‘eigendomserfpacht’.&#13;
‘Huurerfpacht’&#13;
Het recht van erfpacht is het recht om een onroerende zaak&#13;
van een ander te houden en te gebruiken.Na eigendomwordt&#13;
het recht van erfpacht, afhankelijk van de duur van het recht,&#13;
wel als het meestomvattende genotsrecht op een onroerende&#13;
zaak aangemerkt. Een ‘huuranaloog’ recht van erfpacht houdt&#13;
in dat de erfpachter geen economisch belang heeft bij de onroerende&#13;
zaak.De erfpachter betaalt een canon voor de grond&#13;
en de opstallen en bij het einde van de duur van zijn recht&#13;
behoeft de erfverpachter hemgeen vergoeding te geven.Deze&#13;
situatie is voormenig landgoedeigenaar vanuit civielrechtelijk&#13;
perspectief een ideale wijze om de juridische eigendom van&#13;
de onderliggende grond en opstallen te behouden en tegelijkertijd&#13;
extra inkomsten te verwerven waarmee het landgoed&#13;
in stand kan worden gehouden. Een eventuele waardestijging&#13;
van de grond komt in beginsel geheel ten goede aan de erfverpachter. In de praktijk loopt men met huurerfpacht echter&#13;
vaak tegen fiscale obstakels aan wanneer de erfpachter de canon&#13;
en de eventueel daarmee gepaard gaande financieringslasten&#13;
als eigenwoningrente voor de Wet Inkomstenbelasting&#13;
2001 in mindering op zijn of haar ‘box 1’-inkomen wil&#13;
brengen. Het gevolg daarvan is dat de woonlasten voor de&#13;
erfpachter ongeveer twee keer zo hoog kunnen uitvallen. 38&#13;
‘Eigendomserfpacht’&#13;
Is daarentegen sprake van een recht van erfpacht waarbij&#13;
middels een samenstel van rechten en verplichtingen ten&#13;
minste enig risico van waardeverandering aan een ander dan&#13;
de erfverpachter toekomt, dan is sprake van ‘eigendomserfpacht’.&#13;
39 Dit belang in enige waardeverandering wordt ook&#13;
wel met de niet-juridische term ‘economische eigendom’&#13;
aangeduid. Het verkrijgen van de economische eigendom uit&#13;
zich bijvoorbeeld in het geval dat ten tijde van het aflopen&#13;
van het recht van erfpacht, al dan niet deels, door de erfpachter&#13;
een vergoeding wordt ontvangen voor de zich daarop bevindende&#13;
opstallen tegen de waarde in het economische verkeer&#13;
op dat moment.&#13;
Men dient in de praktijk er op bedacht te zijn dat bij het&#13;
opstellen van een erfpachtovereenkomst en het vestigen van&#13;
een recht van erfpacht waarbij enig economisch belang (hoe&#13;
klein ook) ervoor kan zorgen dat er geen sprake is van een&#13;
huuranaloog recht van erfpacht, maar dat een economische&#13;
eigendomsoverdracht van (een deel van) het landgoed&#13;
plaatsvindt. Een dergelijke overdracht kan fiscale claims laten&#13;
herleven welke zijn genoten bij de verkrijging of het bezitten&#13;
van een landgoed. Daarnaast kan bij eigendomserfpacht van&#13;
een perceel kleiner dan 5 hectare (behoudens een buitenplaats)&#13;
dat perceel niet voor zelfstandige rangschikking in aanmerking&#13;
komen.Mocht de hiervoor beschreven aanleun- of samenwerkingsrangschikking&#13;
geen uitkomst bieden dan is dat perceel&#13;
definitief aan de NSW onttrokken met de eventuele fiscale&#13;
gevolgen van dien. In de praktijk is het niet altijd eenvoudig&#13;
om vast te stellen om welke soort erfpacht het gaat. Slechts&#13;
in geval van het verkrijgen van uitsluitend een recht tot levering&#13;
is in de NSW uitsluitsel gegeven dat dit niet als het verkrijgen&#13;
van een economische eigendom wordt aangemerkt.&#13;
In alle andere gevallen, zoals bij het eeuwigdurend recht van&#13;
erfpacht waarbij de canon is afgekocht of het verlenen van&#13;
een koopoptie tegen vooraf afgesproken prijs, is deskundige&#13;
begeleiding en vooroverleg met de Dienst Regelingen en de&#13;
Belastingdienst gewenst.&#13;
Opmerkelijk genoeg komen rechtsvormen zoals het recht van&#13;
opstal en het recht van gebruik en bewoning niet in de NSW&#13;
of het Rangschikkingsbesluit voor, alle wetswijzigingen ten&#13;
spijt.&#13;
Recht van opstal&#13;
Zoals gezegd wordt het recht van opstal40 niet in de eigenaarsdefinitie&#13;
van de NSW genoemd. Tot 1 juni 2007 werd op&#13;
basis van een brief van de Staatssecretaris van Financiën aan de Federatie Particulier Grondbezit41 ook de opstaller gerechtigd&#13;
tot de NSW-faciliteiten, indien de opstal NSW-gerangschikt&#13;
is (of kan worden). De staatssecretaris heeft tijdens de&#13;
parlementaire behandeling van de aanpassing van de NSW&#13;
in 1999 aangekondigd nogmaals naar dit aspect te zullen&#13;
kijken. Tot op heden is hij daar echter nimmer op teruggekomen.&#13;
Het is daarom voor de praktijk een tegenvaller dat de&#13;
Belastingdienst juist sinds 1 juni 2007 van mening is dat&#13;
slechts in combinatie met een eigendomserfpacht of recht&#13;
van vruchtgebruik van een perceel van 5 hectare of groter de&#13;
opstaller niet meer kan delen in de NSW-faciliteiten. In de&#13;
praktijk wordt daarmee de instandhouding van landgoederen&#13;
ernstig belemmerd bij de vestiging van een recht van opstal.&#13;
Juist in situaties waarbij gedeeltelijke opvolging van een&#13;
landgoed door een van de familieleden van de ‘volgende generatie’&#13;
plaats vindt, doordat een van de kinderen/opvolgers&#13;
in een van de opstallen op het landgoed wil gaan wonen.&#13;
Vaak is financiering van een perceel van 5 hectare of meer&#13;
niet economisch haalbaar en is schenking daarvan ter voorkoming&#13;
van benadeling van de andere kinderen/opvolgers geen&#13;
optie. Gevolg is dat de opstallen dan vaak aan derden worden&#13;
verhuurd of in het ergste geval worden verkocht (met als&#13;
mogelijk gevolg: het vervallen van deNSW-status), waardoor&#13;
degenen die juist het natuurschoon al een of meer generaties&#13;
in stand houden niet meer op het landgoed zelf kunnen wonen,&#13;
dan wel het landgoed nog meer versnipperd raakt. Het&#13;
zou voor de praktijk en de instandhouding van NSW-landgoederen&#13;
een aanwinst zijn wanneer de staatssecretaris met&#13;
een besluit zou komen waarin hij zijn beleid van vóór 1 juni&#13;
2007 zou bevestigen.&#13;
Recht van gebruik en bewoning&#13;
Een gerechtigde tot het recht van gebruik en bewoning is civielrechtelijk&#13;
bezien te vergelijken met een vruchtgebruiker,&#13;
maar is op basis van de letterlijke tekst van de NSW geen&#13;
eigenaar. De Belastingdienst en het Ministerie van LNV&#13;
merken een gerechtigde tot het recht van gebruik en bewoning&#13;
in de praktijk wel aan als eigenaar. Uiteraard dient dan wel&#13;
aan alle andere voorwaarden tot rangschikking te zijn voldaan.&#13;
4. Rangschikkingsformaliteiten&#13;
Het verzoek tot rangschikking als NSW-landgoed dient bij&#13;
de ministers van LNV en Financiën te worden ingediend. Bij&#13;
het verzoek dient uitgebreide documentatie te worden meegezonden:&#13;
een overzicht van alle kadastrale percelen, een terreinbeschrijving,&#13;
een historische beschrijving, kadastrale uittreksels,&#13;
foto’s van de aanwezige opstallen, topografische&#13;
kaarten en eventuele aanwijzingsbesluiten van rijksmonumenten.&#13;
Demedewerkers van deDienst Regelingen te Roermond&#13;
en de Belastingdienst, Afdeling NSW te ’s-Hertogenbosch&#13;
behandelen de aanvraag gezamenlijk. De beschikking van&#13;
beide ministers is een voor bezwaar vatbare beschikking ex.&#13;
art. 1:3 lid 2 AWB. Bezwaar kan binnen 6 weken na dagtekening&#13;
van de beschikking worden ingediend bij de Afdeling&#13;
rechtsbescherming van het Ministerie van LNV. Beroep&#13;
hiertegen ismogelijk bij de bevoegde rechtbank.Hoger beroep tegen de uitspraak van de rechtbank staat vervolgens open&#13;
bij de Afdeling bestuursrechtspraak van de Raad van State.&#13;
5. Afsluiting&#13;
De Natuurschoonwet is door de wetswijzigingen en ‘beleidsveranderingen’&#13;
in de afgelopen jaren zowel uitgebreid als, om&#13;
voorkomend misbruik tegen te gaan, aangescherpt. De wijze&#13;
van aanscherping schiet echter ten dele zijn doel voorbij,&#13;
waardoor het oorspronkelijke doel van de wet juist wordt tegengegaan.&#13;
Zo is het voor in erfpacht uit te geven percelen&#13;
van kleiner dan 5 hectare alleen maar ingewikkelder, zo niet&#13;
vanwege fiscale redenen vaak onmogelijk om te worden aangemerkt&#13;
als NSW-landgoed, terwijl dergelijke percelen juist&#13;
een bron van inkomsten voor de (grotere) landgoederen zijn.&#13;
De praktijk loopt tegen een aantal problemen aan, zoals bij&#13;
de omschrijving van het eigenaarsbegrip met betrekking tot&#13;
de opstaller. Continuering van het oude beleid voor de opstaller&#13;
is gewenst. Daarnaast pleiten wij voor een rangschikking&#13;
als buitenplaats voor alle rijksmonumenten met een architectonisch&#13;
daarmee verbonden park of tuin van 1 hectare of&#13;
meer van vóór 1940. Ten slotte dient ons inziens ook de&#13;
omzoming van landbouwgronden door natuurterreinen, in&#13;
plaats van slechts door houtopstanden, mogelijk te worden&#13;
gemaakt.</content><legacyfootnotes>Mr. R.J. Nieuwland is notarieel jurist en rentmeester en mr. S.F.&#13;
Griessen is belastingadviseur en rentmeester. Beiden zijn verbonden aan&#13;
*&#13;
GriessenNieuwland Juristen Rentmeesters Belastingadviseurs te&#13;
’s-Gravenhage.&#13;
Ter illustratie de navolgende literatuur: L.H. Bodde Bouman, ‘Waarom&#13;
verdwijnen onze landgoederen?’ z.pl., z.j. waarin tevens wordt verwezen&#13;
1.&#13;
naar een artikel van Van Nispen tot Sevenaer uit 1937 met als titel:&#13;
‘Request over den nood onzer kasteelen’ in het Oudheidkundig Jaarboek&#13;
1937 van de Nederlandschen Oudheidkundigen Bond (thans geheten:&#13;
KNOB). Aangezien het voor de meer geïnteresseerde lezer niet gemakkelijk&#13;
zal zijn gemelde literatuur te vinden, stelt mr. R.J. Nieuwland&#13;
zijn bibliotheek op het gebied van landgoederen en buitenplaats gaarne&#13;
ter beschikking.&#13;
Natuurschoonwet 1928, zoals laatstelijk gewijzigd op 3 juli 2008, Stb.&#13;
2008, 262.&#13;
2.&#13;
De definities zijn te vinden in de Natuurschoonwet 1928 en het Rangschikkingsbesluit&#13;
2007. De fiscale faciliteiten zijn te vinden in de Na-&#13;
3.&#13;
tuurschoonwet 1928, de Wet Inkomstenbelasting 2001, de Wet vennootschapsbelasting&#13;
1969, deGemeentewet 1992 en deWet waardering&#13;
onroerende zaken.&#13;
RangschikkingsbesluitNatuurschoonwet 1928, zoals laatstelijk gewijzigd&#13;
op 10 december 2007, Stb. 2007, 582.&#13;
4.&#13;
5. Art. 2 lid 1 sub a Rangschikkingsbesluit.&#13;
6. Art. 2 lid 1 sub b jo. art. 2 lid 3.&#13;
Nota van toelichting bij Besluit van 23 november 1990 tot vaststelling&#13;
van het Rangschikkingsbesluit Natuurschoonwet 1928.&#13;
7.&#13;
8. ABRvS, 17 juni 2009, LJN BI8443.&#13;
Besluit van 2 juli 1993, zoals laatstelijk gewijzigd op 24 oktober 2005,&#13;
Stb. 2005, 574.&#13;
9.&#13;
Art. 3 lid 3 Rangschikkingsbesluit. Op de bezettingseis van 30% wordt&#13;
ingegaan in paragraaf 2.2.2 van deze bijdrage.&#13;
10.&#13;
11. Memorie van Toelichting, Kamerstukken II 2005/06, 30 306, nr. 3, p.&#13;
27.&#13;
12. Art. 3 lid 5 Rangschikkingsbesluit.&#13;
Zijnde opstallen ongeschikt voor verblijf, met een oppervlakte van ten&#13;
hoogste 20 m2 en een nokhoogte van ten hoogste 3 meter.&#13;
13.&#13;
Het vereiste bouwjaar van vóór 1 januari 1940 wordt in beginsel in&#13;
2017 vervangen door 1 januari 1950 en zo telkens elke 10 jaar verhoogd&#13;
(art. 3 lid 7 Rangschikkingsbesluit).&#13;
14.&#13;
Enige samenwerking en afstemming, bij voorkeur bij schriftelijke overeenkomst,&#13;
zal in de praktijk zeer gewenst zijn daar bij het vervallen van&#13;
15.&#13;
de NSW-status diverse sancties met betrekking tot de genoten fiscale&#13;
faciliteiten van een NSW-landgoed in werking kunnen treden.&#13;
16. Ook hier zal de datum elke tien jaar met tien jaar worden gewijzigd.&#13;
17. Art. 4 lid 4 Rangschikkingsbesluit.&#13;
18. Raadpleegbaar via: www.minlnv.nl/loket.&#13;
19. Zie bijvoorbeeld art. 3 leden 2, 4 en 6 Rangschikkingsbesluit.&#13;
Zie art. 2 lid 1 sub c Rangschikkingsbesluit. De vraag komt op of er&#13;
ook sprake mag zijn van 30% houtopstanden en natuurterreinen geza-&#13;
20.&#13;
menlijk, bijvoorbeeld ieder voor de helft (15%). Naar de letter van de&#13;
tekst van art. 2 lid 1 sub c Rangschikkingsbesluit moet er sprake zijn&#13;
van het een of het ander. In de praktijk blijkt in sommige gevallen ook&#13;
een combinatie van beidenmogelijk zoals ook in deNota van toelichting&#13;
bij Besluit van 10 april 2007, houdende wijziging van het Rangschikkingsbesluit&#13;
Natuurschoonwet 1928 wordt vermeld.&#13;
21. Memorie van Toelichting, Kamerstukken 1925/26, nr. 266-3.&#13;
Bomen rondom een boerderij en bomen op bermgronden langs een&#13;
provinciale weg moeten volgens de Hoge Raad reeds gekwalificeerd&#13;
22.&#13;
worden als bos (Hoge Raad 30 mei 1934, B. nr. 5623, respectievelijk&#13;
Hoge Raad 19 november 1969, nr. 16221, BNB 1970/24).&#13;
Hof Arnhem 22 mei 1996, nr. 94/1882, BNB 1997/228 (V-N 1996,&#13;
p. 3376).&#13;
23.&#13;
24. Art. 1 lid 1 sub b Rangschikkingsbesluit.&#13;
In de brochure ‘Rangschikking als landgoed: voorwaarden’ van deDienst&#13;
Regelingen worden de begrippen bos en houtopstanden schijnbaar als&#13;
25.&#13;
synoniem beschouwd. Gemelde brochure is echter uitsluitend informatief&#13;
en er kunnen geen rechten aan worden ontleend.&#13;
26. Zie noot 22.&#13;
Bal e.a., Handboek Natuurdoeltypen, Wageningen: Ministerie van&#13;
Landbouw, Natuurbeheer en Visserij 2001.&#13;
27.&#13;
28. Art. 3 lid 6 Rangschikkingsbesluit.&#13;
Het gaat het bestek van dit artikel te buiten om alle aspecten van de&#13;
ontwikkeling van nieuwe landgoederen te beschrijven. Een van de aan-&#13;
29.&#13;
dachtspunten bij het verkrijgen van subsidies voor functieverandering&#13;
is de volgorde van het tijdstip van aanvraag van subsidie, het uitvoeren&#13;
van de inrichtingsactiviteiten en het moment van indienen van het&#13;
rangschikkingsverzoek voor de NSW.&#13;
30. ABRvS, 11 februari 2009, LJN BH2515.&#13;
Nota van toelichting bij besluit van 10 april 2007, houdende wijziging&#13;
van het Rangschikkingsbesluit Natuurschoonwet 1928.&#13;
31.&#13;
Thans geheten: Provinciale Subsidieregeling Natuurbeheer (PSN),&#13;
welke onderdeel is van het Investeringsbudget Landelijk Gebied (ILG).&#13;
32.&#13;
33. Nota van toelichting bij Besluit van 23 november 1990 tot vaststelling&#13;
van het Rangschikkingsbesluit Natuurschoonwet 1928.&#13;
34. ABRvS, 3 december 2008, zaaknummer 200800022/1.&#13;
35. Art. 2 lid 1 sub d Rangschikkingsbesluit.&#13;
36. Rb. Haarlem, 16 april 2009, LJN BI6909.&#13;
37. Art. 3 sub a Rangschikkingsbesluit.&#13;
38. De fiscale aspecten worden in een vervolgartikel behandeld.&#13;
39. Art. 1 lid 3 NSW jo. art. 3a Rangschikkingsbesluit.&#13;
40. Een recht van opstal is ex art. 5:101 lid 1 BW een zakelijk recht om in,&#13;
op of boven een onroerende zaak van een ander gebouwen, werken of&#13;
beplantingen in eigendom te hebben of te verkrijgen.&#13;
41. Brief van de Staatssecretaris van Financiën d.d. 26 februari 1999, nr.&#13;
VB 97/2483.&#13;
</legacyfootnotes><footnotes><footnote/></footnotes><auteurs>mr. R.J. Nieuwland en mr. S.F. Griessen</auteurs><published>2009-09-01 00:00:00</published><modified>2017-06-16 16:17:51</modified><editiondate>2009-09-01</editiondate><htmlpath>https://denhollander.info/artikel/8145</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1990</searchword><id>7072</id><udhid>UDH:TvAR/7072</udhid><titel>'L.C.M.B. M. / 'Zuiderafwateringskanaal Beneden Donge' (TvAR 1990/4320)</titel><searchwords><searchword>TvAR 2/1990</searchword><searchword>TvAR 1990/4320</searchword><searchword>UDH:TvAR/7072</searchword></searchwords><attachments><attachment><name>1990_nr 2_Rechtspraak_4320.pdf</name><extention>pdf</extention><url>https://denhollander.info/download/6682/ci</url></attachment></attachments><inleiding>Landinrichtingswet, art. 149&#13;
Bezwaar tegen het handhaven van een bestaande&#13;
erfdienstbaarheid. Nu vaststaat&#13;
dat er geen noodzaak is tot handhaving van&#13;
de erfdienstbaarheid kan deze in beginsel&#13;
vervallen tenzij daardoor de belangen van&#13;
de belanghebbende onevenredig zouden&#13;
worden geschaad. Na afweging van de belangen&#13;
van reclamant en belanghebbende&#13;
wordt het bezwaar toegewezen. Een eventuele&#13;
schadeloosstelling voor de aanleg van&#13;
een weg op eigen terrein kan bij de lijst der&#13;
geldelijke regelingen aan de orde worden&#13;
gesteld. </inleiding><content>Rechtbank Breda, 29 november 1988&#13;
L.C.M.B. M., reclamante tegen het plan&#13;
van toedeling in de ruilverkaveling 'Zuiderafwateringskanaal&#13;
Beneden Donge'.&#13;
2. Het bezwaar&#13;
Het bezwaar van reclamante richt zich&#13;
tegen het handhaven in het plan van toedeling&#13;
van de bestaande erfdienstbaarheid ten&#13;
laste van de kavels 66 109 en 66 119 en ten&#13;
behoeve van kavel 66 120.&#13;
3. De beoordeling&#13;
Reclamante heeft de kavels 66 109 en&#13;
66 119, samen groot 15.59 ha., in de ruilverkaveling&#13;
ingebracht. Kavel 66 109 ligt&#13;
aan de openbare weg, kavel 66 119 ligt&#13;
— vanaf de openbare weg gezien — aansluitend&#13;
hierachter. De kavels zijn vrijwel&#13;
ongewijzigd, doch tot een geringere oppervlakte,&#13;
te weten 14.7 ha., aan reclamante&#13;
toegedeeld. De ten laste van deze kavels&#13;
bestaande erfdienstbaarheid van recht van&#13;
weg ten behoeve van kavel 66 120 - die&#13;
vanaf de openbare weg gezien naast en&#13;
deels achter de kavels 66 109 en 66 119 is&#13;
gelegen en eigendom is van belanghebbende&#13;
— is ongewijzigd gehandhaafd in het&#13;
plan van toedeling.&#13;
Reclamante, en haar gemachtigden, die&#13;
na het indienen van het bezwaarschrift de&#13;
kavels 66 109 en 66 119 van haar hebben&#13;
gekocht, wensen dat de bestaande erfdienstbaarheid&#13;
vervalt.&#13;
Zij stellen hiertoe dat zij bij de koop van&#13;
de kavels 66 109 en 66 119 weliswaar op de&#13;
hoogte waren van de litigieuze erfdienstbaarheid,&#13;
maar dat bij belanghebbende de&#13;
noodzaak van het recht van weg ontbreekt,&#13;
omdat belanghebbende vanaf kavel 66 120&#13;
reeds een ontsluiting tot de openbare weg&#13;
heeft. Voorts stellen zij dat aan reclamante&#13;
minder grond is toegedeeld dan zij heeft ingebracht,&#13;
en dat de erfdienstbaarheid een&#13;
zodanige belasting met zich brengt, dat&#13;
deze niet langer kan worden geduld.&#13;
Vaststaat - naar onweersproken door&#13;
belanghebbende is gesteld - dat de door&#13;
reclamante bedoelde ontsluiting reeds ten&#13;
tijde van de inbreng aanwezig was. De ruilverkaveling&#13;
heeft in dit opzicht geen wijzigingen&#13;
teweeggebracht. Voorts staat vast&#13;
dat voor belanghebbende de situatie ter&#13;
plekke ongeveer ongewijzigd is gebleven&#13;
ten opzichte van de inbrengsituatie.&#13;
Nu vaststaat dat er geen noodzaak is tot&#13;
handhaving van de erfdienstbaarheid kan&#13;
deze in beginsel vervallen tenzij daardoor&#13;
de belangen van de belanghebbende onevenredig&#13;
zouden worden geschaad. De belanghebbende&#13;
heeft er op gewezen dat hij&#13;
bij het wegvallen van de erfdienstbaarheid zelf een bestrating zal moeten aanbrengen&#13;
op eigen grond.&#13;
Aan belanghebbende kan worden toegegeven&#13;
dat dit verlies van landbouwgrond&#13;
oplevert. Deze omstandigheid is echter in&#13;
dit geval niet van doorslaggevende betekenis&#13;
nu belanghebbende een aanmerkelijke&#13;
overbedeling zowel in oppervlakte als in&#13;
waarde heeft gekregen. Ook de kosten van&#13;
de aan te leggen bestrating vormen onvoldoende&#13;
grond om het bezwaar niet gegrond&#13;
te verklaren nu de kwestie van de schadeloosstelling&#13;
door belanghebbende aan de&#13;
orde kan worden gesteld bij de lijst geldelijke&#13;
regelingen. Hiertegenover staan de belangen&#13;
van de gemachtigden die in de rechten&#13;
zijn getreden van reclamante. Zij ondervinden&#13;
aanmerkelijk nadeel van de erfdienstbaarheid&#13;
en zijn bovendien minder&#13;
toebedeeld in grond. Bij afweging van de&#13;
wederzijdse belangen wegen de belangen&#13;
van gemachtigden het zwaarst.&#13;
Derhalve zal de rechtbank het bezwaar&#13;
van reclamante gegrond verklaren en bepalen&#13;
dat het plan van toedeling moet worden&#13;
gewijzigd zoals hierna te melden.</content><legacyfootnotes/><footnotes><footnote/></footnotes><auteurs/><published>1990-02-01 00:00:00</published><modified>1990-02-01 00:00:00</modified><editiondate>1990-02-01</editiondate><htmlpath>https://denhollander.info/artikel/7072</htmlpath></article>
</articles></edition>
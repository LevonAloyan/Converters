<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1990</searchword><id>7058</id><udhid>UDH:TvAR/7058</udhid><titel>'De Stichting Philips Pensioenfonds B. / Harm Veldman' (TvAR 1990/4306)</titel><searchwords><searchword>TvAR 1/1990</searchword><searchword>TvAR 1990/4306</searchword><searchword>UDH:TvAR/7058</searchword></searchwords><attachments><attachment><name>1990_nr 1_Rechtspraak_4306.pdf</name><extention>pdf</extention><url>https://denhollander.info/download/6668/ci</url></attachment></attachments><inleiding>Pachtwet, art. 49, lid 5&#13;
64-jarige pachter vorderde dat zijn thans&#13;
60-jarige echtgenote zijn plaats als pachter&#13;
op de boerderij in geschil van ruim 42 ha,&#13;
waarop een akkerbouwbedrijf wordt uitgeoefend,&#13;
overneemt.&#13;
Sommige uitvoerende werkzaamheden&#13;
zal de voorgestelde pachtster ongetwijfeld&#13;
kunnen verrichten. Maar voor het leiden&#13;
van een gemechaniseerd akkerbouwbedrijf&#13;
van deze aard en omvang is meer&#13;
nodig.&#13;
Zij schiet te kort in vakbekwaamheid en&#13;
kennis van financiële zaken. Onvoldoende&#13;
waarborgen voor een behoorlijk bedrijfsvoering&#13;
op deze boerderij.&#13;
Verplichte afwijzingsgrond.&#13;
Alsnog afwijzing vordering. </inleiding><content>Pachtkamer gerechtshof te Arnhem, arrest&#13;
d.d. 17 april 1989&#13;
In de zaak van:&#13;
De Stichting Philips Pensioenfonds B., gevestigd&#13;
te Eindhoven, appellante, procureur:&#13;
mr. D. Knottenbelt&#13;
tegen&#13;
Harm Veldman, wonende te Wijster, gemeente&#13;
Beilen, geïntimeerde, procureur:&#13;
mr. J. van Dijkhuizen.&#13;
Het gerechtshof te Arnhem, pachtkamer;&#13;
Wederom gezien de stukken van het geding&#13;
in beide instanties, waaronder thans ook&#13;
het door dit hof op 27 juni 1988 gewezen&#13;
tussenarrest, waarnaar hier wordt verwezen&#13;
zowel wat betreft de feiten als wat betreft&#13;
het recht;&#13;
Overwegende:&#13;
Ter uitvoering van voormeld tussenarrest&#13;
heeft op 14 november 1988 een comparitie&#13;
van partijen plaatsgevonden, bij welke gelegenheid&#13;
de voorgestelde pachtster, G.&#13;
Veldman-Bisschop, een verklaring heeft afgelegd.&#13;
Het hiervan opgemaakte procesverbaal&#13;
bevindt zich bij de stukken.&#13;
Nadat de zaak naar de rol was verwezen,&#13;
hebben partijen elk een conclusie na comparitie&#13;
genomen.&#13;
Tenslotte hebben zij de stukken andermaal&#13;
doen overleggen voor het wijzen van&#13;
arrest.&#13;
De verdere behandeling van de Grief IV;&#13;
1. Zoals in het tussenarrest van 27 juni&#13;
1988 werd overwogen, heeft die grief blijkens&#13;
de toelichting de strekking, dat de&#13;
voorgestelde pachtster niet voldoende&#13;
waarborgen biedt voor een behoorlijke bedrijfsvoering.&#13;
2. Dienaangaande ondervraagd heeft G.&#13;
Veldman-Bisschop zakelijk en onweersproken&#13;
het navolgende tegenover het hof verklaard:&#13;
- Ik ben geboren op 23 mei 1928. Mijn&#13;
man en ik wonen op de boerderij in geschil&#13;
van 1957 af. Het is een akkerbouwbedrijf.&#13;
De bedrij fsgrootte is ongeveer 42,50 ha.&#13;
Wij hebben drie kinderen. Zij staan allen&#13;
op eigen benen en geen van hen is werkzaam&#13;
in de landbouw.&#13;
Het bouwplan van het bedrijf bestaat uit&#13;
fabrieksaardappelen, suikerbieten, erwten&#13;
en mais.&#13;
Ik heb lager onderwijs gehad. Vader had&#13;
een boerderijtje van 6 ha te Ruinen. Omdat&#13;
wij thuis met zes kinderen waren, moest hij&#13;
daarnaast ook bij andere werken en wij, de&#13;
kinderen, moesten in het bedrijf meehelpen.&#13;
Ik had een betrekking voor de ochtenden&#13;
voor huishoudelijk werk en 's middags&#13;
werkte ik in het bedrijf. Dat was heel anders&#13;
dan nu. Wij moesten eigenlijk alles&#13;
met de hand doen zoals aardappelen rooien&#13;
en knollen plukken en koren binden. Vader&#13;
had de leiding en hij bepaalde wat er moest&#13;
gebeuren. Zo heb ik bij mijn ouders gewerkt&#13;
totdat ik trouwde en toen zijn mijn&#13;
man en ik naar de boerderij in Wij ster gegaan,&#13;
waar wij introkken bij mijn schoonouders.&#13;
Dat was in 1949. Mijn schoonvader&#13;
voerde het bedrijf samen met mijn man en&#13;
in 1957 heeft mijn man het bedrijf overgenomen.&#13;
In het begin hadden wij nog enig&#13;
vee. In 1957 zijn mijn schoonouders naar&#13;
het dorp gegaan. Ik verzorgde toen niet alleen&#13;
het huishouden met de kinderen, maar&#13;
ik werkte ook mee in het bedrijf. Mijn&#13;
werkzaamheden in het bedrijf waren afwisselend,&#13;
bijvoorbeeld aardappelen rooien,&#13;
bieten uit de grond halen en koren op schoven&#13;
zetten.&#13;
Mijn man stelt het bouwplan vast, in&#13;
overleg met mij. Ik heb het zo niet bij de&#13;
hand.&#13;
De beslissing om het vee op te ruimen&#13;
hebben wij samen genomen. De aanschaf&#13;
van een melktank zou voor ons te duur geweest&#13;
zijn. Wij hebben besloten, ons uitsluitend&#13;
met de akkerbouw bezig te houden&#13;
omdat wij daar beiden meer voor voelden.&#13;
In de loop van de tijd hebben wij machines&#13;
gekocht. De beslissing daarvoor hebben&#13;
wij samen genomen. Ik heb het aan mijn&#13;
man overgelaten om gegevens te verzamelen&#13;
over de machine die aan de markt zijn.&#13;
Daarna hebben wij samen aan de hand&#13;
daarvan beslist welke we zouden kopen.&#13;
Wij verbouwen aardappelen, bieten en&#13;
erwten op contract, de contracten voor&#13;
aardappelen en bieten lopen door. Het aandeel&#13;
in de aarappelfabriek waarbij wij zijn&#13;
aangesloten, een Duitse fabriek, is ongeveer&#13;
12 ha. Ons bietenquotum is nu 11 a 12&#13;
ha. De commissionair van de suikerfabriek&#13;
komt soms uit eigen beweging en soms bel ik hem op om afspraken te maken over de&#13;
bietenleverantie. Met de contractteelt voor&#13;
de erwten gaat het op dezelfde manier. Wij&#13;
werken altijd voor dezelfde veevoederfabriek.&#13;
Mijn gezondheid is goed. Twee jaar geleden&#13;
ben ik geopereerd, maar ik ben weer&#13;
geheel de oude.&#13;
Het veldwerk gebeurt door mijn man,&#13;
soms is er een loonwerker. Het rooien van&#13;
de bieten wordt uitbesteed. Het rooien van&#13;
de aardappelen doet mijn man zelf en het&#13;
poten ervan wordt weer uitbesteed. Ik heb&#13;
ooit wel op een trekker gezeten, maar mijn&#13;
man doet dat toch eigenlijk alleen.&#13;
Als mijn man dat niet meer zou kunnen&#13;
doen, zou ik de hulp van een loonwerker&#13;
inroepen.&#13;
De grootte van het suikerquotum, uitgedrukt&#13;
in kilogrammen, weet ik niet. Wij leveren&#13;
de suiker aan de suikerfabriek in&#13;
Hoogkerk. De afzet van de erwten aan de&#13;
veevoederfabriek verloopt via een commissionair.&#13;
Ik hoor mijn man zeggen dat de winst van&#13;
1986 ongeveer ƒ 10 000,- heeft bedragen en&#13;
in 1987 veel meer. Dat zou wel ongeveer&#13;
ƒ 40 000,- kunnen zijn. Verder hoor ik mr.&#13;
Boonstra zeggen dat de winst in 1984 ruim&#13;
ƒ 9 000,- was en in 1985 bijna ƒ 5 000,-,&#13;
voorts dat het eigen vermogen in 1984&#13;
ruim ƒ 56 000,- bedroeg en in 1985 bijna&#13;
ƒ 70 000,-. Ik zie dat meneer Boonstra die&#13;
gegevens opleest uit een rapport.&#13;
Het werk op de boerderij is niet alleen&#13;
maar machinaal. Ik houd mij ook bezig&#13;
met het schoffelen van de bieten en 's winters&#13;
met het klaar maken van het pootgoed.&#13;
Als mijn man 's ochtends om 7 uur naar&#13;
het bedrijf gaat, moet ik eerst mijn huishoudelijk&#13;
werk afmaken. Als ik 's avonds&#13;
om 5 uur met mijn man van het werk naar&#13;
huis ga, heb ik nog heel wat werk te doen,&#13;
niet alleen koken en ander huishoudelijk&#13;
werk, maar ook globaal de boekhouding&#13;
bijhouden. Ik geloof dat het werk van een&#13;
vrouw op een akkerbouwbedrijf soms wel&#13;
zwaarder is dan dat van de man.&#13;
Tot het afgelopen jaar heb ik bij het&#13;
rooien van de aardappelen geholpen. Ik&#13;
stond dan op de rooimachine en haalde er&#13;
de stenen en het loof uit.&#13;
3. Op grond van deze verklaring van de&#13;
voorgestelde zestigjarige pachtster is komen&#13;
vast te staan dat zij onvoldoende&#13;
waarborgen voor een behoorlijke bedrijfsvoering&#13;
op de boerderij in geschil van ruim&#13;
42 ha, waarop een akkerbedrijf wordt uitgeoefend,&#13;
biedt. Sommige uitvoerende&#13;
werkzaamheden zoals schoffelen van de&#13;
bieten, klaarmaken van pootgoed en het&#13;
halen van stenen en loof uit de aardappelenrooimachine,&#13;
zal zij ongetwijfeld kunnen&#13;
verrichten. Maar voor het leiden van&#13;
een gemechaniseerd akker bouwbedrijf van&#13;
deze aard en omvang is meer nodig. Een&#13;
landbouwkundige schoolopleiding heeft de&#13;
voorgestelde pachtster niet gevolgd. Over&#13;
de inrichting van het bouwplan van het bedrijf&#13;
kon zij niets meedelen. Bij ontstentenis&#13;
van Veldman zou zij zijn aangewezen&#13;
op de hulp van een loonweker. De grootte&#13;
van het suikerquotum, uitgedrukt in kg, is&#13;
haar onbekend. Kennis van en inzicht in de&#13;
financiële bedrijfsgegevens ontbreken bij&#13;
haar geheel. Zij heeft altijd onder leiding&#13;
- eerst van haar vader, later van haar&#13;
schoonvader en ten slotte van haar man,&#13;
Veldman - gewerkt.&#13;
Samenvattend schiet de voorgestelde&#13;
pachtster tekort in vakbekwaamheid en&#13;
kennis van financiële zaken, zoals die van&#13;
haar bij overneming van de pacht in geschil&#13;
mogen worden verlangd.&#13;
De grief IV is derhalve gegrond.&#13;
Slotsom&#13;
4. Uit het bovenstaande vloeit voort dat&#13;
het vonnis, waarvan beroep, niet in stand&#13;
kan blijven en dat de vordering van Veldman&#13;
zijn echtgenote in zijn plaats als pachter&#13;
te stellen, moet worden afgewezen. In&#13;
het feit dat Philips op enkele punten (de&#13;
grieven I, II en III) in het ongelijk is gesteld,&#13;
vindt het hof aanleiding de proceskosten&#13;
in beide instanties tussen partijen te&#13;
compenseren.&#13;
Rechtdoende in hoger beroep:&#13;
Vernietigt het vonnis van de pachtkamer&#13;
van het kantongerecht te Assen d.d. 1 september&#13;
1987, waarvan beroep, en opnieuw&#13;
rechtdoende:&#13;
Ontzegt aan geïntimeerde zijn vordering&#13;
tot indeplaatsstelling.&#13;
Compenseert de proceskosten in beide&#13;
instanties aldus dat ieder van partijen de&#13;
hare zal dragen. Pachtkamer gerechtshof te Arnhem, arrest&#13;
d.d. 27 juni 1988&#13;
In de zaak van:&#13;
De Stichting Philips Pensioensfonds B., gevestigd&#13;
te Eindhoven, appellante, procureur:&#13;
mr. D. Knottenbelt,&#13;
tegen&#13;
Harm Veldman, wonende te Wijster, gemeente&#13;
Beilen, geïntimeerde, procureur:&#13;
mr. J. van Dijkhuizen.&#13;
Het gerechtshof te Arnhem, pachtkamer:&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Assen gewezen&#13;
vonnis van 1 september 1987, dat in fotocopie&#13;
aan dit arrest is gehecht;&#13;
Overwegende:&#13;
Appellante is bij exploit van 30 september&#13;
1987 in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
dat vonnis te vernietigen en opnieuw&#13;
rechtdoende geïntimeerde alsnog in diens&#13;
vordering niet-ontvankelijk te verklaren,&#13;
althans hem die vordering te ontzeggen,&#13;
met diens veroordeling in de kosten van&#13;
beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis, waarvan beroep, en veroordeling&#13;
van appellante in de proceskosten.&#13;
Daarna hebben partijen de stukken aan&#13;
het hof overgelegd voor het wijzen van&#13;
arrest.&#13;
De grieven:&#13;
De grieven luiden als volgt:&#13;
I. Ten onrechte heeft de pachtkamer&#13;
overwogen dat de op het pachtcontract&#13;
voorkomende stempelbeschikking betref&#13;
fende de toepasselijkheid van art. 9, lid 2,&#13;
Pachtwet geen rechtsgevolg heeft.&#13;
II. Ten onrechte heeft de pachtkamer&#13;
overwogen, dat de wettelijke duur van de&#13;
pachtovereenkomst eerst is ingegaan op 1&#13;
november 1965 en de huidige pachttermijn&#13;
eindigt op 1 november 1989 zodat de op&#13;
zegging voortijdig is gedaan en derhalve&#13;
ongeldig is.&#13;
III. Ten onrechte heeft de pachtkamer de&#13;
vordering tot in de plaats stelling toe wij sbaar&#13;
geacht, omdat de echtgenote als pachtster&#13;
in geïntimeerde's plaats kan worden&#13;
gesteld.&#13;
IV. Ten onrechte heeft de pachtkamer de&#13;
vordering tot in de plaats stelling toegewe&#13;
zen in plaats van op één der in art. 49&#13;
Pachtwet genoemde gronden af te wijzen.&#13;
De vaststaande feiten: Geïntimeerde -&#13;
nader te noemen Veldman — heeft bij&#13;
schriftelijke pachtcontract van 31 augustus&#13;
1964 van appellante - nader te noemen&#13;
Philips - gepacht enig land met de zich&#13;
daarop bevindende opstallen tot een&#13;
totale grootte van 42.56.30 ha, zulks met&#13;
ingang van 1 november 1963 voor de tijd&#13;
van 12 jaren, welke pachtovereenkomst&#13;
is goedgekeurd door de grondkamer voor&#13;
Drenthe op 14 december 1964.&#13;
Die pachtovereenkomst is op 20 november&#13;
1964 bij de grondkamer voor Drenthe&#13;
ter toetsing ingekomen. Op het goedgekeurde&#13;
pachtcontract bevindt zich een&#13;
stempel, dat daarop kennelijk vanwege de&#13;
grondkamer is geplaatst, luidende: Voor&#13;
zover art. 9, lid 2, Pachtwet toepasselijk&#13;
heeft de grondkamer bepaald, dat de pachtduur&#13;
ingaat op de datum door partijen&#13;
overeengekomen.&#13;
Bij exploit van 28 oktober 1986 heeft&#13;
Philips aan Veldman doen aanzeggen, dat&#13;
de pachtovereenkomst op 31 oktober 1987&#13;
een einde neemt en dat zij deze niet wenst&#13;
te verlengen in verband met het feit, dat&#13;
Veldman vóór het einde van de lopende&#13;
pachttermijn de leeftijd van 65 jaar zal&#13;
hebben bereikt.&#13;
Bij verzoekschrift van 27 november 1986&#13;
heeft Veldman aan de pachtkamer van het&#13;
kantongerecht te Assen verzocht de pachtovereenkomst&#13;
te verlengen, op welk verzoekschrift&#13;
- naar het hof begrijpt - tot&#13;
heden niets is beschikt.&#13;
Veldman is geboren op 12 juli 1922 en hij&#13;
vordert dat zijn echtgenote - Geesje Bisschop,&#13;
geboren op 23 mei 1928 - in zijn&#13;
plaats als pachtster zal worden gesteld.&#13;
Deze vordering is bij het vonnis, waarvan&#13;
beroep, toegewezen. De behandeling van het geschil in hoger&#13;
beroep:&#13;
1. Aangaande de grieven I en II wordt&#13;
overwogen, dat de vraag of de kennisgeving&#13;
van Philips aan Veldman, dat zij verlenging&#13;
van de pachtovereenkomst niet&#13;
wenst, tijdig is gedaan, bij de beoordeling&#13;
van de vordering van Veldman tot indeplaatsstelling&#13;
van zijn vrouw als pachtster&#13;
niet aan de orde is.&#13;
2. Dit zou slechts anders zijn, indien op&#13;
de voor de einduitspraak over die vordering&#13;
bepaalde dag de pachtovereenkomst&#13;
zou zijn geëindigd zonder dat verlenging&#13;
mogelijk zou zijn (bijvoorbeeld wegens de&#13;
leeftijd van de pachter). Alsdan zou immers&#13;
de indeplaatsstelling niet meer kun&#13;
nen worden uitgeproken.&#13;
3. De pachtovereenkomst die blijkens artikel&#13;
2 wordt geacht een aanvang te hebben&#13;
genomen op 1 november 1963, is eerst op&#13;
20 november 1964 ter toetsing bij de grond&#13;
kamer ingekomen. De hiervoor vermelde&#13;
stempelbeschikking voldoet niet aan de eis,&#13;
dat de in art. 9, lid 2, Pachtwet bedoelde&#13;
goedkeuring met redenen omkleed is. Bovendien&#13;
ontbreekt de vermelding van de&#13;
namen van de voorzitter en van de leden,&#13;
die de beschikking hebben gegeven. Met&#13;
name ook verwerpt het hof de stelling van&#13;
Philips, dat de datering en ondertekening&#13;
van de goedkeuringsbeschikking mede betrekking&#13;
zouden hebben op het stempel.&#13;
Voor de nietigheid van dat stempel is geen&#13;
eerder beroep zijdens Veldman op die nietigheid&#13;
vereist.&#13;
4. Van goedkeuring, dat de duur van de&#13;
pachtovereenkomst op een eerder tijdstip is&#13;
ingegaan dan ingevolge het in art. 9, lid 1,&#13;
Pachtwet bepaalde, is dus geen sprake. Die&#13;
duur is volgens dat voorschrift ingegaan bij&#13;
de aanvang van het pacht jaar volgende op&#13;
dat, waarin de overeenkomst is ingezonden,&#13;
te weten op 1 november 1965, hetgeen&#13;
medebrengt dat de thans lopende zes jaarlijkse&#13;
pachtperiode eindigt op 31 oktober&#13;
1989.&#13;
5. Derhalve is er een geldige pachtovereenkomst&#13;
op de dag, waarop bij eindarrest&#13;
uitspraak zal worden gedaan over de vordering&#13;
tot indeplaatsstelling. De grieven I&#13;
en II falen dus.&#13;
6. Grief III berust op de stelling, dat art.&#13;
38a, lid 2, Pachtwet een uitzondering zou&#13;
bevatten op art. 49 van die wet in dien zin&#13;
dat, indien een verlengingsverzoek is gedaan&#13;
door een pachter als bedoeld bij art.&#13;
38a, lid 1, indeplaatsstelling nog slechts&#13;
mogelijk zou zijn van de in art. 38a, lid 2,&#13;
Pachtwet bedoelde personen.&#13;
7. Deze stelling berust op een misver&#13;
stand: zolang de pachtovereenkomst niet is&#13;
geëindigd, is het mogelijk dat ingevolge&#13;
art. 49 Pachtwet ook de echtgenote van de&#13;
pachter in diens plaats gesteld wordt. Art.&#13;
38a, lid 2, Pachtwet bepaalt slechts dat, in&#13;
dien het geval van het eerste lid van dat artikel&#13;
zich voordoet, niettemin verlenging&#13;
mogelijk is als tijdig een vordering tot indeplaatsstelling&#13;
van een kind, stiefkind of&#13;
pleegkind van tenminste 15 jaar is ingesteld.&#13;
In zodanig geval kan verlenging met&#13;
de zittende pachter plaatsvinden ondanks&#13;
het bepaalde bij art. 38a, lid 1. Ook deze&#13;
grief faalt derhalve.&#13;
8. Grief IV heeft blijkens de toelichting&#13;
de strekking, dat de voorgestelde pachtster&#13;
niet voldoende waarborgen biedt voor een&#13;
behoorlijke bedrijfsvoering.&#13;
9. Het hof acht zich op dit punt onvoldoende&#13;
ingelicht en zal derhalve een persoonlijke&#13;
verschijning van partijen gelasten&#13;
tot het verstrekken van nadere inlichtingen.&#13;
Rechtdoende in hoger beroep:&#13;
Alvorens verder te beslissen:&#13;
Bepaalt dat partijen - appellante behoorlijk&#13;
vertegenwoordigd en geïntimeerde&#13;
vergezeld van zijn echtgenote, de voorgestelde&#13;
pachtster - , desgewenst met hun&#13;
raadslieden, in persoon zullen verschijnen&#13;
voor dit hof ter terechtzitting van 12 september&#13;
1988 te 11.45 uur, te houden in een&#13;
der zalen van het Paleis van Justitie te Arnhem,&#13;
tot het geven van inlichtingen.</content><legacyfootnotes/><footnotes><footnote/></footnotes><auteurs/><published>1990-01-01 00:00:00</published><modified>1990-01-01 00:00:00</modified><editiondate>1990-01-01</editiondate><htmlpath>https://denhollander.info/artikel/7058</htmlpath></article>
</articles></edition>
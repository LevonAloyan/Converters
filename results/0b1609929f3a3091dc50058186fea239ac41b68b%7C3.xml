<edition><articles><article><jaar>2013</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2013</searchword><id>10467</id><udhid>UDH:TvAR/10467</udhid><titel>Vergunningvrij bouwen:reacties</titel><searchwords><searchword>TvAR 4/2013</searchword><searchword>UDH:TvAR/10467</searchword></searchwords><attachments><attachment><name>TvAR2013_04_04_Vergunningvrij.pdf</name><extention>pdf</extention><url>https://denhollander.info/download/8984/ci</url></attachment></attachments><inleiding>Mevrouw Verheij schreef in Agrarisch Recht oktober 2012 over vergunningvrij bouwen. Naar aanleiding van dat artikel schreef mr. A. Stoffels het volgende:&#13;
</inleiding><content>Ik reageer kort op het artikel ‘Vergunningvrij bouwen’ van mr. Verheij-Péters en wel naar aanleiding van hetgeen zij stelt in paragraaf 3.4 onder a (de grotere bijbehorende bouwwerken). De auteur schrijft hierin het volgende: “Het is mogelijk dat bestemmingsplan­regels afwijken van bijvoorbeeld de maatvoering van art. 3 onderdeel 1 van Bijlage II Bor. Stel dat ingevol­ge het bestemmingsplan een maximale bouwhoogte van 4 meter geldt, terwijl op grond van art. 3 onder­deel 1 maximaal 5 meter hoog mag worden gebouwd. In dit geval blijft de gemeentelijke regelgeving buiten toepassing. De maat van het Bor blijft dus gelden omdat dit hogere regelgeving is.” Het hiervóór geci­teerde en zoals door mij onderstreept, is mijns inziens evident onjuist. Het kader als opgenomen in artikel 3, bijlage II Bor is niet leidend zoals de auteur stelt, maar zelfs ondergeschikt aan de in het bestemmingsplan gestelde regels. Immers, deze in het bestemmingsplan opgenomen regels bepalen of een bepaalde activiteit vergunningvrij is dan wel daarvoor een omgevingsver­gunning voor de activiteit als bedoeld in artikel 2.1 lid 1 onder c Wabo vereist is. Van een ‘buiten toepassing blijven van de gemeentelijke regelgeving’ is dan ook geen sprake.&#13;
Mr. Verheij reageert daarop als volgt:&#13;
Ik ben de mening toegedaan dat de regeling van het Bor genuanceerder in elkaar zit. Allereerst zijn voor de beoordeling of het grotere bijbehorende bouwwerk vergunningvrij mag worden gebouwd de regels van het Bor bepalend. Daarnaast dient het grotere bijbeho­rende bouwwerk te voldoen aan het planologische re­gime bijvoorbeeld het bestemmingsplan. Ingeval van strijdigheid tussen een (bouw)regel in het Bor en een (bouw)regel in het bestemmingsplan is niet duidelijk welke regel dan geldt. De artikelsgewijze toelichting in de nota van toelichting bij het Bor vermeldt hier niets over. In een dergelijk geval dient het algemene rechtsbeginsel van normenhiërarchie uitkomst te bieden. Hetgeen betekent dat de bouwregel van het Bor dient te prevaleren boven de bouwregel van het bestemmingsplan of beheersverordening. Alvorens ik mijn mening toelicht zet ik nog even de hoofdlijnen van het vergunningvrije bouwen op een rij.Vergunningvrij bouwen.De hoofdregel is dat voor iedere activiteit die als bouwen in de zin van artikel 1.1 jo. artikel 2.1 onder a Wet algemene bepalingen omgevingsrecht (Wabo) kan worden gekwalificeerd, een omgevingsvergun­ning is vereist. Vergunningvrij bouwen houdt in dat geen omgevingsvergunning voor bouwen nodig is als bedoeld in artikel 2.1 lid 1 onder a Wabo. De grond­slag van het vergunningvrije bouwen is artikel 2.1 lid 3 Wabo en artikel 2.3 van het Besluit omgevingsrecht (Bor).1 Artikel 2.3 lid 1 Bor bepaalt dat geen om­gevingsvergunning voor bouwen is vereist voor de grotere bouwactiviteiten zoals omschreven in artikel 3 van bijlage II Bor. Deze bouwactiviteiten moeten wel voldoen aan het geldende planologische regime. Voldoen de bouwactiviteiten van artikel 3 van bijlage II Bor niet aan het geldende planologische regime dan is weliswaar geen omgevingsvergunning voor bouwen vereist, maar wel een omgevingsvergunning voor strijd met het planologische regime als bedoeld in artikel 2.1 lid 1 onder c Wabo.2De grotere bijbehorende bouwwerken.In artikel 3 onderdeel 1 van bijlage II van het Bor worden de grotere bijbehorende bouwwerken als volgt gedefinieerd: een op de grond staand bijbehorend bouwwerk in het achtererfgebied, mits niet hoger dan 5 meter. Uit deze definitie volgt dat het grotere bijbehorende bouwwerk geplaatst dient te worden op de grond, in het achtererfgebied en dat enkel voor de hoogte een (bouw)regel geldt namelijk maximaal 5 meter hoog. 3 Het is mogelijk dat de hoogtemaat in het bestemmingsplan afwijkt van de hoogtemaat in artikel 3 onderdeel 1 van bijlage II van het Bor. Welke regel geldt dan? Volgens de voornoemde lezer geldt dan de bouwregel van het bestemmingsplan, omdat het in deze gaat om een vergunningvrije activiteit zoals omschreven in artikel 3 van bijlage II van het Bor en deze vergunningvrije activiteit dient te voldoen aan het planologische regime.Ik kan mij bij de gedachtegang van mr. Stoffels wel iets voorstellen. Tijdens de behandeling van het ontwerp – Bor in de Tweede Kamer is namelijk, naar ik begrijp ten onrechte, het beeld ontstaan “dat iedereen 100 m2 vergunningvrij mocht bouwen.” Dit heeft geleid tot de motie Boelhouwer/Wiegman. In deze motie werd de regering onder meer verzocht bij het vergunningvrije bouwen de regels uit het bestem­mingsplan leidend te laten zijn en “de voorgestelde verruiming van het vergunningvrije bouwen mogelijk te maken waarbij de in het bestemmingsplan geboden &#13;
mogelijkheden qua oppervlakte en maatvoering het maximum zijn.”4 Toch deel ik de mening niet dat ingeval van strijd tussen regels in het Bor en regels in het bestemmings­plan, in alle gevallen de regels van het bestemmings­plan leidend zijn. Deze opvatting vindt naar mijn mening namelijk geen steun in de nota van toelichting bij het Bor. Ik licht dit toe aan de hand van een tweetal voorbeelden. Voorbeeld 1. Een bedrijf ter grootte van 400m2 en 8 meter hoog is gevestigd op een ruime kavel op een bedrijventerrein. Het bedrijf heeft een achtererfgebied van 800m2. Het bestemmingsplan laat een bebouwingspercentage toe tot 80% en een maximale bouwhoogte van 8 meter. De eigenaar is voornemens het bedrijf uit te breiden met een aangebouwde loods van 350m2. Deze loods is vergunningvrij als de hoogte maximaal 5 meter bedraagt. Bovendien past het bouwplan in het bestem­mingsplan zodat geen omgevingsvergunning voor strijdig planologisch gebruik is vereist. 5 &#13;
Uit de artikelsgewijze toelichting in de nota van toe­lichting blijkt dat deze hoogtemaat is opgenomen om te voorkomen dat twee bouwlagen kunnen ontstaan met een verblijfsgebied. Gelet op de veiligheid van toekomstige gebruikers en de omgeving van een bouwwerk mag slechts één bouwlaag vergunningvrij worden gebouwd. Het wordt zinvol geacht dat het bouwen van meerdere bouwlagen preventief wordt getoetst aan het Bouwbesluit 2012 en de bouwveror­dening. Uit de artikelsgewijze toelichting in de nota van toelichting blijkt voorts dat overige eisen inzake omvang en plaatsing in dit onderdeel niet worden gesteld. Dit wordt ook niet nodig geacht omdat het bouwen zich beperkt tot het achtererfgebied en moet voldoen aan de planologische regelgeving uit onder meer het bestemmingsplan. Uit deze regelgeving vloeien de eisen voort die ter zake van een goede ruimtelijke ordening nodig worden geacht.6 Voorbeeld 2. Een bedrijf ter grootte van 400m2 en 4 meter hoog is gevestigd op een ruime kavel op een bedrijventerrein. Het bedrijf heeft een achtererfgebied van 800m2. Het bestemmingsplan laat een bebouwingspercentage toe tot 80 % en een maximale bouwhoogte van 4 meter. De eigenaar is voornemens het bedrijf uit te breiden met een aangebouwde loods van 350m2 en een maxi­male hoogte van 5 meter. Ook deze loods is vergunningvrij. De loods past echter niet in het bestemmingsplan. Moet nu een omgevings­vergunning voor strijd met het planologische regime worden aangevraagd ? In de artikelsgewijze toelichting in de nota van toelichting wordt hierover niets vermeld en ook de li­teratuur zwijgt hierover. Volstaan wordt met algemene opmerkingen zoals: “het grotere bijbehorende bouw­werk moet voldoen aan de in dit onderdeel gestelde ei­sen en aan de vigerende planologische regelgeving,”7 of “ moet voldoen aan de voorwaarden van artikel 3 onderdeel 1 van bijlage II van het Bor en moet passen binnen het bestemmingsplan. ”8 Opmerking verdient dat met betrekking tot een ander onderdeel van artikel 3 van bijlage II van het Bor namelijk het bouwwerk voor recreatief nachtverblijf van artikel 3 onderdeel 2 van bijlage II van het Bor de artikelsgewijze toelichting in de nota van toelichting hierover wel expliciet iets vermeld. Het bouwwerk voor recreatieve nachtverblijf mag ver­gunningvrij worden gebouwd als de oppervlakte maxi­maal 70m2 bedraagt en de hoogte maximaal 5 meter. Volgens de artikelsgewijze toelichting in de nota van toelichting “ kunnen gemeenten in het bestemmings­plan of de beheersverordening er voor kiezen om een kleinere maximummaat te geven. In dat geval zal ook voor kleinere bouwwerken een omgevingsvergunning als bedoeld in artikel 2.1 eerste lid onder c van de Wabo zijn vereist. ” Over de toegestane hoogte wordt evenals bij de grotere bijbehorende bouwwerken niets vermeld. 9 In de literatuur zijn er schrijvers die van mening zijn dat ingeval de toegestane hoogte van het bouwwerk voor recreatief nachtverblijf in het bestemmingsplan lager is dan de toegestane hoogte van het Bor een omgevingsvergunning voor strijd met het planologisch regime is vereist.10 Weer andere schrijvers zijn van menig dat dit aangenomen moet worden.11 De menin­gen worden verder niet toegelicht en/of onderbouwd. Het algemene beginsel van normenhiërarchie. Zoals ik hiervoor reeds heb vermeld ben ik de be­scheiden mening toegedaan dat ingeval van de grotere bijbehorende bouwwerken van artikel 3 onderdeel 1 bijlage II van het Bor het bestemmingsplan of de be­heersverordening een lagere maximale hoogte toestaat voor het grotere bijbehorende bouwwerk, (bijvoor­beeld maximaal 4 meter) dan de definitie van artikel 3 onderdeel 1 van bijlage II van het Bor toestaat (maximaal 5 meter), het algemene rechtsbeginsel van normenhiërarchie uitkomst dient te bieden omdat het artikelsgewijze commentaar in de nota van toelichting hierover geen duidelijkheid schept. Het algemene be­ginsel van normenhiërarchie houdt in dat gemeentelijk regelgeving (bestemmingsplan) moet wijken indien deze in strijd komt met hogere regelgeving (AmvB). &#13;
In dit geval betekent dit dat de bouwregel uit het bestemmingsplan met betrekking tot de hoogte buiten toepassing dient te blijven en dat de hoogtemaat van het Bor geldt. &#13;
Naschrift mr. Stoffels: &#13;
Het betoog van mw. Verheij-Péters overtuigt mij niet, althans roept bij mij verdere vragen op. Volgens de au­teur gelden in geval van strijdigheid tussen de (bouw) regels in het Bor en die in het bestemmingsplan, de regels uit het Bor. Zij baseert zich daartoe op het alge­mene rechtsbeginsel van normenhiërarchie. Veronder­stellende dat de strijdigheid is gelegen in de hoogte­maat als opgenomen in het Bor, onderscheidenlijk het bestemmingsplan, gaat de auteur er dan van uit dat een omgevingsvergunning voor strijd met het planologisch regime in dat geval eveneens achterwege kan blijven? Zij stelt immers in dat geval dat de gemeentelijke regelgeving buiten toepassing moet blijven. Die bena­dering strookt volgens mij niet met de bedoeling van de wetgever betrekkelijk de gevallen als genoemd in artikel 3 bijlage II Bor. Als voorwaarde geldt daar­bij juist dat de voorgenomen bouwactiviteiten wel moeten passen in het geldende planologische regime. Bij strijdigheid daarmee blijft vergunningplicht op grond van artikel 2.1 lid 1 onder c Wabo bestaan. De wetgever heeft volgens mij daarmee bewust beoorde­lingsbevoegdheid aan de bestemmingsplanwetgever gelaten om daarvan al dan niet af te wijken. In het andere geval (waarin de auteur wel een omgevingsver­gunningplicht voor strijd met het planologisch regime veronderstelt) wijs ik erop dat onder strijdig gebruik met het geldende planologische regime wordt bedoeld het gebruik in ruime zin. Ter beoordeling staat dus niet enkel het gebruik, maar ook de regels met betrekking tot bouwen. En als volgens de auteur de in het bestem­mingsplan opgenomen hoogtemaat (bouwregels) vanwege het primaat van het Bor buiten toepassing moeten blijven, waarop zou dan de planologische toets verder nog betrekking (kunnen) hebben? &#13;
</content><legacyfootnotes>1. P.J.J. Van Buuren, A.A.J. De Gier, A.G.A. Nijmeijer, J. Robbe, Hoofdlijnen ruimtelijk bestuursrecht, achtste druk, Deventer 2010, p. 170.&#13;
2. N.S.J. Koeman, A.G.A. Nijmeijer, R.Uylenburg, Tekst &amp; Commentaar, Wet algemene bepalingen omgevingsrecht, Deventer 2010, p. 202 en 203.&#13;
3. N.S.J. Koeman e.a., a.w., p. 311 en 312.&#13;
4. R. Bleeker, H.C.M. Van Egmond, Handboek vergunning­vrij bouwen, editie 2011, p. 15. &#13;
5. W. Ankersmit, Vergunningvrij bouwen 2011, Kluwer p. 87. &#13;
6. Stb. 2010, 143, artikelsgewijze toelichting in de nota van toelichting bijlage II van het Bor artikel 3 Eerste onder­deel. &#13;
7. Stb. 2010, 143, artikelsgewijze toelichting in de nota van toelichting bij het bijlage II van het Bor artikel 3 Eerste onderdeel. &#13;
8. R. Bleeker e.a., a. w. , p. 69. &#13;
9. Stb. 2010, 143, artikelsgewijze toelichting in de nota van toelichting bij het Bor bijlage II, artikel 3 Tweede onder­deel. &#13;
10. R. Bleeker e.a., a. w. , p. 131. &#13;
11. N.S.J. Koeman, e.a., a. w., p. 313. &#13;
</legacyfootnotes><footnotes><footnote/></footnotes><auteurs/><published>2013-04-01 00:00:00</published><modified>2013-04-01 00:00:00</modified><editiondate>2013-04-01</editiondate><htmlpath>https://denhollander.info/artikel/10467</htmlpath></article>
</articles></edition>
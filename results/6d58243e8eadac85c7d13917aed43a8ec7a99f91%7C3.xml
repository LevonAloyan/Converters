<edition><articles><article><jaar>2003</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2003</searchword><id>4432</id><udhid>UDH:TvAR/4432</udhid><titel>Daggert / Bussink (TvAR 2003/5156)</titel><searchwords><searchword>TvAR 2/2003</searchword><searchword>TvAR 2003/5156</searchword><searchword>UDH:TvAR/4432</searchword></searchwords><attachments><attachment><name>2003_nr 2_Rechtspraak_5156.pdf</name><extention>pdf</extention><url>https://denhollander.info/download/4377/ci</url></attachment></attachments><inleiding>[Pachtwet art. 1, 11]&#13;
&#13;
Pachter terecht toegelaten tot levering van&#13;
bewijs van de door hem gestelde pachtovereenkomst,&#13;
nu hij voldoende gemotiveerd&#13;
heeft gesteld dat is voldaan aan de vereisten&#13;
die art. 1 Pachtwet voor het aannemen van&#13;
een pachtovereenkomst stelt. Voor aannemen&#13;
van een tegenprestatie in de zin van&#13;
art. 1 lid 1 onder “d” Pachtwet is niet vereist&#13;
dat tegenprestatie, in geld uitgedrukt, zou&#13;
neerkomen op redelijke pachtprijs voor de&#13;
desbetreffende grond. In vastleggingsprocedure&#13;
kan hoogstens aan de orde&#13;
komen de vraag, of de tegenprestatie&#13;
voldoende reëel en substantieel is om als&#13;
tegenprestatie in de zin van de wet te&#13;
kunnen worden aangemerkt. Pachtovereenkomst&#13;
in eerste aanleg terecht bewezen&#13;
geacht. Niet in geld uitgedrukte tegen-&#13;
prestatie dient te worden vastgelegd zoals&#13;
deze is overeengekomen. Hof legt tegenprestatie&#13;
nauwkeuriger vast dan in eerste&#13;
aanleg is geschied en vult vonnis in zoverre&#13;
aan, waarbij tevens wordt geoordeeld dat&#13;
onvoldoende is gebleken dat bepaalde feitelijke&#13;
handelingen met het gebruik van het&#13;
land verband hielden, zodat zij niet mede&#13;
als tegenprestatie voor dat gebruik kunnen&#13;
gelden.</inleiding><content>ARREST IN DE ZAAK VAN:&#13;
Jan Hendrik Daggert, wonende te Markelo,&#13;
appellant,&#13;
procureur: mr. ir. A.F. van Dam,&#13;
tegen&#13;
Jan Bussink, wonende te Markelo,&#13;
geïntimeerde,&#13;
procureur: mr. J.M. Bosnak.&#13;
1 De procedure in eerste aanleg&#13;
De pachtkamer van het kantongerecht te&#13;
Almelo heeft op 16 juni 1999, 21 juli 1999 en&#13;
2 maart 2000 tussen appellant – verder te noemen:&#13;
Daggert – als gedaagde in conventie en&#13;
eiser in reconventie enerzijds en geïntimeerde&#13;
– verder te noemen: Bussink – als eiser in conventie&#13;
en verweerder in reconventie anderzijds&#13;
vonnissen gewezen. Van deze vonnissen&#13;
zijn afschriften aan dit arrest gehecht. Naar&#13;
die afschriften wordt verwezen voor de procesgang&#13;
in eerste aanleg en de aan de beslissingen&#13;
ten grondslag gelegde motivering.&#13;
2 De procedure in hoger beroep&#13;
2.1 Bij exploot van 30 maart 2000 is Daggert&#13;
in hoger beroep gekomen van de vonnissen&#13;
van 16 juni 1999 en 2 maart 2000 met dagvaarding&#13;
van Bussink voor dit hof.&#13;
2.2 Bij memorie van grieven heeft Daggert&#13;
tegen het vonnis van 16 juni 1999 (en, naar het&#13;
hof begrijpt, 21 juli 1999) twee grieven en&#13;
tegen het vonnis van 2 maart 2000 drie grieven&#13;
aangevoerd en toegelicht met conclusie dat&#13;
het hof de vonnissen van 16 juni 1999, 21 juli&#13;
1999 en 2 maart 2000 zal vernietigen en alsnog&#13;
Bussink in zijn vordering niet-ontvankelijk&#13;
zal verklaren dan wel hem deze zal ontzeggen,&#13;
met veroordeling van Bussink in de kosten&#13;
van deze procedure, zowel in prima als in&#13;
hoger beroep.&#13;
2.3 Bussink heeft bij memorie van antwoord&#13;
verweer gevoerd met conclusie dat het hof bij&#13;
arrest, voor zoveel nodig onder verbetering&#13;
van gronden, het vonnis (bedoeld zal zijn: de&#13;
vonnissen) zal bevestigen en de vordering van&#13;
Daggert als ongegrond en/of onbewezen zal&#13;
ontzeggen, met veroordeling van Daggert in&#13;
de kosten van (het hof leest:) het hoger beroep.&#13;
2.4 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht in het vonnis van 16 juni 1999&#13;
overwogen dat indien getuigen “hard” zouden&#13;
kunnen maken hetgeen door dezen op&#13;
schrift is verklaard Daggert er rekening mee&#13;
zou moeten houden dat dat voldoende bewijs&#13;
op zou leveren voor de gestelde mondelinge&#13;
pachtovereenkomst.&#13;
II Ten onrechte heeft de pachtkamer van het&#13;
kantongerecht in het vonnis van 16 juni 1999&#13;
overwogen en beslist dat, indien zou komen&#13;
vast te staan dat Bussink vanaf 1992 heeft&#13;
gepresteerd zoals hij stelt te hebben gepresteerd,&#13;
zeer wel sprake kan zijn van een vergoeding&#13;
in natura welke redelijkerwijs overeenstemt&#13;
met de waarde van de pachtprijs in guldens&#13;
voor 3,8 hectare grond als de onderhavige.&#13;
III Ten onrechte heeft de pachtkamer van het&#13;
kantongerecht in het vonnis van 2 maart 2000&#13;
overwogen dat naar het oordeel van de pachtkamer&#13;
Bussink op grond van de door hem&#13;
voorgebrachte getuigen in het opgedragen&#13;
bewijs is geslaagd, dat in de plaats van een&#13;
voorheen schriftelijk gesloten en naderhand&#13;
ontbonden pachtovereenkomst een mondelinge&#13;
pachtovereenkomst met betrekking tot een&#13;
groter gedeelte grond van Daggert, te weten&#13;
3.8 hectare, het zogeheten “achterste stuk”, is&#13;
gekomen en dat tussen partijen sprake is van&#13;
een mondelinge pachtovereenkomst met&#13;
betrekking tot dit stuk grond waarbij Bussink&#13;
jegens Daggert aan de voor hem uit die overeenkomst&#13;
voortvloeiende verplichting tot het&#13;
voldoen van een pachtprijs tot mei 1998 heeft&#13;
voldaan door werkzaamheden voor Daggert&#13;
te verrichten en te doen verrichten en heeft de&#13;
pachtkamer een dergelijke pachtovereenkomst&#13;
schriftelijk tussen partijen vastgelegd zoals&#13;
nader in het vonnis omschreven onder veroordeling&#13;
van Daggert in de kosten van de&#13;
procedure.&#13;
IV Ten onrechte heeft de pachtkamer van het&#13;
kantongerecht in het vonnis van 2 maart 2000&#13;
overwogen dat de situatie (dat Bussink diensten&#13;
voor Daggert verricht heeft en kosten&#13;
voor Daggert heeft gemaakt welke zouden&#13;
hebben te gelden als tegenprestatie voor de&#13;
door Daggert aan Bussink gegeven toestemming&#13;
om de achterste 3,8 ha in gebruik te&#13;
mogen hebben) vanaf ongeveer juni 1993&#13;
onafgebroken heeft geduurd.&#13;
V Ten onrechte heeft de pachtkamer van het&#13;
kantongerecht bij vonnis van 2 maart 2000&#13;
overwogen dat Bussink aan de uit de door de&#13;
pachtkamer aangenomen pachtovereenkomst&#13;
voortvloeiende verplichting tot het voldoen&#13;
van een pachtprijs heeft voldaan door werkzaamheden&#13;
voor Daggert te verrichten en te&#13;
doen verrichten en beslist dat de pachtprijs&#13;
door Bussink tot mei 1998 feitelijk is voldaan.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds erkend dan wel niet of onvoldoende&#13;
betwist c.q. blijkend uit de in zoverre&#13;
niet weersproken inhoud van overlegde producties,&#13;
het navolgende vast.&#13;
4.2 Tussen Bussink en diens vader als pachters&#13;
en Daggert als verpachter is in augustus 1988&#13;
een pachtovereenkomst op schrift gesteld aangaande&#13;
de verpachting met ingang van 8 april&#13;
1988 van 1 hectare grond, deel uitmakende&#13;
van percelen grond aan de Stobbendijk te&#13;
Markelo, kadastraal bekend gemeente Markelo,&#13;
sectie R, nummers 265 en 266 gedeeltelijk.&#13;
Deze pachtovereenkomst hing samen met de&#13;
overdracht van 18.339 kg melkquotum aan de&#13;
pachters. De overeenkomst is op 25 augustus&#13;
1988 door de grondkamer voor Overijssel&#13;
goedgekeurd, op 17 juli 1989 in dier voege&#13;
gewijzigd dat Bussink enig pachter werd (goedgekeurd&#13;
door vorenbedoelde grondkamer op&#13;
14 september 1989) en bij akte van 28 juni&#13;
1993 in onderlinge overeenstemming beëindigd.&#13;
De beëindigingsovereenkomst is op&#13;
9 december 1993 door genoemde grondkamer&#13;
goedgekeurd.&#13;
4.3 Bussink heeft een gedeelte van de genoemde&#13;
percelen, groot ongeveer 3.80.00 ha en&#13;
mede omvattende de boven genoemde hectare,&#13;
in gebruik genomen.&#13;
5 Beoordeling van het geschil in&#13;
hoger beroep&#13;
5.1 Bussink heeft in deze procedure in conventie&#13;
vastlegging van een pachtovereenkomst&#13;
met betrekking tot de onder 4.3 bedoelde&#13;
grond gevorderd. Hij heeft daartoe gesteld,&#13;
dat hij die grond in 1993 van Daggert in&#13;
gebruik heeft gekregen, in ruil waarvoor is&#13;
afgesproken dat Bussink de resterende grond&#13;
van Daggert zou verzorgen en daarnaast&#13;
hand- en spandiensten voor Daggert zou verrichten.&#13;
Wat dat laatste betreft heeft Bussink&#13;
gesteld dat hij de hoeven van paarden van&#13;
Daggert heeft bekapt, die paarden heeft&#13;
gevoerd, voor Daggert boodschappen heeft&#13;
gedaan en Daggert naar winkels, de arts e.d.&#13;
heeft vervoerd. Naar het oordeel van het hof&#13;
heeft Bussink hiermee voldoende gemotiveerd&#13;
gesteld dat is voldaan aan de vereisten die art.&#13;
1, lid 1 onder d van de Pachtwet voor het aannemen&#13;
van een pachtovereenkomst stelt en is&#13;
hij in het vonnis van 21 juli 1999 terecht tot&#13;
het bewijs van die pachtovereenkomst toegelaten.&#13;
Gelet hierop is grief I, die kennelijk&#13;
strekt ten betoge dat Bussink niet tot bewijslevering&#13;
had moeten worden toegelaten, tevergeefs&#13;
opgeworpen.&#13;
5.2 Grief II deelt in het lot van grief I. Voor&#13;
het aannemen van een tegenprestatie in de zin&#13;
van art. 1, lid 1 onder d van de Pachtwet is&#13;
niet vereist dat een tegenprestatie als hier aan&#13;
de orde, in geld uitgedrukt, zou neerkomen&#13;
op een redelijke pachtprijs voor de onderhavige&#13;
grond. Van enige “aanvulling” van de overeengekomen&#13;
tegenprestatie door de rechter,&#13;
zoals Daggert in de toelichting op grief II&#13;
kennelijk bepleit, kan dan ook geen sprake&#13;
zijn. In een procedure tot vastlegging van een&#13;
pachtovereenkomst dient slechts te worden&#13;
bepaald welke tegenprestatie partijen zijn&#13;
overeengekomen en is hoogstens aan de orde&#13;
de vraag, of de overeengekomen tegenprestatie&#13;
voldoende reëel en substantieel is om als&#13;
tegenprestatie in de zin van de wet te kunnen&#13;
worden aangemerkt. Naar het oordeel van het&#13;
hof is een tegenprestatie zoals door Bussink&#13;
gesteld voldoende reëel en substantieel in&#13;
bovenbedoelde zin.&#13;
5.3 Voor zover de pachtkamer van het kantongerecht&#13;
in haar vonnis van 16 juni 1999&#13;
onder 8, tweede alinea, heeft bedoeld te overwegen&#13;
dat als tegenprestatie iets anders zou&#13;
moeten worden vastgelegd dan door partijen&#13;
is overeengekomen, is haar overweging niet&#13;
juist. Uit haar eindvonnis blijkt echter niet dat&#13;
zij in dit opzicht het karakter van de vastleggingsprocedure&#13;
heeft miskend.&#13;
5.4 Op grond van hetgeen hierboven is overwogen&#13;
dienen de vonnissen van 16 juni en&#13;
21 juli 1999 te worden bekrachtigd.&#13;
5.5 De overige grieven hebben betrekking op&#13;
de waardering van het ingebrachte bewijs.&#13;
Het hof zal dit bewijs opnieuw bezien.&#13;
5.6 Bussink heeft als getuige verklaard dat&#13;
Daggert hem in 1993 het zogeheten “achterste&#13;
stuk”, groot 3.8 hectare, in gebruik heeft aangeboden&#13;
onder de voorwaarde dat Bussink&#13;
ervoor zou zorgen dat de trekpaarden van&#13;
Daggert ’s winters voldoende voer zouden&#13;
hebben, terwijl Daggert tevens verlangde dat&#13;
Bussink de grond rondom Daggerts huis&#13;
(circa 3.27 ha) zou onderhouden (mest&#13;
opbrengen, kunstmest strooien, maaien en&#13;
schudden) en zou helpen met de verzorging&#13;
van Daggerts paarden (voeren, uitmesten,&#13;
bekappen, inbrengen van wormpoeders en&#13;
veulenen). Uit deze verklaring – ook indien&#13;
mede acht wordt geslagen op de passage in&#13;
Bussinks verklaring inhoudende dat de tegenprestatie&#13;
niet zo woordelijk is afgesproken als&#13;
door Bussink feitelijk beschreven – volgt&#13;
afdoende dat sprake is geweest van ingebruikgeving&#13;
van de desbetreffende grond en dat&#13;
voor dit gebruik een tegenprestatie in natura&#13;
is bedongen.&#13;
5.7 De verklaring van Bussink vindt wat&#13;
betreft de door hem voor Daggert verrichte&#13;
werkzaamheden en het gebruik van het “achterste&#13;
deel” steun in de getuigenverklaringen&#13;
van Daggerts buren en bekenden. Groothaar&#13;
heeft verklaard dat Bussink op het voorste&#13;
stuk grond van Daggert verschillende werkzaamheden&#13;
verrichte (maaien, schudden en&#13;
wiersen), dat Bussink de afrastering repareerde,&#13;
dat hij organische mest en kunstmest opbracht,&#13;
dat hij – naar de indruk van Groothaar –&#13;
de paarden van Daggert voerde en regelmatig&#13;
bij het bekappen van de paarden aanwezig&#13;
was en dat men in de buurt dacht dat Bussink&#13;
voor zijn diensten betaald kreeg. Uit Groothaars&#13;
verklaring, dat hij nooit heeft gemerkt&#13;
dat Daggert bezwaar had tegen het gebruik&#13;
van het achterste gedeelte door Bussink, volgt&#13;
dat Bussink dat achterste gedeelte daadwerkelijk&#13;
in gebruik had. Klumpers heeft verklaard&#13;
sinds een aantal jaren te zien dat Bussink het&#13;
achterste stuk grond van Daggert in gebruik&#13;
heeft, dat Bussink in het begin een kleiner&#13;
stuk grond in gebruik had dan thans, dat Bussink&#13;
werk verrichte op het voorste stuk grond&#13;
van Daggert (oogstwerkzaamheden zoals&#13;
maaien, schudden en harken), dat hij één keer&#13;
heeft gezien dat Bussink de paarden van&#13;
Daggert bekapte en dat het werk dat Bussink&#13;
bij Daggert deed naar de indruk van Klumpers&#13;
meer was dan wat men in het kader van&#13;
naoberplicht zou mogen verwachten, terwijl&#13;
Bussink bovendien geen naober van Daggert&#13;
was. Schottink heeft verklaard Bussink de&#13;
laatste jaren allerlei klusjes en werkjes voor&#13;
Daggert te hebben zien doen (verzorgen en&#13;
voeren van de paarden; verzorgen, maaien,&#13;
schudden, wiersen en bemesten van zowel het&#13;
voorste als het achterste stuk grond) en dat&#13;
Bussink “vanaf 1993 tot heden” het achterste&#13;
stuk in gebruik heeft.&#13;
5.8 Frederik Daggert, halfbroer van Daggert,&#13;
heeft verklaard in 1998 te hebben gezien dat&#13;
Bussink veel meer dan 1 hectare grond van&#13;
Daggert in gebruik had, dat Bussink zei dat&#13;
hij dat netjes aan Daggert gevraagd had en dat&#13;
Daggert tegen hem, Frederik Daggert, heeft&#13;
gezegd aan het gebruik van de grond door&#13;
Bussink niets te kunnen doen. Hieruit volgt&#13;
niet de onjuistheid van Bussinks standpunt;&#13;
de verklaring van Frederik Daggert is integendeel&#13;
verenigbaar met het bestaan van een&#13;
pachtovereenkomst. Wat betreft de door Bussink&#13;
verrichte werkzaamheden heeft Frederik&#13;
Daggert niets verklaard wat in tegenspraak is&#13;
met hetgeen Bussink heeft verklaard. Wel&#13;
heeft Frederik Daggert verklaard “zeker” te&#13;
weten dat zijn broer niets wilde verpachten,&#13;
maar hij heeft niet aangegeven aan welke feiten&#13;
en omstandigheden hij die wetenschap&#13;
ontleent, nog daargelaten dat het niet willen&#13;
verpachten nog niet uitsluit dat men, zonder&#13;
de rechtsgevolgen van verpachting te wensen,&#13;
iets overeenkomt dat niettemin als pacht moet&#13;
worden aangemerkt. Frederik Daggert heeft&#13;
nog verklaard dat Bussink zou hebben&#13;
gedreigd Daggert “kapot te maken” als hij de&#13;
grond niet kreeg, maar Daggert heeft zich in&#13;
deze procedure niet op het standpunt gesteld&#13;
dat er een pachtovereenkomst onder bedreiging&#13;
is tot stand gekomen. Overigens is de&#13;
gestelde bedreiging moeilijk te rijmen met de&#13;
passage in Frederik Daggerts verklaring dat&#13;
Daggert en Bussink “elkaar mochten” vanwege&#13;
de paarden.&#13;
Uit de verklaring van Dirk Jan Hermannus&#13;
Daggert, zoon van Frederik Daggert, volgt in&#13;
ieder geval dat Bussink tot 1998 een stuk&#13;
grond van Daggert met een oppervlakte van&#13;
ongeveer 2,6 hectare in gebruik had. Over dat&#13;
gebruik heeft deze getuige verklaard, dat&#13;
Daggert tegen hem heeft gezegd dat er geen&#13;
sprake was van pacht “omdat er nooit iets was&#13;
getekend”. Het feit dat Daggert – wellicht – in&#13;
die veronderstelling verkeerde staat echter aan&#13;
het aannemen van een pachtovereenkomst&#13;
niet in de weg. Wat betreft de door Bussink&#13;
verrichte werkzaamheden heeft ook deze&#13;
getuige niets verklaard wat het standpunt van&#13;
Bussink kan ontkrachten.&#13;
5.9 De enige persoon naast Bussink die uit&#13;
eigen wetenschap kan verklaren omtrent hetgeen&#13;
destijds precies is afgesproken is Daggert&#13;
zelf. Daggert is echter niet als getuige gehoord&#13;
en in hoger beroep is geen nader bewijs aangeboden.&#13;
Wel heeft Bussink bij conclusie na&#13;
enquête nog een verklaring in het geding&#13;
gebracht die Daggert tegenover opsporingsambtenaren&#13;
van de AID heeft afgelegd. Voor&#13;
zover aan deze verklaring enige bewijskracht&#13;
kan worden ontleend biedt deze eerder steun&#13;
aan het standpunt van Bussink dan aan dat&#13;
van Daggert.&#13;
5.10 Het ingebrachte bewijs en tegenbewijs&#13;
overziende is het hof met de pachtkamer van&#13;
het kantongerecht van oordeel, dat het bewijs&#13;
geleverd moet worden geacht. Hetgeen Daggert&#13;
stelt omtrent de vervalste mestformulieren&#13;
en de schriftelijke beëindiging van de eerdere&#13;
overeenkomst in 1993, wat daarvan verder zij,&#13;
kan daaraan niet afdoen. Grief III faalt.&#13;
5.11 Met grief IV verzet Daggert zich tegen de&#13;
aanname dat de grond vanaf 1993 onafgebroken&#13;
bij Bussink in gebruik is geweest. De&#13;
juistheid van de bestreden aanname volgt echter&#13;
uit de getuigenverklaringen van Bussink,&#13;
Schottink en indirect Klumpers en Dirk Jan&#13;
Hermannus Daggert, terwijl voldoende duidelijke&#13;
aanwijzingen voor een andere aanname&#13;
ontbreken. Ook grief IV faalt mitsdien.&#13;
5.12 Grief V gaat uit van de veronderstelling&#13;
dat een niet in geld uitgedrukte tegenprestatie&#13;
als hier aan de orde in de vastleggingsprocedure&#13;
op geld zou moeten worden gewaardeerd.&#13;
Deze veronderstelling is onjuist: de&#13;
rechter dient de tegenprestatie vast te leggen&#13;
zoals overeengekomen. Voor het overige verwijst&#13;
het hof naar hetgeen onder 5.2 is overwogen.&#13;
Daggert heeft echter in zoverre gelijk&#13;
met zijn grief, dat voor de vastlegging niet ter&#13;
zake doet of Bussink de pachtprijs tot mei&#13;
1998 feitelijk heeft voldaan. Vastgelegd dient&#13;
slechts te worden wat omtrent de tegenprestatie&#13;
is overeengekomen. Wat dit betreft is het&#13;
hof van oordeel dat het vonnis in zoverre&#13;
dient te worden aangevuld, dat de tegenprestatie&#13;
nauwkeuriger dient te worden vastgelegd&#13;
dan is geschied. Als tegenprestatie zal worden&#13;
vastgelegd (a) het onderhouden van 3,27 hectare&#13;
grond, inhoudende bemesting, maaien en&#13;
schudden en (b) het voeren van Daggerts&#13;
trekpaarden in de winter alsmede het helpen&#13;
bij de verzorging van die paarden. Tot de&#13;
tegenprestatie wordt niet gerekend het doen&#13;
van boodschappen voor Daggert en het vergezellen&#13;
van Daggert naar artsen, omdat uit&#13;
Bussinks verklaring kan worden afgeleid dat&#13;
deze diensten pas na het sluiten van de overeenkomst&#13;
zijn aangevangen, toen Daggert zijn&#13;
rijbevoegdheid verloor, en na enige tijd weer&#13;
zijn beëindigd omdat Daggert een taxikaart&#13;
kreeg. Gelet hierop (alsmede op de – kennelijk&#13;
– goede verhouding tussen partijen) is&#13;
onvoldoende gebleken dat deze diensten met&#13;
het gebruik van het land in verband stonden&#13;
en dus mede als tegenprestatie voor dat&#13;
gebruik hebben te gelden.&#13;
5.13 Uit het bovenstaande volgt dat ook het&#13;
vonnis van 2 maart 2000 in conventie zal worden&#13;
bekrachtigd met precisering van het dictum&#13;
zoals hieronder te vermelen. Het hoger&#13;
beroep is kennelijk niet mede gericht tegen de&#13;
beslissing in reconventie, zodat die beslissing&#13;
thans niet meer ter discussie staat.&#13;
5.14 De uitkomst van het geding brengt mee,&#13;
dat Daggert zal worden veroordeeld in de&#13;
kosten van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt de vonnissen van de pachtkamer&#13;
van het kantongerecht te Almelo van 16 juni&#13;
1999, 21 juli 1999 en 2 maart 2000 voor zover&#13;
in conventie gewezen, met dien verstande dat&#13;
de in het als laatste genoemde arrest gegeven&#13;
beslissing in conventie, eerste stuk, vanaf&#13;
“(gedeeltelijk)” als volgt dient te worden gelezen:&#13;
“tegen een tegenprestatie bestaande uit&#13;
het onderhouden van 3,27 hectare andere aan&#13;
Daggert toebehorende grond (het ‘voorste’&#13;
gedeelte), inhoudende bemesting, maaien en&#13;
schudden alsmede het voeren van Daggerts&#13;
trekpaarden in de winter en het helpen bij de&#13;
verzorging van die paarden, een en ander&#13;
onverminderd de toepasselijkheid van artikel&#13;
9, lid 1 van de Pachtwet en mogelijke toepassing&#13;
van het tweede lid van dat artikel”;&#13;
veroordeelt Daggert in de kosten van het&#13;
hoger beroep, aan de zijde van Bussink tot op&#13;
heden begroot op ƒ 475,– wegens verschotten&#13;
en ƒ 1.700,– wegens salaris.</content><legacyfootnotes/><footnotes><footnote/></footnotes><auteurs/><published>2003-02-01 00:00:00</published><modified>2003-02-01 00:00:00</modified><editiondate>2003-02-01</editiondate><htmlpath>https://denhollander.info/artikel/4432</htmlpath></article>
</articles></edition>
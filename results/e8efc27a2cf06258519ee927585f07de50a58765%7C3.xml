<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2011</searchword><id>9066</id><udhid>UDH:TvAR/9066</udhid><titel>Politisering en juridisering in de agrarische sector</titel><searchwords><searchword>TvAR 3/2011</searchword><searchword>UDH:TvAR/9066</searchword></searchwords><attachments><attachment><name>TvAR2011_03_01_Politisering.pdf</name><extention>pdf</extention><url>https://denhollander.info/download/7990/ci</url></attachment></attachments><inleiding>In de Volkskrant van 16 maart 2011 stond de volgende kop: Bleker (CDA) en Kamer op één lijn: stop de megastal. Uit het artikel bleek dat staatssecretaris Bleker van Landbouw een bre­de maatschappelijke discussie wil over de voor- en nadelen van megastallen. Voordelen kun­nen zijn een betere beheersing van het klimaat en verbetering van het dierenwelzijn. Een na­deel kan zijn dat een besmettelijke dierziekte grote gevolgen heeft. Bleker gaat de lagere overheden vragen om geen nieuwe vergunningen voor dergelijke stallen te verlenen tot de maatschappelijke discussie is afgerond. Als de lagere overheden gevolg geven aan deze op­roep, worden agrarische ondernemers die hun bedrijf willen uitbreiden en moderniseren en die aan de voorwaarden voor een dergelijke vergunning willen en kunnen voldoen in een moeilijk parket gebracht. Onzekerheid is troef. Daarbij komt dat dergelijke ondernemers in een ongelijke positie komen met de honderden ondernemers die al een megastal hebben ge­bouwd of daarvoor een vergunning hebben gekregen. Maatschappelijke discussies plegen lang te duren met een ongewisse uitkomst. De agrarische sector zal zich in deze discussie niet onbetuigd moeten laten. &#13;
Het vorenstaande is slechts een voorbeeld van op politieke grond ingrijpen door de overheid. Nu is dat niet een fenomeen dat specifiek is voor de agrarische sector: dat geldt voor de hele maatschappij. Er is sprake van een politiek gedreven juridisering van de samenleving. On­danks steeds klinkende oproepen tot deregulering, vrees ik dat er meer regelgeving komt. De juridisering in de agrarische sector vloeit voort uit een aantal hoofdbronnen: Europese en in­ternationale regelgeving, behoefte aan ruimtelijke ordening en milieubeleid, voedselveilig­heid en dierenwelzijn. Sinds jaar en dag zijn er organisaties actief die zich inzetten voor een of meer (deel)belangen die strijdig kunnen zijn met de belangen van de agrarische sector. Ik noem hier als voorbeelden: Natuurmonumenten, Wakker Dier en de Partij voor de Dieren. De doeleinden die deze organisaties nastreven zijn op zich legitiem. De vraag is echter of zij vol­doende met gerechtvaardigde belangen van de agrarische sector rekening houden. We moe­ten niet vergeten dat de mensheid afhankelijk is van de opbrengsten van de agrarische sector. Hoe het ook zij: de agrarische sector heeft te leven met regelgeving.&#13;
</inleiding><content>Zeer recent is een rapport van het LEI verschenen, getiteld ‘Juridisering in de agrosector. Verkenning van een veelkoppig fenomeen’, auteurs dr. C.A. Hazeu en dr.ir. H.J. Silvis. 2011 ISBN/EAN 978-90-8615-498-2. Aan de hand van een drietal case studies over Ruimte en Ammoniak, Kwekersrecht en octrooirecht en Biobased Economy verkennen de auteurs de oorzaken en oplossingsrichtingen van de juridisering in de agrarische sector. Zij concluderen dat de juridisering in de agrarische sector te beheersen is door kritisch te blijven op regelge­ving en door in de bedrijfsvoering zo veel mogelijk rekening te houden met de regelgeving. Daarnaast zijn onderzoek, onderwijs en voorlichting van belang. Ik kan deze conclusies on­derschrijven. Het Instituut voor Agrarisch Recht en het Tijdschrift voor Agrarisch Recht heb­ben en houden een schone taak op het gebied van onderzoek, voorlichting en onderwijs.&#13;
</content><legacyfootnotes/><footnotes><footnote/></footnotes><auteurs>mr. W.H.G.A. Filott&#13;
</auteurs><published>2011-03-01 00:00:00</published><modified>2011-03-01 00:00:00</modified><editiondate>2011-03-01</editiondate><htmlpath>https://denhollander.info/artikel/9066</htmlpath></article>
</articles></edition>
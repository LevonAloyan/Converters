<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1989</searchword><id>7211</id><udhid>UDH:TvAR/7211</udhid><titel>'J.M. B. / J.D. H.' (TvAR 1989/4201)</titel><searchwords><searchword>TvAR 1/1989</searchword><searchword>TvAR 1989/4201</searchword><searchword>UDH:TvAR/7211</searchword></searchwords><attachments><attachment><name>1989_nr 1_Rechtspraak_4201.pdf</name><extention>pdf</extention><url>https://denhollander.info/download/6794/ci</url></attachment></attachments><inleiding>Pachtwet, art. 1&#13;
Ook al ligt een bepaald feit niet voor de hand,&#13;
toch heeft de pachtkamer dat terecht te bewijzen&#13;
opgedragen, nu dat uitdrukkelijk te bewijzen is&#13;
aangeboden.&#13;
Dat B. een bepaalde uitlating zou hebben&#13;
gedaan om geen ruzie met H. te krijgen is geen&#13;
reden om aan die uitlating een begin van bewijs&#13;
te ontzeggen, nu niet is gesteld dat die&#13;
motivering voor H. kenbaar was. Ook het feit dat&#13;
B. drie jaar heeft gewacht met zijn&#13;
reconventionele vordering tot schadevergoeding&#13;
levert enig begin van bewijs tegen zijn stellingen&#13;
op.&#13;
Zaak terugverwezen naar de pachtkamer ter&#13;
vaststelling van het bedrag der schade. </inleiding><content>Pachtkamer Gerechtshof te Arnhem, arrest d.d.&#13;
27 juni 1988&#13;
In de zaak van:&#13;
J.M. B.,&#13;
wonende te 't Z.,&#13;
appellant,&#13;
procureur: mr. J. van D.,&#13;
tegen&#13;
J.D. H.,&#13;
wonende te P., gemeente E.,&#13;
geïntimeerde,&#13;
procureur: mr. B. P.&#13;
Het Gerechtshof te Arnhem, pachtkamer: Gezien&#13;
de stukken van het geding, waaronder de tussen&#13;
partijen door de pachtkamer van het&#13;
kantongerecht te Groningen gewezen vonnissen&#13;
van 28 januari en 2 september 1987, die in&#13;
fotocopie aan dit arrest zijn gehecht;&#13;
Overwegende:&#13;
Appellant, nader te noemen B., is bij exploit van&#13;
2 oktober 1987 in hoger beroep gekomen van&#13;
voormelde vonnissen met gelijktijdige&#13;
dagvaarding van geïntimeerde, nader te noemen&#13;
H., voor dit hof.&#13;
Bij memorie van grieven zijn de na te melden&#13;
grieven aangevoerd en is geconcludeerd, die&#13;
vonnissen te vernietigen en, opnieuw&#13;
rechtdoende in conventie de pachtovereenkomst&#13;
zoals bij conclusie van antwoord omschreven vast&#13;
te leggen en in reconventie aan appellant zijn&#13;
vordering als omschreven in de conclusie van eis&#13;
in reconventie toe te wijzen met veroordeling&#13;
van geïntimeerde in de kosten van beide instantiën,&#13;
zowel in conventie als in reconventie.&#13;
Bij memorie van antwoord is verweer gevoerd&#13;
met conclusie appellant niet-ontvankelijk te&#13;
verklaren in de door hem ingestelde hoger&#13;
beroepen tegen de vonnissen d.d. 28 januari 1987&#13;
en 2 september 1987 door de pachtkamer van het&#13;
kantongerecht te Groningen tussen partijen op&#13;
tegenspraak gewezen, althans en in elk geval hem&#13;
deze vorderingen te ontzeggen als zijnde ongegrond&#13;
en onbewezen en te bekrachtigen de&#13;
vonnissen d.d. 28 januari 1987 en 2 september&#13;
1987 met veroordeling van appellant in de kosten&#13;
van beide instantiën, zowel in conventie als in&#13;
reconventie. Vervolgens hebben partijen ieder nog een akte&#13;
genomen, waarna zij de stukken aan het hof hebben&#13;
overgelegd voor het wijzen van arrest.&#13;
De grieven:&#13;
De grieven luiden als volgt:&#13;
Grief I (vonnis d.d. 28 januari 1987) Ten onrechte&#13;
heeft de pachtkamer overwogen dat: 'B. heeft daarna&#13;
weliswaar volgehouden dat tussen partijen geen&#13;
einddatum 1 december 1983 werd overeengekomen; op&#13;
de uitvoerige uiteenzetting van de zijde van partij H.&#13;
over de inhoud van het overleg tussen partijen in&#13;
november 1983 heeft hij echter nauwelijks&#13;
gereageerd. Hoewel daaruit een zeker vermoeden is te&#13;
putten voor de juistheid van de uiteenzettingen van&#13;
partij H. op dit punt, zal deze nader bewijs moeten&#13;
leveren van zijn stelling dat als einddatum voor het&#13;
contract 1 december 1983 werd overeengekomen respectievelijk&#13;
dat nader met betrekking tot het perceel&#13;
van 2 ha als zodanig 10 december 1983 werd&#13;
vastgesteld.'&#13;
Grief II (vonnis d.d. 2 september 1987) Ten onrechte&#13;
heeft de pachtkamer overwogen dat: 'Van de drie&#13;
inmiddels gehoorde getuigen heeft alleen de getuige B.,&#13;
die destijds in dienst was van partij H., maar sinds het&#13;
eind 1983 niet meer, een duidelijke en een uitvoerige&#13;
verklaring afgelegd. Die verklaring maakt, juist door de&#13;
bijzonderheden die hij vermeldt, een waarachtige&#13;
indruk.'&#13;
Grief III (vonnis d.d. 2 september 1987) Ten onrechte&#13;
overweegt de pachtkamer: 'Uit de mededelingen die&#13;
beide partijen volgens de verklaringen van de getuige,&#13;
in eikaars tegenwoordigheid omstreeks eind november&#13;
1983 aan de getuige deden, kan echter niet anders&#13;
afgeleid worden dan dat partij B. toen van partij H. op&#13;
zijn verzoek uitstel had gekregen tot 10 december&#13;
1983 om het bewuste perceel spruiten dat vóór&#13;
december geruimd had moeten zijn op te leveren.&#13;
Zekere steun vindt deze verklaring in de verklaring van&#13;
de getuige P. dat partij B. het vorige jaar met hem&#13;
erover heeft gesproken dat het perceel voor een&#13;
bepaalde datum geoogst moest worden, in welk verband&#13;
partij B. toen de naam van partij H. heeft&#13;
genoemd.'&#13;
Grief IV (vonnis d.d. 2 september 1987) Ten&#13;
onrechte heeft de pachtkamer overwogen:&#13;
'Hoewel ook het feit dat partij B. kennelijk&#13;
geen enkele aktie heeft ondernomen toen partij H. na&#13;
10 december 1983 het door B. gepote spruitgewas liet&#13;
omploegen, iets wat niet begrijpelijk is indien partij B.&#13;
in alle opzichten in zijn recht had gestaan en met&#13;
name nog recht had op het gebruik van betrokken&#13;
perceel op dat ogenblik, acht de pachtkamer het door&#13;
haar aan partij H. op dit punt opgedragen bewijs&#13;
nog niet volledig nu dit in hoofdzaak berust op de&#13;
verklaring van één getuige. De pachtkamer zal partij&#13;
H. in de gelegenheid stellen het hem opgedragen&#13;
bewijs tot volledigheid te brengen door het afleggen&#13;
van hieronder geformuleerde eed (belofte).'&#13;
Grief V (vonnis d.d. 2 september 1987) Ten onrechte&#13;
heeft de pachtkamer H. toegelaten tot het afleggen van&#13;
een aanvullende eed.&#13;
Grief VI (vonnis d.d. 2 september 1987) Ten&#13;
onrechte heeft de pachtkamer de beslissing in&#13;
reconventie aangehouden en niet aanstonds&#13;
toegewezen.&#13;
De vaststaande feiten:&#13;
H. heeft in juli 1983 aan B. mondeling twee percelen&#13;
land, onderscheidenlijk groot 5 en 2 ha, verpacht voor&#13;
een korte periode, aanvangende in juli 1983 voor de&#13;
teelt van spruiten en tegen een pachtprijs van ƒ 1200,-&#13;
per ha, ƒ 8400,- in totaal.&#13;
Stellende dat deze pachtovereenkomst op 1&#13;
december 1983 voor de 5 ha, later verlengd tot het&#13;
voorjaar 1984, en op 10 december 1983 voor de 2 ha&#13;
zijn geëindigd, vordert H. schriftelijke vastlegging van&#13;
de pachtovereenkomsten, aanvoerende, dat hij&#13;
daarbij belang heeft, aangezien B. nalaat het restant&#13;
van de pachtprijs, zijnde ƒ 4200,-, te voldoen.&#13;
Op of kort na 10 december 1983 heeft H. de 2 ha&#13;
land omgeploegd. B. heeft daar niet tegen&#13;
geprotesteerd.&#13;
Aanvoerende dat op de voormelde 2 ha land nog&#13;
door B. geplante en niet geoogste spruiten aanwezig&#13;
waren, die door het omploegen verloren zijn gegaan,&#13;
zodat B. daardoor schade heeft geleden, vordert deze&#13;
laatste in reconventie de veroordeling van H. tot&#13;
vergoeding van deze schade, door B. gesteld op ƒ&#13;
22400,-.&#13;
Bij repliek heeft H. zijn vordering vermeerderd met&#13;
de vordering tot veroordeling van B. tot betaling van het restant van de&#13;
pachtprijs ten bedrage van ƒ 4200,-.&#13;
Bij het tussenvonnis van 28 januari 1987 heeft&#13;
de pachtkamer van het kantongerecht de&#13;
vordering in conventie tot betaling van het&#13;
restant van de pachtprijs op grond van het&#13;
bepaalde bij artikel 9, lid 1, Pachtwet nietontvankelijk&#13;
verklaard en voorts aan H. te&#13;
bewijzen opgedragen, dat met betrekking tot de&#13;
gestelde pachtovereenkomst ten aanzien van&#13;
voormelde 2 ha grond aanvankelijk was&#13;
overeengekomen, dat deze zou eindigen op 1&#13;
december 1983, alsmede dat nader werd&#13;
overeengekomen, dat B. dit land uiterlijk op 10&#13;
december 1983 ter beschikking van H. zou&#13;
stellen.&#13;
Aan B. werd opgedragen te bewijzen, welke&#13;
werkzaamheden door hem zijn verricht ter&#13;
verwijdering van het misgewas gerst op de twee&#13;
door hem van H. gepachte percelen, alsmede -&#13;
in reconventie - dat hij door het omploegen&#13;
door H. van het spruitkoolgewas op de 2 ha&#13;
schade heeft geleden groot ƒ 22 400,- althans&#13;
een bepaald kleiner bedrag.&#13;
H. heeft één getuige en B. heeft twee getuigen&#13;
doen horen, van wier verklaringen proces-verbaal&#13;
is opgemaakt.&#13;
Bij het tussenvonnis van 2 september 1987&#13;
heeft de pachtkamer van het kantongerecht aan&#13;
H. de aanvullende eed opgedragen, luidende: 'ik&#13;
zweer (ik beloof en bevestig) dat waar is dat&#13;
tussen partij B. en mij een pachtperiode werd&#13;
overeengekomen eindigende 1 december 1983;&#13;
dat met betrekking tot het perceel van 2 ha nader&#13;
werd overeengekomen dat partij B. dit uiterlijk&#13;
10 december 1983 ter beschikking van mij zou&#13;
stellen',&#13;
Iedere verdere beslissing aanhoudende.&#13;
Behandeling van het geschil in hoger beroep:&#13;
Met betrekking tot grief I overweegt het hof, dat&#13;
- ook al moet aan B. worden toegegeven dat, nu&#13;
het hier om de teelt van spruiten gaat, ingegaan&#13;
juli 1983, het hier voor de hand ligt dat als&#13;
einddatum 1 december 1983 zou zijn&#13;
overeengekomen - de pachtkamer terecht aan H.&#13;
bewijs heeft opgedragen dat inzake de 2 ha deze&#13;
einddatum is overeengekomen, nu H. zulks uitdrukkelijk&#13;
heeft gesteld en bewijs heeft&#13;
aangeboden. Deze grief faalt dus.&#13;
Grief II wordt eveneens verworpen. Uit het&#13;
vonnis blijkt niet, dat de pachtkamer door te&#13;
overwegen dat de verklaring van de getuige B.&#13;
duidelijk en uitvoerig is, terwijl deze verklaring&#13;
door de bijzonderheden die hij vermeldde een&#13;
waarachtige indruk maakt, bedoeld zou hebben&#13;
dat de verklaringen van de twee andere getuigen&#13;
niet duidelijk noch uitvoerig waren en geen betrouwbare&#13;
indruk zouden maken.&#13;
Deze grief berust derhalve op een verkeerde&#13;
lezing van de betreffende overwegingen van de&#13;
pachtkamer.&#13;
In zijn toelichting op grief III erkent B. dat hij,&#13;
zoals de getuige B. verklaarde, op de opmerking&#13;
van H., dat het perceel van 2 ha op 10 december&#13;
1983 ontruimd diende te zijn, gereageerd heeft&#13;
door te zeggen, dat hij (B.) dan wat meer tijd om&#13;
de spruiten te plukken zou krijgen.&#13;
Hij voegt hier echter aan toe, dat hij&#13;
- als nieuwkomer in Groningen - dat gezegd&#13;
zou hebben om geen ruzie met H. te&#13;
maken. Dit laatste komt aan het hof niet&#13;
erg aannemelijk voor; in ieder geval heeft&#13;
de pachtkamer aan deze feiten een begin&#13;
van bewijs voor de betreffende stelling van&#13;
H. toegekend, nu niet is gesteld, noch anderszins&#13;
is gebleken, dat de door B. bedoel&#13;
de motivering voor H. kenbaar was.&#13;
Ook deze grief wordt derhalve verworpen.&#13;
Ook grief IV kan niet tot vernietiging van het&#13;
tussenvonnis van 2 september 1987 leiden. Het is&#13;
ook voor het hof niet begrijpelijk, waarom B.,&#13;
die stelt op of omstreeks 10 december 1983 door&#13;
de handelingen van H. schade te hebben geleden&#13;
tot een bedrag van ƒ 22 400,- met iedere actie&#13;
terzake wachtte tot zijn op 29 januari 1986&#13;
ingestelde reconventionele vordering tegen de&#13;
vordering van H. in conventie tot schriftelijke&#13;
vastlegging van de pachtovereenkomst. Terecht&#13;
heeft de pachtkamer van het kantongerecht&#13;
daaraan enig begin van bewijs ten gunste van het&#13;
standpunt van H. ontleend.&#13;
Dat grief V moet worden verworpen volgt&#13;
uit het hiervoor overwogene. Grief VI faalt reeds&#13;
om deze reden, dat&#13;
- indien de reconventionele vordering in&#13;
beginsel toewijsbaar is - het gevorderde bedrag,&#13;
dat door H. gemotiveerd is betwist -&#13;
eerst zal moeten worden vastgesteld. Slotsom:&#13;
Nu alle grieven worden verworpen, moeten de beide&#13;
tussenvonnissen, waarvan beroep, worden bekrachtigd&#13;
met beslissing als hierna volgt.&#13;
Rechtdoende in hoger beroep: Bekrachtigt de&#13;
vonnissen, waarvan beroep.&#13;
Veroordeelt B. in de kosten van het hoger beroep,&#13;
aan de zijde van H. tot heden bepaald op ƒ 1500,-&#13;
(éénduizend en vijfhonderd gulden).&#13;
Verwijst de zaak terug naar de pachtkamer van het&#13;
kantongerecht te Groningen ter verdere afdoening.</content><legacyfootnotes/><footnotes><footnote/></footnotes><auteurs/><published>1989-01-01 00:00:00</published><modified>1989-01-01 00:00:00</modified><editiondate>1989-01-01</editiondate><htmlpath>https://denhollander.info/artikel/7211</htmlpath></article>
</articles></edition>
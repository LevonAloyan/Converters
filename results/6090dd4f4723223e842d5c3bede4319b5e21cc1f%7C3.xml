<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>4953</id><udhid>UDH:TvAR/4953</udhid><titel>Molewijk-Goolkate / Schouwink (TvAR 1996/4812)</titel><searchwords><searchword>TvAR 4/1996</searchword><searchword>TvAR 1996/4812</searchword><searchword>UDH:TvAR/4953</searchword></searchwords><attachments><attachment><name>1996_nr 4_Rechtspraak_4812.pdf</name><extention>pdf</extention><url>https://denhollander.info/download/4894/ci</url></attachment></attachments><inleiding>Pachtwet, art. 8,10,49,50, Rv, art. 56&#13;
&#13;
Omstandigheden waaronder moet worden aangenomen dat met verpachtster is afgesproken dat de medepacht van een broer van pachter werd beëindigd en dat die afspraak feitelijk is uitgevoerd, met als gevolg dat de medepacht van die broer is geëindigd. Het ligt op de weg van verpachtster op zijn minst aannemelijk te maken en zonodig te bewijzen dat de voorgestelde pachter onvoldoende waarborgen voor een behoorlijke bedrijfsvoering biedt. Zij is daarin niet geslaagd. Er waren wel enkele tekortkomingen op het bedrijf. Pachter was toen echter ernstig ziek en de voorgestelde pachter was pas korte tijd geheel in het bedrijf werkzaam.</inleiding><content>Arrest in de zaak van:&#13;
Berendina Everlina Molewijk-Goolkate, wonende te Enschede, appellante, procureur: mr. J.M. Bosnak,&#13;
tegen&#13;
Hendrik Jan Schouwink, wonende te Enschede, geïntimeerde, procureur: mr. P.C. Plochg.&#13;
Het geding in eerste aanleg De pachtkamer van het kantongerecht te Enschede heeft op 2 maart 1993 tussen appellante als gedaagde en geïntimeerde als eiser vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellante - hierna ook te noemen: verpachtster - is bij exploit van 31 maart 1993, met gelijktijdige dagvaarding van geïntimeerde -hierna ook te noemen: de pachter - voor dit hof, in hoger beroep gekomen van genoemd vonnis van 2 maart 1993, waarbij Jan Schouwink met ingang van 2 maart 1993 als pachter in de plaats van zijn vader - geïntimeerde - in de ten processe bedoelde pachtovereenkomst werd gesteld.&#13;
Bij memorie van grieven zijn na te melden grieven aangevoerd, met conclusie dat het hof&#13;
het vonnis, waarvan beroep, zal vernietigen en, opnieuw rechtdoende, pachter alsnog niet-ontvankelijk zal verklaren in de door hem in-gestelde vordering, althans hem deze zal ontzeggen met zijn veroordeling in de kosten van de procedure in beide instanties.&#13;
Bij memorie van antwoord heeft de pach-ter verweer gevoerd met de conclusie dat het hof verpachtster niet-ontvankelijk zal verkla-ren in haar beroep tegen het vonnis van 2 maart 1993 althans haar beroep daartegen on-gegrond zal verklaren en het vonnis, waarvan beroep, zal bekrachtigen met veroordeling van verpachtster in de proceskosten.&#13;
Partijen hebbende zaak doen bepleiten, verpachtster door mr. D.M.H.M. van Dijk, ad-vocaat te Arnhem, en geïntimeerde door mr. P.A. de Hoog, advocaat te Amsterdam. Daar-na hebben partijen de stukken aan het hof doen overleggen voor het wijzen van arrest.&#13;
De grieven&#13;
De door verpachtster tegen het vonnis, waar-van beroep, aangevoerde grieven luiden als volgt:&#13;
Grief I&#13;
Ten onrechte heeft de pachtkamer van het kantongerecht de pachter in zijn vordering on-vangen.&#13;
Grief ll&#13;
Ten onrechte is de pachtkamer van het kan-tongerecht van oordeel, dat de voorgestelde pachter voldoende waarborgen biedt voor een behoorlijke bedrijfsvoering.&#13;
Grief lII&#13;
Ten onrechte heeft de pachtkamer van het kantongerecht de vordering tot in de plaats-stelling toegewezen.&#13;
De vaststaande feiten&#13;
Als enerzijds mede aan de hand van beschei-den gesteld en anderzijds erkend dan wel niet of onvoldoende weersproken, staat ten pro-cesse het navolgende vast:&#13;
- In ieder geval met geïntimeerde, oud 63 jaar, als pachter bestaat er een pachtovereen-komst met betrekking tot een boerderij met schuur, erf en bijbehorende landerijen, gele-gen aan de Groot Boermarkeweg 150 te En-schede, kadastraal bekend gemeente Lonneker, sectie F, nr. 552, ter grootte van 6.30.60 ha, met betrekking tot een perceel land, kadastraal bekend gemeente Lonneker, sectie F, nr. 3812, groot 1.99.30 ha en met be-trekking tot een perceel land, kadastraal be-&#13;
kend gemeente Lonneker, sectie F, nr. 484, groot 0.54.30 ha;&#13;
- Pachter exploiteert een veehouderijbe drijf (fokvarkens, mestvarkens en paarden an nex een stalhouderij en een koetsiersbedrijf op het gepachte, alsmede op - gedeeltelijk op 1-jarig contract - van derden gepachte grond en op ruim 3,5 ha eigendomsgrond, waarbij alle vrijstaande schuren door pachter zijn ge sticht;&#13;
- Wegens de slechte gezondheidstoestand van pachter is de voorgestelde pachter, Jan Schouwink, oud 29 jaar, sedert 1991 geheel in het bedrijf werkzaam met dien verstande dat hij een bijbaan als monsternemer gedurende 40 uren per maand heeft waarmee hij wisse lend f 600 a f 750 per maand netto verdient. De vriendin, met wie hij elders te Enschede samenwoont, heeft als monsternemer een ge lijk inkomen.&#13;
De beoordeling van het geschil in hoger be-roep&#13;
1. Verpachtster heeft de grief I aldus toege-licht dat Gerrit Schouwink, broer van pachter, mede-pachter van de door haar verpachte per-celen land, sectie F, nrs. 3812 en 484, is, dat pachter deze mede-pachter ten onrechte niet in de procedure heeft betrokken en dat pachter daarom niet in zijn vordering tot de inde-plaatsstelling kan worden ontvangen.&#13;
2. Pachter heeft hiertegen aangevoerd, dat zijn broer, die al een slechte gezondheid had, ongeveer 10 jaren geleden een kunstheup heeft gekregen en dat deze sedertdien niet meer in staat was op normale wijze te werken. In verband hiermee kreeg hij een uitkering op basis van volledige arbeidsongeschiktheid. Met verpachtster zou toen zijn afgesproken dat pachter de pachtovereenkomst alleen zou voortzetten en aan die afspraak zou feitelijk uitvoering zijn gegeven.&#13;
Gelet op het feit dat verpachtster het be-roep op mede-pacht van Gerrit Schouwink eerst in hoger beroep heeft gedaan terwijl zij in eerste aanleg heeft gesteld dat hij in loon-dienst was dan wel als onderpachter moest worden beschouwd, alsmede gelet op de om-standigheid dat verpachtster de slechte ge-zondheidstoestand gedurende tenminste 10 jaren van Gerrit Schouwink niet heeft bestre-den, brengt een redelijke bewijslastverdeling met zich dat verpachtster bewijst dat Gerrit Schouwink nog bij de exploitatie van de be-treffende percelen land is betrokken. Ter zake heeft zij echter geen bewijs aangeboden zodat&#13;
er ter processe van moet worden uitgegaan dat de medepacht van Gerrit Schouwink inder-daad als vermeld is beëindigd. De grief I is ongegrond.&#13;
3. Met de grief II wordt betoogd dat de voorgestelde pachter, Jan Schouwink, onvol doende waarborgen biedt voor een behoorlij ke bedrijfsvoering omdat zijn theoretische scholing en praktische ervaring met name met betrekking tot de varkenshouderij onvoldoen de zijn, omdat de bedrijfsvoering, waarbij hij al vele jaren zou zijn betrokken, uit milieuhy giënisch oogpunt ondeugdelijk is en omdat hij niet op de boerderij woont en ook niet hét voornemen heeft geuit op de verpachte hoeve te zullen gaan wonen.&#13;
4. De theoretische scholing van Jan Schou wink voor de exploitatie van het gepachte in het kader van een veehouderij als bovenbe doeld, acht het hof voldoende. Hij heeft met name het diploma van de Rijks Middelbare Landbouwschool te Hengelo, B leergang, vakrichting: veehouderij, met het facultatieve onderdeel 'varkenshouderij' behaald. Daar naast heeft hij nog landbouwkundige diplo ma's verkregen van het streekcentrum voor Tuinbouwonderwijs te Enschede (Lager Beroepsonderwijs) en wegens het afleggen van het praktijkexamen machinaal melken op de Rijks Middelbare Landbouwschool te Hen gelo (Overijssel).&#13;
5. Bij gelegenheid van de pleidooien heeft Jan Schouwink een onvoldoende weersproken verklaring afgelegd, waaruit is gebleken dat hij goed op de hoogte is van de gang van za ken op het ouderlijke bedrijf ook in exploita- tief opzicht in die zin dat hij wil inspelen op de marktontwikkelingen betreffende de var kens- en paardenhouderij. Hij verricht op het bedrijf de voorkomende werkzaamheden en verzorgt samen met zijn vriendin de beesten. Ook zijn praktische ervaring, nodig voor de exploitatie van het gepachte, moet voldoende worden geacht.&#13;
6. Aan verpachtster moet worden toegege ven dat blijkens de brief, gedateerd 29 sep tember 1992, van de Directeur van de Milieudienst van de gemeente Enschede, bij een controle op 28 augustus 1992 van het be drijf van pachter, diens wagens, landbouwma chines en materialen op een chaotische manier op het open bedrijfsterrein waren opgeslagen. Pachter heeft voorts erkend dat een mestkel- der van het bedrijf is gaan lekken.&#13;
7. Hierbij moet worden bedacht dat pachter toen ernstig ziek was en dat Jan Schouwink&#13;
pas korte tijd in het bedrijf geheel werkzaam was.&#13;
Blijkens een brief van 27 april 1994 van genoemde Directeur Milieudienst, gericht aan Jan Schouwink, is bij een nieuwe controle op 19 april 1994 van het bedrijf geconstateerd dat er op het erf een duidelijke verbetering ten opzichte van de voorgaande controles was te zien. De erfverharding was schoon, appara-tuur was netjes opgesteld, afvalstoffen waren verwijderd en bouwmaterialen waren ordelijk opgeslagen. De pompputten waren gecontro-leerd en gerenoveerd. Voorts heeft pachter bij gelegenheid van de pleidooien onweersproken doen aanvoeren dat de lekkende mestkelder inmiddels is vernieuwd.&#13;
8. Jan Schouwink heeft ter zitting van het hof uitdrukkelijk verklaard alle verplichtingen van de pachter ingeval van indeplaatsstelling over te nemen. Dit betekent dat hij in beginsel ook aanvaardt de verplichting de boerderij in geval van indeplaatsstelling te gaan bewonen wanneer deze door zijn vader wordt verlaten.&#13;
9. Waar het op de weg van verpachtster ligt op zijn minst aannemelijk te maken en zo nodig te bewijzen dat de voorgestelde pachter onvoldoende waarborgen voor een behoorlij ke bedrijfsvoering biedt, is zij daarin gelet op het bovenstaande niet geslaagd. Nader bewijs ter zake heeft zij ook niet aangeboden.&#13;
Ook de grief II is ongegrond.&#13;
10. Uit de overgelegde jaarstukken en uit de verklaring van Jan Schouwink ter terecht zitting, voor zover onweersproken, blijkt geenszins dat de agrarische activiteiten van pachter slechts een nevenactiviteit vormen van de exploitatie van het koetsiersbedrijf. De werkzaamheden van Jan Schouwink als mon sternemer zijn slechts aanvullend van aard en garanderen hem en zijn vriendin een vast in komen. Gelet op de bijzondere aard van het bedrijf (veehouderij annex stalhouderij en koetsiersbedrijf) met de wisselende inkom sten, kan van pachter in dit stadium niet wor den verlangd dat hij een concreet overname plan en bedrijfsplan in het geding brengt.&#13;
Het ligt meer voor de hand dat er wordt in-gespeeld op concrete ontwikkelingen. Van de voorgestelde pachter mag worden verwacht dat hij het gepachte, voorzover dat op zijn weg ligt, behoorlijk onderhoudt en dat hij de pachtpenningen stipt betaalt. Ook de grief III is ongegrond.&#13;
Slotsom&#13;
11. Uit het bovenstaande vloeit voort dat het vonnis onder wijziging van gronden dient te worden bekrachtigd met dien verstande dat de indeplaatsstelling ingaat op de datum van het wijzen van dit arrest. Gelet op het feit dat er onduidelijkheid was over de wijze van exploi-tatie van de boerderij in milieuhygiënisch op-zicht en dat de bovenvermelde brief van 27 april 1994 eerst bij pleidooien in hoger beroep in het geding is gebracht, acht het hof termen aanwezig de kosten van het hoger beroep te compenseren nu pachter mede aanleiding heeft gegeven tot het instellen daarvan.&#13;
Beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtka-mer van het kantongerecht te Leeuwarden d.d. 2 maart 1993, waarvan beroep, met dien ver-stande dat de indeplaatsstelling van Jan Schouwink heden ingaat,&#13;
compenseert de proceskosten in hoger be-roep aldus, dat ieder van partijen de hare zal dragen.</content><legacyfootnotes/><footnotes><footnote/></footnotes><auteurs/><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/4953</htmlpath></article>
</articles></edition>
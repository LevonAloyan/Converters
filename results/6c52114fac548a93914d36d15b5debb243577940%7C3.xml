<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2004</searchword><id>3649</id><udhid>UDH:TvAR/3649</udhid><titel>Dillingh / Dilling (TvAR 2004/5241)</titel><searchwords><searchword>TvAR 9/2004</searchword><searchword>TvAR 2004/5241</searchword><searchword>UDH:TvAR/3649</searchword></searchwords><attachments><attachment><name>2004_nr 9_Rechtspraak_5241.pdf</name><extention>pdf</extention><url>https://denhollander.info/download/3646/ci</url></attachment></attachments><inleiding>[Pachtwet art. 2, 8, 10]&#13;
&#13;
Het hof overweegt ambtshalve het volgende.&#13;
Een overeenkomst tot indeplaatsstelling&#13;
moet, behoudens bijzondere omstandigheden,&#13;
worden beschouwd als een wijzigingsovereenkomst&#13;
en niet als een nieuwe&#13;
overeenkomst met de beoogde opvolgende&#13;
pachter. Een overeenkomst tot wijziging van&#13;
de pachtovereenkomst moet schriftelijk&#13;
worden aangegaan en behoeft goedkeuring&#13;
van de grondkamer (artikel 2 leden 1 en 2&#13;
alsmede artikel 8 lid 1 Pachtwet). Aan een&#13;
overeenkomst tot wijziging die nog niet&#13;
door de grondkamer is goedgekeurd zijn&#13;
partijen slechts in zoverre gebonden dat zij&#13;
niet eenzijdig kunnen terugtreden (artikel 10&#13;
lid 1 Pachtwet). Nu de gestelde indeplaatsstelling&#13;
niet ter toetsing is ingezonden, is de&#13;
vordering tot verklaring voor recht, dat de&#13;
tussen partijen bestaande pachtovereenkomst&#13;
door opzegging is geëindigd,&#13;
toewijsbaar.</inleiding><content>ARREST IN DE ZAAK VAN:&#13;
Frederik Adam Dillingh, wonende te Gieterveen,&#13;
gemeente Aa en Hunze,&#13;
appellant,&#13;
procureur: mr. J.M.J. Huver,&#13;
tegen&#13;
Frederik Hendrik Dilling, gevestigd te Borger,&#13;
gemeente Borger-Odoorn,&#13;
geïntimeerde,&#13;
procureur: mr. P.C. Plochg.&#13;
1 Het geding in eerste aanleg&#13;
Voor de procedure in eerste aanleg wordt verwezen&#13;
naar de inhoud van de vonnissen van&#13;
6 november 2001 en 4 juni 2002 die pachtkamer&#13;
van het kantongerecht Emmen, respectievelijk&#13;
de pachtkamer van de rechtbank&#13;
Assen, sector kanton, locatie Emmen, tussen&#13;
appellant als eiser en geïntimeerde als gedaagde&#13;
heeft gewezen; van die vonnissen is een&#13;
fotokopie aan dit arrest gehecht.&#13;
2 Het geding in hoger beroep&#13;
2.1 Appellant heeft bij exploot van 3 juli 2002,&#13;
die tevens de grieven bevat, geïntimeerde aangezegd&#13;
van het vonnis van 4 juni 2002 in&#13;
hoger beroep te komen, met dagvaarding van&#13;
geïntimeerde voor dit hof.&#13;
2.2 Bij genoemde appèldagvaarding heeft&#13;
appellant drie grieven aangevoerd, producties&#13;
in het geding gebracht, een bewijsaanbod&#13;
gedaan en geconcludeerd, dat het de pachtkamer&#13;
van het hof moge behagen om bij arrest&#13;
het bestreden vonnis te vernietigen en opnieuw&#13;
rechtdoende voor recht te verklaren dat&#13;
de pachtovereenkomst met betrekking tot&#13;
3.67.75 hectare grond te Drouwenerveen,&#13;
kadastraal bekend gemeente Borger, sectie N,&#13;
nummer 1198 per 1 november 2001 is geëindigd,&#13;
met veroordeling van geïntimeerde in de&#13;
kosten van de procedure in beide instanties.&#13;
2.3 Bij memorie van antwoord heeft geïntimeerde&#13;
de grieven bestreden en geconcludeerd&#13;
dat het hof het bestreden vonnis, zonodig&#13;
onder aanvulling of verbetering van gronden,&#13;
zal bekrachtigen, met veroordeling van appellant&#13;
in de kosten van, naar het hof begrijpt,&#13;
het hoger beroep.&#13;
2.4 Het hof heeft arrest bepaald op heden.&#13;
3 De grieven&#13;
Voor de inhoud van de drie grieven verwijst&#13;
het hof naar de appèldagvaarding.&#13;
4 De vaststaande feiten&#13;
Geen grief is gericht tegen de feiten en om-&#13;
standigheden die de pachtkamer van het kantongerecht&#13;
Emmen in zijn vonnis van 6 november&#13;
2001 onder 2 heeft vastgesteld. Het&#13;
hof zal bij de beoordeling van het hoger beroep&#13;
die feiten tot uitgangspunt nemen.&#13;
5 Beoordeling van het hoger beroep&#13;
5.1 Het gaat in dit geding om het navolgende.&#13;
Wijlen F. Dillingh, die op 20 januari 1999 is&#13;
overleden, en geïntimeerde zijn op 2 juni 1983&#13;
een pachtovereenkomst aangegaan waarin&#13;
onder meer het in 2.2 genoemde perceel bouwland&#13;
met ingang van 2 juni 1983 voor de duur&#13;
van zes jaren, eindigende 1 november 1989,&#13;
aan geïntimeerde is verpacht. De schriftelijke&#13;
pachtovereenkomst is op 10 oktober 1983&#13;
goedgekeurd door de Grondkamer voor&#13;
Drenthe. Geïntimeerde is geboren op 5 april&#13;
1926. Hij heeft in maatschapsverband met zijn&#13;
zoon, H.J. Dilling (geboren 16 juni 1956), een&#13;
akkerbouwbedrijf geëxploiteerd waarvan ook&#13;
het gebruik van het in 2.2 vermelde perceel&#13;
deel uitmaakte. Appellant is krachtens erfopvolging&#13;
in de plaats getreden van F. Dillingh&#13;
als verpachter. Bij aangetekend schrijven&#13;
van 4 mei 2000 heeft appellant aan geïntimeerde&#13;
medegedeeld dat hij na ommekomst van de&#13;
tot 1 november 2001 lopende pachttermijn&#13;
geen verdere verlenging van de pachtovereenkomst&#13;
wenste. Geïntimeerde heeft zich daartegen&#13;
verweerd. Hij heeft gesteld dat met F.&#13;
Dillingh in 1993/1994 mondeling is overeengekomen&#13;
dat zijn zoon, H.J. Dillingh, pachter&#13;
is geworden van het desbetreffende perceel.&#13;
Zijns inziens is er sprake van een mondelinge&#13;
pachtwijzigingsovereenkomst dan wel een&#13;
nieuwe mondelinge pachtovereenkomst. In&#13;
het onderhavige geding heeft appellant een&#13;
verklaring voor recht gevorderd dat de tussen&#13;
hem en geïntimeerde bestaande pachtovereenkomst&#13;
met betrekking tot genoemd perceel op&#13;
1 november 2001 is geëindigd. Geïntimeerde&#13;
is toegelaten zijn zojuist weergegeven stelling&#13;
te bewijzen. De pachtkamer heeft geïntimeerde&#13;
geslaagd geacht in dat bewijs en heeft geoordeeld&#13;
dat niet geïntimeerde, maar zijn&#13;
zoon als pachter van het perceel heeft te gelden.&#13;
De vordering van appellant is afgewezen&#13;
en hij is in de proceskosten veroordeeld.&#13;
5.2 Met grief I komt appellant op tegen het&#13;
oordeel van de pachtkamer dat geïntimeerde&#13;
is geslaagd in zijn bewijsopdracht, dat met&#13;
F. Dillingh is overeengekomen dat voortaan&#13;
H.J. Dillingh pachter is van het perceel.&#13;
Appellant voert ten eerste aan dat niet alleen&#13;
geïntimeerde, maar ook diens zoon, H.J. Dillingh,&#13;
als partijgetuige moet worden aangemerkt.&#13;
Ten tweede voert hij aan dat uit de verklaring&#13;
van H.J. Dillingh niet duidelijk blijkt&#13;
met wie hij naar oudoom F. Dillingh is gegaan&#13;
(met geïntimeerde of met zijn echtgenote),&#13;
zodat de pachtkamer ten onrechte heeft&#13;
geoordeeld dat geïntimeerde samen met zijn&#13;
zoon een gesprek heeft gehad met de voormalige&#13;
pachter. Ten derde wijst appellant op&#13;
de notariële akte van 29 december 1999 betreffende&#13;
de verdeling van de nalatenschap van&#13;
F. Dillingh, waarin (onder meer) staat vermeld&#13;
dat het perceel is verpacht aan geïntimeerde,&#13;
aan welke akte dwingende bewijskracht toekomt.&#13;
Ten vierde dat bij de verdeling van de&#13;
nalatenschap de diverse pachtrelaties aan de&#13;
orde zijn geweest, zodat het op de weg had&#13;
gelegen van geïntimeerde om ervan mededeling&#13;
te doen dat zijn zoon reeds jaren geleden&#13;
voor hem als pachter in de plaats is getreden.&#13;
Ten vijfde dat wijlen F. Dillingh een zorgvuldig&#13;
man was die mondelinge afspraken op&#13;
schrift deed stellen. Ter onderbouwing van&#13;
laatstgenoemde stelling heeft appellant een&#13;
indeplaatsstellingscontract van december/januari&#13;
1998/1999 overgelegd waarbij J. Legendal&#13;
als pachter voor K. Drent in de plaats werd&#13;
gesteld. Tevens wordt door appellant in dit&#13;
verband opgemerkt dat wijlen F. Dillingh&#13;
jaarlijks overleg had met een zekere Veen van&#13;
Grond- en pachtzaken van het toenmalige&#13;
DLV (thans NLTO) over het beheer van zijn&#13;
verpachte landerijen.&#13;
5.3 Met grief II komt appellant op tegen het&#13;
oordeel van de pachtkamer in het eindvonnis&#13;
onder 2.3, dat genoegzaam is komen vast te&#13;
staan dat H. Dillingh omstreeks 1992 het&#13;
bedrijf heeft overgenomen en heeft voortgezet,&#13;
waarbij geïntimeerde zijn bedrijfsactiviteiten&#13;
goeddeels heeft beëindigd en dat de verpachter&#13;
daarvan op de hoogte was. Ter onderbouwing&#13;
van deze grief verwijst appellant naar&#13;
hetgeen hij in het kader van grief I heeft aangevoerd.&#13;
5.4 Met grief III komt appellant op tegen het&#13;
oordeel dat aan “voormelde omstandigheden”&#13;
als genoemd in overweging 2.3 van het eindvonnis&#13;
– kennelijk dat in 1992 de zoon van&#13;
geïntimeerde het bedrijf heeft overgenomen&#13;
en dat geïntimeerde zijn bedrijfsactiviteiten&#13;
goeddeels heeft beëindigd en dat wijlen F. Dillingh&#13;
van een en ander wist – bij de waardering&#13;
van de getuigenverklaringen bijzondere&#13;
betekenis toekomt en dat de pachtkamer het&#13;
zonder meer in de rede acht liggen dat vanwege&#13;
die omstandigheden een gesprek heeft&#13;
plaatsgehad met wijlen F. Dillingh omtrent de&#13;
voortzetting van het bedrijf en de pachtrelatie&#13;
door de zoon van geïntimeerde. Met de grief&#13;
wordt ten eerste aangevoerd dat het bedrijf&#13;
van F. Dillingh ongeveer 95 hectaren groot is,&#13;
zodat de onderhavige kleine vier hectaren niet&#13;
van doorslaggevende betekenis geweest kunnen&#13;
zijn om het bedrijf voort te zetten. Ten&#13;
tweede dat het voor de hand had gelegen dat&#13;
geïntimeerde als zittende pachter ruim voordat&#13;
hij 65 jaar zou worden zich met de verpachter&#13;
zou verstaan, hetgeen in het onderhavige&#13;
geval niet is geschied. Appellant voert&#13;
aan dat H.J. Dillingh niet heeft verklaard&#13;
wanneer het gesprek heeft plaatsgevonden&#13;
met wijlen F. Dillingh. J.J. Dillingh-Van Veen,&#13;
de moeder van appellant, heeft als getuige verklaard&#13;
dat wijlen F. Dillingh omstreeks de&#13;
zomer van 1998 haar heeft verteld dat geïntimeerde&#13;
en zijn zoon bij hem op bezoek zijn&#13;
geweest; een moment ver na de gestelde&#13;
bedrijfsoverdracht. Appellant wijst erop dat&#13;
laatstgenoemde getuige voor wijlen F. Dillingh&#13;
een vertrouwenspositie vervulde na het&#13;
overlijden van diens echtgenote en hij medio&#13;
jaren negentig een hartinfarct heeft gehad&#13;
waarbij F. Dillingh gedurende anderhalf jaar&#13;
bij genoemde getuige heeft ingewoond. Geïntimeerde&#13;
is met de pachtkamer van oordeel&#13;
dat de verklaring van laatstgenoemde getuige&#13;
onvoldoende concreet is.&#13;
5.5 Het hof overweegt ambtshalve het volgende.&#13;
Een overeenkomst tot indeplaatsstelling&#13;
moet, behoudens bijzondere omstandigheden&#13;
die geïntimeerde niet heeft gesteld, worden&#13;
beschouwd als een wijzigingsovereenkomst&#13;
en niet als een nieuwe overeenkomst met de&#13;
beoogde opvolgende pachter. Een overeenkomst&#13;
tot wijziging van de pachtovereenkomst&#13;
moet schriftelijk worden aangegaan en&#13;
behoeft goedkeuring van de grondkamer&#13;
(artikel 2 leden 1 en 2 alsmede artikel 8 lid 1&#13;
Pachtwet). Aan een overeenkomst tot wijziging&#13;
die nog niet door de grondkamer is&#13;
goedgekeurd zijn partijen slechts in zoverre&#13;
gebonden dat zij niet eenzijdig kunnen terugtreden&#13;
(artikel 10 lid 1 Pachtwet). Dit brengt&#13;
mee dat, zolang geen schriftelijke vastlegging&#13;
van de pachtwijzigingsovereenkomst en goedkeuring&#13;
daarvan door de grondkamer heeft&#13;
plaatsgevonden, F.H. Dilling nog als pachter&#13;
heeft te gelden. Het verweer van geïntimeerde,&#13;
dat met F. Dillingh in 1993/1994 mondeling&#13;
is overeengekomen dat zijn – geïntimeerdes&#13;
– zoon, H.J. Dillingh, pachter is geworden&#13;
van het desbetreffende perceel en er aldus&#13;
sprake is van een mondelinge pachtwijzigingsovereenkomst&#13;
dan wel een nieuwe mondelinge&#13;
pachtovereenkomst met rechtskracht jegens&#13;
– voor zover thans van belang – appellant,&#13;
stuit op het vorenstaande af. Nu geïntimeerde&#13;
geen andere verweren heeft gevoerd tegen de&#13;
toewijsbaarheid van de vordering van appellant,&#13;
is diens vordering tot verkrijging van een&#13;
verklaring voor recht, dat de tussen hem en&#13;
geïntimeerde bestaande pachtovereenkomst&#13;
met betrekking tot genoemd perceel op&#13;
1 november 2001 is geëindigd, toewijsbaar.&#13;
5.6 Slotsom is dat de grieven slagen, wat er zij&#13;
van de toelichting daarvan, dat de vordering&#13;
van appellant zal worden toegewezen en dat&#13;
geïntimeerde zal worden veroordeeld in de&#13;
proceskosten van appellant in eerste aanleg en&#13;
in hoger beroep.&#13;
De beslissing&#13;
Het hof, rechtdoende in hoger beroep:&#13;
– vernietigt het bestreden vonnis waarvan&#13;
beroep;&#13;
en opnieuw rechtdoende:&#13;
– verklaart voor recht dat de tussen appellant&#13;
(F.A. Dillingh) en geïntimeerde (F.H. Dilling)&#13;
bestaande pachtovereenkomst met betrekking&#13;
tot het in 2.2 genoemde perceel op 1 november&#13;
2001 is geëindigd;&#13;
– veroordeelt geïntimeerde in de kosten van&#13;
het geding in eerste aanleg, tot op heden aan&#13;
de zijde van appellant begroot op € 250,– en&#13;
in de kosten van het hoger beroep, tot op&#13;
heden aan de zijde van appellant begroot op&#13;
€ 258,18 aan verschotten en € 771,– voor&#13;
salaris.</content><legacyfootnotes/><footnotes><footnote/></footnotes><auteurs/><published>2004-09-01 00:00:00</published><modified>2004-09-01 00:00:00</modified><editiondate>2004-09-01</editiondate><htmlpath>https://denhollander.info/artikel/3649</htmlpath></article>
</articles></edition>
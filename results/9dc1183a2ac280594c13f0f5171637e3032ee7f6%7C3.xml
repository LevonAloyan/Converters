<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2005</searchword><id>4239</id><udhid>UDH:TvAR/4239</udhid><titel>Aardappelverwerkende industrie X / Y (TvAR 2005/5276)</titel><searchwords><searchword>TvAR 4/2005</searchword><searchword>TvAR 2005/5276</searchword><searchword>UDH:TvAR/4239</searchword></searchwords><attachments><attachment><name>2005_nr 4_Rechtspraak_5276.pdf</name><extention>pdf</extention><url>https://denhollander.info/download/4198/ci</url></attachment></attachments><inleiding>VAVI inkoopvoorwaarden aardappelen&#13;
schakel industrie/teelt vastgesteld door de&#13;
Vereniging voor de Aardappelverwerkende&#13;
Industrie (VAVI) en LTO-Nederland. Op&#13;
grond van artikel 31 van het bijbehorende&#13;
Arbitragereglement kan in alle gevallen&#13;
waarin uit hoofde van onverwijlde spoed&#13;
een onmiddellijke voorziening bij voorraad&#13;
wordt vereist de vordering door de voorzitter&#13;
worden behandeld in kort geding.</inleiding><content>ARBITRAAL VONNIS IN KORT GEDING&#13;
IN DE ZAAK VAN:&#13;
Aardappelverwerkende industrie X&#13;
gevestigd te …,&#13;
verzoekster,&#13;
gemachtigde: mr. L.J. van Langevelde&#13;
tegen:&#13;
…, en …,&#13;
wonenden te …,&#13;
verweersters,&#13;
gemachtigde mr. N.A. Koole&#13;
Het verloop van de procedure&#13;
1. Bij aangetekend schrijven van haar gemachtigde&#13;
van 22 oktober 2003 heeft verzoekster&#13;
een kort geding arbitrageaanvraag (met&#13;
vier producties) ingezonden bij het Arbitragebureau.&#13;
2. Bij faxbericht van hun gemachtigde van&#13;
10 november 2003 hebben verweersters vier&#13;
producties in het geding gebracht.&#13;
3. Op 11 november 2003 heeft te Wageningen&#13;
een mondelinge behandeling van de zaak&#13;
plaatsgevonden. Bij deze mondelinge behandeling&#13;
waren aan de zijde van verzoekster&#13;
aanwezig de heer van R., verantwoordelijke&#13;
voor de inkoop van aardappelen, en de heer&#13;
de N., buitendienstmedewerker, bijgestaan&#13;
door de gemachtigde van verzoekster. Verweersters&#13;
waren in persoon aanwezig, bijgestaan&#13;
door hun gemachtigde.&#13;
4. De gemachtigde van verweersters heeft&#13;
pleitaantekeningen overgelegd.&#13;
De vaststaande feiten&#13;
5. Als enerzijds gesteld en anderzijds niet of&#13;
onvoldoende gemotiveerd betwist, alsmede&#13;
op grond van de enerzijds overgelegde en&#13;
anderzijds niet betwiste stukken, staat tussen&#13;
partijen het volgende vast.&#13;
5.1 Op 26 maart 2003 hebben partijen een&#13;
teeltcontract Asterix 2003/2004 Nederland&#13;
(nr. C05869) gesloten, ingevolge waarvan verzoekster&#13;
van verweersters heeft gekocht de&#13;
opbrengst van 2,6 hectaren (minimaal 104 ton)&#13;
consumptieaardappelen Asterix 35 mm, geteeld&#13;
op de in de overeenkomst aangeduide percelen,&#13;
voor een vaste prijs als in de overeenkomst&#13;
vermeld, met als tijdstip van levering&#13;
week 40 tot en met 41 2003, af land.&#13;
5.2 De overeenkomst is tot stand gekomen&#13;
door tussenkomst van de heer de N. voormeld.&#13;
De heer de N. heeft, zoals hij ter zitting&#13;
onweersproken heeft verklaard, al gedurende&#13;
zeker dertig jaren, aanvankelijk als commissionair,&#13;
uien en aardappelen van verweersters&#13;
gekocht.&#13;
5.3 Op de overeenkomst zijn van toepassing&#13;
de Aardappel Inkoopvoorwaarden 35+/40+/&#13;
50+ van verzoekster voor het oogstjaar 2003&#13;
en de VAVI Inkoopvoorwaarden Aardappelen,&#13;
schakel industrie/teelt (laatst gedeponeerde&#13;
versie). Blijkens de door verweersters ondertekende&#13;
verklaring op het laatste blad van de&#13;
als productie 1 door verzoekster overgelegde&#13;
overeenkomst, heeft verzoekster verweersters&#13;
een volledig exemplaar van zowel haar eigen&#13;
voorwaarden als de VAVI-voorwaarden ter&#13;
hand gesteld.&#13;
5.4 Verweersters – zusters van elkaar – weigeren&#13;
tot nakoming van de overeenkomst over&#13;
te gaan. Verzoekster heeft verweersters&#13;
behoorlijk in gebreke gesteld.&#13;
5.5 De aardappelen waarop de overeenkomst&#13;
betrekking heeft, zijn gerooid. Vervolgens zijn&#13;
zij opgeslagen in een opslagloods op het&#13;
bedrijf van M. van de G. te D., gemeente B..&#13;
5.6 Teneinde haar belangen veilig te stellen&#13;
heeft verzoekster, met toestemming van de&#13;
Voorzieningenrechter van de Rechtbank Middelburg,&#13;
op 13 oktober 2003 conservatoir&#13;
beslag op de aardappelen doen leggen.&#13;
5.7 Bij brief van 4 november 2003, waarvan&#13;
verweersters kopie hebben overgelegd als productie&#13;
1, heeft K., psychiater bij Ziekenhuis&#13;
Walcheren, verklaard dat verweerster sub 1,&#13;
geboren op 8 december 1935, vanaf mei 1979&#13;
binnen de psychiatrie bekend is met schizofrenie,&#13;
gedesorganiseerde type bij een zwak&#13;
begaafde vrouw. Aan de brief is de volgende&#13;
passage ontleend:&#13;
Door het psychiatrisch beeld gepaard gaande&#13;
met onsamenhangende spraak, chaotisch gedrag&#13;
en vlak of inadequaat affect kan begrepen&#13;
worden dat patiënte onvoldoende in staat is&#13;
om belangrijke beslissingen te nemen. Ze mist&#13;
het vermogen tot overzicht. Zij mist het vermogen&#13;
om procesmatig te denken en de reikwijdte&#13;
van beslissingen te overzien.&#13;
5.8 Bij faxbericht van hun gemachtigde aan&#13;
verzoekster van 10 november 2003 hebben&#13;
verweersters buitengerechtelijk de vernietiging&#13;
van de overeenkomst ingeroepen vanwege&#13;
geestelijke stoornis, dan wel misbruik van&#13;
omstandigheden.&#13;
5.9 Verweerster sub 1 is niet onder curatele&#13;
gesteld (overigens – in verband met hetgeen&#13;
hierna onder 7 zal worden overwogen – evenmin&#13;
als verweerster sub 2).&#13;
Het geschil&#13;
6. Verzoekster verzoekt het Arbitragebureau,&#13;
althans de Voorzitter van het Arbitragebureau,&#13;
om verweersters, bij wege van voorlopige&#13;
voorziening, te veroordelen om binnen twee&#13;
dagen na betekening van het in dezen te wijzen&#13;
vonnis alsnog de leveringsverplichting uit&#13;
hoofde van contractnummer C05869 jegens&#13;
verzoekster na te komen en in dat kader de&#13;
heer van de G. voormeld schriftelijk te instrueren&#13;
om de in zijn opslagloods opgeslagen&#13;
aardappelen vrij te geven teneinde verzoekster&#13;
in staat te stellen de betreffende partij aardappelen&#13;
in ontvangst te nemen en af te voeren&#13;
naar haar fabriek voor verdere verwerking en&#13;
in dat kader te bepalen dat verweersters hoofdelijk,&#13;
des dat de één betalende de ander zal&#13;
zijn bevrijd, een dwangsom verbeuren van&#13;
€ 5.000 per dag of gedeelte daarvan dat zij na&#13;
2 x 24 uur na de betekening ervan in gebreke&#13;
blijven aan het vonnis te voldoen, met veroordeling&#13;
van verweersters in de kosten van de&#13;
procedure.&#13;
7. Verweersters volharden in hun weigering,&#13;
zich – blijkens de pleitnotities van hun gemachtigde&#13;
en hetgeen deze gemachtigde ter&#13;
zitting naar voren heeft gebracht – op het&#13;
standpunt stellende dat niet alleen verweerster&#13;
sub 1, maar zij beiden aan een geestelijke&#13;
stoornis lijden, en niet in staat zijn tot een&#13;
redelijke waardering van hun belangen, en dat&#13;
het verzoekster duidelijk moet zijn geweest&#13;
dat de met de ondertekening van de overeenkomst&#13;
door verweersters verklaarde wil in&#13;
werkelijkheid heeft ontbroken.&#13;
De beoordeling van het geschil&#13;
8. De Voorzitter van het Arbitragebureau stelt&#13;
voorop, dat in deze procedure in kort geding&#13;
slechts een voorlopige voorziening kan worden&#13;
gegeven. Dit impliceert onder meer dat&#13;
hij zich moet onthouden van elke uitspraak&#13;
over de vraag of de buitengerechtelijke vernietiging&#13;
van de overeenkomst kan standhouden.&#13;
9. Dit in aanmerking genomen, staat bij de&#13;
beoordeling van het geschil de vraag centraal,&#13;
of het, gelet op het bepaalde in art. 3:35 BW,&#13;
aannemelijk is dat het Arbitragebureau in een&#13;
bodemgeschil zal beslissen dat verweersters&#13;
een beroep toekomt op het ontbreken van een&#13;
wil, welke overeenstemt met hetgeen zij verzoekster&#13;
door het ondertekenen van de overeenkomst&#13;
hebben verklaard.&#13;
10. De Voorzitter is van oordeel, dat deze&#13;
vraag in ontkennende zin moet worden beantwoord,&#13;
althans in die zin dat het niet aannemelijk&#13;
is dat beide verweersters een dergelijk&#13;
verweer toekomt.&#13;
11. In dit verband wordt wat betreft verweerster&#13;
sub 1 overwogen, dat niet valt uit te sluiten&#13;
dat – zoals verzoekster ter zitting heeft&#13;
gesuggereerd – in een bodemgeschil zal worden&#13;
beslist dat verzoekster er, gelet op de&#13;
jarenlange zakelijke contacten tussen verweersters&#13;
enerzijds en – inmiddels – buitendienstmedewerker&#13;
de N. anderzijds, op heeft mogen&#13;
vertrouwen dat verweerster sub 2 bij de totstandkoming&#13;
van de overeenkomst niet slechts&#13;
voor zichzelf is opgetreden, maar voor zover&#13;
nodig tevens als vertegenwoordigster van haar&#13;
zuster.&#13;
12. Voor het geval in een bodemgeschil anders&#13;
mocht worden beslist (hetgeen evenmin valt&#13;
uit te sluiten), rijst in elk geval de vraag of&#13;
verweerster sub 2 een beroep toekomt op het&#13;
ontbreken van een wil, welke overeenstemt&#13;
met hetgeen zij verzoekster door het ondertekenen&#13;
van de overeenkomst heeft verklaard.&#13;
In dit kader acht de Voorzitter van belang, dat&#13;
verweerster sub 2 ter zitting een duidelijke en&#13;
consistente lezing heeft gegeven van enkele&#13;
achtergronden van de overeenkomst. Zij heeft&#13;
onder meer verteld dat de aardappelen zijn&#13;
geteeld op een perceel, dat zij heeft geërfd van&#13;
een oom, die op 3 mei 1995 is overleden, en&#13;
dat zij dit perceel aan haar zuster in gebruik&#13;
heeft gegeven opdat deze haar inkomsten kon&#13;
verruimen. In de wijze waarop verweerster&#13;
sub 2 een en ander heeft toegelicht, ziet de&#13;
Voorzitter geen aanleiding voor de veronderstelling&#13;
dat ook zij lijdt aan een geestelijke&#13;
stoornis, en niet in staat is tot een redelijke&#13;
waardering van haar belangen.&#13;
13. Verweersters hebben de overeenkomst&#13;
beiden van hun handtekening voorzien, zodat&#13;
moet worden aangenomen dat zij hoofdelijk&#13;
verbonden zijn, en verzoekster tegenover elk&#13;
van hen recht op nakoming heeft voor het&#13;
geheel (art. 6:7 BW).&#13;
14. Een en ander in aanmerking genomen ziet&#13;
de Voorzitter onvoldoende reden om te beslissen&#13;
dat verweersters niet kunnen worden&#13;
veroordeeld tot hetgeen verzoekster heeft&#13;
gevorderd. Voor het afwijzen van de vordering&#13;
ziet hij ten aanzien van verweerster sub 2&#13;
zelfs geen enkele reden. De vordering zal dan&#13;
ook worden toegewezen. Verweersters dienen&#13;
in de kosten van de procedure te worden veroordeeld.&#13;
Beslissing&#13;
De Voorzitter van het Arbitragebureau, beslissend&#13;
in kort geding bij wege van voorlopige&#13;
voorziening:&#13;
1. Veroordeelt verweersters om binnen twee&#13;
dagen na de betekening van dit vonnis over te&#13;
gaan tot het aan verzoekster afleveren van de&#13;
aardappelen welke zij ingevolge de overeenkomst&#13;
met het contractnummer C05869 aan&#13;
verzoekster hebben verkocht, en om de heer&#13;
van de G., wonende aan de X te X, schriftelijk&#13;
te instrueren om die in zijn opslagloods opgeslagen&#13;
aardappelen vrij te geven teneinde verzoekster&#13;
in staat te stellen deze aardappelen in&#13;
ontvangst te nemen en af te voeren naar haar&#13;
fabriek voor verdere verwerking.&#13;
2. Bepaalt dat verweersters hoofdelijk, des&#13;
dat de één betalende de ander zal zijn bevrijd,&#13;
een dwangsom verbeuren van € 5.000 per dag&#13;
of gedeelte daarvan dat zij na 2 x 24 uur na de&#13;
betekening van dit vonnis in gebreke blijven&#13;
aan dit vonnis te voldoen.&#13;
3. Veroordeelt verweersters om de kosten van&#13;
deze procedure aan verzoekster te vergoeden,&#13;
welke kosten tot en met de deponering van dit&#13;
vonnis worden begroot op € 2.454, waarvan&#13;
€ 2.000 als kosten van de arbitragecommissie&#13;
en € 454 aan kosten voor rechtsbijstand.&#13;
4. Bepaalt dat de arbitragecommissie haar&#13;
kosten verrekent met het van verzoekster ontvangen&#13;
depot ter hoogte van € 2.000.</content><legacyfootnotes/><footnotes><footnote/></footnotes><auteurs/><published>2005-04-01 00:00:00</published><modified>2005-04-01 00:00:00</modified><editiondate>2005-04-01</editiondate><htmlpath>https://denhollander.info/artikel/4239</htmlpath></article>
</articles></edition>
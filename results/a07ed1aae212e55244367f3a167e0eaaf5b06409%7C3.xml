<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1996</searchword><id>5823</id><udhid>UDH:TvAR/5823</udhid><titel>Wijzigingen Pachtwet: fiscale gevolgen/waardeontwikkeling</titel><searchwords><searchword>TvAR 5/1996</searchword><searchword>UDH:TvAR/5823</searchword></searchwords><attachments><attachment><name>1996_nr 5_Artikel_Boele.pdf</name><extention>pdf</extention><url>https://denhollander.info/download/5754/ci</url></attachment></attachments><inleiding>Aangezien er al vele publicaties zijn verschenen waarin gedetailleerd ingegaan wordt op de gewijzigde pachtregelingen zelve, wordt daarop in deze bijdrage niet ingegaan. In het navolgende wordt wél de vraag behandeld wat de fiscale gevolgen kunnen zijn van de gewijzigde pachtregelingen. Daarbij zal de nadruk liggen op de gevolgen voor de inkomstenbelasting (met een kort uitstapje naar het schenkingsrecht). Betreffende zowel de inkomstenbelasting als het schenkingsrecht, wordt ervan uitgegaan dat de pachter een 'fiscale-inkomstenbelasting-ondernemer' is. Bovendien zal ik aandacht besteden aan de vraag of de gewijzigde pachtregelingen ook de waarde van agrarische onroerende zaken beïnvloedt.&#13;
1. HOGERE PACHTSOMMEN&#13;
Zoals algemeen bekend wordt verondersteld, zullen de pachtsommen ten gevolge van de gewijzigde regelgeving in de meeste gevallen stijgen. Het moge duidelijk zijn dat hier-door de pachter een hogere aftrekbare bedrijfslast heeft en de verpachter een hogere belaste opbrengst.</inleiding><content>2. MEERWAARDECLAUSULE&#13;
Indien de ex-pachter binnen tien jaar na uitoefening van het voorkeursrecht, overgaat tot vervreemding van het voorheen gepachte object, dient hij op grond van de meerwaarde-clausule, een deel van het gerealiseerde pachtersvoordeel aan de voormalig verpachter uit te keren.1&#13;
De vraag rijst welke fiscale (inkomstenbelastingen) gevolgen die uitkering heeft voor de ex-pachter en de ex-verpachter.&#13;
Als eerste is het van belang dat men zich realiseert dat de meerwaardeclausule zowel betrekking heeft op land als op gebouwen. Aangezien de fiscale gevolgen betreffende de meerwaardeclausule vooral met betrekking tot 'land', complex zijn, wordt daarop uitge-breid ingegaan. Daarna wordt kort ingegaan op de fiscale gevolgen van die clausule in-dien de ex-pachter overgaat tot vervreemding van eertijds door hem krachtens voorkeurs-recht gekochte gebouwen. 2a. Meerwaardeclausule land&#13;
Indien de ex-pachter binnen tien jaar na uitoefening van het voorkeursrecht (betreffende land) overgaat tot verkoop van dat land, rijst de vraag hoe de uitkering aan de voormalig verpachter fiscaal gekwalificeerd moet worden.&#13;
Allereerst dient daarbij de 'pachtersvoordeelresolutie' (welke een onderscheid maakt tussen een 'eerste pachtersvoordeel' en een 'tweede pachters voordeel') in ogenschouw genomen te worden.2 Die resolutie heeft betrekking op toepassing van de zogenaamde landbouw vrij stelling. Die vrijstelling houdt in dat ondernemers in het algemeen geen in-komstenbelasting hoeven te betalen over de winst die zij realiseren bij verkoop van de door hen zelf gebruikte landbouwgrond.&#13;
2a-1. Eerste pachtersvoordeel&#13;
In de resolutie worden onder meer de fiscale gevolgen behandeld welke zijn verbonden&#13;
aan een 'eerste pachtersvoordeel'.&#13;
Van zo'n eerste pachtersvoordeel is, aldus de resolutie, sprake als de pachter krachtens zijn voorkeursrecht, land van zijn verpachter koopt en de verpachter niet behoort tot een beperkte familiekring.3&#13;
Het eerste pachtersvoordeel bedraagt het verschil tussen de vrije waarde van de grond (stel f 35 000) en de (door de pachter betaalde) verpachte waarde (stel f 18 000). Het eer-ste pachtersvoordeel bedraagt dus f 17 000. Indien de ex-pachter te zijner tijd overgaat tot (door) verkoop van deze grond, is het eerste pachtersvoordeel belast (voorzover dat wordt gerealiseerd).4&#13;
Stel dat de ex-pachter de grond na aankoop zelf heeft gebruikt en enkele jaren later overgaat tot verkoop van die grond aan een andere agrariër voor f 45 000. Hij realiseert dan f 27 000 winst, waarvan f 17 000 belast is.&#13;
Het eerste pachtersvoordeel wordt dus bij realisatie belast.&#13;
Indien de realisatie plaatsvindt binnen tien jaar na uitoefening van het voorkeursrecht, zal er, krachtens de nieuwe meerwaardeclausule, een vergoeding aan de ex-verpachter moeten worden betaald.&#13;
Die vergoeding vermindert bij de ex-pachter het belaste pachters voordeel. Voor de ver-pachter vormt het een nagekomen vergoeding voor de afstand van een vermogensbestand-deel. Indien de ex-verpachter een privé-persoon is, is de opbrengst bij hem onbelast.&#13;
Terzijde dient te worden opgemerkt dat de meerwaardeclausule niet geldt indien de re-alisatie plaatsvindt nadat tien jaar zijn verstreken sinds de uitoefening van het voorkeurs-recht. Op basis van de voormelde resolutie is de realisatie van het eerste pachtersvoordeel ook na ommekomst van die periode bij de ex-pachter belast. Onlangs is een motie door de Tweede Kamer aangenomen die zou moeten bewerkstelligen dat realisatie van het eerste pachtersvoordeel na tien jaar voor de ex-pachter onbelast is.5 Deze, helaas niet van fiscale kennis overlopende, motie, zal naar alle waarschijnlijkheid niet worden uitgevoerd.6 2a-2. Tweede pachtersvoordeel&#13;
De resolutie omtrent het pachtersvoordeel uit 1988 bepaalt dat er sprake is van een tweede pachtersvoordeel, als de pachter krachtens zijn voorkeursrecht land van zijn verpachter koopt, terwijl de verpachter behoort tot een beperkte familiekring.7&#13;
In tegenstelling tot de realisatie van het eerste pachtersvoordeel (belast), is realisatie van het tweede pachtersvoordeel voor de ex-pachter onbelast.&#13;
Indien dan ook krachtens de Pachtwet bij verkoop door de ex-pachter, een deel van de opbrengst betreffende land aan de voormalig verpachter moet worden uitgekeerd, verlaagt dat de niet-belaste winst van de ex-pachter. Wederom ervan uitgaande dat de ex-verpachter een privé persoon is, vormt de opbrengst voor hem een niet belaste vermogensbate.&#13;
2a-3. Gebruikers voordeel&#13;
Benadrukt dient te worden dat er in de praktijk vele bedrijfsoverdrachten plaatsvinden, waarbij wel gesproken wordt over verpachte waarde van land, maar waarbij hetgeen hier-voor is behandeld, niet aan de orde is.&#13;
Men dient zich dan ook te realiseren dat de meerwaardeclausule uit de Pachtwet en de 'Pachtersvoordeelresolutie' alleen van toepassing zijn indien de pachter met gebruikma-king van zijn voorkeursrecht, land heeft gekocht.&#13;
In situaties waarin in familieverband land tegen verpachte waarde8 wordt overgedra-gen, zonder voorafgaande pacht, wordt veelal ten aanzien van de bedrijfsvoortzetter ge-sproken over 'gebruikersvoordeel' (zijnde de vrije waarde minus de verpachte waarde).&#13;
In dergelijke situaties is de meerwaardeclausule uit de Pachtwet dus niet toepasbaar en de Pachtersvoordeelresolutie evenmin.&#13;
Het voert buiten het kader van deze bijdrage daar nader op in te gaan.&#13;
2a-4. Afzien van meerwaarde (clausule): schenkingsrecht&#13;
Ten aanzien van het schenkingsrecht rijst nog de vraag wat het effect is, indien de ex-ver-pachter afziet van de toepassing van de meerwaardeclausule (met betrekking tot land).&#13;
Allereerst dient te worden opgemerkt dat de pachter en de verpachter bij de uitoefening van het voorkeursrecht kunnen overeenkomen dat de verpachter afstand doet van de meerwaardeclausule (aldus de Pachtwet). Indien dat niet is gebeurd, kan de ex-verpachter ook bij vervreemding door de ex-pachter (binnen de tienjaarsperiode) afstand doen van die meerwaarde.&#13;
Betreffende de vraag of de pachter schenkingsrecht dienaangaande verschuldigd is, is de relatie verpachter-pachter relevant.&#13;
Ingeval de verpachter geen (groot)ouder van de pachter is, dient onderzocht te worden of de verpachter een schenking aan de pachter doet (verpachter doet immers afstand van de meerwaardeclausule). Indien de verpachter wel familie, maar geen (groot)ouder van de pachter is. zal veelal een schenking geconstateerd worden.9 In andere verhoudingen tussen pachter en verpachter zal daarvan meestal geen sprake zijn (indien er niet onzakelijk is gehandeld). Op deze aspecten wordt hier niet nader ingegaan.&#13;
Indien er al sprake is van een schenking, komt het moeilijke vraagstuk van de waarde-ring van die schenking aan de orde. Het moge duidelijk zijn dat die waardering vooral vragen oproept, als de verpachter ten tijde van de verkoop aan de pachter al afstand doet van de meerwaardeclausule.10&#13;
Ingeval echter pas bij verkoop door de ex-pachter afstand wordt gedaan van de meer-waarde, is waardebepaling van de schenking natuurlijk minder complex.&#13;
Na waardering zal, met inachtneming van de Successiewet, bepaald moeten worden welk bedrag de pachter aan schenkingsrecht verschuldigd is.&#13;
Indien er echter sprake is van een verpachter welke de (groot)ouder van een pachter is, ligt de situatie anders. Ingeval de verpachter in een dergelijke situatie afstand doet van de meerwaardeclausule (met betrekking tot land), is er geen schenkingsrecht verschuldigd.&#13;
Op basis van de huidige schenkingsresolutie11, lijkt gesteld te kunnen worden dat dit namelijk niet beschouwd wordt als een belaste schenking. In die resolutie is immers opge-merkt dat er bij bedrijfsoverdracht van (groot)ouders aan (klein)kinderen geen sprake is van schenking, indien de grond ten minste wordt gesteld op de verpachte waarde. Daar-van lijkt toch ook sprake als de verpachter het land tegen verpachte waarde overdraagt en afstand doet van de meerwaardeclausule.&#13;
In dergelijke situaties zal het afstand doen van de meerwaardeclausule niet beschouwd worden als een belaste schenking. Dit geldt zowel indien de verpachter daar direct bij uit-oefening van het voorkeursrecht al afstand van doet, als wanneer hij dat pas bij vervreem-ding door de pachter doet.&#13;
Indien de resolutie niet toepasbaar is, zal in dergelijke familieverhoudingen veelal sprake zijn van een belaste schenking indien de verpachter afstand doet van de meerwaardeclau-sule. Dat men vervolgens tegen het waarderingsprobleem van die schenking 'oploopt', moge duidelijk zijn (zie hiervoor).&#13;
2b. Meerwaardeclausule gebouwen&#13;
De fiscale gevolgen die aan de invoering van de meerwaardeclausule betreffende gebou-wen zijn verbonden, zijn volstrekt anders dan die aangaande land.&#13;
Allereerst dient te worden opgemerkt dat er aangaande gebouwen nimmer sprake is van een belast eerste of onbelast tweede pachters voordeel.&#13;
De door de ex-pachter gerealiseerde winst (opbrengst minus boekwaarde) is belast, voor zover dat aan hem toekomt. En dat heeft tot gevolg dat hetgeen hij krachtens de meerwaardeclausule aan de ex-verpachter moet uitkeren, zijn belaste voordeel vermin-dert.&#13;
Indien de ex-verpachter een privé-persoon is, is de opbrengst bij hem onbelast. 3. WAARDESTIJGING LAND/GEBOUWEN?&#13;
Naar aanleiding van wijzigingen van het Pachtnormbesluit en de Pachtwet, rijst de vraag of de waarde van agrarische onroerende zaken zal stijgen. Daarbij maak ik onderscheid tussen 'de vrije waarde', 'de Grondkamerprijs' en 'de verpachte waarde'.&#13;
3a. Vrije waarde&#13;
Ik meen dat het nieuwe Pachtnormenbesluit theoretisch geen invloed zou moeten hebben op de vrije waarde van land/gebouwen. De oorzaak daarvan is gelegen in het feit dat de pachtnormen nu juist gewijzigd zijn, omdat verpachting van onroerende zaken in het ver-leden een te laag rendement opleverde (in verhouding tot de vrije waarde). Men zou ver-volgens in een vicieuze cirkel belanden, indien door de wijzigingen, de vrije waarde van land en gebouwen zou stijgen.12&#13;
De nieuwe pachtvormen met betrekking tot los land, zal de vrije waarde daarvan echter wel beïnvloeden. In de praktijk zal los land een gewilliger beleggingsobject gaan vormen en zal de toenemende vraag de prijs kunnen opstuwen.&#13;
3b. Grondkamerprijs/voorkeursrecht&#13;
Met 'Grondkamerprijs' doel ik op de waarde welke relevant is bij uitoefening van het wettelijk voorkeursrecht van de pachter.&#13;
Deze Grondkamerprijs zal ten gevolge van de wijzigingen geen (of slechts een gerin-ge) verandering ondergaan.&#13;
Bij de bepaling van een object in verpachte staat zal de Grondkamer immers kijken naar het waardedrukkend effect van het pachtcontract.&#13;
Natuurlijk dient beseft te worden dat, indien de pachtprijzen stijgen, het waardedruk-kend effect van het pachtcontract geringer zal worden. Hoe dat in de praktijk in cijfers tot uitdrukking zal komen, is vooralsnog niet aan te geven.&#13;
De Grondkamerprijs zal daarentegen niet beïnvloed kunnen worden door de ingevoerde meerwaardeclausule. De ex-pachter wordt immers geconfronteerd met een claim van de ex-verpachter, indien hij binnen tien jaar tot verkoop overgaat. Het zou volstrekt onlo-gisch zijn, indien door dat beding de waarde van onroerende zaken in verpachte toestand zou stijgen.&#13;
Ook de nieuwe pachtvormen aangaande los land zullen geen invloed kunnen hebben op de Grondkamerprijs (betreffende dat los land), onder meer aangezien de Pachtwet in die situaties niet aan de pachter het voorkeursrecht toekent. Uitoefening van het voorkeurs-recht kan alleen aan de orde zijn bij de 'traditionele' pachtvormen. Als de Grondkamerprijs dan ook al zal stijgen als gevolg van de nieuwe pachtregelin-gen, is dat gebaseerd op het feit dat de pachtprijzen stijgen (het waardedrukkend effect van het pachtcontract is immers geringer).&#13;
3c. Verpachte waarde/geen voorkeursrecht&#13;
In de praktijk word ik vaak geconfronteerd met situaties, waarin de verpachte waarde wel een rol speelt, maar waarin geen sprake is van uitoefening van het voorkeursrecht als be-doeld in de Pachtwet.13&#13;
Denk bijvoorbeeld aan situaties, waarbij in een maatschapscontract is opgenomen dat degene die het bedrijf voortzet, de waarde van de grond14 in verpachte staat dient te ver-goeden.&#13;
Het frappante is, dat (in tegenstelling tot hetgeen ten aanzien van de Grondkamerprijs is opgemerkt) deze verpachte waarde stijgt, als gevolg van alle onderdelen van de pachtwij-zigingen. Dat is gelegen in het feit dat 'verpachte waarde' en 'Grondkamerprijs' geen identieke begrippen zijn.&#13;
Stel bijvoorbeeld dat er in een broer-broer maatschapscontract staat dat bij verdeling van het gemeenschappelijke land, de bedrijfsvoortzetter slechts de verpachte waarde daarvan behoeft te vergoeden.&#13;
De uittredende broer zou kunnen menen dat dit niet gelijk is aan de Grondkamerprijs. Immers, de voortzettende broer krijgt de beschikking over land waarop geen pachtcon-tract rustte. Vervolgens gaat de uittredende broer het waardedrukkend effect berekenen dat zou optreden als de voortzettende broer die grond zou gaan verpachten. Dienaangaan-de kan gesteld worden dat de verpachte waarde en de vrije waarde elkaar gaan benaderen. Hij baseert dat niet alleen op de stijgende maximaal toegestane pachtprijzen, maar ook op de invoering van de nieuwe pachtvormen.&#13;
Ten gevolge van de wijzigingen zou er dan ook discussie kunnen ontstaan omtrent de hoogte van de 'verpachte waarde'.&#13;
Indien partijen van mening zijn dat bij bedrijfsovernames (ook buiten situaties als de hiervoor genoemde broer-broer/maatschap) de 'Grondkamerprijs' dient te gelden, is het raadzaam dat begrip te hanteren. Daartoe zou in bijvoorbeeld maatschapsakten bij vermel-ding van de waarderingsgrondslag betreffende land/gebouwen, het begrip 'verpachte waarde', vervangen kunnen worden door 'de prijs welke de Grondkamer bij veronderstel-de uitoefening van het voorkeursrecht als bedoeld in art. 56a e.v. Pachtwet, daaraan zou toekennen'.15 4. ALGEHELE CONCLUSIE&#13;
- Door invoering van het nieuwe Pachtnormenbesluit zullen de (aftrekbare) pachterslas- ten stijgen (evenals de tegenhanger: de belaste verpachtersinkomsten).&#13;
- De betaling die voortvloeit uit de meerwaardeclausule aangaande land vermindert voor de ex-pachter het belaste eerste pachtersvoordeel respectievelijk het onbelaste tweede pachtersvoordeel (afhankelijk van de familierelatie verpachter-pachter).&#13;
- De betaling die voortvloeit uit de meerwaardeclausule aangaande gebouwen vermin dert voor de ex-pachter de belaste winst.&#13;
- Indien de ex-verpachter een privé persoon is, zal hetgeen hij op basis van de meer waardeclausule ontvangt, voor hem een onbelaste bate vormen.&#13;
- Indien een (groot)ouder/verpachter ten behoeve van een (klein)kind/pachter (bij bedrijfsopvolging) afstand doet van de meerwaardeclausule aangaande land, ontstaat er geen belaste schenking. In andere situaties kan er wel schenkingsrecht verschuldigd zijn (indien er 'onzakelijk' is gehandeld).&#13;
- De gewijzigde pachtregelingen bewerkstelligen een stijging van de vrije waarde van agrarische onroerende zaken.&#13;
- De gewijzigde pachtregelingen bewerkstelligen geen stijging van de Grondkamerprijs (met uitzondering van mogelijke stijging als gevolg van de hogere pachtsommen). In dien uitoefening van het voorkeursrecht niet aan de orde is, zou hantering van het be grip 'verpachte waarde' mogelijk kunnen leiden tot een hogere prijs dan de Grondkamerprijs. Daar waar gewenst, zou het begrip 'verpachte waarde', vervangen kunnen worden door 'prijs welke de Grondkamer bij veronderstelde uitoefening van het voorkeursrecht als bedoeld in art. 56a e.v. Pachtwet daaraan zou toekennen'.</content><legacyfootnotes>1. Behalve als de meerwaardeclausule niet van toepassing is (bijvoorbeeld bij verkoop aan een zoon of dochter).&#13;
2. Resolutie van 4 maart 1988, opgenomen onder aant. 62 op art. 8, Fiscale encyclopedie De Vakstudie, Wet&#13;
op de inkomstenbelasting 1964.&#13;
3. Beperkte familiekring: echtgeno(o)t(e), (pleeg)(stief)(klein)kind of diens echtgenoot, dan wel bloed of&#13;
aanverwant tot en met de derde graad van de zijlinie (bijoorbeeld oom/tante).&#13;
v4. Dit voordeel valt dus niet onder de landbouwvrijstelling.&#13;
5. VN 1995, blz. 3858&#13;
6. VN 1995, blz. 2158.&#13;
7. Familiekring: echtgeno(o)t(e), (pleeg)(stief)(klein)kind of diens echtgenoot, dan wel bloed of aanverwant&#13;
tot en met de derde graad van de zijlinie (bijvoorbeeld oom/tante). Bovendien moet de verpachting in het&#13;
kader van een gefaseerde bedrijfsoverdracht hebben plaatsgevonden.&#13;
8. Zie dienaangaande hierna het onderdeel 'Waardestijging land/gebouwen?'.&#13;
9. De verpachter is er zich immers van bewust dat hij afstand doet van de meerwaardeclausule, terwijl hij&#13;
daartoe niet verplicht is.&#13;
10. Op enigerlei wijze zal dan de kans ingeschat/gewaardeerd moeten worden dat de ex-pachter binnen de tienjaarsperiode tot vervreemding overgaat.&#13;
11. O.a. VN 1992, blz. 2943.&#13;
12. Theoretisch zou de vrije waarde ten gevolge van de nieuwe pachtnormen dus niet stijgen. In de praktijk zullen agrarisch onroerende zaken een gewilliger beleggingsobject gaan vormen en zal de toenemende vraag de prijs kunnen opstuwen.&#13;
13. Zie hiervoor onderdeel 2a-3 Gebruikersvoordeel.&#13;
14. Welke economisch of in gebruik en genot is ingebracht.&#13;
15. In overleg met contractspartijen, voeg ik hieraan vaak toe '.. met een minimum van de fiscale boekwaar de'. Het voert buiten het kader van deze bijdrage daar nader op in te gaan.&#13;
</legacyfootnotes><footnotes><footnote/></footnotes><auteurs>Mr. J. Boele</auteurs><published>1996-05-01 00:00:00</published><modified>1995-08-09 00:00:00</modified><editiondate>1996-05-01</editiondate><htmlpath>https://denhollander.info/artikel/5823</htmlpath></article>
</articles></edition>
<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1997</searchword><id>5802</id><udhid>UDH:TvAR/5802</udhid><titel>Bijzondere bepalingen met betrekking tot verpachtingen door openbare lichamen</titel><searchwords><searchword>TvAR 6/1997</searchword><searchword>UDH:TvAR/5802</searchword></searchwords><attachments><attachment><name>1997_nr 6_Artikel_Hoog.pdf</name><extention>pdf</extention><url>https://denhollander.info/download/5733/ci</url></attachment></attachments><inleiding>1. Inleiding&#13;
Bij de invoering van de huidige Pachtwet en de daaraan voorafgaande Pachtwet 1937 en de handhaving na de Tweede Wereldoorlog van het Pachtbesluit heeft de overheid pri-mair de bescherming van de belangen van de pachter voor ogen gestaan, met name waar het ging om de continuatie van het gebruik van het gepachte en de regulering van de door de pachter te betalen pachtprijs en daarbij behorende overige verplichtingen. De belangen van de verpachter dienden in een aantal gevallen daarvoor te wijken.&#13;
Voor één soort verpachter - de overheid - heeft vanaf het begin in sommige gevallen een afzonderlijk regime bestaan, dat in de huidige Pachtwet (Pw) is vastgelegd in de art. 61 t/m 64. Tijdens de parlementaire behandeling van de artikelen is daarover weinig discussie gevoerd: de uitzonderingspositie van de overheid werd algemeen als vanzelf-sprekend ervaren.1 Ook de jurisprudentie op de artikelen was tot voor kort beperkt; eerst recent is in de praktijk een aantal fricties ontstaan, die hebben geresulteerd in een aantal gerechtelijke uitspraken, waaronder een drietal beschikkingen van de Pachtka-mer van het Gerechtshof te Arnhem. Alvorens deze uitspraken te behandelen zal ik eerst enkele opmerkingen maken over de systematiek van de art. 62 t/m 64 Pw.</inleiding><content>2. De wettelijke regeling&#13;
Art. 62 Pw bepaalt dat indien het Rijk, een provincie, een gemeente, een rechtspersoon-lijkheid bezittend lichaam als bedoeld in de Wet Gemeenschappelijke Regelingen, een waterschap, een veenschap of een veenpolder de bevoegdheid aan hun in eigendom toe-behorende hoeven of los land een bestemming heeft gegeven voor niet tot de landbouw betrekkelijke doeleinden van openbaar nut, zij de grondkamer kunnen verzoeken goed te keuren dat een of meer van de volgende bedingen in de pachtovereenkomst worden opgenomen:&#13;
a. dat de overeenkomst in afwijking van het bepaalde in art. 12 lid 1, tweede zin Pw geldt voor de overeengekomen tijd;&#13;
b. dat verlenging niet zal plaatsvinden indien en voorzover de verpachter in de pacht- opzegging aan de pachter heeft medegedeeld dat verlenging met de bestemming van het gepachte onverenigbaar is;&#13;
dat&#13;
c. de pachter niet bevoegd zal zijn aan de grondkamer machtiging te vragen de be-stemming, inrichting of gedaante van het gepachte te veranderen; &#13;
d. dat de overeenkomst door de verpachter te allen tijde kan worden beëindigd indien en voorzover de bestemming de beëindiging naar zijn oordeel noodzakelijk maakt.&#13;
Het vereiste van goedkeuring door de grondkamer impliceert een door haar te verrich-ten onderzoek. Het onderzoek is niet uitputtend: art. 63 Pw bepaalt dat de grondkamer uitsluitend onderzoekt of de gegeven bestemming het beding redelijkerwijs noodzake-lijk kan maken. Het is de grondkamer uitdrukkelijk niet toegestaan de betreffende be-stemming te beoordelen.&#13;
Art. 64 Pw regelt een aantal rechtsgevolgen van de toepassing van art. 62. In het ge-val de pachtovereenkomst niet wordt verlengd op grond van het beding als genoemd onder b., heeft de pachter geen recht op schadeloosstelling. In geval van beëindiging op grond van het onder d. genoemde beding heeft de pachter recht op schadeloosstelling over de tijd welke hij bij niet-beëindiging nog op het gepachte had kunnen blijven. Bij gedeeltelijke beëindiging van de pachtovereenkomst op grond van het onder d. ge-noemde beding heeft de pachter het recht de overeenkomst voor het overige te beëin-digen.&#13;
Uit het wettelijk systeem volgt dat rechtsgeschillen betreffende de toepassing van de art. 62 t/m 64 nauw samenhangen met de aan de toepassing ten grondslag liggende be- schikking van de grondkamer. Gezien het feit dat - zoals hierna zal blijken - de pacht- rechter zijn oordeel direct baseert op de beschikking van de grondkamer, is het van be- lang de praktijk van de goedkeuring van verzoeken op grond van art. 62 door de grondkamer nader te bezien.&#13;
3. De praktijk van de goedkeuring door de grondkamer&#13;
In de hierna te behandelen jurisprudentie2 spelen beschikkingen van vijf grondkamers een rol: de grondkamer voor Utrecht, de grondkamer voor Noord-Holland, de grond-kamer voor Gelderland, de grondkamer voor Noord-Brabant en de grondkamer voor Overijssel.&#13;
a. Grondkamer voor Utrecht&#13;
Bij schrijven d.d. 3 november 1959 verzocht de Inspecteur der Domeinen de grondka-mer voor Utrecht goed te keuren dat bij verpachting van een op een bijgevoegde lijst vermelde percelen de bedingen genoemd in art. 62 Pw onder b., c. en d. worden opge-nomen. Op het verzoek overweegt de grondkamer dat uit het verzoekschrift (!) blijkt dat het Rijk deze aan de Staat in eigendom toebehorende percelen een bestemming heeft gegeven voor niet tot de landbouw betrekkelijke doeleinden van openbaar nut. Vervol-gens overweegt de grondkamer dat zij van oordeel is dat de aan de gronden gegeven be-stemming het beding c.q. de bedingen redelijkerwijs noodzakelijk kan maken. Bij be-schikking d.d. 19 november 1959 verleent de grondkamer vervolgens de goedkeuring. Bij schrijven d.d. 9 mei 1966 deed de Inspecteur der Domeinen een gelijk verzoek met betrekking tot een aantal andere percelen. Onder letterlijk gelijke overwegingen als in de hiervoor genoemde beschikking verleent de grondkamer voor Utrecht de gevraagde goedkeuring bij beschikking d.d. 11 mei 1966. b. Grondkamer voor Noord-Holland&#13;
Bij schrijven d.d. 28 oktober 1982 wendde de Inspecteur der Domeinen te Noord-Holland zich tot de grondkamer met het verzoek de pachtovereenkomsten met betrek-king tot diverse percelen land goed te keuren, onder het gelijktijdig verzoek goed te keuren dat in de betreffende pachtovereenkomsten de in art. 62 sub b., c, en d. ge-noemde bedingen mogen worden opgenomen, op grond van het feit dat de percelen be-nodigd zijn voor de uitvoering van waterstaatswerken. Bij beschikking d.d. 7 december 1982 verleende de grondkamer de Inspecteur de goedkeuring, onder de overweging dat de door de Inspecteur aangevoerde bestemming voor niet tot de landbouw betrekke-lijke doeleinden van openbaar nut - uitvoering van waterstaatswerken - de opneming van de betreffende bedingen noodzakelijk kan maken.&#13;
c. Grondkamer voor Gelderland&#13;
Bij schrijven d.d. 4 juli 1959 verzocht de Inspecteur der Domeinen te Nijmegen goed-keuring om de bedingen a. tot en met d. van art. 62 te mogen opnemen in pachtover-eenkomsten op en in de omgeving van het vliegveld Deelen. De grond van het verzoek was dat het ging om gronden waaraan door de Staat een bestemming van niet tot de landbouw betrekkelijke doeleinden van openbaar nut was gegeven. De grondkamer wijst het verzoek bij beschikking d.d. 9 juli 1959 toe, met de motivering dat de bestem-ming van de betreffende percelen het opnemen van de bedingen redelijkerwijs noodza-kelijk kan maken.&#13;
Bij schrijven d.d. 24 september 1958 richtte de Hoofdinspecteur der Domeinen zich tot de grondkamer voor Gelderland met het verzoek goed te keuren dat de in art. 62 onder b., c. en d. genoemde bedingen in pachtovereenkomsten met betrekking tot per-celen langs de rechter Maasoever mogen worden opgenomen. Ter toelichting wordt het volgende vermeld:&#13;
Het verzoek tot het opnemen van vorenbedoelde bedingen wordt gedaan, opdat het mogelijk is, dat tijdens of direct na het einde der pacht in het waterstaatsbelang werken langs de rivier worden uitgevoerd. Van te voren is niet op te geven, welke werken eventueel uitgevoerd moe-ten worden. Ik acht het evenwel van belang, dat de bedingen worden opgenomen, aangezien in het rivierbelang ten alle tijde werken moeten kunnen worden uitgevoerd. Ik denk in dit geval b.v. aan het afgraven van de uiterwaarden, welke te hoog zijn aangeslibd, herstelwerkzaamhe-den aan kunstwerken etc.&#13;
De grondkamer oordeelt dat de bestemming van de betreffende gronden opneming van de bedingen redelijkerwijze noodzakelijk kan maken en verleent de goedkeuring bij beschikking d.d. 25 september 1958.&#13;
d. Grondkamer voor Noord-Brabant&#13;
Bij schrijven d.d. 21 augustus 1959 verzocht de Inspecteur der Domeinen te Nijmegen aan de grondkamer voor Noord-Brabant goedkeuring voor het opnemen van de bedin-gen sub a. t/m d. van art. 62 in nieuwe pachtovereenkomsten met betrekking tot langs de Maas gelegen gronden. De door de Inspecteur aangevoerde reden was dat de Staat aan de gronden niet tot de landbouw betrekkelijke doeleinden van openbaar nut had gegeven. Bij beschikking d.d. 28 september 1959 verleende de grondkamer de goedkeu-ring op grond van de door de Inspecteur aangevoerde gronden. e. Grondkamer voor Overijssel&#13;
Bij schrijven d.d. 23 september 1959 verzocht de waarnemend Inspecteur der Domei-nen te Deventer goedkeuring tot opneming van de in art. 62 bedoelde bedingen in pachtovereenkomsten betreffende Rijkswaterstaatsgronden, gelegen langs de rivier de IJssel. Als grond voor het verzoek wordt aangevoerd dat bij het afsnijden van bochten, de aanleg van nieuwe kribben en eventuele verbreding van de rivier of om andere rede-nen de gronden in het scheepvaartbelang onmiddellijk door de Rijkswaterstaatsdienst in gebruik moeten kunnen worden genomen. De grondkamer overweegt dat aan de be-treffende gronden een bestemming is gegeven voor niet tot de landbouw betrekkelijke doeleinden van openbaar nut, dat deze bestemming de bedingen als bedoeld in art. 62 onder b., c. en d. noodzakelijk kan maken, en verleent ten slotte bij beschikking d.d. 1 oktober 1959 de gevraagde goedkeuring.&#13;
Bij schrijven d.d. 27 november 1959 wendde de Inspecteur der Domeinen te Zwolle zich tot de grondkamer voor Overijssel met het verzoek machtiging te willen verlenen voor het opnemen van de bedingen genoemd in art. 62 in aktes van verpachting van gronden behorende tot rijwegen, rivieren en kanalen in de gemeenten Kuinre, Blanken-ham, Oldemarkt, Blokzijl, Steenwijkerwold, Steenwijk, Giethoorn, Wanneperveen, Vollenhove, Genemuiden, Zwartsluis, Kampen, IJsselmuiden, Hasselt, Zwollerkerspel, Zwolle, Staphorst, Nieuwleusen, Dalfsen, Heino, Wijhe, Avereest, Ommen, Raalte, Gramsbergen, Hardenberg, Den Ham en Hellendoorn.&#13;
In dit geval geeft de grondkamer niet onmiddellijk de gevraagde goedkeuring, maar verzoekt om een nadere toelichting. De Inspecteur geeft daarop te kennen dat het gaat om verpachtingen van overhoeken, parallelwegen en bermgronden langs diverse rijks-wegen, alsmede gronden behorende bij waterwegen (rivieren, kanalen en/of havenwer-ken) welke alle waren verpacht met toepassing van de Wet Pachtvoorziening 1947, waarvoor thans art. 62 Pw in de plaats is getreden. De Inspecteur acht opname van de bedingen als bedoeld in art. 62 nodig in verband met het feit dat de percelen te zijner tijd nodig zullen zijn voor wegverbetering en/of voor het uitvoeren van werken, en dat de percelen derhalve een bestemming hebben voor niet tot de landbouw betrekkelijke doeleinden van openbaar nut. De grondkamer overweegt vervolgens dat de bestem-ming de bedingen als bedoeld in art. 62 noodzakelijk kan maken, en verleent de ge-vraagde goedkeuring bij beschikking d.d. 23 december 1959.&#13;
Bij vergelijking van de hiervoor beschreven procedures valt een aantal zaken op. Ten eerste is in nagenoeg alle gevallen het verzoekschrift waarmee de goedkeuring ex art. 62 wordt gevraagd uiterst summier. Hoewel art. 63 een onderzoek door de grondkamer voorschrijft, bestaat de indruk dat in de meeste gevallen van een substantieel onderzoek geen sprake is. De enige duidelijke uitzonderingen in de hiervoor beschreven voorbeel-den zijn de grondkamer voor Overijssel, die nauwkeurig de beweegredenen van de ver-zoekster en de door haar aangevoerde omstandigheden onderzoekt, en de grondkamer voor Noord-Holland, die de reden van de gevraagde goedkeuring nadrukkelijk in haar beslissing liet meewegen. Hoewel het aantal aangehaalde voorbeelden beperkt is, ligt het niet in de lijn der verwachting dat bij een uitgebreider onderzoek een ander beeld naar voren zou komen. Een parallel kan worden getrokken met de praktijk van de be-oordeling door grondkamers van verzoeken om goedkeuring van een kortere dan de wettelijke duur, waarover Leemans reeds in 1981 een aantal zeer kritische opmerkingen&#13;
e. maakte3. Hij kwam tot de conclusie dat in veel gevallen van een inhoudelijke beoorde-ling van het verzoek om goedkeuring van de korte duur volstrekt geen sprake was, en de verzoeken in feite in strijd met de Pachtwet min of meer automatisch werden toege-wezen. Een dergelijke in strijd met de wet zijnde handelwijze is uiterst laakbaar, met name gezien de consequenties voor de praktijk. De wijze waarop deze consequenties in de diverse gerechtelijke procedures naar voren komen, komt hierna aan de orde.&#13;
4.&#13;
De jurisprudentie met betrekking tot artikel 62&#13;
De jurisprudentie inzake art. 62 Pw is vrij beperkt. Inhoudelijk is er tot nu toe sprake van een vaste lijn. Hieronder komen aan de orde de zaken Gemeente Delft/Van den Bergh, Staat/Varekamp, Van Tunen/Staat, Goes/Staat, Van der Eijk/Staat, Van Rijn/ Staat, Oud Burgeren Gasthuis/Staat, Van Sonsbeek/Staat en Staat/Pelgröm.&#13;
In de zaak Gemeente Delft/Van den Bergh4 overwoog het Hof dat beschikkingen van de grondkamer ex art. 62 Pw in beginsel tegenover de gewone rechter een onaantastbare rechtskracht hebben. Slechts als de gebreken zo ernstig zijn dat nietigheid evident is, kan de rechter dergelijke beschikkingen van de grondkamer van rechtswege nietig ver-klaren.&#13;
In het onderhavige geval was de beschikking door de grondkamer gegeven wegens het voornemen van de Gemeente ter realisering van stedenbouwkundige plannen. Op grond van de later van kracht geworden Reconstructiewet Midden-Delfland is het ge-bied bestemd voor de functies bos, recreatie en natuur. Naar aanleiding van deze om-standigheid overwoog het Hof:&#13;
... in aanmerking nemende dat een situatie als de onderhavige bij de vaststelling van de Pacht-wet niet viel te voorzien, het verlenen van de toestemming ex art. 62, nu niet de gemeente zelf, maar de wetgever heeft bepaald, dat de gronden aan de landbouw zullen worden onttrokken, niet evident in strijd is met de Pachtwet.&#13;
In de zaak Staat/Varekamp5 overwoog het Hof dat de beschikking van de grondkamer voor Gelderland waarbij opneming in pachtovereenkomsten van de in art. 62 bedoelde bedingen werd goedgekeurd onaantastbare rechtskracht heeft, nu niet gebleken was van (ernstige) gebreken in de beschikking die tot nietigverklaring van rechtswege aan-leiding zouden geven. Evenmin is er in het systeem van art. 62 plaats voor de toetsing van de mededeling van de Staat in de kennisgeving, bedoeld in art. 36, lid 2 Pw, in die zin of de verlenging van de pachtovereenkomst met de bestemming van het verpachte werkelijk onverenigbaar is, aldus het Hof.&#13;
In de zaak Van Tunen/Staat6 voerde Van Tunen aan dat de pachtkamer zich een inhou-delijk oordeel moet vormen over de wijze waarop de Inspecteur der Domeinen c.q. de Staat gebruik maakt van haar bevoegdheid om de pachtovereenkomst te beëindigen in verband met de onverenigbaarheid van de pachtovereenkomst met de bestemming van het gepachte. De pachtkamer overweegt daarop dat de Staat het recht heeft de pachto-vereenkomst op grond van art. 62 definitief te beëindigen. Het betreffende beding in de pachtovereenkomst is tevoren door de grondkamer goedgekeurd. Dit houdt in dat vol-gens de grondkamer een niet-agrarische bestemming aanwezig is. Dit oordeel moet door de pachtrechter worden aanvaard; de betreffende beschikking van de grondkamer heeft in beginsel tegenover de gewone rechter onaantastbare rechtskracht. In feite be-tekent dit dat de pachtrechter geen vrijheid heeft de door de overheid vastgestelde be-stemming te beoordelen en een belangenafweging te maken.&#13;
In de zaken Goes/Staat7, Van der Eijk/Staat8 en Van Rijn/Staat9 zijn door dezelfde pachtkamer op dezelfde datum gelijkluidende beschikkingen gegeven. De pachtkamer overwoog dat ervan moet worden uitgegaan dat de grondkamer voor Utrecht destijds getoetst heeft of er met betrekking tot de in het geding zijnde percelen een bestemming aanwezig was voor niet tot de landbouw betrekkelijke doelen van openbaar nut en of die bestemming de bedingen van art. 62 noodzakelijk maakte. Als de grondkamer een-maal heeft goedgekeurd dat bij verpachting door de Staat die bedingen gemaakt mogen worden, heeft deze goedkeuringsbeschikking onaantastbare rechtskracht en kan de pachtkamer niet meer beoordelen of de verlenging van het verpachte (lees: pachtover-eenkomst, PAdH) met de bestemming onverenigbaar is. Terecht voert de Staat aan dat Goes niet-ontvankelijk moet worden verklaard.&#13;
In de zaak Oud Burgeren Gasthuis/Staat10 overwoog de pachtkamer dat de grondka-merbeschikkingen op grond van de art. 62 t/m 64 in beginsel tegenover de gewone rechter onaantastbare rechtskracht bezitten, behoudens dat in die gevallen waarin sprake is van zodanige ernstige gebreken dat aan de nietigheid van die beslissing in re-delijkheid niet kan worden getwijfeld, de rechter dergelijke beschikkingen nietig kan verklaren. Het ontbreken van handtekeningen op het afschrift van de minuut der be-schikking kan naar de opvatting van de pachtkamer niet tot nietigheid van de beslissing zelf leiden. Uit de beschikking blijkt voorts in toereikende mate dat de grondkamer heeft onderzocht of de bestemming het beding van art. 62 redelijkerwijs noodzakelijk kan maken.&#13;
In de zaak Van Sonsbeek/Staat11 speelden twee elementen een rol: de (onaantastbaar-heid van de goedkeuringsbeschikking van de grondkamer en de reden van niet-verlenging van de pachtovereenkomst. Ten aanzien van de beschikking van de grond-kamer overwoog het Hof onder verwijzing naar de hiervoor genoemde beschikking inzake Staat/Varekamp dat de goedkeuringsbeschikking van de grondkamer (margi-naal) kan worden onderzocht op (ernstige) gebreken. Waar het Hof in casu niet bleek van ernstige gebreken, werd ook in de onderhavige zaak uitgegaan van de onaantast-bare rechtskracht van de beschikking van de grondkamer. Ten aanzien van de reden van niet-verlenging van de pachtovereenkomst geeft het Hof de volgende inhoudelijke overweging:&#13;
Volgens het systeem van artikel 36, tweede lid, juncto artikel 62 van de Pachtwet, kan de ver-pachter, die geen verdere verlenging van de pachtovereenkomst wenst omdat hij tot realisering van een bestemming voor niet tot de landbouw betrekkelijke doeleinden van openbaar nut wil overgaan, ermee volstaan in de kennisgeving als bedoeld in artikel 36, tweede lid, van de Pacht-wet ('de opzeggingsbrief') te vermelden dat de verlenging van de pachtovereenkomst met de bestemming van het verpachte onverenigbaar is. Hij kan dit doen ingevolge het beding dat par-tijen met goedkeuring van de grondkamer in de pachtovereenkomst hebben opgenomen. De pachter kan dan niet worden ontvangen in zijn verlengingsverzoek en verdere verlenging van de pachtovereenkomst vindt dan niet plaats. Dit lijdt volgens de algemene rechtsbeginselen slechts uitzondering in het geval dat de verpachter misbruik maakt van zijn bevoegdheid de verlenging tegen te houden krachtens het bij de goedkeuring van de grondkamer in de pacht-overeenkomst opgenomen beding. Dit laatste zal het geval kunnen zijn indien ieder verband ontbreekt tussen de bestemming met het oog waarop goedkeuring is verleend en de bestem-ming waarvoor de verpachter de verlenging van de pachtovereenkomst tegenhoudt. Vast staat dat verpachter aan de grond in geschil thans een bestemming heeft gegeven voor werken aan de oever (van de Maas), zij het voor inrichting van een natuurvriendelijke oever met een corridor ten behoeve van flora en fauna waarop de rivier vrij spel krijgt. Niet gezegd kan worden dat er in dit geval geen enkel verband bestaat tussen de bestemming, waarop de goedkeuring van de grondkamer voor Gelderland betrekking heeft, en de bestemming die ver-pachter thans wil realiseren in het kader van de nieuwe taak van Rijkswaterstaat om natuur-vriendelijke oevers langs de waterwegen in te richten. In beide gevallen gaat het om oeverwerk-zaamheden van Rijkswaterstaat in verband met de rivier. Van misbruik van bevoegdheid door de verpachter is niet gebleken.&#13;
Het Hof verklaart Van Sonsbeek niet-ontvankelijk in zijn verzoek tot verlenging van de pachtovereenkomst.&#13;
De zaak Staat/Pelgröm12 ging over dezelfde problematiek als de zaak Van Sonsbeek/ Staat. In de pachtovereenkomst tussen de Staat en Pelgröm waren met goedkeuring van de grondkamer de bedingen als bedoeld in art. 62 opgenomen. Nadat de Staat aan Pel-gröm had laten weten geen verlenging van de pachtovereenkomst te wensen, diende Pelgröm een verzoek tot verlenging van de pachtovereenkomst bij de pachtkamer van het kantongerecht te Zwolle in. Mede op grond van de in de procedure ingebrachte stukken met betrekking tot de goedkeuring de bedingen van art. 62 in pachtovereen-komsten op te nemen, komt de pachtkamer tot de volgende overwegingen:&#13;
Naar het oordeel van de pachtkamer blijkt uit de overgelegde aanvragen en beschikkingen, dat de aanvrager telkens het oog heeft gehad op waterstaatkundige werken, rivierbelangen en scheepvaartbelangen en die bestemming zo breed mogelijk heeft willen omschrijven en met tal van voorbeelden van deze aard heeft willen illustreren. Uit niets blijkt evenwel dat de Staat destijds mede het oog heeft gehad op ecologische oeverontwikkeling.&#13;
Mitsdien is de pachtkamer van oordeel dat hoezeer ook bedoelde natuurontwikkeling een al-gemeen belang dient, de bevoegdheid van artikel 62 Pachtwet, zoals die in de pachtovereen-komst is terechtgekomen, niet aan de Staat is gegeven om deze ontwikkeling te realiseren. Dat betekent dat de brief van 30 november 1994 (kennisgeving artikel 36, tweede lid Pachtwet) niet tot het einde van de pachtovereenkomst leidt en het verlengingsverzoek toewijsbaar is.&#13;
Het Hof vernietigt in hoger beroep de beschikking op exact dezelfde gronden als in de zaak Van Sonsbeek/Staat en verklaart Pelgröm alsnog niet-ontvankelijk in zijn verzoek tot verlenging van de pachtovereenkomst.&#13;
De lijn in de jurisprudentie lijkt duidelijk: de beschikking van de grondkamer waarbij het opnemen van bedingen als bedoeld in art. 62 heeft ten opzichte van de rechter on-aantastbare rechtskracht, tenzij er sprake is van ernstige gebreken in de beschikking of de verpachter misbruik maakt van zijn bevoegdheid de verlenging van de pachtover-eenkomst tegen te houden. Het Hof gaat voor wat betreft het laatste uit van een ruime bevoegdheid van de verpachter: diens handelen wordt slechts marginaal getoetst.&#13;
5. De verhouding pachtrechter-grondkamer&#13;
In de zaak Staat/Pelgröm is in hoger beroep door Pelgröm nog aangevoerd dat mede gezien art. 6 lid 1 Verdrag tot bescherming van de rechten van de mens en de fundamen-tele vrijheden (EVRM) toetsing door de pachtrechter van de beschikking van de grond-kamer ex art. 62 Pw zou dienen plaats te vinden, waarbij de parallel getrokken werd met de onteigeningsrechtspraak. Het Hof gaat op deze stelling in het geheel niet in.&#13;
In een aantal uitspraken van de Hoge Raad zijn de posities van diverse administra-tiefrechtelijke instanties getoetst aan het vereiste van art. 6, lid 1 EVRM, dat bepaalt dat bij het vaststellen van zijn burgerlijke rechten en verplichtingen of bij het bepalen van de gegrondheid van een tegengestelde vervolging een ieder recht heeft op een eerlijke en openbare behandeling van zijn zaak, binnen een redelijke termijn, door een onafhanke-lijk en onpartijdig gerecht dat bij de wet is ingesteld.&#13;
In de zaak Gemeente Hardinxveld-Giessendam/Van de Bree13 ging het om een ont-eigening ter uitvoering van een bestemmingsplan. De Hoge Raad overwoog onder ver-wijzing naar de uitspraak van het Europese Hof voor de rechten van de mens (EHRM) van 23 oktober 1985, NJ 1986, 102, dat de besluitvorming van de gemeenteraad en van de Kroon op de wijze, voorgeschreven bij de art. 79 t/m 86 Onteigeningswet, niet als een onafhankelijke en onpartijdige rechterlijke instantie als in art. 6, lid 1 EVRM be-schouwd kan worden.&#13;
Een gelijkluidende overweging is terug te vinden in het arrest Van der Sloot/ Gemeente Boxtel14. De Hoge Raad overwoog daarnaast dat, nu noch op de Afdeling Rechtspraak van de Raad van State, noch op enige andere administratieve rechter be-roep openstaat, de onteigeningsrechter, ook buiten de hem bij de Onteigeningswet op- gedragen taak, de bezwaren tegen het Koninklijk Besluit dient te onderzoeken. De toetsing dient zich, voorzover het betreft de afweging van de bij het besluit betrokken belangen, te beperken tot de vraag of de Kroon bij die afweging in redelijkheid heeft kunnen komen tot het oordeel dat het desbetreffende perceel te algemenen nutte dient te worden onteigend. Het betreft hier derhalve een marginale toetsing.&#13;
Op dezelfde datum als beide voorgaande arresten gaf de Hoge Raad in de zaak Teeuwen/Gemeente Venlo15 een gelijke overweging met betrekking tot de besluitvor-ming van gemeenteraad en Kroon.&#13;
In de zaak Noordhuis/Landinrichtingscommissie ruilverkaveling De Marne16 was de vraag aan de orde of de rechter die op de voet van art. 216 Landinrichtingswet ge-roepen is tot beslissing in geschillen inzake de lijst der geldelijke regelingen ook be-voegd is bezwaren te beoordelen die in feite betrekking hebben op het proces-verbaal van aanwijzingen als bedoeld in art. 210, lid 3 Landinrichtingswet. Het gaat daarbij om aanwijzingen van de Centrale Landinrichtingscommissie met betrekking tot de door schatters in opdracht van de plaatselijke landinrichtingcommissie te verrichten schat-tingen. De rechtbank had deze vraag ontkennend beantwoord. Anders dan de recht-bank oordeelt de Hoge Raad dat de vraag, gezien tegen de achtergrond van art. 6 EVRM en art. 1 van het bij het verdrag behorende protocol, bevestigend dient te wor-den beantwoord. De Hoge Raad overwoog daarbij dat de Landinrichtingswet zelf ter-zake onduidelijk is en in feite zowel een ontkennend als een bevestigend antwoord mo-gelijk maakt.&#13;
Gezien de hiervoor behandelde jurisprudentie lijkt het mij alleszins aannemelijk dat het EHRM ten aanzien van de beschikking van de grondkamer ex art. 62 Pw ook tot het oordeel zou komen dat op grond van art. 6 lid 1 EVRM rechterlijke toetsing van de be-schikking dient plaats te vinden. Overigens is voor toetsing nog een bijkomend argu-ment aan te voeren.&#13;
Het onteigeningsbesluit en het bijbehorende Koninklijk Besluit, dat in drie van de vier hiervoor behandelde zaken aan het oordeel van de Hoge Raad onderworpen was, is beïnvloedbaar door belanghebbenden. De gemeente is gehouden een ontwerp-onteigeningsbesluit ter inzage te leggen, waartegen belanghebbenden hun zienswijze kenbaar kunnen maken. Na vaststelling van het definitieve onteigeningsbesluit kunnen de belanghebbenden die tijdig hun zienswijze bij de gemeente kenbaar hebben ge-maakt, bij de Kroon bedenkingen tegen het raadsbesluit naar voren brengen. Er is der-halve sprake van mogelijke betrokkenheid van belanghebbenden bij de besluitvorming, zij het dat deze in het licht gezien van art. 6 lid 1 EVRM onvoldoende is.&#13;
De procedure ex art. 62 Pw is van een geheel andere orde. De verpachter dient het verzoek tot toepassing van art. 62 in, er vindt een beperkt onderzoek door de grondka-mer plaats en uiteindelijk geeft de grondkamer een beschikking. Bij deze procedure is uitsluitend de verpachter betrokken - hetgeen overigens in de meeste gevallen niet an-ders kan, omdat de procedure aan verpachting voorafgaat - in die zin dat de verpachter eerst tot verpachting overgaat na de van de grondkamer verkregen beschikking.17&#13;
Onder deze omstandigheden is de rechter meer nog dan in geval van het onteige-ningsbesluit en het daarbij behorende Koninklijk Besluit tot toetsing van de beschik-king van de grondkamer gehouden. De hiervoor geschetste praktijk van de totstandko-ming van de beschikkingen van de grondkamers geeft bovendien alle aanleiding voor een rechterlijke toetsing. 6. De reikwijdte van artikel 62&#13;
Zoals aangegeven dient toetsing van de beschikking van de grondkamer ex art. 62 Pw door de pachtrechter te worden getoetst. Daarnaast is het evenwel de vraag of de toe-passing van art. 62 - los van de onderzoeksplicht van de grondkamer - wel op de juiste wijze plaatsvindt.&#13;
Het doel van het regime van art. 62 is het scheppen van bijzondere faciliteiten voor de overheid als verpachter. Reeds bij de totstandkoming van de Pachtwet 1937 heeft de overheid zich in haar hoedanigheid van wetgever ten aanzien van de mogelijkheid van tussentijdse beëindiging van de pachtovereenkomst en het sluiten van pachtovereen-komsten voor beperkte duur mede laten leiden door haar eigen belang als verpacht-ster.18 Het lijkt erop of de pachtrechter na de totstandkoming van de Pachtwet 1937 ge-tracht heeft op een zo soepel mogelijke wijze met eventuele problemen om te gaan.19 Nadat in 1941 het Pachtbesluit in werking was getreden, dat in grote lijnen overkwam met de latere Pachtwet, doch geen met art. 62 vergelijkbare regeling kende, werd via het Besluit verpachting waterstaatsgronden20 en het daarop gebaseerde uitvoeringsbe-sluit21 in de Pachtvoorziening 194722 een regeling opgenomen die model heeft gestaan voor de latere regeling ex art. 62. Reeds in die periode werd door een aantal parlemen-tariërs gewaarschuwd voor een te ruim gebruik van de regeling.23&#13;
De vraag is thans of de huidige toepassing van art. 62 te ruim moet worden geoor-deeld. In dit kader is met name van belang de uitleg die aan art. 63 - de onderzoeksplicht van de grondkamer - dient te worden gegeven. In art. 63 worden twee elementen on-derscheiden: de bestemming en de vraag of de bestemming het beding als bedoeld in art. 62 redelijkerwijs noodzakelijk kan maken. De vraag of er sprake is van en niet tot de landbouw betrekkelijke bestemming van openbaar nut zal in de meeste gevallen niet tot grote problemen leiden. De kern van de zaak ligt in de uitleg en toepassing van het noodzakelijkheidsvereiste. Een duidelijke invulling van dit criterium ontbreekt: Hou-wing refereert aan de memorie van toelichting, die verwijst naar de leer die door de Hoge Raad wordt gehuldigd met betrekking tot de vraag in hoeverre de rechter in het overheidsbeleid mag ingrijpen.24 Hij voegt eraan toe dat dat wel zal betekenen dat de overheid, door goedkeuring te vragen, stelt dat naar haar oordeel de bestemming het beding noodzakelijk maakt, en dat de grondkamer niet heeft te onderzoeken of dat oordeel juist is, maar of de overheid redelijkerwijs tot dat oordeel heeft kunnen komen.&#13;
Over deze visie kan een aantal opmerkingen worden gemaakt. Ten eerste is het de vraag of een dergelijke conclusie juist kan zijn. Het lijkt mij dat uit de wetstekst blijkt dat de grondkamer een zelfstandige onderzoeksplicht heeft naar de noodzakelijkheid en dat het expliciet niet de bedoeling van de wetgever is geweest toetsing door de grondkamer achterwege te laten door de door de overheid gestelde noodzaak zonder onderzoek over te nemen. Daarnaast is het de vraag of de verwijzing naar de leer van de Hoge Raad niet achterhaald is, nu de positie van de overheid in de rechtspraak sedert het verschijnen van de memorie van toelichting wel aan verandering onderhevig is ge-weest. Ten slotte is het de vraag of de toepassing van art. 62 niet op een meer principieel andere wijze benaderd zou moeten worden, en wel vanuit het systeem van de Pachtwet als geheel. De bedoeling van de wetgever is geweest de verhouding tussen pachter en verpachter op gedetailleerde wijze te regelen, uitgaande van een basissysteem van twaalf- respectievelijk zesjarige pachtovereenkomsten, waarvan in een aantal gevallen met toestemming van de grondkamer kan worden afgeweken,25 met name ook voor wat betreft de duur van de pachtovereenkomst. Het lijkt mij te verdedigen dat de on-derzoeksplicht van de grondkamer ex art. 63 zo ver gaat dat zij in haar oordeel betrekt de vraag of de overheid andere mogelijkheden die aan haar belang toekomen ter be-schikking staan, zoals enige vorm van reguliere verpachting. Bedacht dient te worden dat ook de overheid immers altijd de mogelijkheid heeft een pachtovereenkomst te (doen) beëindigen wegens bestemming van het gepachte tot niet tot de landbouw be-trekkelijke doeleinden. Een dergelijke restrictieve toepassing van art. 62 voorkomt bo-vendien dat de overheid door gebruikmaking van art. 62 op grote schaal haar verplich-ting tot schadeloosstelling van de pachter bij het beëindigen van de pachtovereenkomst ontgaat.&#13;
Een specifiek probleem ten slotte is de onbeperkte werkingsduur van de beschikking ex art. 62. Dit aspect speelde in de hiervoor behandelde zaak Staat/Pelgröm. De Staat kon van de beschikking van de grondkamer ex art. 62 gebruikmaken op gronden die bij het totstandkomen van de beschikking niet konden worden voorzien (het creëren van natuurvriendelijke oevers). Het zou wenselijk zijn dat art. 62 in die zin zou worden ge-wijzigd dat de beschikking van de grondkamer een beperkte duur zou krijgen van bij-voorbeeld drie of zes jaren. Na afloop van deze periode zou dan, voorzover nodig, een herbeoordeling van het noodzakelijkheidsvereiste kunnen plaatsvinden.&#13;
7.&#13;
Conclusie&#13;
Samengevat kan geconcludeerd worden dat de toepassing van art. 62 Pw op verschil-lende punten gewijzigd dient te worden. Het aan de goedkeuring van de grondkamer voorafgaande onderzoek dient minder marginaal en restrictiever te geschieden dan thans het geval is, en - los van de juridische benaderingswijze - ook kwalitatief beter en nauwkeuriger. Daarnaast dient de uiteindelijke beschikking van de grondkamer onder verwijzing naar art. 6 lid 1 EVRM door de pachtrechter te worden getoetst. Ten slotte zou het wenselijk zijn de werkingsduur van de beschikking van de grondkamer te be-perken tot drie of zes jaren.&#13;
</content><legacyfootnotes>1. Zie de diverse kamerstukken in de periode 1954-1958, nr. 3884.&#13;
2. De behandelde jurisprudentie is jurisprudentie die te mijner beschikking stond. Met name ten aanzien van beschikkingen van grondkamers en pachtkamers van kantongerechten wordt geenszins volledig-heid gepretendeerd.&#13;
3. W.F. Leemans, 'Een nieuw boek over het pachtrecht', De Pacht 1981, blz. 62 e.v.&#13;
4. Pk. Hof Arnhem 10 december 1984, Agr.r. 1985, 3916.&#13;
5. Pk. Hof Arnhem 15 februari 1993 (niet gepubliceerd).&#13;
6. Pk. Ktg. Haarlem 18 februari 1994 (niet gepubliceerd).&#13;
7. Pk. Ktg. Utrecht 26 juni 1995 (niet gepubliceerd).&#13;
8. Pk. Ktg. Utrecht 26 juni 1995 (niet gepubliceerd).&#13;
9. Pk. Ktg. Utrecht 26 juni 1995 (niet gepubliceerd).&#13;
10. Pk. Ktg. 's-Hertogenbosch 5 oktober 1995 (niet gepubliceerd).&#13;
11. Pk. Hof Arnhem 6 augustus 1996, (nog) niet gepubliceerd.&#13;
12. Pk. Hof Arnhem 6 augustus 1996, (nog) niet gepubliceerd.&#13;
13. HR 25 mei 1988, NJ 1988, 927.&#13;
14. HR 25 mei 1988, NJ 1988, 928.&#13;
15. HR 25 mei 1988, NJ 1988, 930.&#13;
16. HR 25 mei 1988, NJ 1988, 929.&#13;
17. Zie echter Pk. Hof Arnhem 10 december 1984, Agr.r. 1985, 3916 (Gemeente Delft/Van den Bergh), waarin sprake was van een aantal elkaar opvolgende eenjarige pachtovereenkomsten, waarbij in de loop van de periode van verpachting door de gemeente een beschikking ex art. 62 Pw werd verkregen.&#13;
18. Zie hierover M.W. Scheltema, 'De Pachtwet en de overheid', De Pacht 1941, blz. 157 e.v.&#13;
19. Vgl. Pk Hof Arnhem d.d. onbekend (hoger beroep van Pk. Ktg. Rotterdam d.d. 30 oktober 1939), P. 1940, 130, en Pk Hof Arnhem d.d. onbekend (hoger beroep van Pk. Ktg. 's-Hertogenbosch d.d. 27 ok tober 1939), P. 1940, 131.&#13;
20. Besluit van de Secretarissen-Generaal van de Departementen van Justitie en van Landbouw en Vissche- rij, betreffende verpachting van gronden, welke in beheer zijn bij den Rijkswaterstaat d.d. 20 mei 1942, Stcrt. 21 mei 1942 nr. 97, De Pacht 1942, blz. 179.&#13;
21. Besluit van den Secretaris-Generaal van het Departement van Waterstaat betreffende verpachting van gronden, welke in beheer zijn bij den Rijkswaterstaat d.d. 5 juni 1942, Stcrt. 5 en 6 juni 1942, De Pacht 1942, blz. 230.&#13;
22. Wet van 9 mei 1947, S. H. d.d. 20 mei 1947.&#13;
23. Zie de diverse kamerstukken in De Pacht 1947, blz. 81 e.v., 103 e.v. en 130 e.v.&#13;
24. Houwing-Rombach-Heisterkamp, De Pachtwet, art. 63 aantekening 589.&#13;
25. Ik laat de recent ingevoerde regelingen van art. 70f Pw hier buiten beschouwing.&#13;
</legacyfootnotes><footnotes><footnote/></footnotes><auteurs>Mr. drs. P.A. de Hoog</auteurs><published>1997-06-01 00:00:00</published><modified>1995-11-07 00:00:00</modified><editiondate>1997-06-01</editiondate><htmlpath>https://denhollander.info/artikel/5802</htmlpath></article>
</articles></edition>
<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2014</searchword><id>10941</id><udhid>UDH:TvAR/10941</udhid><titel>Rechtspraak 5750. Van Coevorden/Boontjes (TvAR 2014/5750)</titel><searchwords><searchword>TvAR 1/2014</searchword><searchword>TvAR 2014/5750</searchword><searchword>UDH:TvAR/10941</searchword></searchwords><attachments><attachment><name>TvAR2014_01_08_5750.pdf</name><extention>pdf</extention><url>https://denhollander.info/download/9364/ci</url></attachment></attachments><inleiding>Vaste jurisprudentie van de Centrale Grondkamer dat de&#13;
Centrale Grondkamer bij hoger beroep van een beschikking&#13;
van de grondkamer uit gaat van de herzieningsbeschikking&#13;
van de grondkamer wordt genuanceerd. Deskundigen&#13;
zijn niet uitgegaan van de desbetreffende beschikking van&#13;
de grondkamer omdat deze naar hun mening op onjuiste uitgangspunten&#13;
was gebaseerd, Centrale Grondkamer kon hen&#13;
daarin volgen. Daarnaast maakt de Centrale Grondkamer&#13;
duidelijk dat de omschrijving van een object in een pachtovereenkomst&#13;
op de bepaling van de vrije verkeerswaarde&#13;
niet van invloed is.</inleiding><content>Het geding in eerste aanleg&#13;
De grondkamer Noordwest heeft bij beschikking van 22&#13;
september 2011, waarvan afschrift aan partijen is verzonden&#13;
op 20 oktober 2011, de pachtprijs in de tussen partijen bestaande&#13;
pachtovereenkomst betreffende de boerderij, genaamd&#13;
“Nooit Gedacht” en kadastraal bekend gemeente Zijpe, sectie&#13;
D, nrs. 42, 43, 44, 45, 46, 3528, 160, 161, 162, 168,&#13;
1499, 1500, 1506, 1856, 2355, 2374 en 2136 ged., totaal&#13;
groot 30.05.87 ha, herzien en bepaald op € 40.204,00 per&#13;
jaar, ingaande 1 november 2009.&#13;
Voormelde beschikking is in fotokopie aan deze beschikking&#13;
gehecht. Daarnaar wordt verwezen voor de procesgang in&#13;
eerste aanleg en de bij de beschikking gegeven motivering.&#13;
Het geding in hoger beroep&#13;
In de zaak GP 11.683 is verpachtster bij een op 21 november&#13;
2011 ter griffie ingekomen beroepschrift in beroep gekomen&#13;
van voormelde beschikking, met verzoek de vrije verkeerswaarde&#13;
van de totale oppervlakte land van 30.05.87 ha&#13;
te bepalen op (tenminste) € 90.000,00 per ha. Pachter heeft&#13;
hiertegen verweer gevoerd bij een op 27 december 2011 ter&#13;
griffie ingekomen verweerschrift.&#13;
In de zaak GP 11.684 is pachter bij een op 18 november&#13;
2011 ter griffie ingekomen en bij brief van 6 december 2011&#13;
(ter griffie ingekomen op 7 december 2011) aangevuld beroepschrift&#13;
in beroep gekomen van voormelde beschikking,&#13;
met verzoek de pachtprijs in de onderhavige pachtovereenkomst&#13;
te bepalen met inachtneming van het door hem aangevoerde.&#13;
Verpachtster heeft hiertegen verweer gevoerd bij&#13;
een op 14 december 2011 ter griffie ingekomen verweerschrift.&#13;
De grieven&#13;
In de zaak GP 11.683 heeft verpachtster aangevoerd dat zij&#13;
zich met name niet kan verenigen met het bij de bestreden&#13;
beschikking gevoegde taxatierapport waarin gronden die bij&#13;
aanvang van de pachtovereenkomst als landbouwgrond (akkerbouwland)&#13;
in gebruik waren en gronden die destijds als&#13;
bollen- en tuinland in gebruik waren verschillend zijn gewaardeerd.&#13;
In de zaak GP 11.684 heeft pachter aangevoerd dat door de&#13;
grondkamer bij het bepalen van de pachtprijs in de onderhavige&#13;
pachtovereenkomst geen rekening is gehouden met het&#13;
feit dat:&#13;
“- uitsluitend door investeringen van de pachter duurdere&#13;
landbouwgrond is ontstaan, zodat het instrijd met de redelijkheid&#13;
en billijkheid is dat op basis van deze hoger waarde&#13;
van de verbeterdelandbouwgronden nu de pachtprijs wordt&#13;
gebaseerd;&#13;
- toetsing van de pachtprijs aan de hand van het bepaalde&#13;
in artikel 3 van het Pachtprijzenbesluit2007, op grond&#13;
waarvan deze nooit meer kan bedragen dan 2% van de vrije&#13;
verkeerswaarde,waarbij investeringen van de pachter buiten&#13;
beschouwing dienen te worden gelaten;&#13;
- de vastgestelde vrije verkeerswaarde van € 60.000,00 hoger&#13;
is dan de huidige marktwaarde voorakkerbouwland, die&#13;
op basis van de onlangs plaats gehad hebbende transacties&#13;
zou uitkomen op € 40.000,00 à € 45.000,00; weiland in de&#13;
huidige markt zal hoogstens een waarde vertegenwoordigen&#13;
van € 30.000,00 à € 35.000,00.”&#13;
Beoordeling van het geschil in hoger beroep in&#13;
de zaken GP 11.683 en GP 11.684&#13;
1. In een procedure als de onderhavige dient de Centrale&#13;
Grondkamer zelfstandig een oordeel te bepalen. Dit onafhankelijk&#13;
van eventuele eerdere beschikkingen van de&#13;
grondkamer.&#13;
2. De door partijen aangevoerde grieven hebben enkel betrekking&#13;
op de door de grondkamer met ingang van 1 november&#13;
2009 bepaalde pachtprijs van het tot de onderhavige&#13;
boerderij behorende land en meer in het bijzonder op de&#13;
door de grondkamer bepaalde vrije verkeerswaarde daarvan.&#13;
3. Bij de bepaling van de pachtprijs van het tot de onderhavige&#13;
boerderij behorende land en in dat verband ook bij&#13;
de bepaling van de vrije verkeerswaarde daarvan moeten&#13;
de grondkamer, en in beroep de Centrale Grondkamer, uitgaan&#13;
van het land zoals bij het aangaan van de door partijen&#13;
op 20 maart 1978 ondertekende en bij beschikking van de&#13;
grondkamer voor Noord-Holland van 2 mei 1978 goedgekeurde&#13;
pachtovereenkomst, ingaande op 1 november 1977,&#13;
door verpachtster aan pachter ter beschikking is gesteld. De&#13;
daaraan nadien door pachter voor zijn rekening aangebrachte&#13;
veranderingen en verbeteringen dienen daarbij buiten beschouwing&#13;
te blijven.&#13;
Anders dan pachter kennelijk veronderstelt zijn de eventuele&#13;
vòòr 1 november 1977 door hem of zijn rechtsvoorgangers&#13;
voor hun rekening aan het onderhavige land aangebrachte&#13;
veranderingen en verbeteringen als gevolg van voormelde&#13;
(nieuwe) pachtovereenkomst tussen partijen daarvan onderdeel&#13;
geworden en dienen derhalve bij de bepaling van de&#13;
onderhavige pachtprijs en in dat verband ook bij de bepaling&#13;
van de vrije verkeerswaarde van dat land wel te worden betrokken.&#13;
4. In voormelde pachtovereenkomst is het tot de onderhavige&#13;
boerderij behorende land als volgt omschreven: “12.36&#13;
ha landbouwgrond + bijzondere teelten, 17.70 ha bollengrond,&#13;
30.06 ha samen”.&#13;
5. Blijkens haar bestreden beschikking is de grondkamer bij&#13;
de bepaling van de pachtprijs van het onderhavige land uitgegaan&#13;
van voormeld onderscheid in die zin dat zij 17.70.00&#13;
ha heeft gewaardeerd als “tuinland” en 12.36.00 ha heeft gewaardeerd&#13;
als “overige gronden”, zulks in navolging van het&#13;
aan die beschikking ten grondslag liggende taxatierapport&#13;
van haar deskundigen waaruit kan worden afgeleid dat deze&#13;
voormelde oppervlakte van 12.36.00 ha hebben getaxeerd&#13;
met toepassing van de normen voor bouw-/grasland in de regio&#13;
“Westelijk Holland”.&#13;
6. Verpachtster heeft dienaangaande aangevoerd dat de in de&#13;
pachtovereenkomst begrepen gronden alleen geschikt en in&#13;
gebruik zijn als tuinland. Dat periodiek percelen als akkerbouw&#13;
of grasland in gebruik zijn doet daar niet aan af omdat&#13;
ten behoeve van de gebruikelijke vruchtwisseling op het&#13;
bedrijf een jaarlijks wisselend areaal niet als tuinland wordt&#13;
gebruikt. De deskundigen van de grondkamer hebben de&#13;
toepassing van deze vruchtwisseling vertaald in een lagere&#13;
waarde voor die gronden die (in een zeker jaar) toevalligerwijze&#13;
als akkerland of grasland in gebruik zijn geweest.&#13;
Volgens verpachtster is dit onjuist omdat transacties van vergelijkbare bedrijven met vergelijkbare exploitatiemogelijkheden&#13;
geen onderscheid in de verkoopprijs van de onderscheiden&#13;
percelen te zien geven.&#13;
7. Dienaangaande overweegt de Centrale Grondkamer dat&#13;
zij met de grondkamer van oordeel is dat bij de herziening&#13;
van de pachtprijs van het tot de onderhavige boerderij behorende&#13;
land moet worden uitgegaan van de omschrijving&#13;
daarvan in voormelde door partijen gesloten pachtovereenkomst.&#13;
Een en ander met inachtneming van het hiervoor onder&#13;
3 overwogene.&#13;
8. Ingevolge artikel 1, achtste gedachtestreepje, van het&#13;
Pachtprijzenbesluit 2007 dient in dit verband de vrije verkeerswaarde&#13;
van het land in geschil te worden bepaald op de&#13;
waarde van het land in onverpachte staat die overeenstemt&#13;
met de prijs bij voortgezet agrarisch gebruik, en die tot stand&#13;
komt als redelijk handelende partijen op de markt tot koop&#13;
en verkoop besluiten over te gaan, waarbij de investeringen&#13;
van de pachter buiten beschouwing worden gelaten.&#13;
Hieruit vloeit naar het oordeel van de Centrale Grondkamer&#13;
voort dat de omschrijving van het gebruik van het desbetreffende&#13;
land in de tussen partijen bestaande pachtovereenkomst&#13;
voor de bepaling van voormelde vrije verkeerswaarde&#13;
in beginsel niet relevant is.&#13;
9. Voor zoveel nodig overweegt de Centrale Grondkamer&#13;
nog dat, indien het feitelijk gebruik van het onderhavige&#13;
land afwijkt van het indertijd door partijen overeengekomen&#13;
gebruik, het in de rede ligt dat partijen ter zake een pachtwijzigingsovereenkomst&#13;
sluiten en deze ter goedkeuring aan&#13;
de bevoegde grondkamer zenden.&#13;
10. Alvorens te beslissen over de door partijen aangevoerde&#13;
grieven met betrekking tot de door de grondkamer bepaalde&#13;
pachtprijs van het tot de onderhavige boerderij behorende&#13;
land en meer in het bijzonder met betrekking tot de vrije&#13;
verkeerswaarde als vorenbedoeld daarvan ziet de Centrale&#13;
Grondkamer in de gegeven omstandigheden aanleiding om&#13;
op een nader te bepalen tijdstip de situatie ter plaatse van het&#13;
tot het pachtobject behorende land door haar deskundigen&#13;
met inachtneming van het hiervoor overwogene te laten bezien&#13;
en hun bevindingen ter kennis van partijen te brengen.&#13;
Slotsom&#13;
De situatie ter plaatse van het tot het pachtobject behorende&#13;
land zal op een nader te bepalen tijdstip door haar deskundigen&#13;
worden bezien.&#13;
Beslissing&#13;
De Centrale Grondkamer, beschikkende in hoger beroep:&#13;
alvorens verder te beslissen:&#13;
bepaalt dat de situatie ter plaatse van het tot het pachtobject&#13;
behorende land op een nader te bepalen tijdstip door haar&#13;
deskundigen met inachtneming van het hiervoor overwogene&#13;
zal worden bezien en dat hun bevindingen ter kennis van&#13;
partijen zullen worden gebracht.&#13;
houdt iedere verdere beslissing aan.&#13;
Beschikking van 2 september 2013:&#13;
Het geding in eerste aanleg&#13;
Gezien de beschikking van de Centrale Grondkamer van&#13;
15 mei 2012 waarin is beslist dat deskundigen de situatie&#13;
ter plaatse van het tot het onderhavige pachtobject behorende&#13;
land op een nader te bepalen tijdstip zullen bezien en dat&#13;
hun bevindingen ter kennis van partijen zullen worden gebracht.&#13;
Het onderzoek&#13;
De Centrale Grondkamer heeft op 17 juli 2012 ter plaatse&#13;
een onderzoek doen instellen.&#13;
De griffier heeft bij brief van 23 oktober 2012 een conceptrapport&#13;
aan partijen toegezonden met kennisgeving dat binnen&#13;
14 dagen eventuele bezwaren daartegen kenbaar gemaakt&#13;
konden worden. Pachter heeft hierop gereageerd bij&#13;
een op 7 november 2012 ter griffie ingekomen brief. Verpachtster&#13;
heeft bij een op 12 november 2012 ter griffie ingekomen&#13;
brief doen weten geen opmerkingen met betrekking&#13;
tot genoemd concept-rapport te hebben. Bij brief van&#13;
de griffier van 5 december 2012 is een afschrift van het rapport&#13;
dat aan deze beschikking is gehecht en waarvan de inhoud&#13;
als hier ingelast moet worden beschouwd aan partijen&#13;
gezonden met kennisgeving dat binnen veertien dagen eventuele&#13;
bezwaren daartegen kenbaar gemaakt konden worden,&#13;
dan wel een verzoek om een mondelinge behandeling kon&#13;
worden gedaan, waarop door verpachtster bij een op 7 december&#13;
2012 ter griffie ingekomen brief op een tweetal punten&#13;
bezwaren is gemaakt tegen genoemd rapport, zulks met&#13;
verzoek om een mondelinge behandeling. Pachter heeft tegen&#13;
voormeld rapport bezwaar gemaakt bij een op 20 december&#13;
2012 ter griffie ingekomen brief.&#13;
Bij brief van 31 juli 2013 heeft de griffier de opmerkingen&#13;
van deskundigen met betrekking tot de reacties van partijen&#13;
op het onderhavige taxatierapport aan partijen gezonden,&#13;
zulks met de mededeling dat zij ter zitting in de gelegenheid&#13;
zullen worden gesteld om hun zienswijze dienaangaande&#13;
aan de Centrale Grondkamer kenbaar te maken.&#13;
Verpachtster heeft bij een op 7 augustus 2013 ter griffie ingekomen&#13;
faxbericht ten behoeve van de mondelinge behandeling&#13;
nog een tweetal transacties d.d. 1 oktober 2010 aan&#13;
de Centrale Grondkamer overgelegd.&#13;
De mondelinge behandeling&#13;
De mondelinge behandeling heeft plaatsgevonden ter zitting&#13;
van 12 augustus 2013, waar zijn verschenen namens verpachtster&#13;
ing. L.A.J. Punt voornoemd, alsmede pachter bijgestaan&#13;
door mr. V.C. Audiffred voornoemd en vergezeld&#13;
door mevrouw G.G. Boontjes, J.P. Boontjes, N.A.C. Hoedjes,&#13;
makelaar-taxateur te Berkhout, en mr. H.J. de Jong van&#13;
het Zijper Notariskantoor te Schagerbrug.&#13;
Voorts is verschenen als informant ing. L.L.M. de Lorijn,&#13;
zijnde één van de deskundigen.&#13;
Ter zitting heeft de voorzitter opgemerkt dat hetgeen deskundigen&#13;
op bladzijde 2, onder 7 van hun rapport hebben&#13;
vermeld een nuancering zou betekenen van de vaste jurisprudentie&#13;
van de Centrale Grondkamer ter zake. Voorts heeft&#13;
hij geconstateerd dat het rapport van deskundigen een aantal&#13;
rekenfouten, c.q. onjuistheden, bevat. Met betrekking tot de&#13;
door ing. Punt in zijn op 7 december 2012 ter griffie ingekomen&#13;
bezwaar tegen het rapport van deskundigen vermelde&#13;
zienswijze dat bij de bepaling van de onderhavige pachtprijs&#13;
moet worden uitgegaan van 2% van de vrije verkeerswaarde&#13;
van het gehele pachtobject, derhalve van de samengevoegde&#13;
percelen, heeft hij er op gewezen dat dientengevolge&#13;
de hoogst toelaatbare pachtprijs van het gehele pachtobject&#13;
hoger zou zijn dan de optelsom van de hoogst toelaatbare&#13;
pachtprijs van de beide gedeelten daarvan.&#13;
Ing. De Lorijn heeft desgevraagd een toelichting gegeven op&#13;
de werkwijze van deskundigen. Deze hebben primair de relevante&#13;
regionale grondprijsoverzichten van de Dienst Landelijk&#13;
Gebied bezien. Deze overzichten bevatten dermate&#13;
grote prijsverschillen dat deskundigen hierin aanleiding hebben gezien om vervolgens KADATA te raadplegen. Het&#13;
in dit verband door hen onderzochte gebied heeft hij zwart&#13;
omlijnd aangegeven op de door hem ter zitting overgelegde&#13;
kaart. Mede naar aanleiding van de tegen hun rapport aangevoerde&#13;
bezwaren hebben deskundigen het zinvol geacht&#13;
om dit gebied alsnog uit te breiden met het door hem op genoemde&#13;
kaart oranje omlijnd gebied. Dit heeft geleid tot de&#13;
bij brief van 31 juli 2013 door de griffier aan partijen toegezonden&#13;
aanvullende gegevens.&#13;
Hij heeft geconstateerd dat de uitkomst van het rapport van&#13;
deskundigen aansluit bij de uit voormeld zwart omlijnde gebied&#13;
afkomstige grondprijsgegevens, maar niet bij de aanvullende&#13;
uit het oranje omlijnd gebied afkomstige grondprijsgegevens.&#13;
Hij heeft benadrukt dat deze laatste gegevens&#13;
eerst na het uitbrengen door deskundigen van hun rapport&#13;
beschikbaar zijn gekomen, zodat het in de rede ligt dat de&#13;
Centrale Grondkamer deze zal beoordelen. Ing. Punt heeft&#13;
ter zitting verklaard dat hij de in het deskundigenrapport&#13;
vermelde vrije verkeerswaarde van het land in geschil per 1&#13;
november 2009 van € 91.000,00 per ha redelijk acht. Voor&#13;
zijn zienswijze op de wijze van bepaling van de hoogst toelaatbare&#13;
pachtprijs van het land in geschil per die datum verwijst&#13;
hij naar zijn op 7 december 2012 ter griffie ingekomen&#13;
bezwaar tegen het rapport van deskundigen. In het verleden&#13;
is het pachtobject in twee verschillende gedeelten verpacht&#13;
aan pachter. Thans is feitelijk sprake van het verpachten&#13;
aan pachter van ruim 30 ha land dat geschikt is voor de&#13;
bollenteelt. Hiervan moet de bepaling van de onderhavige&#13;
pachtprijs worden uitgegaan. Mr. Audiffred heeft ter zitting&#13;
het standpunt van pachter nader toegelicht aan de hand van&#13;
een door hem overgelegde pleitnota en een tweetal Google&#13;
Earth foto’s van makelaar-taxateur Hoedjes. De voorzitter&#13;
heeft geconstateerd dat, indien wordt uitgegaan van de door&#13;
mr. Audiffred bepleite vrije verkeerswaarde van € 36.000,00&#13;
per ha, dit geen gevolgen heeft voor de in het deskundigenrapport&#13;
vermelde hoogst toelaatbare pachtprijs van perceel&#13;
1 per november 2009. Wel heeft dit gevolgen voor de&#13;
hoogst toelaatbare pachtprijs per die datum van perceel 2.&#13;
Ing. De Lorijn heeft opgemerkt dat hij, alles gehoord hebbende&#13;
en zonder raadpleging van zijn mededeskundigen,&#13;
thans van mening is dat de vrije verkeerswaarde van het&#13;
land in geschil per 1 november 2009 tussen € 70.000,00 en €&#13;
90.000,00 per ha ligt.&#13;
De heer Hoedjes heeft nog opgemerkt dat de samenstelling&#13;
van de grond vanaf de duinen richting binnenland geleidelijk&#13;
minder geschikt is voor de bollenteelt. De laatste jaren&#13;
heeft een forse omslag in de prijsvorming van deze gronden&#13;
plaatsgevonden.&#13;
Mr. De Jong heeft nog gewezen op een tweetal transacties&#13;
met dezelfde verkoper nabij Maartenszee, respectievelijk&#13;
van 17 november 2008 en van 3 september 2009, waarbij de&#13;
buren van de verkoper hebben gekocht, welke omstandigheid&#13;
de grondprijs heeft opgedreven.&#13;
Beoordeling van het geschil in hoger beroep in&#13;
de zaken GP 11.683 en GP 11.684&#13;
1. Deskundigen hebben op bladzijde 2, onder 7 van hun rapport&#13;
aangegeven waarom zij bij hun bepaling van de op&#13;
grond van de pachtnormen 1992/1994 geldende pachtwaarde&#13;
van de onderhavige percelen de onherroepelijke beschikking&#13;
van de grondkamer Noordwest van 19 januari 1999&#13;
niet als uitgangspunt hebben genomen. Dienaangaande&#13;
overweegt de Centrale Grondkamer dat, indien hoger beroep&#13;
wordt ingesteld van een beschikking van de grondkamer betreffende&#13;
een herziening van de pachtprijs van land en in het&#13;
grondkamerdossier zich een eerdere onherroepelijke op een&#13;
taxatierapport van deskundigen van de grondkamer gebaseerde&#13;
herzieningsbeschikking van die grondkamer bevindt,&#13;
de Centrale Grondkamer volgens haar vaste jurisprudentie&#13;
hier in beroep van uitgaat. Deskundigen hebben deze jurisprudentie&#13;
in hun rapport in die zin genuanceerd dat zij in het&#13;
onderhavige geval niet van de desbetreffende beschikking&#13;
van de grondkamer zijn uitgegaan omdat deze naar hun mening&#13;
op onjuiste uitgangspunten was gebaseerd. Mede gelet&#13;
op het dienaangaande overwogene in haar voormelde beschikking&#13;
van 15 mei 2012 kan de Centrale Grondkamer&#13;
in de gegeven omstandigheden deskundigen volgen in hun&#13;
voormelde zienswijze.&#13;
2. De Centrale Grondkamer ziet in de gegeven omstandigheden&#13;
ter voorkoming van misverstanden aanleiding om de&#13;
door haar gecorrigeerde berekening van de hoogst toelaatbare&#13;
pachtprijs van het land in geschil naar de opeenvolgende&#13;
pachtnormen aan deze beschikking te hechten. Deze berekening&#13;
moet worden geacht hier te zijn ingelast.&#13;
3. Met betrekking tot de door verpachtster in de stukken en&#13;
ter zitting bepleite wijze van bepaling van de pachtprijs van&#13;
het land in geschil en meer in het bijzonder van de vrije verkeerswaarde&#13;
daarvan overweegt de Centrale Grondkamer&#13;
het navolgende.&#13;
In voormelde beschikking van 15 mei 2012 heeft de Centrale&#13;
Grondkamer overwogen dat bij de herziening van de&#13;
pachtprijs van de onderhavige percelen land moet worden&#13;
uitgegaan van de omschrijving daarvan in de door partijen&#13;
gesloten pachtovereenkomst. Daarin is onderscheid gemaakt&#13;
tussen “12.30 ha landbouwgrond + bijzondere teelten”&#13;
en “17.70 ha bollengrond”. Aangezien op deze beide&#13;
pachtobjecten ingevolge de te dezen toepasselijke opeenvolgende&#13;
Pachtnormenbesluiten, c.q. Pachtprijzenbesluiten,&#13;
verschillende pachtprijsregimes van toepassing zijn, moet&#13;
dientengevolge de hoogst toelaatbare pachtprijs daarvan afzonderlijk&#13;
worden bepaald. De in dit verband noodzakelijke&#13;
bepaling van de vrije verkeerswaarde van beide pachtobjecten&#13;
betreft ingevolge artikel 1, achtste gedachtestreepje, van&#13;
het Pachtprijzenbesluit 2007, welk artikel overigens overeenstemt&#13;
met artikel 1, lid 1 en 2 , van het Pachtnormenbesluit&#13;
1995, de waarde van het land in onverpachte staat die&#13;
overeenstemt met de prijs bij voortgezet agrarisch gebruik,&#13;
en die tot stand komt als redelijk handelende partijen op de&#13;
markt tot koop en verkoop besluiten over te gaan, waarbij&#13;
de investeringen van de pachter buiten beschouwing worden&#13;
gelaten. De Centrale Grondkamer heeft in dit verband in&#13;
haar voornoemde beschikking van 15 mei 2012 overwogen&#13;
dat hieruit voortvloeit dat de omschrijving van het desbetreffende&#13;
land in de tussen partijen bestaande pachtovereenkomst&#13;
voor de bepaling van voormelde vrije verkeerswaarde&#13;
in beginsel niet relevant is. Een en ander brengt mede dat&#13;
het denkbaar is dat in het kader van de herziening van de&#13;
pachtprijs van beide voormelde pachtobjecten de grondkamer,&#13;
en in beroep de Centrale Grondkamer, komen tot dezelfde&#13;
vrije verkeerswaarde voor die beide pachtobjecten.&#13;
Dientengevolge kan de Centrale Grondkamer verpachtster&#13;
niet volgen in haar zienswijze dienaangaande.&#13;
4. Uit het door partijen aangevoerde en de door deskundigen&#13;
in hun rapport vermelde grondtransacties in de onderhavige&#13;
regio leidt de Centrale Grondkamer af dat de grondprijs&#13;
aldaar in de jaren 2007 tot en met 2009 relatief sterke fluctuaties&#13;
heeft vertoond en dat deze destijds enigszins onder druk stond. Als gevolg van deze omstandigheden is het met&#13;
enige nauwkeurigheid bepalen van de vrije verkeerswaarde&#13;
van het land in geschil per 1 november 2009 niet eenvoudig.&#13;
Dit te meer omdat de Centrale Grondkamer is gebleken&#13;
dat onder de beschikbare grondtransacties maar vrij weinig&#13;
transacties zijn die gronden en omstandigheden betreffen die&#13;
in hoge mate vergelijkbaar zijn met die van de onderhavige&#13;
percelen. Mede gelet op de als zodanig niet weersproken&#13;
omschrijving van het land in geschil in het deskundigenrapport,&#13;
de daarin vermelde grondtransacties in de omgeving&#13;
van het pachtobject en de door deskundigen na het uitbrengen&#13;
van hun rapport aan haar nog aangeleverde aanvullende&#13;
grondprijstransacties, zulks bezien in samenhang met het&#13;
dienaangaande door partijen in de stukken en ter zitting verklaarde,&#13;
brengt de Centrale Grondkamer tot oordeel dat de&#13;
vrije verkeerswaarde van perceel 1 en perceel 2 per 1 november&#13;
2009 – in afwijking van het door haar gecorrigeerde&#13;
deskundigenrapport – moet worden bepaald op € 80.000,00&#13;
per ha. De Centrale Grondkamer overweegt in dit verband&#13;
dat deze wijziging niet leidt tot een van de in het door haar&#13;
gecorrigeerde deskundigenrapport afwijkende hoogst toelaatbare&#13;
pachtprijs van perceel 1 met ingang van 1 november&#13;
2009. De hoogst toelaatbare pachtprijs van perceel 2 met&#13;
ingang van 1 november 2009 moet evenwel, in afwijking&#13;
van het door haar gecorrigeerde deskundigenrapport worden&#13;
bepaald op 17.70 ha à € 1600,00/ha = € 28.320,00 per jaar.&#13;
Dientengevolge moet de pachtwaarde van de onderhavige&#13;
hoeve met ingang van 1 november 2009 worden bepaald op&#13;
€ 39.095,81 in totaal per jaar, zulks met vermelding van de&#13;
doorberekeningmogelijkheden voor verpachtster aan pachter&#13;
van een aantal aan haar opgelegde publiekrechtelijke lasten.&#13;
5. Behoudens de hiervoor vermelde correcties en wijzigingen&#13;
heeft de Centrale Grondkamer overigens geen onjuistheden&#13;
in het deskundigenrapport aangetroffen en zal dit met&#13;
inachtneming van een en ander volgen.&#13;
Slotsom&#13;
De beschikking, waarvan beroep, kan niet in stand blijven.&#13;
Beslissing in de zaken GP 11.683 en GP 11.684&#13;
De Centrale Grondkamer, beschikkende in hoger beroep:&#13;
Herziet de pachtprijs in de onderhavige pachtovereenkomst&#13;
en bepaald deze op € 39.095,81 in totaal per jaar, ingaande 1&#13;
november 2009, zulks met bepaling van het navolgende.&#13;
Indien de pachter geen pachtersomslag is verschuldigd ingevolge&#13;
artikel 116, onderdeel b, van de Waterschapswet,&#13;
kan de pachtprijs worden vermeerderd met maximaal 50%&#13;
van de waterschapslasten zoals die in het betrokken jaar zijn&#13;
vastgesteld. Indien op het verpachte land een ruilverkavelingsrente&#13;
dan wel een landinrichtingsrente rust, kan door de&#13;
verpachtster 50% van de ruilverkavelingsrente dan wel landinrichtingsrente&#13;
aan de pachter doorberekend worden met&#13;
een maximum van € 25,00 per ha per jaar.&#13;
Indien de geldelijke lasten welke de verpachtster door publiekrechtelijke&#13;
lichamen zijn opgelegd, worden verhoogd&#13;
in verband met door deze lichamen uit te voeren onderhoudswerkzaamheden,&#13;
die vóórdien ten laste kwamen van&#13;
de pachter, kan de verpachtster ten hoogste het bedrag van&#13;
de aan die werkzaamheden verbonden kosten aan de pachter&#13;
doorberekenen.&#13;
Noot&#13;
In de eindbeschikking van 2 september 2013 heeft de Centrale&#13;
Grondkamer – in navolging van haar deskundigen –&#13;
om te beginnen haar vaste rechtspraak genuanceerd. Die&#13;
vaste rechtspraak zag op de volgende situatie. In het verleden&#13;
heeft de grondkamer op basis van een taxatierapport van&#13;
haar deskundigen onherroepelijk beslist over een herziening&#13;
van de pachtprijs van een perceel landbouwgrond. Vervolgens&#13;
is de grondkamer opnieuw gevraagd de pachtprijs van&#13;
het perceel te herzien. De eerdere beschikking bevindt zich&#13;
in haar dossier. De rechtspraak hield in dat dan bij de nieuwe&#13;
beoordeling van de oude beschikking moest worden uitgegaan.&#13;
Hier lag kennelijk aan ten grondslag dat de vaststelling&#13;
van pachtprijzen van een bepaald object in de loop van&#13;
de tijd een zekere continuïteit diende te vertonen.&#13;
Het probleem was dat de deskundigen van de Centrale&#13;
Grondkamer in de thans voorliggende zaak werden geconfronteerd&#13;
met een onherroepelijk geworden oude beschikking&#13;
van de grondkamer, die volgens hen was gebaseerd op&#13;
onjuiste uitgangspunten. Indien zij deze beschikking als basis&#13;
voor hun thans te geven taxatie hadden moeten gebruiken,&#13;
was nogmaals van onjuiste uitgangspunten uitgegaan.&#13;
Dit vormde voor hen reden om van de oude beschikking af&#13;
te wijken. De Centrale Grondkamer kon hen in de gegeven&#13;
omstandigheden in deze zienswijze volgen.&#13;
Voorts deed zich een ander probleem voor. In de pachtovereenkomst&#13;
was in de omschrijving van het pachtobject een&#13;
onderscheid gemaakt tussen een perceel ‘landbouwgrond +&#13;
bijzondere teelten’ en een perceel ‘bollengrond’. De grondkamer&#13;
had het eerste perceel aangemerkt als ‘tuinland’ en&#13;
het tweede als ‘overige gronden’. Het onderscheid was van&#13;
belang, omdat voor de pachtprijs van tuinland bijzondere&#13;
maatstaven gelden (art. 11 e.v. Pachtprijzenbesluit 2007). De&#13;
Centrale Grondkamer onderschreef het maken van het onderscheid&#13;
in haar tussenbeschikking van 15 mei 2012, overwegende&#13;
dat bij de herziening van de pachtprijs van het land&#13;
moest worden uitgegaan van de omschrijving daarvan in de&#13;
door partijen gesloten pachtovereenkomst. Indien het feitelijk&#13;
gebruik van de omschrijving afweek, lag het in de rede&#13;
dat partijen in verband hiermee een wijzigings-overeenkomst&#13;
aangingen.&#13;
In het kader van het vaststellen van de hoogst toelaatbare&#13;
pachtprijs diende de vrije verkeerswaarde te worden bepaald.&#13;
De hoogst toelaatbare pachtprijs kan immers niet&#13;
meer dan 2% van die vrije verkeerswaarde bedragen (art. 3&#13;
Pachtprijzenbesluit 2007). Met de beide uitspraken heeft de&#13;
Centrale Grondkamer duidelijk gemaakt dat de omschrijving&#13;
van een object in een pachtovereenkomst op de bepaling van&#13;
de vrije verkeerswaarde niet van invloed is. De vrije verkeerswaarde&#13;
is immers gelijk aan de prijs bij voortgezet&#13;
agrarisch gebruik, die tot stand komt als redelijk handelende&#13;
partijen op de markt tot koop en verkoop overgaan (vgl. art.&#13;
1 achtste gedachtestreepje Pachtprijzenbesluit 2007). In de&#13;
eindbeschikking heeft de Centrale Grondkamer opgemerkt&#13;
dat de vrije verkeerswaarden van de beide percelen als gevolg&#13;
hiervan aan elkaar gelijk kunnen zijn.&#13;
G.M.F. Snijders</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen (F.J.P.Lock) en&#13;
Th.C.M. Willemse en de deskundige leden mr. ing.&#13;
J.A. Jansens van Gellicum en ir. H.B.M. Duenk (baron&#13;
F.J.A. van Verschuer en ir. H.K.C. Roelofsen))</auteurs><published>2014-01-01 00:00:00</published><modified>2014-01-01 00:00:00</modified><editiondate>2014-01-01</editiondate><htmlpath>https://denhollander.info/artikel/10941</htmlpath></article>
</articles></edition>
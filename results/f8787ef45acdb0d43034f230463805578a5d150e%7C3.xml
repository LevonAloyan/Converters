<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7105</id><udhid>UDH:TvAR/7105</udhid><titel>'1. Cornelia Catharina Maria Looyen 2. Elisabeth Johanna Maria Adriaansen / 1. Cornelia Johanna Maria Adriaansen 2. Maria Johanna Cornelia Augustijn' (TvAR 1990/4352)</titel><searchwords><searchword>TvAR 5/1990</searchword><searchword>TvAR 1990/4352</searchword><searchword>UDH:TvAR/7105</searchword></searchwords><attachments><attachment><name>1990_nr 5_Rechtspraak_4352.pdf</name><extention>pdf</extention><url>https://denhollander.info/download/6713/ci</url></attachment></attachments><inleiding>Pachtwet, art. 36, art. 38a, lid 1,&#13;
art. 41, lid 1&#13;
Opzegging bij aangetekende brief gericht&#13;
tot 'De erven van F.C. Augustijn', Waterweg&#13;
2, De Heen, is voldoende duidelijk.&#13;
De kennisgeving van art. 36, lid 2,&#13;
Pachtwet kan worden gedaan, niet alleen&#13;
bij exploit, maar ook bij aangetekende&#13;
brief aan de gezamenlijke erfgenamen en&#13;
ineens zonder vermelding van namen en&#13;
woonplaatsen, ter laatste woonplaats van&#13;
de overledene mits zeker is dat die kennisgeving&#13;
alle erfgenamen heeft bereikt en zij&#13;
in rechte zijn opgekomen zoals in deze het&#13;
geval is.&#13;
Eigen gebruik van de verpachters is aannemelijk&#13;
en uitvoerbaar.&#13;
Geen ernstige aantasting aan de zijde van&#13;
een der pachters. Verlengingsverzoek afgewezen. </inleiding><content>Pachtkamer gerechtshof te Arnhem, beschikking&#13;
d.d. 27 september 1989&#13;
(Mr. Maris, mr. Spoor, Prof. mr. Heider,&#13;
mr. Wentink, ir. Van Leeuwen)&#13;
Het gerechtshof te Arnhem, pachtkamer;&#13;
Gezien:&#13;
het op 29 maart 1989 ter griffie van het&#13;
hof ingekomen beroepschrift van&#13;
1. Cornelia Catharina Maria Looyen, wonende&#13;
te Steenbergen, 2. Elisabeth Johanna&#13;
Maria Adriaansen, wonende te Tanza&#13;
nia, 3. Cornelis Petrus Antonius Adriaan&#13;
sen, wonende te Steenbergen, 4. Petrus&#13;
Cornelis Franciscus Adriaansen, wonende&#13;
te Steenbergen, 5. Johanna Elisabeth Cor&#13;
nelia Adriaansen, wonende te Steenbergen,&#13;
6. Maria Cornelia Anna Adriaansen, wonende&#13;
te Ossendrecht, 7. Adriana Johanna&#13;
Maria Adriaansen, wonende te Neepawa,&#13;
(Canada), 8. Lidwina Johanna Adriana&#13;
Adriaansen, wonende te Ossendrecht, 9.&#13;
Antonius Cornelis Henricus Adriaansen,&#13;
wonende te Steenbergen, - hierna te noe&#13;
men: de verpachters -, procureur: mr.&#13;
D.C. de Kempenaer,&#13;
tegen een beschikking van de pachtkamer&#13;
van het kantongerecht te Bergen op&#13;
Zoom van 1 maart 1989, waarbij niet-ontvankelijk&#13;
is verklaard het verzoek tot verlenging&#13;
van de pachtovereenkomst met 1.&#13;
Cornelia Johanna Maria Adriaansen, wonende&#13;
te De Heen, gemeente Steenbergen,&#13;
2. Maria Johanna Cornelia Augustijn, wo&#13;
nende te Wageningen, 3. Elisabeth Barbara Maria Augustijn, wonende te De Heen, gemeente&#13;
Steenbergen, 4. Johannes Adrianus&#13;
Cornelis Augustijn, wonende te De Heen,&#13;
gemeente Steenbergen, als pachters, behoudens&#13;
verlenging eindigend op 11 november&#13;
1989 betreffende percelen grond&#13;
gelegen in de gemeente Steenbergen, plaatselijke&#13;
benaming: Heensepolder, kadastraal&#13;
bekend in die gemeente sectie B, nrs.&#13;
484, 62, 63 en 64 groot 23.34.20 ha.&#13;
Mede gezien:&#13;
- het op 21 april 1989 ter griffie ingekomen&#13;
verweerschrift van de pachters, procureur:&#13;
mr. C.W.P. van Gelder;&#13;
- de overige stukken, waaronder een fotocopie&#13;
van voormelde beschikking.&#13;
Gelet op:&#13;
de behandeling van het hoger beroep in&#13;
raadkamer van het hof op 14 augustus&#13;
1989, waarbij aanwezig waren appellant&#13;
sub 9: A.C.H. Adriaansen, bijgestaan door&#13;
mr. F.X.A.M. van Hasselt, advocaat te&#13;
Bergen op Zoom, en geïntimeerden sub 1&#13;
en 4: mw. C.J.M. Adriaansen en J.A.C.&#13;
Augustijn, bijgestaan door mr. A.J.M.&#13;
Lotstra, advocaat te Zevenbergen.&#13;
Overweegt:&#13;
De stukken&#13;
De voormelde beschikking is gegeven uit&#13;
de volgende overwegingen:&#13;
Verzoekers hebben in het geding gebracht&#13;
een brief van de gemachtigde van&#13;
verzoekers, mr. Van Hasselt, gericht aan&#13;
'de erven van F.C. Augustijn', Waterweg&#13;
2, De Heen, gemeente Steenbergen, strekkende&#13;
tot opzegging van de onderhavige&#13;
pachtovereenkomst.&#13;
Met verzoekers is de pachtkamer van&#13;
oordeel, dat deze opzegging krachtens het&#13;
bepaalde in art. 36, lid 2, der Pachtwet had&#13;
moeten geschieden bij deurwaardersexploit&#13;
of aangetekende brief aan alle verzoekers&#13;
afzonderlijk, aangezien zij gezamenlijk&#13;
pachter zijn van de onderhavige percelen.&#13;
Nu de pachtkamer tot het oordeel komt&#13;
dat de pachtopzegging door gerequestreerden&#13;
niet rechtsgeldig is gedaan, komt de&#13;
grond aan het onderhavige verzoek te ontvallen,&#13;
zodat verzoekers niet-ontvankelijk&#13;
dienen te worden verklaard.&#13;
Appellanten hebben de volgende grieven&#13;
aangevoerd:&#13;
Grief I:&#13;
Ten onrechte overweegt de pachtkamer&#13;
van het kantongerecht te Bergen op Zoom&#13;
dat de pachtopzegging door appellanten in&#13;
het onderhavige geval niet rechtsgeldig is&#13;
gedaan;&#13;
Grief II:&#13;
Ten onrechte heeft de pachtkamer a quo&#13;
appellanten veroordeeld in de kosten van&#13;
de procedure;&#13;
met verzoek te vernietigen de beschikking&#13;
d.d. 1 maart 1988 - bedoeld is kennelijk&#13;
1989 - door de pachtkamer van het kantongerecht&#13;
te Bergen op Zoom ten aanzien&#13;
van partijen gewezen en opnieuw rechtdoende&#13;
geïntimeerden alsnog ontvankelijk te verklaren&#13;
in hun verzoek c.q. de opzegging van&#13;
appellanten rechtsgeldig te verklaren, althans&#13;
met een zodanige beslissing als uw hof&#13;
in goede justitie zal vermenen te behoren.&#13;
De mondelinge behandeling:&#13;
Niet of onvoldoende weersproken is verklaard&#13;
door verpachter sub 9, A.C.H. Adriaansen:&#13;
Ik ben 24 jaar oud, ongehuwd en woon&#13;
op de gepachte boerderij Boonhil 8. Mijn&#13;
moeder woont in de stad (Steenbergen),&#13;
evenals mijn oudste broer C.P.A. Adriaansen,&#13;
verpachter sub 3, die in het najaar van&#13;
1988 uit de maatschap is getreden en niet&#13;
meer bij de exploitatie van het bedrijf is betrokken.&#13;
Ik heb de diploma's MAVO 4 en&#13;
MLS 3A (theoretische richting: akkerbouw)&#13;
behaald. Ik heb stage gelopen op&#13;
een veehouderijbedrijf te Delft (8 weken)&#13;
en op een akkerbouwbedrijf te Lelystad&#13;
(11,5 weken). Ik exploiteer samen met mijn&#13;
moeder een akkerbouwbedrijf ter grootte&#13;
van ±50 ha, waarvan 8.11.70 ha, inclusief&#13;
woning en koelschuren, eigendom. De rest,&#13;
43.95 ha, is gepacht. Een oppervlakte van&#13;
36.85 ha is in gebruik voor akkerbouw -&#13;
pootaardappelen, suikerbieten, wintertarwe&#13;
en zaaiuien -, en 5.90 ha voor tuinbouw&#13;
- conservenbonen - . Een gedeelte&#13;
van 1.20 ha is in gebruik als grasland. De&#13;
gebouwen en het land vormen een aaneengesloten&#13;
geheel. Het bedrijf heeft in de afgelopen&#13;
jaren steeds winst gemaakt. Ik wil&#13;
de grond in geschil in eigen gebruik nemen. door pachter sub 4, J.A.C. Augustijn:&#13;
Ik ben 26 jaar, ongehuwd en woon bij mijn&#13;
moeder. Ik heb aan de Landbouwuniversiteit&#13;
te Wageningen biologie gestudeerd&#13;
en in 1986 het kandidaatsexamen behaald.&#13;
Ik ben sedert een jaar opgehouden met studeren&#13;
aangezien ik in het bedrijf wil gaan&#13;
werken. Ik werk reeds mee. Mijn moeder&#13;
en ik exploiteren een akkerbouwbedrijf ter&#13;
grootte van 33.30 ha, waarvan 9.99.45 ha,&#13;
inclusief woning, eigendom. Een oppervlakte&#13;
van 23.34.20 ha in pacht. 32.70 ha&#13;
grond is in gebruik voor akkerbouw - suikerbieten,&#13;
consumptie-aardappelen, gerst&#13;
en tarwe - en 0.60 ha als grasland. In december&#13;
1987 is de schuur met de machines&#13;
afgebrand. De schuur wordt nu herbouwd&#13;
en zal naar verwachting voor de&#13;
winter worden opgeleverd. In afwachting&#13;
van de afloop van de onderhavige procedure&#13;
hebben wij nog geen nieuwe machines&#13;
gekocht. De kosten voor de opbouw van de&#13;
schuur en voor de aanschaf van machines&#13;
worden geheel door de verzekering gedekt.&#13;
De aanneemsom voor de schuur bedroeg&#13;
ƒ 350 000,-. De verzekering heeft reeds&#13;
ƒ 231 000,- uitgekeerd en zal nog een bedrag&#13;
van ƒ 175 000,- uitkeren. Het bedrijf&#13;
heeft in 1986 winst gemaakt (ƒ 38 343,-).&#13;
In 1987 was er een verlies van ƒ11 034,-&#13;
mede veroorzaakt door het faillissement&#13;
van een afnemer. De resultaten in 1988 zullen,&#13;
naar verwachting, minder goed zijn&#13;
dan die van 1986.&#13;
Het oordeel van het hof:&#13;
1. Allereerst dient te worden geoordeeld&#13;
over de vraag of de pachtovereenkomst&#13;
door verpachters rechtsgeldig aan pachters&#13;
is opgezegd.&#13;
Verpachters hebben de pachtovereenkomst&#13;
tijdig opgezegd bij aangetekende&#13;
brief gericht tot 'De erven van F.C. Augustijn',&#13;
Waterweg 2, De Heen.&#13;
Gelet op het vorenstaande is voldoende&#13;
duidelijk, dat de pachtopzegging is gericht&#13;
aan de erfgenamen van de overleden pachter,&#13;
laatst gewoond hebbend Waterweg 2,&#13;
De Heen.&#13;
Voorts wordt geoordeeld, dat de kennisgeving&#13;
van art. 36, lid 2, van de Pachtwet&#13;
gezien art. 4, aanhef en sub 6 Wetboek van&#13;
Burgerlijke Rechtsvordering volgens een&#13;
redelijke wetstoepassing kan worden gedaan,&#13;
niet alleen bij exploit, maar ook bij&#13;
aangetekende brief aan de gezamenlijke erfgenamen&#13;
en ineens, zonder vermelding&#13;
van namen en woonplaatsen, ter laatste&#13;
woonplaats van de overledene mits zeker is&#13;
dat die kennisgeving alle erfgenamen heeft&#13;
bereikt en zij in rechte zijn opgekomen zoals&#13;
in deze het geval is.&#13;
Gelet op het vorenstaande is de onderhavige&#13;
pachtovereenkomst door verpachters&#13;
rechtsgeldig aan pachters opgezegd.&#13;
Grief I is gegrond.&#13;
2. Het hof zal nu zelfstandig het verzoek&#13;
tot verlenging van de pachtovereenkomst,&#13;
gedaan in eerste aanleg, in hoger beroep&#13;
behandelen.&#13;
Het voornemen van verpachters, het verpachte&#13;
in eigen gebruik te nemen voor een&#13;
tot de landbouw betrekkelijk doel, is gelet&#13;
op het feit dat verpachter sub 9 reeds met&#13;
zijn moeder, verpachtster sub 1, een akkerbouwbedrijf&#13;
van flinke omvang exploiteert,&#13;
aannemelijk en uitvoerbaar.&#13;
Aangezien pachtster sub 1, C.J.M. Adriaansen,&#13;
de leeftijd van 65 jaar heeft bereikt&#13;
en de verpachters deswege bezwaar maken&#13;
tegen verlenging moet, het verlengingsverzoek&#13;
met betrekking tot haar worden afgewezen&#13;
op grond van art. 38a, lid 1, van de&#13;
Pachtwet.&#13;
Gezien de overgelegde stukken kan als&#13;
vaststaand worden aangenomen, dat de&#13;
pachters sub 2 en 3, zijnde M.J.C. Augustijn&#13;
en E.B.M. Augustijn, beiden buiten&#13;
de landbouw werkzaam zijn.&#13;
Met betrekking tot de pachter sub 4,&#13;
J.A.C. Augustijn, staat vast, dat hij geen&#13;
landbouwkundige opleiding heeft genoten.&#13;
Niet is te zijnen aanzien gebleken van relevante&#13;
werkervaring in de landbouw. Het&#13;
hof acht pachter sub 4 in redelijkheid niet&#13;
in staat het gepachte bedrijf zelfstandig te&#13;
exploiteren.&#13;
Op grond van het vorenstaande, wordt&#13;
geoordeeld, dat door het verlies van het gepachte&#13;
de grondslag van het maatschappelijk&#13;
bestaan van de pachters niet ernstig zal&#13;
worden aangetast.&#13;
3. Voor een veroordeling in de kosten is&#13;
in een beschikking als deze geen plaats.&#13;
Grief II is gegrond.&#13;
De slotsom:&#13;
De grieven I en II zijn gegrond. Nu verpachters het verpachte persoonlijk&#13;
in gebruik willen nemen in de zin van&#13;
art. 41, lid 1, van de Pachtwet en de eerste&#13;
in art. 41, lid 2, sub b, van die wet bedoelde&#13;
uitzondering zich niet voordoet, dient het&#13;
verlengingsverzoek op grond van het eerste&#13;
lid van voormeld wetsartikel te worden afgewezen.&#13;
De beschikking, waarvan beroep, kan&#13;
niet in stand blijven.&#13;
Beschikkende in hoger beroep:&#13;
Vernietigt de beschikking, waarvan beroep,&#13;
en opnieuw beschikkende:&#13;
Wijst alsnog af het verzoek tot verlenging&#13;
van de onderhavige pachtovereenkomst.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, Prof. mr. Heider,&#13;
mr. Wentink, ir. Van Leeuwen</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7105</htmlpath></article>
</articles></edition>
<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1992</searchword><id>5366</id><udhid>UDH:TvAR/5366</udhid><titel>van Weideren baron Rengers / Barendregt (TvAR 1992/4583)</titel><searchwords><searchword>TvAR 11/1992</searchword><searchword>TvAR 1992/4583</searchword><searchword>UDH:TvAR/5366</searchword></searchwords><attachments><attachment><name>1992_nr 11_Rechtspraak_4583.pdf</name><extention>pdf</extention><url>https://denhollander.info/download/5364/ci</url></attachment></attachments><inleiding>Pachtwet, art. 38,41&#13;
&#13;
Het voornemen tot persoonlijk gebruik moet&#13;
van de aanvang af op een duurzaam gebruik&#13;
zijn gericht. In casu is dat voornemen slechts&#13;
op een tijdelijke eigen exploitatie van 5 jaar&#13;
gericht. Dus moest worden beslist naar billijkheid.&#13;
Het belang van de pachters weegt het&#13;
zwaarst.</inleiding><content>Het gerechtshof te Arnhem, pachtkamer: Gezien&#13;
het op 31 mei 1991 ter griffie van het hof&#13;
ingekomen beroepschrift van&#13;
ir. Albert Joan Jacob van Weideren baron&#13;
Rengers, wonende te Raalte, - hierna te noemen:&#13;
de verpachter - procureur: mr. B. Peek,&#13;
tegen een beschikking van de pachtkamer van&#13;
het kantongerecht te Rotterdam van 1 mei&#13;
1991, op 3 mei 1991 aan partijen verzonden,&#13;
waarbij is verlengd met een duur van zes jaren,&#13;
eindigend 31 december 1997, de pachtovereenkomst&#13;
met&#13;
1. Hendrikus Gerardus Barendregt, 2. Pieter&#13;
G. Barendregt, beiden wonende te Barendrecht,&#13;
als de pachters, behoudens&#13;
verlenging eindigend op 31 december 1991,&#13;
betreffende percelen bouwland, kadastraal bekend&#13;
gemeente Barendrecht, sectie A, nrs.&#13;
356 en 2520 (ged.), tezamen groot 7.43.90 ha;&#13;
Mede gezien:&#13;
- Het op 28 juni 1991 ter griffie ingekomen&#13;
verweerschrift van de pachters, procureur: mr.&#13;
J. van Dijkhuizen;&#13;
- De overige stukken, waaronder een afschrift&#13;
van voormelde beschikking.&#13;
Gelet op:&#13;
De behandeling van het hoger beroep in raadkamer&#13;
van het hof op 7 oktober 1991, waarbij&#13;
aanwezig waren appellant in persoon en geïntimeerden,&#13;
bijgestaan door mevr. mr. H.C.&#13;
Vlasblom, juriste ten kantore van de Christelijke&#13;
Boeren- en Tuindersbond 'West-Nederland'&#13;
te Heemstede.&#13;
Overweegt:&#13;
1. De voormelde beschikking is gegeven uit&#13;
overweging dat de verpachter het verpachte&#13;
persoonlijk in gebruik wil nemen; dat dit persoonlijk&#13;
gebruik voor hem niet van overwegende&#13;
betekenis is; dat bij verlies van het&#13;
gepachte de grondslag van het maatschappelijk&#13;
bestaan van beide pachters wordt aangetast;&#13;
dat naar billijkheid dient te worden&#13;
beslist; dat de belangen van de pachters in dezen&#13;
dienen te prevaleren en dat verlenging&#13;
van de pachtovereenkomst voor zes jaren&#13;
dient te volgen, nu niet is gebleken van enige&#13;
bijzondere omstandigheid, die een kortere&#13;
duur kan rechtvaardigen.&#13;
2. De verpachter heeft de navolgende grie&#13;
ven aangevoerd:&#13;
I. Ten onrechte heeft de pachtkamer van&#13;
het kantongerecht te Rotterdam overwogen en&#13;
beslist dat sinds de beschikking van de pacht&#13;
kamer van het gerechtshof te Arnhem van 4&#13;
november 1985 de situatie bij verpachter en&#13;
diens bedrijf niet zodanig is gewijzigd, dat&#13;
thans een ander oordeel ten aanzien van het&#13;
punt - het niet van overwegende betekenis&#13;
zijn van het persoonlijk gebruik van de grond&#13;
- mogelijk zou zijn;&#13;
II. Ten onrechte heeft de pachtkamer van&#13;
het kantongerecht te Rotterdam impliciet&#13;
overwogen dat de pachters over een zodanig&#13;
areaal aan grond beschikken, dat een verantwoorde&#13;
exploitatie met een normaal bedrijfsinkomen&#13;
mogelijk is;&#13;
III. Ten onrechte heeft de pachtkamer van&#13;
het kantongerecht te Rotterdam geoordeeld&#13;
dat de belangen van de pachter dienen te prevaleren&#13;
boven die van de verpachter, hetgeen&#13;
te meer zou klemmen nu de verpachter heeft&#13;
nagelaten de jaarstukken van zijn bedrijf over&#13;
te leggen;&#13;
met verzoek de beschikking, waarvan beroep,&#13;
te vernietigen en, opnieuw beschikkende,&#13;
alsnog het verzoek van de pachters tot&#13;
verlenging van de pachtovereenkomst af te&#13;
wijzen.&#13;
3. Ten processe staat het navolgende vast:&#13;
- Tussen appellant als verpachter en geïntimeerden&#13;
als medepachters, bestaat een behoudens&#13;
verlenging op 31 december 1991&#13;
eindigende pachtovereenkomst met betrekking&#13;
tot bovenvermelde, te Barendrecht gele&#13;
gen percelen bouwland ter grootte van&#13;
7.43.90. ha;&#13;
- Bij aangetekende brief van 29 november&#13;
1990 heeft de verpachter de pachtovereenkomst&#13;
opgezegd waarna de pachter bij ver&#13;
zoekschrift van 17 december 1990 aan de&#13;
pachtkamer van het kantongerecht te Rotterdam&#13;
heeft verzocht de pachtovereenkomst te&#13;
verlengen.&#13;
4. De mondelinge behandeling&#13;
Niet of onvoldoende weersproken is het navolgende&#13;
verklaard - samengevat -:&#13;
door de medepachter sub 2:&#13;
- Ik ben 32 jaar oud, ben gehuwd en heb drie&#13;
kinderen van resp. 8, 5 en 3 jaar oud. Samen&#13;
met mijn vader exploiteer ik een landbouwbedrijf&#13;
ter grootte van ruim 26 ha te Barend&#13;
recht. Op ongeveer 20 ha daarvan wordt&#13;
akkerbouw bedreven en op ongeveer 6 ha&#13;
tuinbouw op de open grond. Bijna 3 ha is eigendomsgrond&#13;
met woning en landbouwschuur,&#13;
waarin zich een aardappelen- en&#13;
uienbewaarplaats bevinden. Het bouwplan&#13;
omvat aardappelen, uien, suikerbieten, zomergerst,&#13;
tarwe, kool en peulvruchten. Het land in&#13;
geschil ligt op ongeveer 1.5 km afstand van&#13;
de gebouwen. Het betreft goede zavelgrond,&#13;
30 tot 40% afslibbaar. In het lopende boekjaar&#13;
1990/1991 wordt in het bedrijf naar alle waarschijnlijkheid&#13;
een grotere winst behaald dan&#13;
in het vorige boekjaar door de medepachter sub 1:&#13;
- Ik ben 61 jaar oud en heb drie volwassen&#13;
kinderen, die niet tot mijn last komen. Ik ben&#13;
lid van Provinciale Staten en van de Eerste&#13;
Kamer der Staten Generaal;&#13;
door de verpachter:&#13;
- Ik exploiteer te Raalte een landbouwbedrijf&#13;
op in totaal ongeveer 125 ha, waarvan 40 ha&#13;
akkerland is en de rest gras. Ik ben bezig een&#13;
veestapel fokbeesten, blondes aquitanes koeien,&#13;
op te bouwen. Mijn zoon Alexander is in&#13;
de rechten afgestudeerd. Hij is van plan komende&#13;
jaren onderwijs op de Hogere Land&#13;
bouwschool te gaan volgen. Hij is in het&#13;
bedrijf werkzaam, waarbij ik hem onderhoud.&#13;
Ik sta voor extra uitgaven wegens de aanschaf&#13;
van de fokveestapel, studiekosten van mijn&#13;
studerende kinderen, opknap van bedrijfsgebouwen&#13;
en hoge woonlasten wegens&#13;
restauratiewerk op het landhuis. Ook moet er&#13;
een nieuwe stal gebouwd worden voor 70&#13;
melkkoeien. Ter bestrijding van al die kosten&#13;
wil ik het land in geschil, als het pachtvrij&#13;
wordt, tegen de hoogst mogelijke prijs verkopen&#13;
na het eerst zelf vijf jaren geëxploiteerd te&#13;
hebben.&#13;
5. Het voornemen van een verpachter het&#13;
verpachte persoonlijk voor een tot de land&#13;
bouw betrekkelijk doel in gebruik te nemen&#13;
als bedoeld in art. 41, lid 1, van de Pachtwet,&#13;
moet van de aanvang af op een duurzaam gebruik&#13;
zijn gericht. Aan dit vereiste voldoet het&#13;
voornemen van de verpachter niet. Hij heeft&#13;
immers tegenover het hof verklaard nu al van&#13;
plan te zijn het land in geschil - zo het pacht&#13;
vrij wordt - tegen de hoogst mogelijke prijs te&#13;
verkopen na een eigen exploitatie gedurende&#13;
vijfjaren. Zijn voornemen is dus gericht op&#13;
slechts tijdelijke eigen exploitatie.&#13;
6. Dit betekent dat op het verzoek om verlenging&#13;
van de pachtovereenkomst op de voet&#13;
van art. 38 van de Pachtwet naar billijkheid&#13;
moet worden beslist. Ook de pachtkamer van&#13;
het kantongerecht heeft geoordeeld dat in de&#13;
zen naar billijkheid moet worden beslist, zij&#13;
het dat zij tot dit oordeel is gekomen na toe&#13;
passing van art. 41 van die wet omdat zij er&#13;
van was uitgegaan dat de verpachter het&#13;
gepachte persoonlijk in gebruik wilde nemen&#13;
voor zijn landbouwbedrijf.&#13;
7. Niet-verlenging van de pachtovereenkomst&#13;
zou betekenen dat de pachters ongeveer&#13;
7.5 ha (bijna 30%), slechts 1.5 km van&#13;
hun gebouwen gelegen landbouwgrond zou&#13;
den verliezen en dat het winstgevende land&#13;
bouwbedrijf van de pachters voor hen niet&#13;
langer levensvatbaar is zoals het dat blijkens&#13;
de jaarstukken thans wel is. Op de inkomsten&#13;
uit dat bedrijf is voor zijn levensonderhoud de&#13;
medepachter sub 2 geheel en de medepachter&#13;
sub 1 ten dele aangewezen. Anderzijds heeft&#13;
de verpachter niet aan de hand van financiële&#13;
bescheiden aannemelijk gemaakt dat hij wegens&#13;
zijn financiële situatie voor de bestrijding&#13;
van zijn bovenbedoelde kosten&#13;
aangewezen is op de opbrengst van verkoop&#13;
van het land in geschil. De pachtkamer van&#13;
het kantongerecht heeft dan ook terecht geoordeeld&#13;
dat de belangen van de pachters in&#13;
dezen dienen te prevaleren boven die van de&#13;
verpachter.&#13;
Slotsom&#13;
8. De grief III is ongegrond. De grieven I en II&#13;
kunnen geen doel treffen. Dit betekent dat de&#13;
beschikking, waarvan beroep, zij het onder&#13;
wijziging van gronden moet worden bevestigd.&#13;
Beschikkende in hoger beroep:&#13;
Bevestigt de beschikking van de pachtkamer&#13;
van het kantongerecht te Rotterdam d.d. 1 mei&#13;
1991, waarvan beroep.</content><legacyfootnotes/><footnotes><footnote/></footnotes><auteurs/><published>1992-07-20 00:00:00</published><modified>1992-07-20 00:00:00</modified><editiondate>1992-07-20</editiondate><htmlpath>https://denhollander.info/artikel/5366</htmlpath></article>
</articles></edition>
<edition><articles><article><jaar>1986</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1986</searchword><id>6371</id><udhid>UDH:TvAR/6371</udhid><titel>Nr. 4000</titel><searchwords><searchword>TvAR 12/1986</searchword><searchword>UDH:TvAR/6371</searchword></searchwords><attachments><attachment><name>1986_nr 12_Artikel_Knottnerus.pdf</name><extention>pdf</extention><url>https://denhollander.info/download/6153/ci</url></attachment></attachments><inleiding>In De Pacht, 8e jaargang, nummer 12 van december 1948, bereikte het aantal gepubliceerde&#13;
uitspraken in de rubriek rechtspraak het getal 1000. Mr Th. Maassen, toen voorzitter van de&#13;
pachtkamer van het Arnhemse gerechtshof en de Centrale Grondkamer schreef naar aanleiding&#13;
van het bereiken van deze mijlpaal reeds toen waarderende woorden over deze rubriek&#13;
en de samensteller daarvan, en betrok in die waardering ook de gepubliceerde overzichten van&#13;
de rechtspraak.&#13;
De 2000ste uitspraak werd opgenomen in De Pacht, 19e jaargang, nummer 1 van januari&#13;
1959.&#13;
Van Andel vond dit een gerede aanleiding om woorden van waardering te uiten tegenover&#13;
de redactie van het maandblad en tegenover Houwing voor de bespreking van pachtbeslissingen&#13;
in de rechtspraakoverzichten.&#13;
Taxatie van die overzichten aan de hand van de pachtnormen bracht hem tot toepassing&#13;
van de maxima, zowel wat betreft kwaliteit als externe produktieomstandigheden. Het leek&#13;
hem juist éénmaal in de tien jaar aan die waardering uitdrukking te geven.&#13;
Het duurde tot 1971 voordat de 3000ste beslissing werd gepubliceerd, en wel in het meinummer&#13;
van De Pacht van dat jaar.&#13;
Het was Leemans die bij het bereiken van die mijlpaal zich afvroeg of sprake was van een&#13;
in tempo afnemende reeks, mede in aanmerking genomen dat sedert augustus 1964 ook rechterlijke&#13;
uitspraken betreffende ruil- en herverkavelingszaken werden opgenomen.&#13;
Bedacht moet echter worden dat veelal geen aantoonbaar verband zal bestaan tussen het&#13;
aantal gegeven uitspraken en het belang van publikatie. In de loop der jaren werden vele vragen&#13;
omtrent het pachtrecht in de jurisprudentie beantwoord. Dat er - naast herhaling ten&#13;
behoeve van de praktijk - steeds weer nieuwe gevallen waren die verdienden te worden gepubliceerd,&#13;
wijst erop dat de ontwikkelingen op agrarisch gebied steeds weer nieuwe situaties&#13;
in het leven riepen, waarvoor wetgever en rechter oplossingen moesten vinden.&#13;
En dan nu nummer 4000.&#13;
Sprak Leemans ten aanzien van de rechtspraak in ruil- en herverkavelingszaken nog van&#13;
een zusje van de pacht dat recht had op een plaatsje in 'De Pacht', thans is bij de publikatie&#13;
van nummer 4000 in 'Agrarisch Recht' eerder sprake van een familiegebeuren. Een voorspoedige&#13;
groei van de familie kan worden geconstateerd, welke groei door de redactie werd aangekondigd&#13;
in november 1978. Vele andere juridische aspecten met een agrarisch karakter hebben&#13;
naast het pachtrecht een plaats gevonden in Agrarisch Recht. Een ontwikkeling die nodig&#13;
was en waarvan de noodzaak tijdig werd onderkend door degenen die betrokken waren bij&#13;
het uitgeven van het tijdschrift.&#13;
In de loop der jaren zijn de begrippen 'ernstige aantasting' en 'overwegende betekenis' vele&#13;
malen onderwerp van beslissingen geweest. De ontwikkelingen op agrarisch gebied en de&#13;
daarmede gepaard gaande vragen van agrarisch recht noodzaakten steeds weer bij pachtverlengingszaken&#13;
inhoud aan deze begrippen te geven.&#13;
Beëindiging van de relatie tussen de gebruikers van het agrarisch recht en - nog éénmaal&#13;
de oude naam van het tijdschrift - De Pacht zou een ernstige aantasting van het agrarisch&#13;
recht betekenen en verlenging is in dit geval van overwegende betekenis.&#13;
Zo ligt dan de weg open voor redactie en medewerkers naar nummer 5000.</inleiding><content/><legacyfootnotes/><footnotes><footnote/></footnotes><auteurs>Mr G.I.M. Knottnerus</auteurs><published>1986-12-01 00:00:00</published><modified>1986-12-01 00:00:00</modified><editiondate>1986-12-01</editiondate><htmlpath>https://denhollander.info/artikel/6371</htmlpath></article>
</articles></edition>
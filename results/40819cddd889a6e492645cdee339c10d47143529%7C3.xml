<edition><articles><article><jaar>1997</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1997</searchword><id>4896</id><udhid>UDH:TvAR/4896</udhid><titel>Van Sloten c.s. / Haverkort c.s. (TvAR 1997/4872)</titel><searchwords><searchword>TvAR 5/1997</searchword><searchword>TvAR 1997/4872</searchword><searchword>UDH:TvAR/4896</searchword></searchwords><attachments><attachment><name>1997_nr 5_Rechtspraak_4872.pdf</name><extention>pdf</extention><url>https://denhollander.info/download/4838/ci</url></attachment></attachments><inleiding>Pachtwet, art. 2, 4a, 5;&#13;
Verplaatsingsbesluit Meststoffenwet art. 2&#13;
&#13;
Overgang van gehele varkensbedrijf impliceerde de overgang van alle daarmee samenhangende mestproduktierechten. Wilsovereen-stemming inzake verpachting van bedrijfsgebouwen met bijbehorende grond en mestquotum, inclusief de daarvoor verschuldigde tegenprestatie. Is één overeenkomst en het vervolgens verwoorden daarvan in twee akten doet daaraan niet af. Bevoegdheid pachtrechter. Het in AAn der akten vermelde bedrag als vergoeding voor het kunnen gebruiken van het mestquotum is deel van de pachtprijs doch ontbeert rechtskracht nu die pachtprijs tot dat bedrag uitgaat boven de door de grondkamer goedgekeurde pachtprijs. Pachters kunnen terugvorderen hetgeen aan pacht meer is betaald dan de goedgekeurde pachtprijs.</inleiding><content>Arrest in de zaak van:&#13;
1. de commanditaire vennootschap Van Sloten-de Jonge C.V.,&#13;
gevestigd en kantoorhoudende te Schuine-sloot, gemeente Hardenberg,&#13;
2. Hendrik van Sloten,&#13;
3. Hïllegonda de Jonge,&#13;
beiden beherende vennoten van Van Sloten-de Jonge CV. en beiden wonende te Slagharen, gemeente Hardenberg, appellanten, procureur: mr. J.M.J. Huver, tegen&#13;
1. Johannes Wilhelmus Haverkort,&#13;
2. Maria Berendina Pieper,&#13;
beiden wonende te Schuinesloot, gemeente Hardenberg, geïntimeerden, procureur: mr. P.C. Plochg.&#13;
Het geding in eerste aanleg&#13;
De pachtkamer van het kantongerecht te Zwolle heeft op 6 maart 1995 tussen partijen een vonnis gewezen, dat in fotocopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellanten - hierna ook te noemen: Van Slo-ten c.s. - zijn bij exploit van 5 april 1995, met gelijktijdige dagvaarding van geïntimeerden -hierna ook te noemen: Haverkort c.s. - voor dit hof, in hoger beroep gekomen van genoemd&#13;
- uitvoerbaar bij voorraad verklaard - vonnis, waarbij de tussen partijen bestaande pacht-overeenkomst is ontbonden en Van Sloten c.s. zijn veroordeeld tot betaling aan Haverkort c.s. van een bedrag van ƒ38.149,47, vermeer-derd met de wettelijke rente daarover vanaf 13 april 1994 tot en met de dag der algehele vol-doening alsmede vermeerderd met zoveel maal ƒ4238,83 als er maanden zijn verstreken na april 1994 tot de dag der ontruiming, een en ander met afwijzing van het meer of anders ge-vorderde en met veroordeling van Van Sloten c.s. in de kosten van het geding. Bij memorie van grieven zijn na te melden grieven aangevoerd, met conclusie dat het hof het vonnis, waarvan beroep, zal vernietigen en, op-nieuw rechtdoende, Haverkort c.s. niet-ontvankelijk in hun oorspronkelijke verorde-ningen zal verklaren dan wel hun deze zal ontzeggen, met veroordeling van Haverkort c.s. in de proceskosten van beide instanties. Bij memorie van antwoord is verweer gevoerd met conclusie dat het hof het vonnis, waarvan beroep, zal bekrachtigen, met veroordeling van Van Sloten c.s. in de kosten van het hoger be-roep.&#13;
Ter zitting van het hof van 3 juni 1996 is de zaak vervolgens bepleit, voor Van Sloten c.s. door mr. J.G. Besling, advocate te Assen, en voor Haverkort c.s. door mr. J.A.J.M. van Aken, optredend als juridisch medewerker van de Stichting Agrarische Rechtshulp te Deven-ter.&#13;
Daarna hebben partijen de stukken, waaronder de pleitnotities van de advocaten, aan het hof overgelegd voor het wijzen van arrest.&#13;
De grieven&#13;
De grieven luiden:&#13;
I. Ten onrechte is de pachtkamer van het kan-tongerecht van oordeel dat pachters verwijzing naar de tekst van de pachtovereenkomst ten betoge dat het mestquotum in die overeen-komst is begrepen geen doel kan treffen en concludeert vervolgens ten onrechte dat de vergoeding voor het mestquotum niet inge-volge partij bedoeling in de pachtovereenkomst begrepen is en stoelt deze conclusie ten on-rechte op de wijze van totstandkomen van beide overeenkomsten op 27 november 1992 en uit de gedragingen van partijen na 27 no-&#13;
vember 1992.&#13;
II. Ten onrechte heeft de pachtkamer van het kantongerecht geoordeeld dat een mestquo- tum niet zo zeer met de verpachte onroerende zaak samenhangt dat afzonderlijke verhuring niet mogelijk is.&#13;
III. Ten onrechte overweegt de pachtkamer van het kantongerecht niet bevoegd te zijn te oordelen over de geldigheid van de - niet in de pachtovereenkomst begrepen - overeenkomst met betrekking tot het mestquotum en ten on- rechte overweegt de pachtkamer voorts dat een eventuele vordering uit onverschuldigde beta- ling in het kader van de pachtprocedure niet kan worden verrekend met de vordering van de verpachter tot nakoming van de pachtovereen- komst, omdat het contractuele compensatie verbod onder D in genoemde overeenkomst daaraan in de weg staat.&#13;
IV. Ten onrechte heeft de pachtkamer van het kantongerecht pachter veroordeeld aan ver pachter tegen bewijs van kwijting te betalen een bedrag van ƒ38.149,47, vermeerderd met de wettelijke rente over dit bedrag vanaf 13 april 1994 tot en met de dag der algehele vol doening, alsmede vermeerderd met zoveel x ƒ4238,83 als er maanden zijn verstreken na april 1994 tot de dag der ontruiming en ten on- rechte werd pachter in de kosten van de proce- dure veroordeeld en ten onechte heeft de pachtkamer niet vastgesteld dat pachter het ge- pachte d.d. 8 november 1994 ontruimd heeft.&#13;
De vaststaande feiten&#13;
In hoger beroep kan van de volgende, als er-kend of niet (voldoende) betwist, vaststaande feiten worden uitgegaan:&#13;
- H. van Sloten, appellant sub 2, en J.W. Ha- verkort, geïntimeerde sub 1, zijn in de loop van 1992 met elkaar in gesprek geraakt over de overname van de varkenshouderij die laatstge- noemde tot dat moment nog zelf exploiteerde;&#13;
- partijen bereikten daarbij overeenstemming over het in gebruik geven respectievelijk ne- men van de gehele varkenshouderij tegen een vergoeding van ƒ 110.000,- in totaal per jaar, exclusief de verrekening van de kosten van gas, electra en water;&#13;
- door (een deskundige van) de grondkamer voor Overijssel is vervolgens bij rapport van 13 augustus 1992 een taxatie van de pachtwaarde&#13;
van het betreffende object uitgebracht, neerko-mende op een bedrag van ƒ50.866,- in totaal per jaar;&#13;
- partijen hebben daarna bij akte van 27 no- vember 1992 een pachtovereenkomst gesloten met betrekking tot meerbedoeld object, be- staande uit 'de bedrijfsgebouwen met onder en bijliggende grond (nabij de woning Heren straat 79a) te Schuinesloot, gemeente Harden- berg, ter grootte van ongeveer 20 are met het daaraan verbonden mestquotum van 7.986 kg fosfaat';&#13;
- deze pachtovereenkomst werd aangegaan voor de duur van 12 jaar, ingaande 1 mei 1992 en tegen een pachtprijs van ƒ 50.866,- in totaal per jaar, in 12 maandelijkse termijnen te vol doen bij achterafbetaling vóór of op de laatste dag van iedere maand;&#13;
- in voorwaarde D van genoemde akte is onder meer bepaald dat alle betalingen van de pacht prijs moeten geschieden zonder dat een beroep op schuldvergelijking, inhouding of korting mogelijk is;&#13;
- in voorwaarde E is voorts bepaald: 'gemelde aan het verpachte verbonden mestquotum, dat tijdens de duur van deze pachtovereenkomst ter beschikking staat van de pachter blijft even wel eigendom van de verpachter, zodat de pachter daarop bij het einde der pachtovereen- komst nimmer enig recht, hoe ook genaamd, kan laten gelden en de pachter is dan ook ver plicht dat mestquotum en alle rechten daarop bij het einde der pachtovereenkomst ter vrije beschikking te stellen aan de verpachter, zon der dat de pachter terzake daarvan recht op vergoeding heeft, hoe ook genaamd. Vermin- dering of vermeerdering van bedoelde hoeveel- heid fosfaat is voor rekening, respectievelijk komt ten gunste van de verpachter';&#13;
- genoemde pachtovereenkomst is blijkens daarop geplaatst stempel ongewijzigd goedge- keurd door de grondkamer voor Overijssel op 28 januari 1993;&#13;
- naast voormelde pachtovereenkomst zijn partijen, zulks eveneens bij akte van 27 novem- ber 1992, een commanditaire vennootschap aangegaan, met als doel het voor gemeenschap- pelijke rekening uitoefenen van een varkens- houderij;&#13;
- ook deze overeenkomst werd gesloten voor de duur van 12 jaar, ingaande 1 mei 1992;&#13;
- in artikel 8, lid 4, van de betreffende akte is onder meer bepaald dat aan de commanditaire vennoten (Haverkort en zijn echtgenote) voor het ter beschikking stellen van het mestquotum van 7.986 kg fosfaat een vergoeding moet wor- den betaald van/59.134,- per jaar;&#13;
- partijen hebben afgesproken dat Van Sloten c.s. maandelijks een voorschot ten bedrage van ƒ 10.000,- zouden betalen en dat jaarlijks verre kening van gas, electra en water zou plaatsvin den;&#13;
- Van Sloten c.s. hebben voormeld bedrag van ƒ 10.000,- aan Haverkort c.s. betaald tot en met augustus 1993, waarna geen verdere betalingen meer zijn geschied;&#13;
- Van Sloten c.s. hebben het gepachte in de loop van november 1994 ontruimd weer ter be- schikking van Haverkort gesteld.&#13;
Beoordeling van het geschil in hoger beroep&#13;
1. Voor de beoordeling van het onderhavige geschil is mede van belang hetgeen ten tijde, dat partijen wilsovereenstemming bereikten als hierboven nader aangegeven, in de toen gel dende mestwetgeving was bepaald.&#13;
In casu was sprake van een door Haverkort c.s. geëxploiteerd varkensbedrijf dat, naar ten pro-cesse is komen vast te staan, op grond van het tussen partijen overeengekomene in zijn geheel is overgegaan naar Van Sloten c.s. om door de-zen als zelfstandige eenheid ter plekke te wor-den voortgezet. Ingevolge artikel 2, lid 1, van het toen vigerende Verplaatsingsbesluit Mest-stoffenwet impliceerde zulks de overgang van de met het bedrijf samenhangende mestpro-ductierechten in hun totaliteit naar de opvol-gende exploitanten.&#13;
In het midden kan hier blijven of en zo ja, in hoeverre het onderscheid tussen grondgebon-den en niet-grondgebonden mestproduktie-rechten bij verpachting van het betreffende ob-ject zou moeten leiden tot een verschillend oordeel inzake de overgang daarvan naar de pachter, nu dit onderscheid eerst bij de inwer-kingtreding van de Wet verplaatsing mestpro-duktie met ingang van 1 januari 1994 is ge-maakt en derhalve in het onderhavige geding niet aan de orde is.&#13;
2. Partijen hebben, naar uit het ten processe aangevoerde volgt, in feite in één afspraak wils-&#13;
overeenstemming bereikt die strekte tot inge-bruikgeving respectievelijk ingebruikneming van de litigieuze bedrijfsgebouwen met onder-en bijliggende grond alsmede het mestquotum van 7.986 kilogram fosfaat, zulks voor een pachtprijs van ƒ 110.000,- in totaal per jaar. Deze overeenkomst moet worden aangemerkt als een pachtovereenkomst. Of, met andere woorden, het in de akte tot het aangaan van een commanditaire vennootschap met betrekking tot het mestquotum bepaalde moet worden be-schouwd als onderdeel van de pachtovereen-komst tussen partijen.&#13;
3. Het vorenstaande blijkt ook uit de bewoor- dingen van de vervolgens op schrift gestelde pachtovereenkomst waarin in voorwaarde A bij de omschrijving van het pachtobject met zoveel woorden staat vermeld 'met het daaraan verbonden mestquotum', terwijl in de hierbo- ven aangehaalde voorwaarde E nog eens duide- lijk tot uitdrukking wordt gebracht dat de ver pachter eigenaar van het mestquotum blijft en de pachter alleen het recht tot gebruik daarvan verkrijgt.&#13;
4. Een en ander sluit aan bij hetgeen volgt uit de destijds van kracht zijnde mestwetgeving als hierboven in rechtsoverweging 1 nader aange- geven.&#13;
Niet, althans onvoldoende doet daaraan af dat partijen het tussen hen overeengekomene in twee afzonderlijke akten hebben verwoord. De eenheid van hun hierboven bedoelde afspraak is daardoor niet anders geworden, hetgeen met name ook blijkt uit de in die akten als tegen-prestatie vermelde bedragen, die samen op de gulden af het afgesproken bedrag van ƒ 110.000,- per jaar uitmaken.&#13;
5. Het hiervoor overwogene impliceert aller eerst dat, nu het tussen partijen met betrekking tot het mestquotum overeengekomene deel uitmaakt, althans geacht moet worden deel uit te maken van de door hen gesloten pachtover- eenkomst, de pachtrechter bevoegd is van ge schillen daaromtrent kennis te nemen. De aan spraken op het onderhavige mestquotum behoren immers tot de rechtsgevolgen van de pachtovereenkomst.&#13;
Het staat Van Sloten c.s., zo vloeit het in de pachtovereenkomst bepaalde voort, ook niet vrij om bij het einde van de pacht het gepachte aan Haverkort c.s. op te leveren zonder het&#13;
daarmee samenhangende mestquotum.&#13;
6. Voorts brengt het hiervoor overwogene mede dat de in de akte tot het aangaan van een commanditaire vennootschap vermelde tegen prestatie van ƒ59.134,- per jaar onderdeel is van de tussen partijen overeengekomen pacht prijs, doch, nu zij tot dit bedrag uitgaat boven de door de grondkamer (met in aanmerking nemen van de verdere inhoud van de aan haar voorgelegde pachtovereenkomst) goedge- keurde pachtprijs, op grond van het bepaalde in artikel 4a, lid 2, van de Pachtwet, rechts kracht ontbeert. Het tussen partijen ten aan zien van de pachtprijs overeengekomene is derhalve in zoverre nietig, zoals Van Sloten c.s. hebben aangevoerd.&#13;
7. Voor zover Van Sloten c.s. aan pacht meer hebben betaald dan de door de grondkamer goedgekeurde pachtprijs, kunnen zij deze als onverschuldigd betaald terugvorderen c.q. compenseren met hetgeen Haverkort c.s. uit hoofde van het nog voortgeduurd hebben van de pachtovereenkomst van augustus 1993 tot en met november 1994 wegens het over die pe- riode niet betaald zijn van de goedgekeurde pachtprijs van hen nog te vorderen hebben. Ten processe staat vast dat dit laatste minder is dan wat door Van Sloten c.s. als onverschul- digd betaald kan worden teruggevorderd. De vordering van Haverkort c.s. tot betaling van achterstallige pacht moet mitsdien worden af gewezen.&#13;
8. Haverkort c.s. hebben hunnerzijds geen in- cidenteel hoger beroep ingesteld tegen het af wijzen van hun vorderingen voor zover deze strekten tot veroordeling van Van Sloten c.s. tot ontruiming van het gepachte en tot betaling van beslagkosten tot een bedrag van ƒ2379,58 met rente, weshalve deze punten geen bespre king behoeven.&#13;
9. Evenmin behoeft bespreking hetgeen door partijen nog is aangevoerd inzake het al dan niet op grond van misbruik van omstandighe- den en/of bedrog (door Haverkort c.s.) dan wel dwaling (aan de zijde van Van Sloten c.s.) vernietigbaar zijn van het tussen partijen over- eengekomene. Aan het ter zake door partijen gedane bewijsaanbod gaat het hof dan ook voorbij.&#13;
10. Eveneens gaat het hof voorbij aan de stel- ling van Van Sloten c.s. dat zij recht hebben op&#13;
een door Haverkort c.s. aan hen te betalen ver-goeding van de bedrijfsschade die - zo voeren zij aan - zij hebben geleden doordat Haverkort c.s. hen noodzaakten het gepachte te laten lig-gen: Er nog van afgezien dat deze stelling in het geheel niet onderbouwd is, behoeft zij reeds daarom geen behandeling nu eventuele aan-spraken ter zake van Van Sloten c.s. op Haver-kort c.s. getroffen worden door het contrac-tuele compensatieverbod onder voorwaarde D van de pachtovereenkomst en te dezen geen (tijdige) vordering in reconventie door Van Sloten c.s. is ingediend. Dit laatste geldt ook voor hun aanspraak op verrekening van beta-lingen ter zake van gas, water en elektra. 11. Gelet op al het vorenoverwogene, moeten de vorderingen van Haverkort c.s. voor het over-ige geheel worden afgewezen. Als de in het on-gelijk gestelde partij moet zij in de proceskos-ten worden veroordeeld.&#13;
Slotsom&#13;
Alle tegen het vonnis, waarvan beroep, opge-worpen grieven zijn gegrond. Dit vonnis moet worden vernietigd en de vorderingen van Ha-verkort c.s., voor zover in hoger beroep nog aan de orde, dienen alle te worden afgewezen, met hun veroordeling in de in beide instanties gevallen proceskosten.&#13;
Beslissing&#13;
Het hof, rechtdoende in hoger beroep: Vernietigt het door de pachtkamer van het kantongerecht te Zwolle tussen partijen gewe-zen vonnis van 6 maart 1995, waarvan beroep, en opnieuw rechtdoende: Wijst de vorderingen van Haverkort c.s., voor zover in hoger beroep nog aan de orde, alsnog af.&#13;
Veroordeelt Haverkort c.s. in de proceskosten van beide instanties, aan de zijde van Van Slo-ten c.s. tot heden begroot voor de eerste aanleg op ƒ235,- voor verschotten en ƒ1200,- voor salaris van de gemachtigde en voor het hoger beroep op ƒ1059,41 voor verschotten en ƒ5400,- voor salaris van de procureur, waarvan te betalen aan:&#13;
- de griffier van dit hof, door overschrijving daarvan op postrekeningnummer 935462 ten name van 'de gerechten in het arrondissement Arnhem' een bedrag van ƒ6279,41 van welk bedrag deze met inachtneming van de wette-lijke bepalingen zal verrekenen&#13;
a. wegens door hem in debat gesteld vast recht ƒ740,-;&#13;
b. wegens kosten van de dagvaarding in hoger beroep/139,41;&#13;
c. wegens salaris van de procureur ƒ 5400,-;&#13;
- Van Sloten c.s. een bedrag van ƒ 180,- wegens door dezen betaald vast recht en nihil wegens door dezen betaalde 'eigen bijdrage'.</content><legacyfootnotes/><footnotes><footnote/></footnotes><auteurs/><published>1997-05-01 00:00:00</published><modified>1995-05-23 00:00:00</modified><editiondate>1997-05-01</editiondate><htmlpath>https://denhollander.info/artikel/4896</htmlpath></article>
</articles></edition>
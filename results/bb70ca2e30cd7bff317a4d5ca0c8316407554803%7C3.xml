<edition><articles><article><jaar>1981</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1981</searchword><id>6514</id><udhid>UDH:TvAR/6514</udhid><titel>LANBOUWWETGEVING EN RECHTSBESCHERMING</titel><searchwords><searchword>TvAR 5/1981</searchword><searchword>UDH:TvAR/6514</searchword></searchwords><attachments><attachment><name>1981_nr 5_Artikel_Polak.pdf</name><extention>pdf</extention><url>https://denhollander.info/download/6287/ci</url></attachment></attachments><inleiding>1 De wet AROB werkt op tal van terreinen door. Ook de landbouw on-dervindt van deze wet de invloed. Vandaar het verzoek van het Bestuur van de Vereniging voor Agrarisch Recht aan Mr. J. N. A. Schuurs en mij over landbouw en AROB te schrijven. Omdat de AROB maar een deel van de rechtsbescherming uitmaakt, kwamen wij overeen dat hij zich geheel op de AROB zou richten en dat ik daaraan enkele inleidende beschouwingen over de landbouwwetgeving en de rechtsbescherming in het algemeen zou doen voorafgaan.&#13;
Ik meen spaarzaam te mogen zijn met mijn opmerkingen en met de ver-wijzingen naar de literatuur. Over de rechtsbescherming is veel geschreven. Wie meer wil weten, raad ik aan het thema-nummer van Bestuursweten-schappen Rondom de Wet AROB (1979, p. 109 e.v.) te lezen.&#13;
2 Wij bezigen in onze preadviezen eem formeel kriterium bij de bepaling wat tot de landbouwwetgeving moet worden gerekend. Enkel de herkomst is beslissend. Onder landbouwwetgeving wordt verstaan de wetgeving die van hei Departement van Landbouw en Visserij afkomstig is. Daarbij gaat het niet alleen om de wetten in formele zin. Ook de algemene maatregelen van bestuur, de ministeriële regelingen en de zgn. pseudo-wetgeving van dit departement horen er bij. Als maar de Minister van Landbouw en Visserij de eerst verantwoordelijke is.&#13;
Hij moet als er ook andere departementen aan te pas (moeten) komen, de eerste ondertekenaar zijn. Zonder aanspraak op enige volledigheid te maken, ontmoet ik dan - om een indruk te geven van mijn werkterrein -de volgende wetten:&#13;
Bestrijdingmiddelenwet 1962&#13;
Landbouwwet&#13;
Paardenwet 1939&#13;
Plantenziektenwet&#13;
Veewet&#13;
Zaaizaad- en Plantgoedwet&#13;
Jachtwet&#13;
Landbouwkwaliteitswet Pachtwet&#13;
Ruilverkavelingswet 1954 Visserijwet&#13;
Anders dan mr. Schuurs betrek ik ook de verorderingen van het Land-bouwschap en van de produktschappen in mijn beschouwingen. Voor hem en de AROB is die wetgeving die is ondergebracht bij de Wet administratieve rechtspraak bedrijfsorganisatie en het College van Beroep voor het be-drijfsleven niét, voor mij wèl van belang.&#13;
Door de hantering van een herkomstkriterium blijft een belangrijk deel van de rechtsbescherming die de praktische en wetenschappelijke beoefenaren van het agrarisch recht zal interesseren, buiten beschouwing. Ik denk dan aan de toepassing van Woningwet en Wet Ruimtelijke Ordening op agrarische en pseudo-agrarische bedrijvigheden. Tot troost, die materie is al eerder aan de orde geweest in onze vereniging, Mr. J. G. Bongers heeft daarvoor gepreadviseerd in 1979 (zie De Pacht 1979, p. 156 e.v.). Wat wèl aan de orde komt, vertoont, meen ik, voldoende samenhang om tot zinvol-le conclusies te kunnen komen.</inleiding><content>3 Rechtsbescherming tegen beschikkingen van de overheid en van over-heidsorganen is in ons land niet aan één college toevertrouwd. Met deze taak zijn verschillende instanties belast. De burger die rechtsbescherming zoekt, zal in de wetgeving moeten nagaan bij welke instantie hij moet zijn en welke weg hij moet bewandelen.&#13;
Het is gebruikelijk daarbij een onderscheid te maken tussen administra-tief beroep en administratieve rechtspraak. Wijst de wetgeving aan dat de burger bij een bestuursorgaan moet zijn dan is sprake van administratief beroep. Het bestuursorgaan toetst het aangevochten besluit op zijn doel-matigheid. Het is vooral de Kroon die deze vorm van rechtsbescherming uitoefent. De Afdeling voor de geschillen van bestuur van de Raad van Sta-te is belast met het onderzoek en het adviseren.&#13;
De wetgeving kan ook een administratieve rechter aanwijzen. De admi-nistratieve rechtspraak is in ons land bij stukjes en beetjes tot stand geko-men. In de eerste plaats is er de rechtspraak van de gewone burgerlijke rechter die dank zij art. 2 R.O. en een aantal specifieke wetsbepalingen vanouds een deel van de administratieve rechtspraak uitoefent. Daarnaast zijn deze eeuw bijzondere vormen van administratieve rechtspraak met daarbij behorende bijzondere administratief-rechtelijke colleges inge-voerd. Zo kennen we ambtenarengerechten en raden van beroep met als be-roepscollege de Centrale raad van beroep, de belastingkamers bij de vijf ge-rechtshoven met daarboven de Hoge Raad en het College van beroep voor het bedrijfsleven. Sinds 1 juli 1976 is daar dan de Afdeling rechtspraak van de Raad van State als AROB-rechter bijgekomen.&#13;
Al deze varianten komen hierin met elkaar overeen dat er een geschil is. Er is een overheidsbeslissing genomen waarmede de burger - ik zie ge-makshalve af van de geschillen tussen overheidsorganen onderling - het niet eens is. Hij wil verhaal zoeken. Het is echter mogelijk dat hij al eerder de kans krijgt zijn belangen veilig te stellen. In de wetgeving komen bepa-lingen voor die de burger in enigerlei opzicht inspraak geven. Men pleegt dan van preventieve of non-contentieuse rechtsbescherming te spreken. In de op 13 december 1979 gehouden jaarvergadering van de Vereniging voor Bouwrecht heeft de voorzitter Prof. mr. R. Crince Ie Roy daarover gespro-ken en op nadere uitwerking aangedrongen (Bouwrecht, 1980, p. 324-328). De overheid kan ook worden opgedragen de zaak nog eens te bekijken. Aan de teleurgestelde burger wordt dan een bezwaarschriftenprocedure ge-boden die kan voorkomen dat beroep moet worden gedaan op echte rechts-beschermingsinstanties. Deze bezwaarschriftenprocedure die vooral door de wet AROB bekendheid en populariteit heeft gekregen, bevindt zich tus-sen de preventieve en repressieve rechtsbescherming in.&#13;
Bij deze varianten van hele en halve rechtbeschermingsprocedures gaat het om beschikkingen die ik gemakshalve in het voetspoor van art. 2 wet AROB definieer als schriftelijke besluiten van een administratief orgaan, gericht op enig rechtsgevolg. De burger kan echter ook willen opkomen te-gen gedrag van een orgaan van de overheid dat niet in een beschikking re-sulteert. Ook dan biedt de wetgeving hem mogelijkheden. Hij kan zich wenden tot de commissie voor de verzoekschriften van Tweede of Eerste Kamer. Binnenkort komt er de nationale ombudsman bij. De betreffende wet staat al in het Staatsblad.&#13;
Bij rechtsbescherming wordt steeds gedacht aan bescherming tegen de overheid en haar organen. Deze beperking mag er niet toe leiden dat geheel wordt voorbijgegaan aan de rechtsbescherming tegen besluiten van licha-men die met overheidsorganen gelijkenis vertonen. Vandaar een uitstapje over de grens.&#13;
4 Als uitgangspunt en als voorbeeld kies ik de Ruilverkavelingswet en het ontwerp-Landinrichtingswet. Zowat alle problemen die in een pread-vies over landbouwwetgeving en rechtbescherming besproken moeten wor-den, komt men hier tegen.&#13;
Vorig jaar heb ik in het themanummer Landinrichting al gewezen op de pseudo-wetgeving, de regelgeving door middel van richtlijnen voor het be-leid (De Pacht, 1980, p. 332). In de praktijk van de ruilverkaveling komt die veelvuldig voor. Hoewel niet in alle opzichten voldaan, constateerde ik met genoegen dat nog al wat pseudo-wetgeving door de ontwerpers in echte wetgeving wordt omgezet (de richtlijnen voor het plan van toedeling, het plan van tijdelijk gebruik, de inspraak).&#13;
De rechtsbescherming geeft minder reden tot juichen. Het ratjetoe van beroepsinstanties en procesgangen van de huidige wet blijft. Bewust is af-gezien van een radikale wijziging en vereenvoudiging. Ik neem over wat de bewindslieden in de memorie van toelichting te dezer zake hebben doen schrijven:&#13;
„In het verleden is meermalen gepleit voor het instellen van speciale ruilverkavelingskamers hetzij bij de rechtbanken hetzij bij de gerechtshoven in te stellen. In die kamers zouden naast beroepsrechters agrarische deskundi-gen moeten worden opgenomen. Met dergelijke gemengd samengestelde colleges is in de Herverkavelingswet Walcheren 1947 en de Herinrichtings-wet Noodgebieden 1953 ervaring opgedaan. Het betrof hier een aldus sa-mengestele Raad van Beroep, die bezwaren tegen het plan van toedeling be-handelde.&#13;
Toch hebben de ondergetekenden, althans voorlopig, gekozen voor bestendiging van het systeem in de Ruilverkavelingswet 1954. Een belang-rijk motief hiervoor is geweest hetgeen op bladzijde 35 van de Interimnota Landinrichtingswet wordt gesteld.&#13;
,,In het verleden is de mogelijkheid geopperd om ruilverkavelingszaken te laten behandelen door een speciaal daartoe in het leven geroepen rechter-lijke instantie. Hierbij werd gedacht aan een Raad van Beroep of aan een ruilverkavelingskamer bij de rechtbank. Binnenkort zal een staatscommis-sie worden benoemd, die tot opdracht krijgt de mogelijkheid van een alge-hele herziening van de rechterlijke organisatie te onderzoeken. In dit on-derzoek zal zeker de vraag aan de orde komen, of het noodzakelijk is voor zaken betreffende onroerende goederen een aparte rechterlijke instantie in het leven te roepen, zodat het niet wenselijk is in het kader van de Landin-richtingswet op deze problemen vooruit te lopen".&#13;
De ondergetekenden willen zich aansluiten bij de hierboven weergegeven mening van de Interdepartementale Commissie Landinrichtingswet. Ge-wacht dient te worden op een afgeronde mening hieromtrent van de Staats-commissie Herziening Rechterlijke Organisatie.&#13;
Wat bevat het ratjetoe van de Ruilverkavelingswet? In de eerste plaats kent deze wet het Kroonberoep. Zo kan bij de Kroon beroep worden in-gesteld tegen beslissingen van gedeputeerde staten tot toewijzing van eigen-dom, beheer en onderhoud aan openbare lichamen en tot vaststelling van het plan van wegen en waterlopen (artt. 79 en 80, zie ook nog art. 45). Daarnaast kunnen bezwaren tegen de lijst van rechthebbenden, de schattin-gen, het plan van toedeling en de lijst van geldelijke regelingen worden aan-gebracht bij de rechtbank nadat eerst de plaatselijke commissie en een door de rechtbank benoemde rechter-commissaris zich over de zaak hebben ge-bogen. Tegen de uitspraak van de rechtbank staat geen rechtsmiddel open met uitzondering van de mogelijkheid van beroep in cassatie tegen de uit-spraak inzake de lijst van rechthebbenden; cassatie in het belang der wet is steeds mogelijk en wordt ook wel uitgelokt.&#13;
Deze rechtsgangen bestrijken niet het gehele terrein van de rechtsbe-scherming in ruilverkavelingszaken. Afgezien van de inschakeling van grondkamer en pachtkamer bij de pachtregistratie en wat losse bepalingen over een kantongerechtsprocedure (artt. 29 en 54) is voor de AROB nog plaats over. Een aantal malen is beproefd van de Afdeling rechtspraak van de Raad van State een schorsing of vernietiging te verkrijgen. Tot dusver hebben de verzoekers en appellanten nog maar één keer succes gehad. In de reeds vermelde memorie van toelichting-Landinrichtingswet zijn enkele uitspraken weergegeven.&#13;
5 Eerst iets over pseudo-wetgeving. Onder deze door de huidige voorzit ter van de Afdeling rechtspraak van de Raad van State mr. J. van der Hoe ven geïntroduceerde term, pleegt men te verstaan de regelgeving door bestuursorganen zonder dat zij daarvoor aan Grondwet of wet enige be- voegdheid kunnen ontlenen. Als deze regels naar buiten zijn bekend ge- maakt en werking hebben, kunnen burgers er aanspraken aan ontlenen. Vooral bij subsidie- en bijdragenregelingen doet die situatie zich voor.&#13;
Zoals uit het preadvies van mr. Schuurs blijkt, is de burger met pseudo-wetgeving vaak beter af dan met echte. In de jurisprudentie van de AROB-rechter is namelijk uitgemaakt dat de algemene bekendmaking van het te voeren beleid die in de betreffende subsidie- en bijdragenregelingen te zien valt, in zoverre van echte wetgeving te onderscheiden valt dat de daarop ge-gronde individuele beschikkingen moeten worden getoetst aan de in art. 8 van de wet AROB genoemde vernietigingsgronden. Met name is van belang dat de administratie moet nagaan of de redelijkheid niet meebrengt dat op grond van bijzondere omstandigheden van de algemene beleidslijn wordt afgeweken.&#13;
Zijn dus uit een oogpunt van rechtsbescherming aan pseudo-wetgeving bepaalde voordelen verbonden, staatsrechtelijk overwegen de nadelen. De demokratische legitimatie zoals die bij formele wetten en daarop gegronde algemene maatregelen van bestuur en ministeriële verordeningen aanwezig is, ontbreekt hier. Gelet op deze discrepantie is het begrijpelijk dat aan de onlangs ingestelde commissie voor wetgevingsvraagstukken - zie Ned. Staatscourant 11 februari 1981 nr. 28 - is opgedragen o.m. over dit juridische fenomeen te rapporteren.&#13;
6 De verwarrende verscheidenheid van beroepinstanties is niet geheel willekeurig. Aan de keuzen liggen vaak bepaalde gedachten - bewuste zo wel als onbewuste - ten grondslag. Sinds enige tijd wordt gepoogd die ge dachten te veralgemenen en kriteria te formuleren die van nut kunnen zijn bij het doen van keuzen.&#13;
Ik wijs in de eerste plaats op de richtlijnen voor de keuze Kroonberoep - AROB - beroep. Deze richtlijnen zijn kort geleden bekend gemaakt. Ik meen met het volgende te mogen volstaan.&#13;
Men dient zich allereerst af te vragen of er aanleiding bestaat beroep open te stellen op een gespecialiseerde administratieve rechter of op organen van de gewone rechterlijke macht. Bepalend zal moeten zijn of het on-derwerp van de betrokken beschikkingen aansluit bij de huidige competentie sfeer van deze rechtsprekende organen. Bestaat er geen aanleiding tot uitschakeling van juist deze organen dan staat men voor de keuze Kroonbe-roep of AROB.&#13;
Uit het oogpunt van rechtsbescherming is het in beginsel ongewenst van het in de wet AROB neergelegde stelsel af te wijken. De voorkeur voor het AROB-beroep berust hierop dat het oordeel over de rechtmatigheid van de beschikking uiteindelijk berust bij een van de overheid onafhankelijke rechter. De keuze voor het openstellen van beroep op de Kroon zal daarom nadrukkelijk moeten worden gemotiveerd.&#13;
De keuze tussen AROB-rechter en College van Beroep voor het be-drijfsleven (Wet administratieve rechtspraak bedrijfsorganisatie) is aan de orde gekomen bij de voorbereiding van het op 20 oktober 1980 ingediende wetsontwerp Gezondheidswet voor dieren (nr. 16447). In de memorie van toelichting zoals die aan de Raad van State was voorgelegd, stond niets over de rechtsbescherming. Aan het advies van de Raad om dit vraagstuk alsnog in overweging te nemen en daarbij met name na te gaan of het College van beroep voor het bedrijfsleven in aanmerking komt om de betreffende besluiten in beroep te beoordelen omdat dit college ,,op vergelijkbare terreinen werkzaam is en mede daarom over de nodige deskundigheid be-schikt" is maar ten dele tegemoetgekomen. Wel is in de memorie van toe-lichting nu met zoveel woorden gezegd dat tegen besluiten op grond van deze wet die niet van algemene strekking zijn, beroep zal kunnen worden aan-getekend bij de Afdeling rechtspraak van de Raad van State, maar de moti-vering voor deze keuze ontbreekt. Die moeten we zoeken in het nader rap-port. Daarin wordt niet ingegaan op de bijzondere voordelen van het C.B.B, maar wel op die van de wet AROB. In de eerste plaats wordt een historisch argument gebezigd. Beschikkingen krachtens de Veewet vielen onder de Wet beroep administratieve beschikkingen, de voorganger van de AROB. „De behandeling van beroepen tegen bedoelde beschikkingen in het kader van de laatstgenoemde wetten, hebben niet de wenselijkheid van een andere vorm van rechtsbescherming doen gevoelen". Het tweede argu-ment is het bestaan van een bezwaaschriftenprocedure. „De bestuurlijke toetsing die ingevolge de Wet AROB aan de rechterlijke toetsing vooraf kan gaan, zien wij in het licht van de materie, die door het wetsontwerp wordt geregeld, als van voordeel voor èn de justitiable èn de overheid".&#13;
Meer succes met zijn aanbeveling van het C.B.B, heeft de Raad bij een andere wetsfamilie gehad. In het op 14 november 1980 ingediende wetsont-werp nr. 16481 tot herziening van de Wet op de kansspelen (speelautoma-ten), afkomstig van Justitie is alsnog de AROB door de ARBO-rechter ver-vangen. De memorie van toelichting motiveert het aldus: Omdat het hier gaat om een gespecialiseerde economische materie is in het ontwerp tegen besluiten die op grond van de nieuwe Titel kunnen worden genomen, be-roep opengesteld bij de gespecialiseerde administratieve rechter, het College van Beroep voor het bedrijfsleven. Inschakeling van dit college bij de rechtsbescherming sluit daardoor goed aan bij de overige taken van het col-lege.&#13;
Er is een tweede reden om aan te nemen dat de keuze van de ontwerpers van de Gezondheidswet voor dieren tijdens de parlementaire behandeling geen stand zal houden. De voorkeur voor het C.B.B, wordt ook gedeeld door de werkgroep-Punt, ingesteld door de Afdeling Administratieve Rechtspraak van de Nederlandse Vereniging voor Rechtspraak. In het rap-port Inventarisatie Bevoegdheden Administratieve Rechters (opgenomen in Trema special '80-2) wordt vastgesteld dat besluiten op grond van de Vee-wet aan AROB-beroep onderworpen zijn.&#13;
,,De behandeling dezer beroepen vereist sterk gespecialiseerde kennis; licht komt de toepassing van Europees recht aan de orde. Waar voorts de bestuurlijke uitvoering van de Veewet voor een belangrijk deel ten opzichte van ondernemingen plaats vindt, onder meer voor wat betreft de invoer, zou er aanleiding kunnen bestaan om de beroepen op grond van de Veewet, hoewel het aantal beroepen op grond van die wet gering is (AR 1977: 2; 1979:1), bij het CBB te brengen, opdat alle zaken betreffende de gezond-heid van vee en pluimvee aldaar zijn geconcentreerd".&#13;
In dit verdienstelijke rapport worden nog vele andere suggesties tot her-verkaveling gedaan. Voor wat de landbouwwetgeving betreft, wordt niet alleen voorgesteld de Veewet, maar ook de op het niveau van de centrale overheid genomen besluiten op grond van de Vleeskeuringswet en de mi-nisteriële besluiten op grond van de Visserijwet van de AROB naar de AR-BO over te brengen. Ingrijpender is het voorstel om de steunverlening aan bedrijven die veelal op pseudo-wetgeving berust, onder de rechtsmacht van het CBB te brengen. Ik neem over de wettelijke bepaling die de werkgroep daarvoor heeft ontworpen.&#13;
1 De artikelen 2 tot en met 5 en 29 tot en met 73 van de Wet administratieve rechtspraak bedrijfsorganisatie zijn van overeenkomstige toepassing op besluiten en handelingen, genomen c.q. verricht door Onze Minister van Landbouw en Visserij of door Onze Minister van Economische Zaken met betrekking tot geldelijke uitkeringen aan eigenaren van ondernemingen, onder de naam tegemoetkoming, subsidie, garantie, premie, bijdrage, hulp, krediet of hoe dan ook.&#13;
2 Het in het eerste lid bepaalde is mede van toepassing op de daar ge noemde besluiten van op de voordracht van Onze Minister van Land bouw en Visserij of van Onze Minister van Economische Zaken bij Al gemene Maatregel van bestuur aan te wijzen rechtspersonen.&#13;
3 Onder onderneming wordt in deze wet mede verstaan een bedrijf, waarmede niet wordt beoogd het maken van winst.&#13;
7 Voorkomen is beter dan genezen. Een beroep op een instantie van rechtsbescherming moet zo mogelijk vermeden worden. Vandaar de roep om preventieve rechtsbescherming. In zijn bijdrage tot het themanummer Landinrichting heeft P. C. E. van Wijmen gewezen op de diverse bezwa- renprocedures in het ontwerp-Landinrichtingswet (art. 40 landinrich- tingsprogramma, art. 75 landinrichtingsplan, art. 96 aanpassingsplan). ,,A1 bij al een niet onbevredigende regeling" is zijn mening. Ik deel die maar wijs er wel op dat het in deze gevallen om besluiten van algemene strekking, niet om individuele beschikkingen gaat. In zoverre is van de door Crince Ie Roy bedoelde preventieve rechtsbescherming geen sprake.&#13;
Inspraak bij individuele beschikkingen (eigenlijk dubbelop want het woord beschikking behoort niet gebruikt te worden als het om algemene re-gelingen gaat) wordt wel gegeven in de Wet algemene bepalingen milieuhy-giëne (artt. 6 e.v.). Wat daar is voorgeschreven voor een aantal milieuwetten verdient navolging en uitbreiding.&#13;
8 Wij spreken vanouds van rechtsbescherming als de burger in conflict komt met de overheid. Om het in de woorden van de wet AROB te zeggen: met een persoon of college dat met enig openbaar gezag binnen Nederland is bekleed (art. 1).&#13;
Een burger kan ook een geschil krijgen met personen of colleges die wel-iswaar niet met openbaar gezag zijn bekleed, maar niettemin een daarop gelijkende macht en invloed uitoefenen. Dat geschil kan zich voordoen in een rechtspersoon-relatie. De betrokkene is lid van een vereniging of deelnemer in een stichting. De privaatrechtelijke regels die deze relatie beheersen, zullen in het algemeen wel een bevredigende oplossing van het geschil kunnen bieden want met macht en overwicht wordt in het privaatrecht en met name in de jurisprudentie - zie o.a. het H.B.U. arrest van H.R. 19 mei 1967 N.J. 1967 nr. 261 - rekening gehouden. Maar er blijft een groot verschil met de publiekrechtelijke rechtsbescherming. Een verschil dat eveneens aanwezig is als er geen rechtspersoon-relatie is maar de burger an-derszins - bijvoorbeeld krachtens art. 1401 B.W. - tegen de overheid pri-vaatrechtelijk wil en moet optreden. De burgerlijke rechter is veel moeilijker toegankelijk dan de overheid in administratief beroep en de administratieve rechter. De verplichte rechtsbijstand en de mogelijkheid van veroordeling in de proceskosten zijn hoge drempels die bij de publiekrechtelijke rechtsbescherming ontbreken.&#13;
In de landbouw komen privaatrechtelijke rechtsbeschermingssituaties als hier bedoeld veelvuldig voor. De landbouw is van ouds in sterke mate geor-ganiseerd. In het verband van verenigingen en stichtingen worden veelsoortige landbouwbelangen beharigd. Het heeft dan ook zin de daar bestaande rechtsbescherming die langs de weg van het privaatrecht en het privaatrech-telijk tuchtrecht wordt verwezenlijkt, nader te bestuderen en na te gaan of hier en daar niet wat van de publiekrechtelijke rechtsbescherming kan worden overgenomen. Ik moge in dit verband verwijzen naar mijn bijdrage ,,De individuele rechtsbescherming in publiek- en privaatrecht" in de bundel opstellen aangeboden aan prof. mr. W. F. Prins (1975).&#13;
9 De verscheidenheid van beroepsinstanties en rechtsgangen heeft voor de recht zoekende burger grote bezwaren. Hij moet in de eerste plaats aan de weet komen waar hij met zijn beroep terecht kan. Weliswaar wordt hem het adres wel genoemd maar hij moet maar afwachten of hij aldaar kan worden ontvangen. De toegang tot de beroepsinstanties is door een mijnenveld van niet ontvankelijkheden omgeven. Voor een deel komen die niet ontvankelijkheden hierop neer dat de burger bij een andere instantie had moeten zijn. Herstel is dan vaak niet mogelijk omdat inmiddels de be-roepstermijn voor het aanhangig maken bij de goede instantie is verlopen. Het is begrijpelijk dat voor die situatie wordt aangedrongen op een voor-ziening dat de zaak naar de goede instantie wordt doorgezonden en daar zonder meer wordt overgenomen. Andere niet ontvankelijkheden zijn het gevolg van termijnoverschrijdingen, niet betaling van griffierecht en onvol-komenheden in het beroepsschrift. Daarbij valt op dat de verschillende in-stanties aan uiteenlopende wetsbepalingen zijn onderworpen en ook afgezien daarvan een eigen jurisprudentie hebben gevormd.&#13;
Deze en andere verschillen die het gevolg zijn van de verscheidenheid van beroepsinstanties en de verscheidenheid van voor die instanties geschreven procesregels zijn bezwaarlijk voor de justiciabele. Maar niet voor hem al-leen. Ook de overheid heeft er last van. Trouwens ook degenen die met de berechting van de geschillen zijn belast, zouden gebaat zijn met meer een-heid.&#13;
Het is dan ook begrijpelijk dat van verschillende kanten wordt gepoogd de harmonisatie te bevorderen. De Afdeling Administratieve Rechtspraak van de Nederlandse Vereniging voor Rechtspraak die - zoals hierboven vermeld - de bevoegdheden van de administratieve rechters heeft laten in-ventariseren en voorstellen tot herverkaveling heeft uitgelokt, heeft begin 1981 een werkgroep Harmonisatie Administratief Procesrecht ingesteld. De taakomschrijving is het signaleren van de significante verschillen in de voor de verschillende rechterlijke colleges geldende procesregels en het doen van suggesties in hoeverre de daaruit voor de justitiabelen voortvloei-ende bezwaren zouden kunnen worden ondervangen, eventueel in afwachting van het tot stand brengen van een Wetboek van administratief procesrecht.&#13;
10 Er is dus een grote en niet steeds te billijken verscheidenheid van pro-cesregels. Die is voor een groot deel toe te schrijven aan de verscheidenheid van beroepsinstanties. De wettelijke bepalingen lopen uiteen en de diverge-rende jurisprudenties doen er nog een schepje bovenop.&#13;
De vraag ligt voor de hand of daaraan geen einde gemaakt kan worden. Is het niet mogelijk samenvoegingen of zelfs een volledige integratie tot stand te brengen? Er zouden wellicht nog andere voordelen dan de eenheid van procesregels aan verbonden kunnen zijn, zoals de concentratie van mankracht en deskundigheid.&#13;
Wie wijzigingen overweegt, zal moeten onderscheiden. Op de korte ter-mijn zijn ondergeschikte wijzigingen niet alleen denkbaar maar tevens ook te verwezenlijken. Ik denk dan in de eerste plaats aan de voorstellen die on-der 6 zijn besproken. Er zijn herverkavelingen mogelijk waardoor een aan-tal onevenwichtigheden verdwijnt.&#13;
Voor ingrijpender wijzigingen die pas op langere termijn zouden kunnen worden tot stand gebracht, zouden we moeten beschikken over adviezen van de Staatscommissie Herziening Rechterlijke Organisatie die in het ci-taat over de rechtsbescherming in de Landinrichtingswet ter sprake is geko-men (onder 4). Eenvoudig zal de keuze niet zijn en men mag zelfs betwijfe-len of het zal gelukken tot eenstemmigheid te komen. In de eerste plaats lo-pen de voorstellen over de toekomst van de organisatie van de rechtsbe-scherming sterk uiteen. In de bijdrage van prof. mr. J. Wessel tot het Thema-nummer van Bestuurswetenschappen (1979) worden naast status-quo ontwikkelingen drie oplossingen genoemd: integratie van de administratieve rechtspraak (eventueel gepaard gaande met een zekere herverka-veling van terrein met de gewone rechter); samengaan van de afdeling rechtspraak en de gewone rechter met daarnaast enige speciale (administra-tieve) rechters; integratie van de administratieve rechtspraak en de gewone rechter. En daarbij is het administratief beroep dan nog buiten beschouwing gebleven.&#13;
Er zijn nog andere hobbels. Zo zal men het eens moeten worden over de vraag of deelneming van niet-juristen aan de rechtspraak wenselijk is. We hebben gezien dat gepleit wordt voor speciale ruilverkavelingskamers bij rechtbanken of gerechtshoven waarin naast beroepsrechters agrarische des-kundigen worden opgenomen. In zijn inaugurele rede „Rechtspraak in agrarische zaken. In het bijzonder in pacht- en ruilverkavelingszaken" (1980) heeft prof. mr. G. Heida die gedachte ondersteund en veralge-meend. „Het zou uit een oogpunt van integratie van het recht in de samen-leving wel eens van belang kunnen zijn dat bredere lagen van de bevolking bij bepaalde vormen van rechtspraak zijn betrokken. In welke gevallen niet-juristen bij de rechtspraak zouden kunnen worden betrokken hangt sterk af van de aard van de geschillen. In een groot aantal gevallen zal men over de vakmanschap van de jurist moeten beschikken om een verantwoorde beslissing te kunnen nemen. Men kan zich echter ook deelgebieden voor-stellen waar met vrucht anderen kunnen worden ingeschakeld".&#13;
Een volgend probleem dat zal moeten worden opgelost, is de mate van decentralisatie (deconcentratie) van de rechtspraak. Tegenover de centrali-satie zoals die o.m. bij de berechtiging door het College van beroep voor het bedrijfsleven en door de Afdeling rechtspraak van de Raad van State voorkomt, staat de spreiding van burgerlijke en strafrechtspraak over 62 kantongerechten, 19 rechtbanken en 5 gerechtshoven. Momenteel is in on-derzoek of de AROB-rechtspraak niet ook moet worden gedecentraliseerd. In de discussies daarover blijken uiteenlopende argumenten voor dit denkbeeld te kunnen worden aangevoerd. Het belangrijkste is, dunkt mij, de wenselijkheid van rechtspraak in twee instanties. Geschillen als waarover de Afdeling rechtspraak te oordelen krijgt, zouden aan een eerste instantie moeten kunnen worden voorgelegd. De Afdeling rechtspraak zou dan be-roepsinstantie worden waarmede tevens het voordeel zou worden verkregen dat de overbelasting van dit college en de achterstand zouden kunnen verminderen. Daarnaast wordt de AROB-onderbouw ook verdedigd met een beroep op de decentralisatie. De rechter wordt dichter bij huis ge-bracht. Burgers en bestuurders uit Friesland en Limburg behoeven niet steeds naar 's-Gravenhage te reizen om recht te halen. Men kan deze ge-dachte nog verder uitwerken. In een gedecentraliseerd stelsel zou beter met lokale en regionale omstandigheden rekening gehouden kunnen worden. Heida - behalve hoogleraar ook kantonrechter - wijst ook nog op „mo-derne inzichten omtrent de nadelen van grootschaligheid: Small is beauti-ful".&#13;
Wie die kant op wil, zal er goed aan doen bestuur en rechtspraak uiteen te houden. Er wordt - zo zegt art. 163 van de Grondwet - alom in het Rijk recht gesproken in naam des Konings. Spreiding kan dan ook beter als deconcentratie dan als decentralisatie worden aangeduid. De term decen-tralisatie dient dan voor wetgeving en bestuur te worden gereserveerd. Af-gezien hiervan, zijn de argumenten die voor de bestuurlijke deentralisatie pleiten, maar in geringe mate toepasbaar op de rechterlijke deconcentratie. Ik denk dat de mate van deconcentratie van de rechterlijke organisatie in hoge mate wordt bepaald door de eisen van doelmatigheid en financiële haalbaarheid. Men zal moeten afwegen wat in die opzichten de voorkeur verdient.&#13;
Aan de eis van financiële haalbaarheid van voorstellen tot reorganisatie van rechtsbescherming en de rechtspraak zullen we moeten wennen. Lange tijd hebben we ons daar geen zorgen over behoeven te maken. Daardoor kon de gedachte post vatten dat rechtsbescherming en rechtspraak onttrokken zijn aan de normale financieel-economische afweging waaraan andere welzijnsvoorzieningen onderworpen zijn. Men zal er van moeten uitgaan dat enerzijds de groeiende behoefte aan rechtshulp, rechtsbescherming en rechtspraak en anderzijds de blijvende krapte aan middelen voor de eerst-komende jaren dwingt tot een pas op de plaats en een doelmatiger gebruik van de bestaande mogelijkheden.&#13;
De doelmatigheid zal vooral de wijze van afdoening van zaken betreffen. Voorstellen om de toegang tot de rechter of het bestuur in administratief beroep te bemoeilijken, maken weinig kans. Eerder zal de neiging bestaan om drempels in de vorm van niet-ontvankelijkheden te slechten. Soulaas zal dus alleen kunnen komen van grotere efficiëntie in de procesgang. De rechter zal weerstand moeten bieden aan de neiging aan alle zaken zonder uitzondering dezelfde aandacht te besteden. Er moet en mag onderscheid worden gemaakt tussen groot en klein, belangrijk en onbelangrijk, mits maar voor alle zaken bepaalde minimumeisen in acht genomen worden.&#13;
Deze andere aanpak zal doorwerken in de beschouwingen over ontwik-kelingen in de jaren negentig en volgende. Dat zou wel eens kunnen betekenen dat die toekomst niet is aan de kleine colleges, verspreid over ons land, maar aan de grote waarin beter kan worden geprofiteerd van de verschillende specialisaties, deskundigheden en ervaringen. Waarin ook beter een verscheidenheid van jurisprudentie kan worden vermeden. 11 In dit preadvies is de nadruk gevallen op de rechtsbescherming. De landbouwwetgeving heeft een betrekkelijk ondergeschikte rol gespeeld. Dat is begrijpelijk. De problemen van de rechtsbescherming zijn van alge-mene aard.&#13;
Toch zijn er genoeg specifieke landbouwaspecten te ontwaren die een speciale belichting van de landbouw uit verantwoord maken. Zo wordt sterker dan in andere sectoren het landbouwbeleid door E.E.G. recht en door het recht van de publiekrechtelijke bedrij fslichamen beheerst. De ju-risprudentie van het College van beroep voor het bedrijfsleven laat zien hoe ingrijpend de administratieve rechtspraak op dit terrein is en hoe deugdelijk de burger wordt beschermd. Vandaar het belang van toedeling van administratieve rechtspraak juist aan dat college, zoals onder 6 besproken.&#13;
Specifiek is voorts dat juist in het landbouwbeleid veel pseudo-wetgeving voorkomt. En wie het oog op de toekomst richt en overweegt wijzigingen in de organisatie van de rechtsbescherming aan te brengen, zal er mede rekening moeten houden dat in de landbouw vanouds sympathie heeft bestaan voor deelneming van niet-juristen aan de rechtspraak.&#13;
Tot slot nog deze specifiteit. Het ene departement is het andere niet. Dat van Landbouw en Visserij - ik kan het uit ervaring zeggen - heeft èn door zijn bezwaarschriftenprocedure èn door zijn optreden bij de Afdeling rechtspraak van de Raad van State zich lofwaardig van zijn AROB-ver-plichtingen gekweten. Ik neem gaarne aan dat ook Landbouwschap en pro-duktschappen een dergelijke gunstige beoordeling zullen krijgen. In zoverre kan de relatie tussen landbouwwetgeving en rechtsbescherming ten voorbeeld gesteld worden.</content><legacyfootnotes/><footnotes><footnote/></footnotes><auteurs>J. M. Polak</auteurs><published>1981-05-01 00:00:00</published><modified>1981-05-01 00:00:00</modified><editiondate>1981-05-01</editiondate><htmlpath>https://denhollander.info/artikel/6514</htmlpath></article>
</articles></edition>
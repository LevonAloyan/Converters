<edition><articles><article><jaar>1984</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1984</searchword><id>6428</id><udhid>UDH:TvAR/6428</udhid><titel>Pachtwet en natuur- en landschapsbeheer</titel><searchwords><searchword>TvAR 11/1984</searchword><searchword>UDH:TvAR/6428</searchword></searchwords><attachments><attachment><name>1984_nr 11_Artikel_Roels.pdf</name><extention>pdf</extention><url>https://denhollander.info/download/6210/ci</url></attachment></attachments><inleiding>1. INLEIDING&#13;
In het kader van toepassing van de Relatienota ' worden, met tussenkomst van het Bureau Beheer Landbouwgronden (BBL), cultuurgronden aangekocht door Staats-bosbeheer of door particuliere terreinbeherende natuurbeschermingsorganisaties. Doel van deze aankopen is, zoals ook verwoord in de Relatienota, het door middel van een gericht beheer beschermen en/of tot ontwikkeling brengen van de actuele en/of potentiÃ«le natuur- en landschapswaarden van deze gronden. Voorzover de betreffende gronden gebruiksvrij verworven zijn of gebruiksvrij komen, kan de vraag zich voordoen langs welke weg dit beheer gestalte kan krijgen. Eigen beheer ligt in de rede, doch er kunnen zich termen voordoen, waarbij inschakeling van derden bij het beheer gewenst of noodzakelijk wordt geacht. Dit laatste moet gezien worden tegen de achtergrond, dat het agrarisch gebruik van de gronden geleid heeft tot de aanwezigheid van natuur- en landschapswaarden, in welke vorm dan ook. Met andere woorden: het agrarisch gebruik is een wezenlijk kenmerk van en ver-toont een actieve wisselwerking met deze gronden en de zich daarop bevindende waarden.&#13;
Vanuit deze invalshoek is de hierboven geschetste vraag langs welke weg het natuur- en landschapsbeheer gestalte kan krijgen, te herleiden tot de vraag, of en zo ja, welke mogelijkheden de Pachtwet in deze biedt en of de Pachtwet aanpassing behoeft om ten volle als instrument hiertoe te kunnen worden ingezet. De voorkeur voor de Pachtwet als instrument in deze is niet zozeer ingegeven door persoonlijke motieven, als wel door het feit, dat de wetgever de Pachtwet een exclusieve rol heeft toebedeeld inzake overeenkomsten tot ingebruikverstrekking van land (of hoeve) te-gen een contraprestatie ter uitoefening van de landbouw.2 Het onmiskenbare feit, dat het in de onderhavige situatie niet gaat om een bedrijfseconomisch verantwoor-de uitoefening van de landbouw - gelet op de beheersdoeleinden - doet aan dit principe niets af: het kardinale punt ligt bij de ingebruikverstrekking ter uitoefening van enige vorm van bodemcultuur uit een economisch oogmerk.3 Dit economisch oogmerk behoeft, getuige de jurisprudentie4, niet samen te vallen met een bedrijfs-matige uitoefening van de landbouw, in casu met een bedrijfseconomisch verant-woorde uitoefening van de landbouw.&#13;
In het hiernavolgende zal worden ingegaan op de potenties van de huidige Pacht-wet inzake natuur- en landschapsbeheer, waarbij het accent zal komen te liggen op de breedte en niet zozeer op de diepte, gezien de veelomvattendheid van het onder-werp.5 Tot slot zal worden stilgestaan bij enkele aspecten van de pachtbeheersover-eenkomsten.</inleiding><content>2. ESSENTIALIA VAN EEN PACHTOVEREENKOMST&#13;
Onder een pachtovereenkomst wordt verstaan (art. 1 lid 1 sub d Pachtwet) 'elke overeenkomst, in welke vorm en onder welke benaming ook aangegaan, waarbij de ene partij zich verbindt aan de andere partij tegen voldoening van een tegenprestatie een hoeve of los land in gebruik te verstrekken ter uitoefening van de landbouw'. Indien de door prof. mr P. de Haan gemaakte indeling6 wordt gehanteerd, zijn als wezenlijke elementen van een pachtovereenkomst te onderscheiden:&#13;
1. het verbintenisrechtelijk karakter van de pacht;&#13;
2. het object: onroerend goed;&#13;
3. recht van de pachter op gebruik;&#13;
4. doel van het gebruik: uitoefening van de landbouw;&#13;
5. kenmerken van het gebruik: zorg, zeggenschap en risico;&#13;
6. tegenprestatie van de pachter voor het gebruik.&#13;
2.1. Het verbintenisrechtelijk karakter van de pacht&#13;
Evenals elke overeenkomst is de pachtovereenkomst onderworpen aan art. 1356 BW, alwaar voorwaarden worden gesteld aan de bestaanbaarheid van overeen-komsten (wilsovereenstemming, bekwaamheid om een verbintenis aan te gaan, be-paald onderwerp, geoorloofde oorzaak). De Pachtwet kent een nadere regeling in-zake de wilsovereenstemming (art. 8 en 9) en het onderwerp van de overeenkomst (zie hierna). De jurisprudentie heeft nader vorm gegeven aan de bekwaamheid om een pachtovereenkomst aan te gaan.7 2.2. Het object: onroerend goed&#13;
Bij de omschrijving van de pachtovereenkomst kwam al een tweetal objecten van onroerend goed naar voren: hoeve en los land. Het begrip hoeve vindt zijn nadere uitwerking in art. 1 lid 1 sub c van de Pachtwet, doch het begrip los land wordt als zodanig niet gedefinieerd. Gelet echter op de omschrijving van het begrip landbouw in art. 1 lid 1 sub b kan land omschreven worden als 'grond waarop enige vorm van landbouw wordt of kan worden uitgeoefend'.8&#13;
2.3. Recht van de pachter op gebruik&#13;
De pachter heeft het recht het gepachte zelf te gebruiken ter uitoefening van de land-bouw, maar een plicht tot persoonlijk gebruik is geen essentiale.9 Eigen gebruik door de pachter is regel en kan door de verpachter ook worden verlangd10, omdat de pachtovereenkomst intuitu personae, met het oog op persoon en kwaliteiten van de pachter, door de verpachter wordt aangegaan.&#13;
2.4. Doel van het gebruik: uitoefening van de landbouw&#13;
De wijze waarop het begrip uitoefening van de landbouw in de jurisprudentie gestal-te heeft gekregen is opmerkelijk te noemen. Opmerkelijk, omdat het tweetal aspec-ten, dat met dit begrip verbonden is, afzonderlijk bezien in tegenovergestelde rich-ting is uitgewerkt. Met betrekking tot het eerste aspect - uitoefening - geeft de jurisprudentie in deze een ruime interpretatie te zien: geen vereiste van een be-drijfsmatige uitoefening." Het tweede aspect betreft het doel van de vruchttrek-king. Landbouw, zoals omschreven in de Pachtwet, omvat elke vorm van bodem-cultuur, behoudens bosbouw. Bij deze bodemcultuur gaat het om vruchttrekking. De jurisprudentie voegt hieraan toe, dat deze vruchttrekking een economisch oog-merk moet bezitten.12 Door deze nadere specificatie van het doel van de vrucht-trekking enerzijds en de ruime interpretatie van het begrip uitoefening anderzijds ontstaat de inconsequentie dat bijvoorbeeld overeenkomsten inzake het weiden van renpaarden of het stallen van handelsvee e.d. niet onder het pachtregime vallen, doch overeenkomsten betreffende het weiden van handelsvee of het weiden van ponies als pachtovereenkomsten worden aangemerkt. 2.5. Kenmerken van het gebruik: zorg, zeggenschap en risico&#13;
Met betrekking tot de zorg voor de exploitatie kan een onderscheid worden gemaakt tussen de zorg voor het gepachte en de zorg voor het zich daarop bevindende gewas en vee. De zorg voor het gepachte hangt ten nauwste samen met het behoorlijk ge-bruik daarvan, dat de verpachter van de pachter mag eisen. Ingeval bij pacht -contracten natuur- en landschapsdoeleinden een rol spelen, houdt dit naar mijn me-ning in, dat een nadere regeling in deze mogelijk is met betrekking tot het nalaten van het uitvoeren van cultuurtechnische werken, alsmede met betrekking tot het ple-gen van onderhoud, voorzover laatstgenoemde verband houdt met het behoorlijk gebruik door de pachter van het gepachte. Indien het onderhoud het karakter gaat aannemen van werkzaamheden ten dienste van de verpachter, is al ras sprake van nevenverplichtingen, welke al naar gelang van de aard en de omvang der werkzaam-heden als buitensporig aangemerkt kunnen worden.13&#13;
Voor zover verpachters invloed - om hem moverende redenen - zich tevens uit-strekt over de zorg voor het op het gepachte zich bevindende gewas en vee, kan gesproken worden over economische medezeggenschap over de exploitatie. Hierbij grijpt de verpachter in in de vrijheid van beslissing, die de pachter heeft de exploita-tiemogelijkheden van het gepachte zo economisch mogelijk aan te wenden. Uit de jurisprudentie valt de conclusie te trekken, dat aan de bedrijfseconomische vrijheid van de pachter geen stringente beperkingen mogen worden opgelegd. Het gemaakte voorbehoud 'stringente' geeft al aan, dat er (de laatste tijd) enige ruimte wordt gebo-den indien natuur- en landschapsbelangen in het geding zijn: het 'gebruik ter uit-oefening van de landbouw' is aan een zekere evolutie onderhevig ten gunste van natuur- en landschapsbehoud.14&#13;
Volledigheidshalve moet worden opgemerkt, dat de ruimte betreffende de exploi-tatiebedingen in belangrijke mate bepaald wordt door de invloed hiervan op de pachtprijs.15 Deze invloed speelt tevens een rol bij het laatste kenmerk van het ge-bruik: het risico van de exploitatie. Kenmerkend hierbij is, dat het oogstrisico ligt bij de pachter, al is het mogelijk, dat de verpachter een evenredig aandeel krijgt in de bruto- of netto-opbrengst (na voorafgaande goedkeuring door de Grondkamer ex. art. 13 Pachtwet). Pachters aandeel (in het oogstrisico) dient echter doorslagge-vend te zijn, gelet op het feit, dat anders de bedoeling der partijen (het aangaan van een pachtovereenkomst) moeilijk te doorgronden valt op het punt van de tegen-prestatie: de essentie ligt in het feit, dat verpachters aandeel in het oogstrisico door de partijen bedoeld is als tegenwaarde voor het door de verpachter verstrekte ge-bruik van het gepachte.16&#13;
Het begrip gebruik resumerend kan tot de conclusie worden gekomen, dat er pas sprake is van gebruik in de zin van de Pachtwet, indien gelijktijdig aan de trias zorg, zeggenschap en risico is voldaan.&#13;
2.6. Tegenprestatie van de pachter voor het gebruik&#13;
Onder tegenprestatie in de zin van art. 1 lid 1 onder d van de Pachtwet wordt ver-staan: elke prestatie van de pachter, welke door partijen als vergoeding (tegenwaar-de) voor het gebruik is bedoeld.17 Hierbij is de vorm, waarin de tegenprestatie wordt geleverd geen bestaanscriterium voor een pachtovereenkomst. Is evenwel vastgesteld - aan de hand van voornoemde essentialia - dat er sprake is van een pachtovereenkomst, dan kent de Pachtwet een dwingendrechtelijke regeling voor de wijze, waarop de samenstelling der tegenprestatie haar beslag dient te krijgen (art. 13 en 14). Als tegenprestatie kan slechts bedongen worden een pachtprijs met of zonder bijkomstige verplichtingen, waarbij de bijkomstige verplichtingen een neven-verplichting dienen in te houden. In geval van beheersactiviteiten door de pachter ten gerieve van een verpachtende natuurbeschermingsorganisatie kan dit laatste, zo-als onder 2.5 aangegeven, leiden tot een conflict18, culminerend in een situatie, dat de beheersactiviteiten een dusdanige omvang hebben, dat de vergoeding voor de be-heersactiviteiten de hoogte der tegenprestatie voor het gebruiksrecht evenaart of overtreft. Er kan in dit geval niet meer gesproken worden van een nevenverplichting, zodat aparte goedkeuring van de Grondkamer ex art. 13 lid 3 Pachtwet nodig is. In feite is hier sprake van een menging van een tweetal overeenkomsten, namelijk een pachtovereenkomst en een beheersovereenkomst, welke nadere aandacht vraagt.&#13;
3. PACHTOVEREENKOMST EN BEHEERSOVEREENKOMST: SEGREGATIE OF INTEGRATIE?&#13;
Eerder heeft de vraag zich voorgedaan of twee separate overeenkomsten, in casu een pacht- en een beheersovereenkomst, uitkomst kunnen bieden voor de restricties van Wet en jurisprudentie inzake natuur- en landschapsbeheer.19 Naar mijn mening laat de Pachtwet dit (thans) niet toe. Zodra de Grondkamer naast de pachtovereen-komst, waarin de door de Pachtwet en jurisprudentie toegelaten verhouding tussen pachter en verpachtende natuurbeschermingsorganisatie is neergelegd, de separate beheersovereenkomst, inhoudende een additionele regeling van de beheersverplichtingen en -vergoeding van de pachter, onder ogen krijgt, zal laatstgenoemde overeen-komst bij de toetsing van de pachtverhouding betrokken worden. Dit laatste vanwe-ge het feit, dat beide overeenkomsten gesloten zijn tussen dezelfde contractpartners en beide overeenkomsten betrekking hebben op hetzelfde onroerend goed-object. De omstandigheid, dat de pachter voor zijn beheersactiviteiten een vergoeding ont-vangt, welke los staat van de hoogte van de pachtprijs, verandert aan dit feit niets.&#13;
Een volgende vraag die zich aandient is of, ingeval er sprake is van pacht vrij e gron-den waar natuur- en landschapswaarden aanwezig zijn, tussenkomst van een derde, onafhankelijke partij in deze uitkomst kan bieden om te komen tot uitgebreidere be-heersactiviteiten van de pachter ten dienste van de verpachtende natuurbescher-mingsorganisatie.20 Het gaat hierbij om een constructie, waarin tussen pachter en verpachtster een pachtovereenkomst tot stand wordt gebracht. Tegelijkertijd sluit de pachter een beheersovereenkomst af met de derde partij (bijv. het BBL), waarin (aanvullend) de beheersactiviteiten van de pachter worden geregeld. Middels een (beheers-)overeenkomst tussen de derde partij en de verpachtster ontstaat er zeker-heid voor laatstgenoemde inzake pachters beheersactiviteiten, doch de primaire ver-antwoordelijkheid hiervoor ligt in het onderhavige geval bij de derde partij. Voor-bijgaande aan o.a. verschillen in afdwingbaarheid van nakoming van de pachtover-eenkomst en de beide beheersovereenkomsten en in ogenschouw nemende, dat deze constructie meer een theoretische dan een praktische waarde bezit, kan hierover het volgende worden opgemerkt.&#13;
De pachtovereenkomst en de beide beheersovereenkomsten hebben betrekking op hetzelfde object. De pachter heeft belang bij het gebruiksrecht van het onderhavige object; voor de verpachtende natuurbeschermingsorganisatie en de derde partij (bijv. het BBL) is het beheer van het object, gericht op de instandhouding van de aanwezige natuur- en landschapswaarden, het (primaire) doel. Is de mogelijkheid aanwezig dat de pachtovereenkomst wordt aangegaan onder de voorwaarde, dat de-ze alleen van kracht wordt indien de Grondkamer deze volledig goedkeurt, inclusief een expliciete verplichting voor de pachter tot het afsluiten van een beheersovereen-komst met de derde partij? Naar mijn mening laat art. 61 Pachtwet dit niet toe: de Grondkamer heeft de bevoegdheid een pachtovereenkomst bindend te wijzigen. Als alternatief hiervoor kunnen partijen een ontwerp-pachtovereenkomst ter goedkeu-ring aan de Grondkamer aanbieden ex art. 7 Pachtwet, eventueel zonder in de pacht-overeenkomst de verplichting voor de pachter tot het afsluiten van een beheersover-eenkomst op te nemen, zodat duidelijkheid ontstaat over de inhoud van de pacht-overeenkomst.&#13;
Hierdoor ontstaat naar mijn mening de situatie, dat de verpachtster, na de verkre-gen goedkeuring van de ontwerp-pachtovereenkomst, het afsluiten van de pacht-overeenkomst (impliciet) afhankelijk stelt van de bereidheid van de pachter om met de derde partij een beheersovereenkomst aan te gaan. Is hierbij sprake van een ge-oorloofde oorzaak met betrekking tot het afsluiten van de beheersovereenkomst? Er kan, met een voorzichtige interpretatie, sprake zijn van dwang voor de pachter, in-dien hij - bijvoorbeeld bij een tekort aan beschikbaar komende pachtgronden op de grondmarkt - groot belang heeft bij het gebruiksrecht van het object ter uit-oefening van de landbouw ter continuering van zijn bedrijf.21 Ook zijn er situaties denkbaar dat er sprake kan zijn van dwaling van de pachter ten opzichte van het bestanddeel beheer. Met stelligheid kan evenwel deze vraag niet bevestigend beant-woord worden.&#13;
Met het oog op het bovenstaande moet nog even stilgestaan worden bij art. 66 sub B van de Wet agrarisch grondverkeer. Bij invoering van de (persoonsgebonden) toetsingscriteria van de WAG vindt er mede een wijziging plaats van art. 5 Pacht-wet, waarbij het nieuwe art. 5 lid 4 aandacht behoeft. Mr. Ph.A.N. Houwing heeft er reeds op gewezen, dat anders dan het vergelijkbare art. 8 lid 4 WAG, in eerst-genoemd artikel de mogelijkheid aanwezig is tot verplichting van de pachter tot het afsluiten van een beheersovereenkomst in daartoe aangewezen relatienotagebie-den.22 Er is dus geen sprake van een ongeoorloofde oorzaak in de zin van dwang voor de pachter.&#13;
In juridisch-formele zin kan hiermede de mogelijkheid geopend worden, dat mid-dels de voormelde constructie van drie contract-partners de verpachtster een ver-gaande vorm van beheer kan opleggen aan de pachter, afgezien van de voorwaarden die bij een AMvB inzake bedoeld art. 5 lid 4 Pachtwet eventueel hieraan gesteld kun-nen worden. Uit een oogpunt van rechtsgelijkheid komt het me voor, dat dan ook ten aanzien van niet-relatienotagebieden de verplichting tot het afsluiten van een be-heersovereenkomst als een geoorloofde oorzaak zou moeten worden aangemerkt, zodat in dat geval de constructie van drie contract-partners juridisch sluitend zou zijn.&#13;
De consequentie van Ã©Ã©n en ander zou zijn, dat het regiem van de Pachtwet om-zeild kan worden, hetgeen naar mijn mening ontoelaatbaar is. Dit pleit er voor art. 5 lid 4 Pachtwet aan te laten sluiten bij de redactie van art. 8 lid 4 WAG: geen ver-plichting voor de pachter tot het afsluiten van een beheersovereenkomst.&#13;
Concluderend kan worden gesteld, dat een segregatie van pacht- en beheersovereen-komsten thans geen vergaande mogelijkheden lijkt te bieden om te komen tot een beheerstaak van de pachter voor gebieden, waar natuur- en landschapswaarden het primaat hebben.&#13;
Bij integratie van pacht- en beheersovereenkomst is sprake van een gemengd contract23, waarbij afhankelijk van de beoogde beheersactiviteiten de absorptie- of de cumulatie-theorie van toepassing is. In laatstgenoemd geval is het van belang, dat de beheersactiviteiten zich niet verder uitstrekken dan thans Wet en jurisprudentie in deze toelaatbaar achten en tevens, dat de beheersvergoeding voor de pachter op een lager niveau ligt dan de vastgestelde tegenprestatie voor het gebruiksrecht van het pachtobject, gelet op de huidige jurisprudentie in deze.&#13;
Voor meer omvattende beheersactiviteiten van de pachter is het dus noodzakelijk, dat de Pachtwet in deze een wijziging ondergaat om de pachtbeheersovereenkomst als gemengd contract voluit mogelijk te maken.24&#13;
4. ENKELE ASPECTEN VAN EEN PACHTBEHEERSOVEREENKOMST&#13;
Bij een pachtbeheersovereenkomst is sprake van een combinatie van een tweetal overeenkomsten, namelijk een pachtovereenkomst, waarin het gebruiksrecht van de grond aan de pachter wordt verstrekt en een beheersovereenkomst, waarin pachters beheersverplichtingen zijn neergelegd.&#13;
Voor wat betreft de te creÃ«ren toepassingsmogelijkheden van een pachtbeheers-overeenkomst kan gedacht worden aan een koppeling hiervan aan bepaalde, daartoe aangewezen gebieden of aan bepaalde categorieÃ«n van verpachters. Dit laatste wordt onder meer bepleit door enkele natuurbeschermingsorganisaties.25 Bedacht moet evenwel worden dat terreinbeherende natuurbeschermingsorganisaties ook gronden in eigendom hebben, waarop een normale agrarische exploitatie plaatsvindt, zoals bijvoorbeeld in geval van landgoederen. Toepassing in dergelijke gevallen van een pachtbeheersovereenkomst moet als ongewenst en als oneigenlijk gebruik van het in-strument worden beschouwd, mede uit oogpunt van rechtszekerheid en -gelijkheid voor de betrokken pachters. Toepassing van dit instrument in daartoe aangewezen gebieden kent dit bezwaar niet.&#13;
Met betrekking tot de aan te wijzen gebieden dient een onderscheid te worden aangebracht in de wijze, waarop uitoefening van de landbouw nog mogelijk is. Ge-bieden, waarin naast natuur- en landschapsbeheer een continue bedrijfsmatige uit-oefening van de landbouw mogelijk is, kunnen worden aangemerkt als beheers-gebieden en komen in dat geval niet voor toepassing van de pachtbeheersovereen-komst in aanmerking. Stellen de beheersdoelstellingen zodanige eisen aan de be-drijfsvoering, dat ondernemingsgewijze agrarische exploitatie niet langer houdbaar lijkt, dan is sprake van reservaatsgebieden26 - het agrarisch gebruik vormt een nevenfunctie27 - en ligt toepassing van de pachtbeheersovereenkomst in de rede. Dit laatste kan evenzeer gelden voor in eigendom van een (particuliere) natuur-beschermingsorganisatie zijnde terreinen, die niet als zodanig zijn aangewezen als reservaatsgebied, doch waar de agrarische exploitatie ondergeschikt is aan de be-scherming van de natuur- en landschapswaarden. Aarzelend sta ik evenwel tegenover de in het voorstel van prof. mr P. de Haan en mr W.J. Wolff28 naar voren tredende mogelijkheid om buiten de in het kader van de relatienota daartoe aangewezen gebieden, waarin naast natuur- en landschapsbe-heer een continue bedrijfsmatige uitoefening van de landbouw mogelijk is, het in-strument van de pachtbeheersovereenkomst te kunnen inzetten.&#13;
Hierdoor kan immers de situatie ontstaan, dat in vergelijkbare gebieden in het ene geval de pachter vrij is in het al dan niet afsluiten van een beheersovereenkomst, zonder dat zijn pachtovereenkomst in deze kan worden aangetast (beheersgebieden), terwijl in het andere geval de verpachtende natuurbeschermingsorganisatie of meer algemeen de verpachter de mogelijkheid wordt geboden, om de bestaande pacht-overeenkomst om te zetten in een pachtbeheersovereenkomst.&#13;
Anderzijds ben ik mij er van bewust, dat voordeel van het voorstel van De Haan en Wolf f is, dat de in de jurisprudentie waargenomen evolutie inzake de vraag, in hoeverre pachters beheersverplichtingen zijn aan te merken als buitensporig, terug-gedrongen kan worden voor die gebieden, waar na toetsing het instrument van de pachtbeheersovereenkomst niet toelaatbaar wordt geacht. Door een wettelijke rege-ling inzake de aanwijzing van beheers- en reservaatsgebieden zal voorkomen moeten worden, dat gebieden, die uit de aard van hun karakter zijn aan te merken als be-heersgebieden, worden aangewezen als reservaatsgebieden met het oogmerk hierop het instrument van de pachtbeheersovereenkomst van toepassing te laten verklaren. In deze onderschrijf ik dan ook de koppeling, die de Regering heeft aangebracht tus-sen de toekomstige Beheerswet Landbouwgronden en de wijziging van de Pachtwet in verband met de introductie van de pachtbeheersovereenkomsten.29&#13;
Het verschil in uitgangspunt tussen beheersgebieden en reservaatsgebieden (of meer in het algemeen gebieden waar pachtbeheersovereenkomsten kunnen worden afgesloten) zal ook zijn uitwerking hebben in de vergoeding die de pachter ontvangt voor zijn beheersactiviteiten. In beheersgebieden, waar de inpasbaarheid van het be-heer in de agrarische bedrijfsvoering voorop staat, wordt de beheersvergoeding ge-vormd door het inkomensverlies, dat ontstaat door de aangepaste bedrijfsvoering en wordt gerelateerd aan de in de regio gebruikelijke bedrijfsuitoefening. De be-heersvergoeding als onderdeel van een pachtbeheersovereenkomst zal gebaseerd zijn op de arbeidsinzet van de pachter, de extra gemaakte onkosten en de waarde van het geoogst produkt, met name in geval geen (continuering van een) bedrijfsmatige agrarische exploitatie van het pachtobject wordt nagestreefd.&#13;
5. TOT SLOT&#13;
In het voorafgaande zijn enige hoofdlijnen aangegeven van de verhouding Pachtwet en natuur- en landschapsbeheer, waarbij ook de pachtbeheersovereenkomsten zijn aangestipt. Onderbelicht is echter gebleven de noodzakelijk te achten koppeling van de toekomstige Beheerswet Landbouwgronden met de wijziging van de Pachtwet in verband met de introductie van de pachtbeheersovereenkomsten. Ook was in dit ar-tikel weinig ruimte aanwezig voor het leggen van relaties naar andere, met de wijzi-ging voormeld van de Pachtwet verband houdende, wetten30, alsmede voor een uit-gebreidere beschouwing over de pachtbeheersovereenkomsten. Onder dit voorbehoud hoop ik een bijdrage aan de discussie te hebben geleverd.</content><legacyfootnotes>1. Nota betreffende de relatie landbouw en natuur- en landschapsbehoud, Tweede kamer, zitting 1974-1975, 13285, nrs. 1-2.&#13;
2. Getuige de omschrijving van een pachtovereenkomst in art. 1 lid 1 sub d van de Pachtwet.&#13;
3. Zie bijv. Pachtkamer Hof Arnhem, 13 maart 1972, P. 1972, 3070 en C.G. 22 januari 1968, P. 1968, 2359: van pacht is slechts sprake indien de ingebruikgeving geschiedt tot enige vorm van bodem- cultuur uit een economisch oogmerk.4. Zie bijv.: Pachtkamer Hof Arnhem 11 november 1963 P. 1964, 2437 en Pachtkamer Hof Arnhem 9 oktober 1961 P. 1962, 2295: voor de vraag of een pacht- dan wel huurovereenkomst bestaat, is niet beslissend dat de gebruiker een bedrijf uitoefent, maar dat het huis met het daarbij behorende stuk land aan gebruiker voor landbouwdoeleinden is afgestaan.&#13;
5. Voor een meer uitgebreide verhandeling hierover zij verwezen naar mijn afstudeerscriptie 'Ruimtelijk beleid en Relatienotabeleid', Afd. der Geodesie, T.H. Delft, maart 1982.&#13;
6. Prof.mr P. de Haan - Pachtrecht 1969, blz. 121-122.&#13;
7. Zie Pachtkamer Hof Arnhem, 24 mei 1943 NJ 1943, 678; Pachtkamer Hof Arnhem 28 maart 1949, P. 1951, 1258; Pachtkamer Hof Arnhem 12 januari 1959, P. 1959, 2010, alsmede inzake onder verpachting art. 32 Pachtwet.&#13;
8. De Haan t.a.p., blz. 183.&#13;
9. Art. 32 Pachtwet opent de mogelijkheid van onderverpachting. Vergelijk ook bijvoorbeeld Pacht- kamer Hof Arnhem 13 april 1953, P. 1953, 1537 en 12 maart 1956, P. 1956, 1768.&#13;
10. Art. 25 lid 1 Pachtwet - gebruik van het gepachte door de pachter, zoals het een goed pachter betaamt.&#13;
11. De wijziging van de Pachtwet bij het van kracht worden van de (persoonsgebonden) toetsingscriteria van de Wet agrarisch grond verkeer tendeert evenwel naar een bedrijfsmatige uitoefening van de land bouw als vereiste voor een pachtovereenkomst, gezien het criterium hoofdberoep, dat aan de (nieuwe) pachter kan worden gesteld. Zie voor jurisprudentie onder noot 4.&#13;
12. Zie bijv.: Pachtkamer Hof Arnhem 13 maart 1972, P. 1972, 3070 en C.G. 22 januari 1968, P. 1968, 2359: van pacht is slechts sprake indien de ingebruikgeving geschiedt tot enige vorm van bodem- cultuur uit een economisch oogmerk.&#13;
13. Zie bijv. C.G. 12 maart 1973, P. 1974, 3174.&#13;
14. Illustratief in deze is de beschikking van de C.G. 31 maart 1980, ongepubliceerd: tussen 15 mei en 15 juni mag het gepachte niet worden gerold, gemest, gemaaid en beweid ten behoeve van een zo op timaal mogelijke weidevogelstand. Voor een uitgebreid overzicht inzake buitensporige nevenbedingen in pachtovereenkomsten zij verwezen naar het artikel van M.C. Geuze in De Pacht, augustus 1981, blz. 340 e.v.&#13;
15. Getuige de min of meer principe uitspraak van de Centrale Grondkamer: het algemeen belang van natuurbescherming en natuurwetenschap rechtvaardigt de bepaling in het pachtcontract, die de pach ters in hun bedrijfsvoering enigszins beperkt, nu met die beperkingen ook in de overeengekomen pachtprijs is rekening gehouden (C.G. 1964, P. 2536).&#13;
16. Zie Pachtkamer Hof Arnhem 21 mei 1951, NJ 1952, 179: beslissend is voor wie de produkten geteeld werden en aan wie zij mitsdien toebehoorden.&#13;
17. De Haan t.a.p., blz. 135.&#13;
18. Zie bijv. Pachtkamer Hof Arnhem 28 december 1953, P. 1954, 1566, tegenover de pachtprijs van 1 gulden per jaar kan men de onderhoudslasten van 400 gulden bij een pachtwaarde van 600 gulden moeilijk bijkomstig noemen.&#13;
19. Mr N.M. Zijp - Naar een integratie van landbouw en natuurbeschermingsbeheer, De Pacht, novem- ber 1975.&#13;
20. Onafhankelijkheid, ook in financiÃ«le zin, van de derde partij is een vereiste in deze, omdat anders de reÃ«le mogelijkheid aanwezig is, dat verpachtster en derde partij als Ã©Ã©n partij worden aangemerkt, gelet op het oogmerk en het object der overeenkomsten.&#13;
21. Hierin ligt ook het wezenlijke verschil met de situatie in beheersgebieden. In beheersgebie- pachtverhoudingen tot stand gekomen los van de vraag of de pachter zijn bedrijfsopzet en -voering mede richt op doeleinden van natuur- en landschapsbehoud. Het staat de pachter vrij in een later sta dium pas te beslissen omtrent het afsluiten van een beheersovereenkomst, zÃ³nder dat zijn pachtover- eenkomst op het spel staat: hier is dus in ieder geval wel sprake van een geoorloofde oorzaak.&#13;
22. Mr. Ph.A.N. Houwing - De wijziging van de Pachtwet ingevolge de Wet agrarisch grondverkeer, De Pacht, oktober 1981.&#13;
23. Zie hieromtrent De Haan, t.a.p. blz. 105 e.v.&#13;
24. Twee separate overeenkomsten komt me minder gewenst voor, gelet op de onderlinge samenhang in en het object van beide overeenkomsten.&#13;
25. Zie brief d.d. 26 maart 1982 van de Stichting Natuur en Milieu en de Vereniging tot Behoud van Natuurmonumenten in Nederland aan de leden van de Tweede Kamer der Staten-Generaal.&#13;
26. Relatienota, t.a.p. blz. 37.&#13;
27. De Relatienota spreekt duidelijk over een agrarische nevenfunctie, doch art. 8 lid 4 en het in het art. 66 sub B bedoelde art. 5 lid 4 van de Wet agrarisch grondverkeer noemen deze nevenfunctie niet meer expliciet. Zeker ten aanzien van art. 5 lid 4 is hier mijns inziens sprake van een omissie van de Wetgever, omdat de 'uitoefening van de landbouw' een essentieel kenmerk vormt van een pachtovereenkomst.&#13;
28. Prof .mr P. de Haan en mr W.J. Wolff - Voorstel tot een wettelijke regeling van een pachtbeheers- overeenkomst, Agrarisch Recht, augustus 1984.&#13;
29. Persbericht Ministerie van Landbouw en Visserij, d.d. 12 februari 1981, nr. 46.&#13;
30. Bijvoorbeeld art. 4 Jachtwet. Blijkens dit artikel komt het jachtrecht toe aan de pachter, tenzij de verpachter zich het jachtrecht voorbehoudt. Gelet op de natuur- en landschapsdoeleinden van de ver-pachtster in geval van pachtbeheersovereenkomsten, alsmede de in de Jachtwet geformuleerde plicht van de jachthouder ten aanzien van het wildbeheer en de aansprakelijkheid in deze van de jachthou-der, dient bij pachtbeheersovereenkomsten de verpachtster in principe jachthoudster te zijn uit kracht der Wet, tenzij partijen anders overeen komen.</legacyfootnotes><footnotes><footnote/></footnotes><auteurs>Ir E.J.W. Roels</auteurs><published>1984-11-01 00:00:00</published><modified>1984-11-01 00:00:00</modified><editiondate>1984-11-01</editiondate><htmlpath>https://denhollander.info/artikel/6428</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2018</searchword><id>14729</id><udhid>UDH:TvAR/14729</udhid><titel>Fiscale Kroniek 2017</titel><searchwords><searchword>TvAR 1/2018</searchword><searchword>UDH:TvAR/14729</searchword></searchwords><attachments><attachment><name>19570.pdf</name><extention>pdf</extention><url>https://denhollander.info/download/19570/ci</url></attachment></attachments><inleiding>&lt;p&gt;Graag zet ik de traditie voort van het publiceren van een kroniek van het agro-fiscale recht in het afgelopen jaar.&lt;br/&gt;Hierbij zal ik ingaan op de belangrijkste ontwikkelingen in 2017 op het gebied van fiscale regelgeving en jurisprudentie betrekking hebbend op de land- en tuinbouw. Op onderdelen zal daarin een doorkijk naar 2018 besloten liggen.&lt;br/&gt;Deze kroniek behelst feitelijk de uitgeschreven versie van de presentatie die ik gehouden heb op de Actualiteitendag agrarisch recht van 12 januari 2018 op Papendal te Arnhem.&lt;br/&gt;Achtereenvolgens zullen de volgende onderwerpen worden behandeld:&lt;br/&gt;1. Het regeerakkoord van het kabinet Rutte III&lt;br/&gt;﻿2. Het fosfaatreductieplan en de introductie van fosfaatrechten&lt;br/&gt;3. De afschaffing van de landbouwregeling in de omzetbelasting&lt;br/&gt;﻿4. De landbouwvrijstelling in de inkomstenbelasting&lt;br/&gt;5. Beleidsevaluaties Natuurschoonwet en regelingen voor bos en natuur&lt;br/&gt;6. Duurzame energie: zon op land&lt;br/&gt;7. Jurisprudentie&lt;br/&gt;8. Slot&lt;/p&gt;</inleiding><content>&lt;h3&gt;1. Het regeerakkoord van het kabinet Rutte III&lt;/h3&gt;&lt;p&gt;Op 10 oktober 2017 presenteerden de fractievoorzitters van VVD, CDA, D66 en ChristenUnie hun regeerakkoord ‘Vertrouwen in de toekomst’. Onder het kopje ‘Hervorming belastingstelsel’ wordt daarin een reeks belastingmaatregelen voorgesteld waarvan we de volgende, in het oog springende, noemen:&lt;/p&gt;&lt;ul&gt;&lt;li class="streepjes"&gt;Invoering van een tweeschijvenstelsel in de inkomstenbelasting: 36,95% en 49,5%;&lt;/li&gt;&lt;li class="streepjes"&gt;Verhoging van het lage btw-tarief van 6% naar 9%;&lt;/li&gt;&lt;li class="streepjes"&gt;Geleidelijke verlaging van de tarieven in de vennootschapsbelasting van 20% (tot € 200.000 winst) en 25% (boven € 200.000 winst) naar respectievelijk 16% en 21% in 2021;&lt;/li&gt;&lt;li class="streepjes"&gt;Verhoging van het ‘aanmerkelijk belang’-tarief (‘box 2’) van 25% naar 28,5%;&lt;/li&gt;&lt;li class="streepjes"&gt;Uitwerking van een stelsel van vermogensrendementsheffing (‘box 3’) waarbij wordt aangesloten bij het werkelijke rendement op het vermogen.&lt;/li&gt;&lt;/ul&gt;&lt;p&gt;In het oog springende maatregelen op agrofiscaal gebied zijn in het regeerakkoord niet te vinden.&lt;/p&gt;&lt;p&gt;Wel wordt in het regeerakkoord aangegeven dat aftrekposten in de inkomstenbelasting nog slechts kunnen worden verrekend tegen het tarief van de eerste schijf (36,95%). In zijn brief aan de tweede kamer van 7 december 2017 bevestigt de minister van Financiën dat dit ook geldt voor de voor ondernemers relevante zelfstandigenaftrek en MKB-winstvrijstelling van 14% van de winst.[2] Omdat de meeste agrarische ondernemers nog altijd ondernemer zijn in de inkomstenbelasting en vaak meerdere gezinsleden als ondernemer bij dezelfde onderneming betrokken zijn, zullen deze maatregelen zeker hun invloed hebben op de netto-inkomens in de sector, vooral bij hogere winsten.&lt;/p&gt;&lt;p&gt;‘Vluchten’ naar de rechtsvorm van de besloten vennootschap zal echter niet direct een oplossing zijn. Niet alleen compenseert de verhoging van het aanmerkelijk belangtarief de verlaging van de tarieven in de vennootschapsbelasting, ook is er de maatregel uit het regeerakkoord dat binnen bv’s straks geen afschrijving op gebouwen meer mogelijk is.&lt;/p&gt;&lt;h3&gt;2. Het fosfaatreductieplan en de introductie van fosfaatrechten&lt;/h3&gt;&lt;p&gt;Ook fiscaal hebben het fosfaatreductieplan en de introductie van een stelsel van fosfaatrechten de gemoederen flink bezig gehouden. Aan deze maatregelen kleven immers veel fiscale aspecten.&lt;/p&gt;&lt;p&gt;In het voorjaar van 2017 heeft dat geleid tot de instelling van de ‘Werkgroep Fiscale aspecten fosfaatregelingen melkveehouderij’. In deze werkgroep werken de Vereniging voor accountants- en belastingadviesbureau ‘VLB’[3] samen met de belastingdienst en het Ministerie van Financiën. Deze partijen kennen elkaar van het ‘Platform Landbouw’ waar vanuit jaarlijkse de Landelijke Landbouwnormen worden vastgesteld.[4] De werkgroep is in 2017 een aantal keren bijeen geweest. Op een aantal punten bestaat overeenstemming, op andere onderdelen moeten nog knopen worden doorgehakt.&lt;/p&gt;&lt;p&gt;Ik volsta hierna met de meest in het oog springende aspecten.&lt;/p&gt;&lt;p&gt;&lt;span class="italic"&gt;Afschrijving gekochte fosfaatrechten&lt;/span&gt;&lt;/p&gt;&lt;p&gt;Van meet af aan heeft de vraag gespeeld of de koper van fosfaatrechten op de aanschaffingskosten fiscaal kan afschrijven en aldus vanaf de aankoop geleidelijk ten laste van zijn fiscale winst kan brengen. Hierbij kan opgemerkt worden dat al vóór 1 januari 2018 in de praktijk betaald is voor de referentiehoeveelheid vee (de ‘gve-rechten’) die recht geeft op toekenning van fosfaatrechten in 2018.&lt;/p&gt;&lt;p&gt;Denkbaar is dat het wel of niet kunnen afschrijven op fosfaatrechten invloed heeft op de marktprijs. Deze liep al flink op in de loop van 2017, ondanks dat lange tijd het standpunt vanuit het Ministerie van Financiën was dat op fosfaatrechten niet zou kunnen worden afgeschreven, omdat de regeling van het stelsel van fosfaatrechten geen einddatum kent.&lt;/p&gt;&lt;p&gt;Zo tegen de kerst liep de spanning op dit punt nog verder op: ‘Financiën’ persisteerde in het standpunt dat geen afschrijving mogelijk is zonder een einddatum van het stelsel van fosfaatrechten en legde daarmee de bal voluit bij de minister van Landbouw. Deze pakte de handschoen op in haar brief van 20 december[5]. Daarin schrijft ze dat haar stellige verwachting is dat 1 januari 2028 is aan te merken als einddatum van de fosfaatrechten. In de zin daarna bevestigt ze dat daarmee de rechten afschrijfbaar zijn.&lt;/p&gt;&lt;p&gt;Enkele jaren geleden ontstond eenzelfde discussie over de afschrijfbaarheid van &lt;span class="italic"&gt;varkens- en pluimveerechten&lt;/span&gt;. Ook toen bracht de stellige verwachting aangaande een einddatum van deze rechten redding voor wat betreft de afschrijfbaarheid: deze rechten konden worden afgeschreven tot 1 januari 2018. In 2017 werd echter wel duidelijk dat 1 januari 2018 geen einddatum zou zijn voor deze rechten en werd van de zijde van de belastingdienst al het standpunt ingenomen dat in 2017 niet meer op varkens- en pluimveerechten kon worden afgeschreven.&lt;/p&gt;&lt;p&gt;Ook ten aanzien van deze rechten stelt minister Schouten in haar brief van 20 december dat 1 januari 2028 ook ten aanzien van deze rechten naar haar stellige verwachting de einddatum zal zijn. Daarmee is ook de afschrijving op die rechten (zij het wat meer in de tijd ‘uitgesmeerd’) gered.&lt;/p&gt;&lt;p&gt;&lt;span class="italic"&gt;Toepassing herinvesteringsreserve&lt;/span&gt;&lt;/p&gt;&lt;p&gt;Veel melkveehouders, deelnemers aan de Subsidieregeling bedrijfsbeëindiging veehouderij (de ‘Stoppersregeling’) maar ook anderen, zullen deze na de toekenning van de fosfaatrechten in 2018 te gelde maken door verkoop.&lt;/p&gt;&lt;p&gt;Omdat zij geen offer hebben gebracht voor het verkrijgen van de rechten, zal de volledige opbrengst ervan in beginsel tot de fiscale winst behoren. Van belang is dan of en in hoeverre deze (boek)winst kan worden opgenomen in een herinvesteringsreserve ter afboeking op bedrijfsmiddelen waarin daarna wordt geherinvesteerd[6].&lt;/p&gt;&lt;p&gt;Allereerst is hier van belang dat de belastingdienst zich op het standpunt heeft gesteld dat als de fosfaatrechten direct of zeer kort na de toekenning ervan worden verkocht, de rechten feitelijk niet hebben gefunctioneerd als &lt;span class="italic"&gt;bedrijfsmiddel&lt;/span&gt; binnen de onderneming en derhalve slechts als &lt;span class="italic"&gt;voorraad&lt;/span&gt; moeten worden aangemerkt. Toepassing van de herinvesteringsreserve is alleen mogelijk voor bedrijfsmiddelen.&lt;/p&gt;&lt;p&gt;Afgewacht moet worden of de belastingdienst zich hierin alsnog soepeler zal opstellen. Voorlopig moeten verkopers van fosfaatrechten met het standpunt van de belastingdienst rekening houden.&lt;/p&gt;&lt;p&gt;Als de boekwinst op fosfaatrechten wel in een herinvesteringsreserve mag worden opgenomen, rijst de vraag op welke herinvesteringen deze kan worden afgeboekt. Met name speelt hier de vraag of in dezelfde onderneming wordt geherinvesteerd of dat de ondernemer de boekwinst op de fosfaatrechten wenst te herinvesteren in een andere (nieuwe of bestaande) onderneming. &lt;/p&gt;&lt;p&gt;Op zichzelf is het mogelijk om te herinvesteren in &lt;span class="italic"&gt;dezelfde&lt;/span&gt; onderneming, maar dit kan uiteraard alleen als de verkoop van de fosfaatrechten niet gepaard gaat met staking van de gehele onderneming . Denkbaar is dat de ondernemer verder gaat met een andere of specifieke tak binnen dezelfde onderneming (bijvoorbeeld het opfokken van jongvee of akkerbouw bij een gemengd bedrijf).&lt;/p&gt;&lt;p&gt;In onderdeel 2.5 van het besluit van 27 oktober 2015 wordt aangegeven dat het door-investeren in een andere tak van dezelfde onderneming met zich mee kan brengen dat de onderneming over het geheel genomen zelfs niet &lt;span class="italic"&gt;gedeeltelijk&lt;/span&gt; is gestaakt, waardoor de herinvesteringsreserve gemakkelijker kan worden toegepast.[7] Maar ook als het beëindigen van de melkproductie wel gepaard gaat met staking van een gedeelte van de onderneming , is toepassing van de herinvesteringsreserve binnen het overblijvende gedeelte van de onderneming mogelijk, met name voor zover het gaat om bedrijfsmiddelen die binnen tien jaar afschrijfbaar zijn.&lt;/p&gt;&lt;p&gt;De regeling in art. 3.64 van de Wet inkomstenbelasting 2001 (‘&lt;span class="italic"&gt;Doorschuiving bij staking&lt;/span&gt;’) maakt het mogelijk om ook ‘over de ondernemingsgrens heen’ te herinvesteren in een andere onderneming. Voorwaarde is dan echter wel dat de onderneming waarin de herinvesteringsreserve is gevormd (het melkveebedrijf) &lt;span class="italic"&gt;geheel&lt;/span&gt; is gestaakt. Als de beëindiging van de melkproductie derhalve niet leidt tot staking van de gehele onderneming omdat een ander gedeelte van dezelfde onderneming wordt voortgezet, kan men de herinvesteringsreserve van de fosfaatrechten niet afboeken op de aanschaffings- of voortbrengingskosten van investeringen in een andere onderneming.&lt;/p&gt;&lt;p&gt;Naar aanleiding van de introductie van de fosfaatrechten en de veranderingen die dat in de sector met zich meebrengt bepleit de VLB opnieuw dat art. 3.64 ook van toepassing is in situaties waarin een &lt;span class="italic"&gt;gedeelte&lt;/span&gt; van de onderneming wordt gestaakt.&lt;/p&gt;&lt;p&gt;&lt;span class="bolditalic"&gt;De stoppersregeling en de herinvesteringsreserve&lt;/span&gt;&lt;/p&gt;&lt;p&gt;Bij de premies ingevolge de Subsidieregeling bedrijfsbeëindiging veehouderij speelt eerst nog de vraag naar het karakter van de premie. Is het een vergoeding voor te derven inkomen of geheel of ten dele een vergoeding in verband met het verlies van het vee (bedrijfsmiddelen)? Mogelijk wordt met de belastingdienst een praktische verdeling van de vergoeding over beide categorieën overeengekomen. Het aan het bedrijfsmiddel toe te rekenen gedeelte kan dan ook in een herinvesteringsreserve worden opgenomen.&lt;/p&gt;&lt;p&gt;Mogelijk zal de subsidieregeling ook op de voet van art. 3.54, lid 12, sub c, worden aangewezen als vorm van &lt;span class="italic"&gt;overheidsingrijpen&lt;/span&gt;. Ingevolge lid 9 kan een in een herinvesteringsreserve opgenomen gedeelte van de vergoeding dan bijvoorbeeld ook worden afgeboekt als wordt geherinvesteerd in gebouwen.&lt;/p&gt;&lt;p&gt;Verder kan de aanwijzing als overheidsingrijpen voorkomen dat de ‘stopper’ met een herrekening van de &lt;span class="italic"&gt;bedrijfsopvolgingsregeling&lt;/span&gt; voor de schenk- of erfbelasting[8] te maken krijgt als hij de onderneming of een gedeelte ervan binnen de voorafgaande vijf jaar krachtens schenking of erfrecht heeft verkregen.[9]&lt;/p&gt;&lt;p&gt;&lt;span class="italic"&gt;De liquiditeitsvoorziening fiscaal&lt;/span&gt;&lt;/p&gt;&lt;p&gt;Met banken is een &lt;span class="italic"&gt;liquiditeitsvoorziening&lt;/span&gt; overeengekomen, inhoudende dat de deelnemers aan de stoppersregeling een voorschot kunnen ontvangen op de opbrengst van de verkoop van de fosfaatrechten in 2018. Mochten de fosfaatrechten (vóór belastingheffing over de boekwinst op de rechten) minder opbrengen dan het bedrag van het voorschot (waar het niet naar uitziet), dan wordt het tekort kwijtgescholden.&lt;/p&gt;&lt;p&gt;Bedacht moet worden dat over de opbrengst van de fosfaatrechten in de meeste gevallen (behoudens toepassing van de herinvesteringsreserve) eerst belasting moet worden betaald; alleen de netto-opbrengst is dan beschikbaar voor terugbetaling van het voorschot van de bank.&lt;/p&gt;&lt;p&gt;Een eventuele kwijtschelding van het voorschot valt niet onder de &lt;span class="italic"&gt;kwijtscheldingswinstvrijstelling&lt;/span&gt; van art. 3.13, lid 1, sub a van de Wet inkomstenbelasting 2001.&lt;/p&gt;&lt;p&gt;&lt;span class="italic"&gt;Fosfaatrechten en bedrijfsopvolging&lt;/span&gt;&lt;/p&gt;&lt;p&gt;Door de ruime bedrijfsopvolgingsregeling binnen de erf- en schenkbelasting zal de eventuele waarde die de fosfaatrechten toevoegen aan een melkveebedrijf voor die belastingen in het algemeen geen probleem vormen bij bedrijfsopvolging binnen de familiekring.&lt;/p&gt;&lt;p&gt;Ook voor de inkomstenbelasting is de belastingclaim op de betreffende (meer)waarde van belang. Aan de overdrager en overnemer staat ten dienste de mogelijkheid van &lt;span class="italic"&gt;geruisloze doorschuiving&lt;/span&gt; van de onderneming of een gedeelte ervan op de voet van art. 3.63 van de Wet inkomstenbelasting 2001. Naar alle waarschijnlijkheid zal ook voor fosfaatrechten gaan gelden de mogelijkheid van ‘partiële doorschuiving’ van deze productierechten op grond van de goedkeuring in onderdeel 6 van het besluit van 13 oktober 2010.[10] Wel stelt de belastingdienst de voorwaarde dat niet alleen de fosfaatrechten dan worden overgedragen (en doorgeschoven), maar ook het melkvee. Verder zal men de betreffende goedkeuring mogelijk aanpassen in die zin dat geen partiële doorschuiving van alleen de rechten mogelijk is als deze tezamen met de gehele onderneming worden overgedragen.&lt;/p&gt;&lt;p&gt;&lt;span class="italic"&gt;Koopsomsplitsing&lt;/span&gt;&lt;/p&gt;&lt;p&gt;De introductie van het stelsel van fosfaatrechten doet ook een aloude discussie herleven en wel die van de koopsomsplitsing: als partijen een geheel bedrijf overdragen of een aantal samenhangende goederen waaronder fosfaatrechten, hoe dient dan de koopsom voor het geheel te worden toegerekend aan de verschillende onderdelen? Anders gezegd: wat is er binnen het geheel betaald voor het onderdeel fosfaatrechten?&lt;/p&gt;&lt;p&gt;Partijen zullen hierbij worden verleid tot fiscaal opportunisme: een verkoper van fosfaatrechten zal liever stellen dat hij toch vooral een prijs voor de grond heeft ontvangen (waarvan de boekwinst mogelijk onder de landbouwvrijstelling valt) of voor de tot het privévermogen behorende woning in plaats van voor de fosfaatrechten (waarvan de opbrengst geheel tot de belastbare winst behoort). Omgekeerd zal een koper liever hebben betaald voor relatief afschrijfbare fosfaatrechten dan voor (niet-afschrijfbare) grond.&lt;/p&gt;&lt;p&gt;De Hoge Raad heeft de spelregels bepaald in het arrest van 3 januari 1996.[11]:&lt;/p&gt;&lt;blockquote&gt;‘Op de Inspecteur lag immers de taak te bewijzen dat de in werkelijkheid door partijen betaalde prijzen afweken van de bedragen die waren neergelegd in de voormelde koopovereenkomst.’.&lt;/blockquote&gt;&lt;p&gt;Kortom, als partijen in de koopovereenkomst zelf aangeven hoe de totaalprijs moet worden verdeeld over de onderdelen, is het aan de inspecteur om te bewijzen dat partijen in werkelijkheid andere prijzen voor de onderdelen zijn overeengekomen. Dit is een zware bewijslast voor de inspecteur en geeft partijen binnen zekere grenzen de ruimte om expliciet overeen te komen welke prijs voor de diverse onderdelen is betaald. De Hoge Raad lijkt hiermee ook te erkennen dat het enkele feit dat een afzonderlijk onderdeel een bepaalde (markt)waarde heeft, nog niet wil zeggen dat van elkaar onafhankelijke partijen voor specifiek dat onderdeel binnen een over te dragen complex van zaken ook feitelijk een prijs overeen moeten komen die daarmee in lijn ligt. &lt;/p&gt;&lt;p&gt;Dat neemt echter niet weg dat de inspecteur bedacht zal blijven op al te opzichtig fiscaal gedreven ‘geschuif’ met de prijzen voor de onderdelen. Men zou kunnen zeggen: hoe hoger de waarde in het economisch verkeer van een bepaald onderdeel op zichzelf is, in absolute zin en in relatieve zin binnen het complex, des te minder aannemelijk is het dat voor dat onderdeel niets of een veel lagere prijs is betaald.&lt;/p&gt;&lt;p&gt;Met enige regelmaat leidt deze discussie tot rechtspraak. Daarin tracht de inspecteur doorgaans met een eigen taxatie te bewijzen dat de in de koopovereenkomst genoemde prijs niet kúnnen kloppen.&lt;/p&gt;&lt;p&gt;Te wijzen valt op de volgende recente uitspraken:&lt;/p&gt;&lt;p&gt;&lt;span class="italic"&gt;Hof Arnhem-Leeuwarden 4 oktober 2016[12]&lt;/span&gt;&lt;/p&gt;&lt;p&gt;In deze zaak koopt een gemeente een geheel landbouwbedrijf als ruwe bouwgrond voor woningbouw op basis van schadeloosstelling volgens de regels uit het onteigeningsrecht. De inspecteur richt zijn pijlen op de in de akte genoemde deelprijs voor het tot het privévermogen behorende woonhuis en krijgt daarmee voet aan de grond bij de rechter. Na bestudering van stukken uit het onderhandelingsdossier en een taxatierapport van de inspecteur komt het hof tot het feitelijke oordeel dat de koopsomsplitsing in de akte louter heeft plaatsgevonden in het belang van de verkoper en dat feitelijk voor het woonhuis een lagere deelprijs is overeengekomen.&lt;/p&gt;&lt;p&gt;&lt;span class="italic"&gt;Hof Amsterdam 6 oktober 2016[13]&lt;/span&gt;&lt;/p&gt;&lt;p&gt;In deze zaak is tussen van elkaar onafhankelijke derden een koopovereenkomst tot stand gekomen ter zake van een complex van agrarische bebouwing met woning en landbouwcultuurgrond. Ook hier betwist de inspecteur de voor de onderdelen van het complex betaalde prijs, in het bijzonder die voor de cultuurgrond. Maar in deze zaak krijgt hij niet bewezen dat feitelijk een andere prijs is betaald dan door verkoper is verantwoord. Ook speelt in deze zaak nog de vervolgvraag in het kader van de toepassing van de &lt;span class="italic"&gt;landbouwvrijstelling&lt;/span&gt; of de betaalde prijs hoger ligt dan de waarde in het economisch verkeer bij agrarische bestemming (WEVAB) van de grond. Ook dat wordt door de rechter echter niet aangenomen.&lt;/p&gt;&lt;h3&gt;3. De afschaffing van de landbouwregeling in de omzetbelasting&lt;/h3&gt;&lt;p&gt;Vorig jaar is in de kroniek al gewezen op de aankondiging van de afschaffing van de Landbouwregeling in de omzetbelasting per 1 januari 2018.&lt;/p&gt;&lt;p&gt;Deze afschaffing is geëffectueerd en inmiddels in werking getreden door de indiening op Prinsjesdag 2017 van de ‘Wet afschaffing van de btw-landbouwregeling’, onderdeel van het Belastingplan 2018.[14]&lt;/p&gt;&lt;p&gt;Dit betekent dat ook de laatste &lt;span class="italic"&gt;landbouwers, veehouders, tuinbouwers en bosbouwers&lt;/span&gt; die er nog niet zelf voor gekozen hadden ‘mee te doen met de btw’[15], vanaf 1 januari 2018 een btw-boekhouding moeten gaan voeren en periodiek aangifte moeten doen.&lt;/p&gt;&lt;p&gt;Van groot belang voor de betrokken agrariërs zijn hierbij de regels voor herziening van &lt;span class="italic"&gt;omzetbelasting&lt;/span&gt;. Deze regels worden beschreven in het nieuwe onderdeel 3 van het op 22 december 2017[16] geactualiseerde Besluit landbouw van 20 december 2013.[17]&lt;/p&gt;&lt;p&gt;&lt;span class="italic"&gt;Veehandelsregeling&lt;/span&gt;&lt;/p&gt;&lt;p&gt;In dit besluit was in onderdeel 7 de Veehandelsregeling opgenomen. Op grond van dit goedkeurende beleid gold de landbouwregeling feitelijk ook voor veehandelaren: zij hoefden bij gebruikmaking van de veehandelsregeling over hun omzet geen (meestal 6%) omzetbelasting af te dragen, maar hadden daar tegenover ook geen recht op aftrek van de omzetbelasting die aan hen bij inkoop in rekening was gebracht. Net als onder de landbouwregeling konden ook de afnemers van veehandelaren 5,4% (het ‘landbouwforfait’) van de prijs in vooraftrek brengen in hun aangiften omzetbelasting.&lt;/p&gt;&lt;p&gt;Met het vervallen van de landbouwregeling vervalt ook de veehandelsregeling. Het genoemde Besluit landbouw is hierop aangepast.&lt;/p&gt;&lt;p&gt;&lt;span class="italic"&gt;Paardensector&lt;/span&gt;&lt;/p&gt;&lt;p&gt;De afschaffing van de landbouwregeling en de veehandelsregeling heeft flinke gevolgen voor ondernemers in de paardensector. &lt;/p&gt;&lt;p&gt;In het arrest van 17 oktober 2003 heeft de Hoge Raad aangegeven dat ook het fokken van paarden is aan te merken als landbouw.[18] Dat betekent dat in zoverre de &lt;span class="italic"&gt;landbouwregeling&lt;/span&gt; van toepassing was, tenzij men opteerde voor de normale btw-regeling.&lt;/p&gt;&lt;p&gt;Voor zover sprake is van handel in paarden kon de &lt;span class="italic"&gt;veehandelsregeling&lt;/span&gt; van toepassing zijn.&lt;/p&gt;&lt;p&gt;In beide gevallen is men voor de betreffende activiteiten vanaf 1 januari 2018 ‘normaal’ ondernemer voor de omzetbelasting met alle bijbehorende verplichtingen. Daarbij blijft onveranderd van belang post A4 van Tabel I die bepaalt op welke leveringen het lage omzetbelastingtarief (6%) van toepassing is. Post A4 geeft aan voor welke dieren het lage tarief geldt. Voor wat betreft de paarden zijn dat behalve slachtpaarden ook fokmerries en dekhengsten die uitsluitend bestemd zijn voor de fokkerij. Bij levering van andere paarden geldt het algemene tarief (21%).&lt;/p&gt;&lt;p&gt;Ten slotte is denkbaar dat bij handel in paarden de margeregeling van toepassing is.[19]&lt;/p&gt;&lt;p&gt;&lt;span class="italic"&gt;Herzieningsregels; overgangsregeling&lt;/span&gt;&lt;/p&gt;&lt;p&gt;In onderdeel 3 van het geactualiseerde Besluit landbouw is aangegeven welke omzetbelasting die in rekening gebracht is vóór 1 januari 2018 na die datum alsnog in aftrek mag worden gebracht. Dit is aan de orde indien sprake is van:&lt;/p&gt;&lt;ol&gt;&lt;li class="kleine letters"&gt;afgenomen, maar nog niet in gebruik genomen goederen en diensten: als het goed of de dienst pas op of na 1 januari 2018 wordt gebruikt, mag bij ingebruikneming de eerder in rekening gebrachte omzetbelasting alsnog in aftrek worden gebracht.&lt;/li&gt;&lt;li class="kleine letters"&gt;in de productie opgegane, niet meer als zodanig aanwezige goederen en/of diensten.&lt;br/&gt;Voorbeelden hiervan zijn zaden en meststoffen die zijn gebruikt voor goederen die pas op of na 1 januari 2018 worden geleverd.&lt;br/&gt;Dit betreft bijvoorbeeld ook de voerkosten van fokvee dat pas in 2018 of later wordt verkocht en geleverd (met omzetbelasting).&lt;/li&gt;&lt;li class="kleine letters"&gt;investeringsgoederen die binnen de vijf (voor wat betreft roerende zaken) of tien (voor wat onroerende zaken) jaar vóór 1 januari 2010 zijn aangeschaft. De aftrek van de omzetbelasting op deze duurzame investeringsgoederen wordt ‘herzien’ in de vier respectievelijk negen boekjaren na het boekjaar waarin is geïnvesteerd, elk jaar voor één-vijfde of één-tiende deel.[20]&lt;/li&gt;&lt;/ol&gt;&lt;p&gt;In het kader van categorie b. is van belang de uitspraak van Hof ’s-Hertogenbosch van 19 oktober 2017.[21] Tegen deze uitspraak is cassatie ingesteld. In deze zaak is aan de orde de vraag of ook herziening van de omzetbelasting mogelijk is die begrepen is in de opfokkosten van jongvee voordat deze melkkoe wordt en van de omzetbelasting ter zake van melkkoeien (‘gebruiksvee’) die men zelf heeft voortgebracht. Het hof heeft deze herziening afgewezen. De uitkomst van de procedure bij de Hoge Raad is van belang voor alle melkveehouders die door de afschaffing van de landbouwregeling op 1&amp;nbsp;januari 2018 normaal omzetbelastingplichtig zijn geworden.&lt;/p&gt;&lt;p&gt;Een vergelijkbare discussie is denkbaar ten aanzien van de omzetbelasting in de teeltkosten begrepen in fruitbomen voordat deze vrucht gaan geven. &lt;/p&gt;&lt;p&gt;Ten slotte dient ten aanzien van categorie c. nog gewezen te worden op de overgangsregeling als opgenomen in onderdeel 3.2 van het geactualiseerde Besluit landbouw: de ‘meerjarenherziening’ mag in één keer plaatsvinden in een door de ondernemer te kiezen btw-tijdvak dat aanvangt in 2018. Herziening van aftrek als bedoeld in categorie a. dient plaats te vinden uiterlijk in het tijdvak in 2018 waarin het goed of de dienst in gebruik wordt genomen.&lt;/p&gt;&lt;h3&gt;4. De landbouwvrijstelling in de inkomstenbelasting&lt;/h3&gt;&lt;p&gt;Op het gebied van de landbouwvrijstelling in de inkomstenbelasting -de objectieve winstvrijstelling voor waardeveranderingen van landbouwgrond[22]- was 2017 een relatief rustig jaar. In de kroniek van 2016 is uitvoerig ingegaan op het arrest van de Hoge Raad van 30 september 2016.[23] Dit arrest is min of meer het sluitstuk van diverse discussies tussen agrarisch ondernemers en hun adviseurs enerzijds en de belastingdienst anderzijds, die ontstaan zijn vanuit acties van de ondernemers om hun landbouwgrond fiscaal te herwaarderen. De drang tot deze herwaardering komt voort uit de vrees dat op enig moment de landbouwvrijstelling zal worden afgeschaft. Om dan niet afhankelijk te zijn van een wettelijke overgangsregeling proberen de ondernemers de realisatie van de aangegroeide meerwaarde in hun landbouwrond vervroegd te realiseren (in de wandelgangen: te ‘herwaarderen’) en daarbij navenant de landbouwvrijstelling toe te passen. De grond komt dan immers voor de actuele, werkelijke waarde op de fiscale balans te staan waardoor tot die waarde de landbouwvrijstelling in ieder geval ‘binnen’ is.&lt;/p&gt;&lt;p&gt;&lt;span class="italic"&gt;Herwaardering&lt;/span&gt;&lt;/p&gt;&lt;p&gt;Het fiscale &lt;span class="italic"&gt;goed koopmansgebruik&lt;/span&gt; staat in principe in de weg aan het ‘zomaar’ tussentijds herwaarderen van vermogensbestanddelen op de fiscale balans. De ondernemer moet immers een ‘bestendige gedragslijn’ volgen.[24] Met name bij personenvennootschappen kan een agrarisch ondernemer desalniettemin vrij eenvoudig tot een herwaardering van zijn grond komen en wel bij &lt;span class="italic"&gt;inbreng&lt;/span&gt; van de grond in de vennootschap of, als de grond (tenminste economisch) al tot het vermogen van vennootschap behoort, bij &lt;span class="italic"&gt;wijziging van de gerechtigdheid&lt;/span&gt; (de winstverdeelsleutel) van de vennoten tot de stille reserves in de grond. Op die momenten is herwaardering van ook het behouden aandeel in de stille reserves toegestaan als afbakening van de gerechtigdheid tot de tot dan toe ontstane stille reserves en de stille reserves die in de toekomst ontstaan. Deze herwaardering is aldus immers van betekenis voor de vennootschappelijke verhoudingen, aldus geeft de Hoge Raad nog eens nadrukkelijk aan in het arrest van 30 september 2016.&lt;/p&gt;&lt;p&gt;&lt;span class="italic"&gt;Afwikkeling ‘partieel voorbehoud’&lt;/span&gt;&lt;/p&gt;&lt;p&gt;In 2017 speelde wel de nasleep van het arrest van 30 september 2016, met name op het punt van het ‘partieel voorbehoud’. Niet altijd valt de volledige stille reserve in de landbouwgrond onder de landbouwvrijstelling. Dat is bijvoorbeeld het geval als sprake is van een &lt;span class="italic"&gt;pachtersvoordeel&lt;/span&gt; of van een op de aanschaffingskosten van de grond afgeboekte &lt;span class="italic"&gt;herinvesteringsreserve&lt;/span&gt;.&lt;/p&gt;&lt;p&gt;In die gevallen is gepoogd om alleen het vrijgestelde gedeelte van de stille reserve in de grond te herwaarderen en wel door de betreffende grond in te brengen respectievelijk de gerechtigdheid tot de stille reserves in de grond te wijzigen met ‘partieel voorbehoud’ van het niet-vrijgestelde gedeelte van de stille reserve.&lt;/p&gt;&lt;p&gt;De Hoge Raad heeft geoordeeld dat bij een dergelijk voorbehoud van een gedeelte van de stille reserves niet kan worden bepaald dat dit gedeelte geheel en alleen het niet-vrijgestelde gedeelte van de stille reserve betreft.&lt;/p&gt;&lt;p&gt;Met het oog op deze mogelijke uitkomst van het arrest waren in de praktijk in de betreffende akten zogenoemde ‘glijclausules’ opgenomen. Daarin werd op voorhand aangegeven hoe partijen wensten te handelen als de Hoge Raad tot dit oordeel zou komen. In de meeste gevallen werd dan in de akte voor alsdan de keuze gemaakt om de grond in te brengen tegen de boekwaarde met voorbehoud van &lt;span class="italic"&gt;alle&lt;/span&gt; stille reserves. Aldus werd voorkomen dat bij de inbreng of de wijziging van de gerechtigdheid tot de stille reserves met partieel voorbehoud toch over een gedeelte van de gerealiseerde stille reserve belasting verschuldigd wordt.&lt;/p&gt;&lt;p&gt;In 2017 heeft de VLB met de belastingdienst overleg gepleegd over de afwikkeling van deze glijclausules. Daarbij zijn op onderdelen praktische afspraken gemaakt. Op basis van de glijclausules en die afspraken worden de meeste herwaarderingen van grond waarvan niet de volledige stille reserve onder de landbouwvrijstelling valt, teruggedraaid.&lt;/p&gt;&lt;p&gt;Het voert te ver om de ins en outs van die afspraken op deze plaats verder weer te geven. Ik verwijs daarvoor naar het artikel van A.W. de Beer ‘&lt;span class="italic"&gt;Grondige herwaardering (4)&lt;/span&gt;’ in Land en Tuinbouw Bulletin 2017/46.&lt;/p&gt;&lt;p&gt;Met dit alles is de praktijk van ‘herwaarderen’ nog niet voorbij. Mede vanwege de sterke grondprijsontwikkeling van de laatste jaren zal onder agrariërs de behoefte blijven bestaan om de fiscale boekwaarde van hun gronden zo dicht mogelijk bij de actuele marktwaarde te houden.&lt;/p&gt;&lt;p&gt;Resteert nog de opmerking dat in het regeerakkoord niet gerept wordt over de mogelijke afschaffing van de landbouwvrijstelling in de komende jaren.&lt;/p&gt;&lt;h3&gt;5. Beleidsevaluaties Natuurschoonwet en regelingen voor bos en natuur&lt;/h3&gt;&lt;p&gt;&lt;span class="italic"&gt;Beleidsevaluatie Natuurschoonwet&lt;/span&gt;&lt;/p&gt;&lt;p&gt;In de kroniek van 2016 is al gewezen op het in 2016 verschenen rapport inzake de evaluatie van de Natuurschoonwet en de daarbij behorende kamerbrief van de toenmalige staatssecretaris.[25] Ook is toen gewezen op de bijdrage van Nieuwland in dit blad.[26] &lt;/p&gt;&lt;p&gt;In 2017 is Berkhemer in het Land en Tuinbouw Bulletin ingegaan op de evaluatie.[27]&lt;/p&gt;&lt;p&gt;De kwalificatie als gerangschikt landgoed in de zin van de Natuurschoonwet biedt bijzonder fiscale voordelen op het gebied van de erf- en schenkbelasting, de overdrachtsbelasting, de inkomstenbelasting en de vennootschapsbelasting.&lt;/p&gt;&lt;p&gt;Te wijzen valt op de kamerbehandeling van de evaluatie[28] en in het bijzonder op de enige aangenomen motie waarvan de kern luidt:&lt;/p&gt;&lt;blockquote&gt;‘overwegende de kosten die gepaard gaan met het in stand houden van landgoederen en natuur; overwegende dat economische dragers de instandhouding van cultuurhistorisch erfgoed en natuur mede mogelijk maken; overwegende de aanbeveling van Ecorys om maatwerk voor nieuwe functies in bestaande gebouwen, nieuwe gebouwen en economische activiteiten mogelijk te maken, rekening houdend met het ensemble van natuurschoon; verzoekt de regering, in overleg met belanghebbenden oplossingen te zoeken voor maatwerk voor economische dragers op landgoederen,’[29]&lt;/blockquote&gt;&lt;p&gt;Deze motie heeft betrekking op bebouwing op landgoederen. Enerzijds kan het karakter of het gebruik van die gebouwen afbreuk doen aan het omliggende natuurschoon, anderzijds kan de functie van de gebouwen een belangrijke bijdrage leveren aan de kosten van het in stand houden van het natuurschoon en kunnen daarmee gebouwen ook belangrijke ‘economische dragers’ zijn.&lt;/p&gt;&lt;p&gt;&lt;span class="italic"&gt;Beleidsevaluatie regelingen bos en natuur&lt;/span&gt;&lt;/p&gt;&lt;p&gt;In 2017 verscheen in hetzelfde kamerdossier ook het rapport inzake de beleidsevaluatie van diverse fiscale regelingen op het gebied van bos en natuur met bijbehorende kamerbief van de toenmalige staatssecretaris van Economische Zaken.[30]&lt;/p&gt;&lt;p&gt;De evaluatie betreft specifiek de volgende fiscale regelingen:&lt;/p&gt;&lt;ul&gt;&lt;li class="streepjes"&gt;De bosbouwvrijstelling (art. 3.11 Wet inkomstenbelasting 2001)&lt;/li&gt;&lt;li class="streepjes"&gt;Dit betreft een objectieve winstvrijstelling voor voordelen uit een bosbedrijf behorend tot een onderneming.&lt;/li&gt;&lt;li class="streepjes"&gt;De vrijstelling van vergoedingen voor bos- en natuurbeheer (art. 3.13, eerste lid, onderdeel g, Wet inkomstenbelasting 2001)&lt;/li&gt;&lt;li class="streepjes"&gt;Dit betreft een objectieve winstvrijstelling voor aangewezen subsidieregelingen ten behoeve van de ontwikkeling en instandhouding van bos en natuur.&lt;/li&gt;&lt;li class="streepjes"&gt;De vrijstelling voor bos- en natuurterreinen in ‘box 3’ (art. 5.7 Wet inkomstenbelasting 2001)&lt;/li&gt;&lt;li class="streepjes"&gt;Tot het privévermogen behorende bos- en natuurterreinen blijven buiten aanmerking binnen de forfaitaire vermogensrendementsheffing.&lt;/li&gt;&lt;li class="streepjes"&gt;De vrijstelling overdrachtsbelasting voor verkrijging van natuurgrond&lt;/li&gt;&lt;li class="streepjes"&gt;(art. 15, eerste lid, aanhef en onderdeel s Wet op de belastingen van rechtsverkeer)&lt;/li&gt;&lt;li class="streepjes"&gt;De vrijstelling overdrachtsbelasting bij verkrijgingen ingevolge de Wet inrichting landelijk gebied (de ‘WILG’)&lt;/li&gt;&lt;li class="streepjes"&gt;(art. 15, eerste lid, aanhef en onderdeel l Wet op de belastingen van rechtsverkeer)&lt;/li&gt;&lt;li class="streepjes"&gt;De vrijstelling overdrachtsbelasting bij verkrijgingen door het Bureau Beheer Landbouwgronden (BBL)&lt;/li&gt;&lt;li class="streepjes"&gt;(art. 15, eerste lid, aanhef en onderdeel m Wet op de belastingen van rechtsverkeer).&lt;/li&gt;&lt;/ul&gt;&lt;p&gt;Op onder meer, maar in het bijzonder de volgende twee punten overweegt de staatssecretaris aanpassing van de regeling.&lt;/p&gt;&lt;p&gt;Bij de bosbouwvrijstelling kan worden overwogen in de wet een definitie van het begrip ‘bos’ op te nemen. In de rechtspraak heeft dat begrip een brede betekenis gekregen. Gedacht kan ook worden aan een kwantitatief criterium.&lt;/p&gt;&lt;p&gt;Bij de vrijstelling overdrachtsbelasting voor verkrijgingen ingevolge de WILG wordt gesignaleerd dat het instrument van de &lt;span class="italic"&gt;kavelruil&lt;/span&gt; in de praktijk wordt opgezocht voor louter fiscale doeleinden, derhalve zonder dat de verbetering van de inrichting van het gebied daarbij een rol speelt. De bewindsman noemt dit ‘oneigenlijk gebruik’ en wil dit aankaarten in het Interdepartementaal Overleg (IPO). Wel merkt hij op dat de eenvoud van de regeling niet uit het oog mag worden verloren.&lt;/p&gt;&lt;h3&gt;6. Duurzame energie: zon op land&lt;/h3&gt;&lt;p&gt;Ondertussen gaat de groei van de opwekking van duurzame energie op het platteland volop door.&lt;/p&gt;&lt;p&gt;&lt;span class="italic"&gt;Windenergie&lt;/span&gt;&lt;/p&gt;&lt;p&gt;Veel agrariërs hebben te maken met de ontwikkeling van windmolenparken in de nabijheid van hun bedrijf. Waar het vijftien jaar geleden, met name in de nieuwe polders, nog denkbaar was dat een agrariër zijn eigen windmolen op of nabij het erf had staan, worden nu alleen nog grotere projecten ontwikkeld. Dat gebeurt dan wel vaak weer door en voor rekening van de buitengebied-bewoners ter plaatse gezamenlijk samen met deskundigen, hetgeen een nieuwe dynamiek in heel wat gebieden geeft.[31]&lt;/p&gt;&lt;p&gt;&lt;span class="italic"&gt;Zon op land&lt;/span&gt;&lt;/p&gt;&lt;p&gt;Veel agrariërs hebben inmiddels zonnepanelen op het dak van hun schuren en stallen geplaatst, vaak in combinatie met het verwijderen van oude asbestdaken. Niet in het minst de regelingen voor fiscale investeringsaftrek zijn hier de stimulans geweest.&lt;/p&gt;&lt;p&gt;In 2017 is de belangstelling voor het plaatsen van zonnepanelen op land sterk toegenomen, ook van buitenlandse investeerders. De SDE+ subsidie draagt hier flink aan bij. Agrariërs krijgen aanbiedingen om hun land voor 15 jaar of meer te verhuren ten behoeve van de plaatsing van zonnepanelen, veelal op basis van een huurafhankelijk opstalrecht.&lt;/p&gt;&lt;p&gt;Aan dergelijke langdurige verhuur van landbouwgrond kleven vele fiscale aspecten. Het voert te ver om die op deze plaats allemaal te inventariseren, maar ik noem de volgende, in het oog springende:&lt;/p&gt;&lt;ul&gt;&lt;li class="streepjes"&gt;Indien de betreffende landbouwgrond in de voorafgaande tien jaar is verkregen met toepassing van de &lt;span class="italic"&gt;cultuurgrondvrijstelling&lt;/span&gt; voor de overdrachtsbelasting, moet de eigenaar er rekening mee houden dat hij de betreffende &lt;span class="italic"&gt;overdrachtsbelasting&lt;/span&gt; alsnog verschuldigd wordt (art. 15, lid 1, aanhef en onderdeel 9, Wet op de belastingen van rechtsverkeer). Hij zal de betreffende grond immers waarschijnlijk niet meer bedrijfsmatig ten behoeve van de landbouw exploiteren.&lt;/li&gt;&lt;li class="streepjes"&gt;Wel moet gewezen worden op de uitspraak van Rechtbank Gelderland van 28 juni 2016.[32] Daarin oordeelt de rechtbank dat op de grond onder een ‘zonnepark’ toch de cultuurgronduitzondering in de Wet onroerende zaken (WOZ) van toepassing is, omdat in die zaak het beweiden van koeien en schapen van de betreffende grond toch als bedrijfsmatige landbouw wordt aangemerkt. Voor de cultuurgrondvrijstelling in de overdrachtsbelasting lijkt het begrip ‘bedrijfsmatige exploitatie’ vaak toch wat strenger te worden beoordeeld en dan is het maar de vraag of weiden van wat graasvee tussen de zonnepanelen voldoende is om te kunnen blijven spreken van bedrijfsmatige landbouw.&lt;/li&gt;&lt;li class="streepjes"&gt;Zie ook de hierna in paragraaf 7 te behandelen uitspraak van Rechtbank Noord-Nederland van 10 augustus 2017.&lt;/li&gt;&lt;li class="streepjes"&gt;De vraag rijst ook vaak of de verhuurde grond tot het (fiscale) vermogen van de landbouwonderneming mag blijven behoren of dat de grond moet worden onttrokken aan het ondernemingsvermogen en tot het privévermogen gaat behoren. In dit laatste geval wordt de grond vervolgens jaarlijks in aanmerking genomen in ‘box 3’. Veelal is dan jaarlijks 1,3% belasting verschuldigd over de waarde van de grond, hetgeen ten opzichte van de gemiddelde huurprijzen (genoemd wordt vaak € 5.000 à € 8.000 per jaar per hectare) een aanvaardbare heffing lijkt.&lt;/li&gt;&lt;li class="streepjes"&gt;Bij de onttrekking aan het ondernemingsvermogen moet de betrokken ondernemer tot zijn fiscale winst rekenen het verschil tussen de waarde in het economisch verkeer van de betreffende grond -met inachtneming van de mogelijkheid van bestemming tot zonnepark- en de waarde in het economisch verkeer bij agrarische bestemming (WEVAB).&lt;/li&gt;&lt;li class="streepjes"&gt;In het algemeen zal men niet op deze heffing zitten te wachten en de grond liever tot het ondernemingsvermogen blijven rekenen. De huuropbrengst behoort dan tot de normale winst van de onderneming. &lt;/li&gt;&lt;li class="streepjes"&gt;In de praktijk erkent de belastingdienst dat uit de rechtspraak volgt dat de agrarische ondernemer meestal de vrijheid heeft om de grond tot zijn ondernemingsvermogen te blijven rekenen en aldus aan het in aanmerking nemen van onttrekkingswinst kan ontkomen. Een groot nadeel van het blijven behoren van de verhuurde grond tot het ondernemingsvermogen is dat op de verdere waardeveranderingen van de grond dan niet de &lt;span class="italic"&gt;landbouwvrijstelling&lt;/span&gt; van toepassing, omdat de grond niet langer geheel of nagenoeg geheel voor de uitoefening van een landbouwbedrijf wordt gebruikt.[33] Met het effect hiervan op langere termijn moet terdege rekening worden gehouden. Ook moet bedacht worden wat er gebeurt als later de landbouwactiviteiten worden gestaakt. In dat geval zal de verhuurde grond alsnog moeten worden onttrokken aan het ondernemingsvermogen.&lt;/li&gt;&lt;li class="streepjes"&gt;Voordeel van het blijven behoren tot het fiscale ondernemingsvermogen is wel dat bij schenking of vererving van de landbouwonderneming de &lt;span class="italic"&gt;bedrijfsopvolgingsregeling&lt;/span&gt; voor erf- en schenkbelasting van toepassing blijft.&lt;/li&gt;&lt;li class="streepjes"&gt;Zowel bij overgang naar het privévermogen als bij de jaarlijkse heffing in ‘box 3’ is van belang de waarde in het economisch verkeer van het betreffende land; een mooie taak voor waarderingsdeskundigen. Bij (voorlopig) gebrek aan marktgegevens lijkt het voor de hand te liggen de grond te waarderen op basis van te verwachten kasstromen met als eindwaarde ten minste weer de waarde van de grond bij voortdurende agrarische bestemming (WEVAB).&lt;/li&gt;&lt;li class="streepjes"&gt;Als de landeigenaar zelf (mede) de zonnepanelen gaat exploiteren, rijst de vraag of deze exploitatie fiscaal als een afzonderlijke onderneming naast de landbouwonderneming moet worden gezien. Bij een bevestigend antwoord op die vraag dient de grond te worden overgebracht van de ene onderneming naar de andere en wordt eveneens onttrekkingswinst in aanmerking genomen. Uiteraard is dit een hinderlijke tussentijdse ‘afrekening’. &lt;/li&gt;&lt;li class="streepjes"&gt;Eerder is dat reden geweest voor de staatssecretaris om voor windmolens goed te keuren dat de grond onder en nabij de windmolen in dat geval tot het vermogen van de landbouwonderneming mag blijven worden gerekend.[34] Op de vraag of hij deze goedkeuring wil uitbreiden voor ook de zonneparken is vooralsnog geen positief antwoord gekomen.&lt;/li&gt;&lt;/ul&gt;&lt;p&gt;&lt;span class="italic"&gt;Afschrijvingstermijn zonnepanelen&lt;/span&gt;&lt;/p&gt;&lt;p&gt;In de uitspraak van Rechtbank Zeeland-West-Brabant van 18 juli 2017 wordt een oordeel geveld over de afschrijvingsduur voor zonnepanelen. Het belang hiervan ligt mede in de sfeer van de &lt;span class="italic"&gt;herinvesteringsreserve&lt;/span&gt;: deze mag altijd worden afgeboekt op bedrijfsmiddelen die binnen tien jaar plegen te worden afgeschreven. Pleegt men in een langere termijn op een bedrijfsmiddel af te schrijven dan geldt de voorwaarde dat afboeking van een herinvesteringsreserve alleen mogelijk is als het bedrijfsmiddel dat is vervreemd dezelfde economische functie had als het nieuwe bedrijfsmiddel.&lt;/p&gt;&lt;p&gt;De rechtbank hakt de knoop door met een termijn van 20 jaar voor de gehele installatie (panelen en omvormer). Daarbij overweegt de rechtbank dat de terugverdientijd van de investering noch de technische levensduur van de panelen doorslaggevend is. Bepalend is de economische levensduur, waarbij mede de technische ontwikkelingen in aanmerking worden genomen.&lt;/p&gt;&lt;p&gt;Er is hoger beroep ingesteld tegen de uitspraak. Onder meer zal daarbij aan de orde komen of op de omvormer afzonderlijk, sneller kan worden afgeschreven.&lt;/p&gt;&lt;h3&gt;7. Jurisprudentie&lt;/h3&gt;&lt;p&gt;&lt;span class="italic"&gt;Rechtbank Noord Nederland 10 augustus 2017: ‘bedrijfsmatige exploitatie ten behoeve van de landbouw’[35]&lt;/span&gt;&lt;/p&gt;&lt;p&gt;In deze zaak draait het om de cultuurgronduitzondering binnen de Wet onroerende zaken (WOZ).[36] Ook voor deze uitzondering is vereist dat de grond bedrijfsmatig ten behoeve van de landbouw wordt gebruikt.&lt;/p&gt;&lt;p&gt;Belanghebbende houdt paarden. Ten dele fokt hij deze. In zoverre is sprake van ‘landbouw’. Voor het grootste deel is echter sprake van activiteiten die niet als landbouw zijn aan te merken: training voor keuringen, revalidatie, rusthuis en pension. De landbouwactiviteiten, veehouderij, beslaan 10%-15% van de totale activiteiten, zo stelt de rechtbank vast.&lt;/p&gt;&lt;p&gt;Vervolgens draait het om de interpretatie van een arrest van de Hoge Raad van 14 november 2014.[37] In dit arrest handelt het ook om de cultuurgronduitzondering. Het gaat met name om de volgende overweging van de Hoge Raad:&lt;/p&gt;&lt;blockquote&gt;‘Voor de toepassing van de cultuurgrondvrijstelling is bepalend of de bedrijfsmatige exploitatie van de cultuurgrond geheel of nagenoeg geheel geschiedt ten dienste van een bedrijf waarin activiteiten worden ontplooid die zijn te rekenen tot de landbouw als bedoeld in artikel 7:312 BW.’&lt;/blockquote&gt;&lt;p&gt;De rechtbank legt deze zin aldus uit dat het criterium ‘geheel of nagenoeg geheel’ betrekking heeft op alleen het &lt;span class="italic"&gt;bedrijfsmatig&lt;/span&gt; exploiteren en niet op aanwenden voor &lt;span class="italic"&gt;landbouw&lt;/span&gt;. Voor 90% of meer moet sprake zijn van bedrijfsmatige exploitatie en ‘tenminste ten dele’ dient sprake te zijn van activiteiten die als landbouw zijn aan te merken, aldus de rechtbank. Omdat alle genoemde activiteiten als bedrijfsmatig kunnen worden gekenschetst en voor 10%-15% sprake is van landbouw (veehouderij), is de cultuurgronduitzondering volgens de rechtbank van toepassing.&lt;/p&gt;&lt;p&gt;Duidelijk zal moeten worden of deze interpretatie van het arrest uit 2014 inderdaad de juiste is en zo ja, of deze mag worden doorgetrokken naar de cultuurgrondvrijstelling voor de overdrachtsbelasting.&lt;/p&gt;&lt;p&gt;&lt;span class="italic"&gt;Hof Arnhem-Leeuwarden 5 april 2017: financieringsschadevergoeding woning is winst?[38]&lt;/span&gt;&lt;/p&gt;&lt;p&gt;In deze zaak heeft de belanghebbende ter voorkoming van onteigening en derhalve op basis van volledige schadeloosstelling volgens de regels van het onteigeningsrecht zijn bedrijf verkocht aan de provincie in verband met infrastructurele werken.&lt;/p&gt;&lt;p&gt;Binnen de schadeloosstelling is onder meer een financieringsschadevergoeding vastgesteld in verband met reconstructie van het woonhuis. Het hof formuleert deze vergoeding aldus:&lt;/p&gt;&lt;blockquote&gt;‘de gekapitaliseerde rente over het verschil tussen de getaxeerde waarde van de oude woning en de geschatte bouwkosten van de nieuwe woning, onder toepassing van een aftrek wegens nieuw voor oud’.&lt;/blockquote&gt;&lt;p&gt;Belanghebbende had ervoor gekozen de bestaande woning te rekenen tot zijn privévermogen. De vervangende woning rekent hij tot zijn ondernemingsvermogen.&lt;/p&gt;&lt;p&gt;De rechtbank had geoordeeld:&lt;/p&gt;&lt;blockquote&gt;‘De zojuist vermelde vaststaande feiten leiden de rechtbank veeleer tot het oordeel dat de vergoeding voor financieringsschade enkel diende als compensatie van de hogere financieringskosten die gemoeid zouden zijn met het verkrijgen van hetzelfde woongenot als eiser had van de oude woning. (…) De rechtbank komt dan ook tot de conclusie dat de vergoeding enkel zag op het verlies van het woongenot dat eiser had van zijn tot zijn privévermogen behorende oude woning. Aldus had deze vergoeding slechts betrekking op door eiser in privé geleden schade en is deze vergoeding dus ook niet in enig verband met de uitoefening van de onderneming verkregen (vergelijk het arrest van de Hoge Raad van 17 februari 1988, nr. 24 071, ECLI:NL:HR:1988:ZC3764)’&lt;/blockquote&gt;&lt;p&gt;Het hof overweegt:&lt;/p&gt;&lt;blockquote&gt;‘Hieruit volgt dat deze vergoeding is bedongen en werd betaald voor aan de bouw van de nieuwe woning verbonden financieringskosten. (…) Dit houdt in dat deze vergoeding niet zozeer haar oorzaak vond in de gedwongen verkoop van de oude woning als zodanig, als wel in de financiering van de nieuwe woning. (…) Belanghebbende heeft ervoor gekozen de vervangende woning tot zijn ondernemingsvermogen te rekenen. Op grond van het voren overwogene moet worden geoordeeld dat de vergoeding van de financieringsschade als in zijn onderneming opgekomen bate tot zijn winst behoort en derhalve in beginsel in de heffing dient te worden betrokken.’&lt;/blockquote&gt;&lt;p&gt;Kortom, de rechtbank relateert de vergoeding aan het verlies van het woongenot van de oude woning, overweegt dat de woning tot het privévermogen behoorde en ziet de vergoeding als een onbelaste privébate. Het hof relateert de vergoeding primair aan de financiering van de nieuwe woning, overweegt dat deze tot het ondernemingsvermogen wordt gerekend en rekent van daaruit de vergoeding tot de (belaste) winst.&lt;/p&gt;&lt;p&gt;Twee geheel tegengestelde uitspraken dus. Het is te hopen dat de Hoge Raad hierin het eindoordeel zal vellen.&lt;/p&gt;&lt;p&gt;Ik citeer de Hoge Raad in het door de rechtbank genoemde arrest uit 1988:&lt;/p&gt;&lt;blockquote&gt;‘De vergoeding aan een ondernemer van investeringsschade ter zake van de bouw van een nieuwe woning behoort niet tot de winst uit onderneming, nu zij niet in enig verband met de uitoefening van de onderneming is verkregen, doch strekt tot vergoeding van door die ondernemer in privé geleden schade. Een dergelijke vergoeding wordt evenmin uit enige andere bron van inkomen genoten. Daaraan doet niet af dat de berekening van die vergoeding mede is gebaseerd op het rente-nadeel dat de investering in de nieuwe woning met zich zal brengen.’.&lt;/blockquote&gt;&lt;p&gt;Op grond hiervan ligt mijn sympathie bij het oordeel van de rechtbank, met dien verstande dat de rechtbank daarvoor naar mijn mening geen betekenis had mogen hechten aan de omstandigheid dat de bestaande woning tot het privévermogen behoorde: de vergoeding is naar zijn aard een vergoeding met een privékarakter en behoort reeds daarom niet tot de winst. De ‘etiketteringskeuze’ van de betrokken ondernemer is hierbij niet relevant.&lt;/p&gt;&lt;p&gt;&lt;span class="italic"&gt;Rechtbank Overijssel 31 mei 2017: overdracht tegen agrarische waarde en positie legitimarissen[39]&lt;/span&gt;&lt;/p&gt;&lt;p&gt;Geen verrassende uitspraak en ook niet direct fiscaal van aard, maar wel een over een klassieke situatie: het agrarisch bedrijf gaat na samenwerking in maatschapsverband en op grond van de akte van maatschap tegen &lt;span class="italic"&gt;agrarische waarde&lt;/span&gt; over naar het kind/bedrijfsopvolger. Deze agrarische waarde is de waarde waarbij nog juist een lonende exploitatie van het bedrijf voor de overnemer mogelijk is. Deze waarde ligt doorgaans veel lager dan de som van waarde in het economisch verkeer (marktwaarde) van de individuele onderdelen van het bedrijf. Het doel van overdracht tegen agrarische waarde is continuïteit van het bedrijf en een rendabele voortzetting door de opvolger.&lt;/p&gt;&lt;p&gt;Deze waardering zet uiteraard de positie van legitimarissen (doorgaans de andere kinderen) op scherp.&lt;/p&gt;&lt;p&gt;De rechtbank volgt stipt de lijn van het civiele standaardarrest in deze en wel dat van 13 februari 2014 en wijst de vordering van de legitimarissen af.[40] Bepalende factoren hierbij zijn:&lt;/p&gt;&lt;ul&gt;&lt;li class="streepjes"&gt;de redelijkheid en billijkheid tussen de deelgenoten in een personenvennootschap die er in het algemeen aan in de weg staan dat bij ontbinding en toedeling een waarde wordt aangehouden waarbij geen lonende exploitatie meer mogelijk zou zijn;&lt;/li&gt;&lt;li class="streepjes"&gt;de bedoeling van de vennoten, namelijk het rendabel voort kunnen zetten van de onderneming;&lt;/li&gt;&lt;li class="streepjes"&gt;de aard van de rechtsverhouding tussen partijen, te weten de gezamenlijke uitoefening van een familiebedrijf.&lt;/li&gt;&lt;/ul&gt;&lt;p&gt;Voor de schenk- en erfbelasting sluit de Hoge Raad aan bij deze jurisprudentie uit het civiel recht.[41]&lt;/p&gt;&lt;h3&gt;8. Slot&lt;/h3&gt;&lt;p&gt;Al met al is er in 2017 genoeg gebeurt om de agro-&lt;br/&gt;fiscale gemoederen bezig te houden.&lt;/p&gt;&lt;p&gt;Vooral de introductie van de fosfaatrechten zal ook in 2018 mede de fiscale aandacht vragen.&lt;/p&gt;&lt;p&gt;Verder wordt vooral uitgekeken naar de uitvoering van de fiscale plannen uit het regeerakkoord.&lt;/p&gt;</content><legacyfootnotes/><footnotes><footnote>1 Andre Verduijn is Hoofd Vaktechniek Fiscaal Juridisch bij Countus accountants + adviseurs te Zwolle.</footnote><footnote>2 Brief van 7 december 2017, kenmerk 2017-0000230302 (antwoorden op vragen over de Startnota).</footnote><footnote>3 Vereniging voor accountants- en belastingadvies-&lt;br/&gt;bureau ‘VLB’, de koepel van vier middelgrote accountants- en advieskantoren in de agrarische sector.</footnote><footnote>4 De Landelijke Landbouwnormen worden jaarlijks gepubliceerd op de website van de belastingdienst</footnote><footnote>5 Brief van de Minister van Landbouw Natuur en Voedselkwaliteit van 20 december 2017, &lt;span class="italic"&gt;Kamerstukken II&lt;/span&gt; 2017/18, 33 037, nr. 248.</footnote><footnote>6 De regeling van de herinvesteringsreserve is opgenomen in art. 3.54 van de Wet inkomstenbelasting 2001 en maakt het mogelijk de boekwinst op een vervreemd bedrijfsmiddel door te schuiven naar een of meer bedrijfsmiddelen waarin wordt geherinvesteerd.</footnote><footnote>7 Besluit Staatssecretaris van Financiën van 27 oktober 2015, nr. BLKB2015/864M, &lt;span class="italic"&gt;Stcrt&lt;/span&gt;. 2015, 38250.</footnote><footnote>8 Art. 35b e.v. Successiewet 1956.</footnote><footnote>9 Art. 10, lid 1, onderdeel c. Uitvoeringsregeling schenk- en erfbelasting.</footnote><footnote>10 Besluit van 13 oktober 2010, nr. DGB2010/1981.</footnote><footnote>11 HR 3 januari 1996, nr. 30 890, ECLI:NL:HR:1996:AA1902.</footnote><footnote>12 Hof Arnhem-Leeuwarden 4 oktober 2016, ECLI:NL:GHARL:2016:7986.</footnote><footnote>13 Hof Amsterdam 6 oktober 2016, ECLI:NL:GHAMS:2016:4375.</footnote><footnote>14 Wetsvoorstel 34 787.</footnote><footnote>15 Art. 27, lid 6 Wet op de omzetbelasting 1968.</footnote><footnote>16 Besluit van 22 december 2017, nr. 2017-21605.</footnote><footnote>17 Besluit van 20 december 2013, nr. BLKB2013/2253M.</footnote><footnote>18 HR 17 oktober 2003, nr. 38890, ECLI:NL:HR:2003:AM1465.</footnote><footnote>19 Art. 28b e.v. Wet op de omzetbelasting 1968.</footnote><footnote>20 Art. 11 tot en met 14 Uitvoeringsbeschikking omzetbelasting.</footnote><footnote>21 Hof ‘s-Hertogenbosch 19 oktober 2017, nr. 16/00275. ECLI:NL:GHSHE:2017:4577.</footnote><footnote>22 Art. 3.12 Wet inkomstenbelasting 2001.</footnote><footnote>23 HR 30 september 2016, nr. 15/01003, &lt;span class="italic"&gt;BNB&lt;/span&gt; 2016/235, ECLI:NL:HR:2016:2199.</footnote><footnote>24 Art. 3.25 Wet inkomstenbelasting 2001.</footnote><footnote>25 Brief van 31 oktober 2016, kenmerk DGAN-NB / 16154119, &lt;span class="italic"&gt;Kamerstuk&lt;/span&gt; 33 576, nr. 90.</footnote><footnote>26 R.J. Nieuwland, ‘Evaluatie van de Natuurschoonwet 1928’, &lt;span class="italic"&gt;TvAR&lt;/span&gt; 2016, nr. 12.</footnote><footnote>27 E. Berkhemer, ‘Beleidsevaluatie van de Natuurschoonwet’, &lt;span class="italic"&gt;LTB&lt;/span&gt; 2017/19.</footnote><footnote>28 Verslag, &lt;span class="italic"&gt;Kamerstukken II&lt;/span&gt; 2016/17, 33 576, nr. 98.</footnote><footnote>29 &lt;span class="italic"&gt;Kamerstukken II&lt;/span&gt; 2016/17, 33 576, nr. 104.</footnote><footnote>30 &lt;span class="italic"&gt;Kamerstukken II&lt;/span&gt; 2016/17, 33 576, nr. 106.</footnote><footnote>31 Zie de energiespecials van het &lt;span class="italic"&gt;Land en Tuinbouw Bulletin&lt;/span&gt;, nummers 2017/8 en 2018/1.</footnote><footnote>32 Rechtbank Gelderland 28 juni 2016, nr. AWB – 15_5339, ECLI:NL:RBGEL:2016:3469.</footnote><footnote>33 HR 7 maart 1979, nr. 19 130, &lt;span class="italic"&gt;BNB&lt;/span&gt; 1980/229, ECLI:NL:HR:1979:AX0187.</footnote><footnote>34 Besluit van 28 januari 2011, nr. BLKB2011/25, &lt;span class="italic"&gt;Stcrt&lt;/span&gt;. 2011, 2238.</footnote><footnote>35 Rechtbank Noord-Nederland 10 augustus 2017, nr. AWB - 16_38, ECLI:NL:RBNNE:2017:3138.</footnote><footnote>36 Art. 2 lid 1 onderdeel a Uitv.reg. uitgezonderde objecten Wet WOZ.</footnote><footnote>37 HR 14 november 2014, nr. 13/03180, ECLI:NL:HR:2014:3197.</footnote><footnote>38 Hof Arnhem-Leeuwarden 5 april 2017, nr. 16/00618, ECLI:NL:GHARL:2017:2857.</footnote><footnote>39 Rechtbank Overijssel, 31 mei 2017, nr. C/08/182832 / HA ZA 16-77, ECLI:NL:RBOVE:2017:2312.</footnote><footnote>40 HR 13 februari 2004, nr. C02/223HR, &lt;span class="italic"&gt;NJ&lt;/span&gt; 2004, 653, ECLI:NL:HR:2004:AN8287.</footnote><footnote>41 HR 20 maart 2009, nr. 43 394, ECLI:NL:HR:2009:BF1043.</footnote></footnotes><auteurs>mr. A. Verduijn RB</auteurs><published>2018-01-29 16:44:42</published><modified>2018-01-31 14:06:58</modified><editiondate>2018-01-29</editiondate><htmlpath>https://denhollander.info/artikel/14729</htmlpath></article>
</articles></edition>
<edition><articles><article><jaar>2000</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2000</searchword><id>4733</id><udhid>UDH:TvAR/4733</udhid><titel>Siccama-Zwarteveen / Postma c.s. (TvAR 2000/4991)</titel><searchwords><searchword>TvAR 1/2000</searchword><searchword>TvAR 2000/4991</searchword><searchword>UDH:TvAR/4733</searchword></searchwords><attachments><attachment><name>2000_nr 1_Rechtspraak_4991.pdf</name><extention>pdf</extention><url>https://denhollander.info/download/4675/ci</url></attachment></attachments><inleiding>[Pachtwet art. 2, 25, 54; BW art. 6:228]&#13;
&#13;
Opvolging van pachter door diens erfgenamen.&#13;
Pachtontbindingsovereenkomst op initiatief&#13;
van verpachtster, die wist dat de grond door&#13;
de overleden pachter werd gebruikt in diens&#13;
melkveebedrijf. De tekst van de pachtontbindingsovereenkomst&#13;
is opgesteld door&#13;
een namens verpachtster optredende&#13;
notaris die geacht moet worden op de&#13;
hoogte te zijn geweest van de consequenties&#13;
van pachtbeëindiging in relatie tot aanspraken&#13;
op het melkquotum; deze wetenschap&#13;
moet aan verpachtster worden toegerekend.&#13;
De kwijtingsclausule in de overeenkomst&#13;
is voorts duidelijk en expliciet,&#13;
terwijl de bedoeling van partijen was hun&#13;
rechtsverhouding te beëindigen, alle gevolgen&#13;
ter zake te regelen en geheel van elkaar&#13;
af te zijn. De pachters hebben de bewoordingen&#13;
dat “partijen ... over en weer niets&#13;
meer van elkaar te vorderen hebben” derhalve&#13;
kunnen en mogen begrijpen alsmede&#13;
eventuele aanspraken op het melkquotum&#13;
betreffende. Geen plaats voor beroep op&#13;
dwaling. Afstand van recht of rechtsverwerking&#13;
niet aan de orde. De pachtontbindingsovereenkomst&#13;
bindt die erfgenamen die&#13;
daarbij geen partij waren, niet, maar&#13;
verpachtster heeft – nu alle betrokkenen&#13;
ervan uitgaan dat de pachtovereenkomst is&#13;
beëindigd – ook te hunnen aanzien geen&#13;
aanspraken ter zake van het melkquotum.&#13;
Geen misleiding.</inleiding><content>ARREST IN DE ZAAK VAN:&#13;
Hendrikje Siccama-Zwarteveen,&#13;
wonende te Apeldoorn,&#13;
appellante,&#13;
procureur: mr. B. Peek,&#13;
tegen:&#13;
1. Martha Jacoba Postma,&#13;
wonende te Kollum,&#13;
2. Aafke Dam,&#13;
wonende te Marknesse, gemeente Noordoostpolder,&#13;
3. Ebele Dam,&#13;
wonende te Balk,&#13;
geïntimeerden,&#13;
procureur: mr. J.M.J. Huver.&#13;
1. Het geding in eerste aanleg&#13;
De pachtkamer van het kantongerecht te&#13;
Leeuwarden heeft op 25 maart 1997 tussen&#13;
partijen een vonnis gewezen, dat in fotocopie&#13;
aan dit arrest is gehecht en naar de inhoud&#13;
waarvan wordt verwezen.&#13;
2. Het geding in hoger beroep&#13;
2.1. Appellante – hierna ook te noemen: Siccama-&#13;
Zwarteveen – is bij exploiten van 9 en 11&#13;
april 1997 met gelijktijdige dagvaarding van&#13;
geïntimeerden – hierna ook te noemen: Postma&#13;
c.s. – voor dit hof, in hoger beroep gekomen&#13;
van genoemd vonnis, waarbij is afgewe-&#13;
zen de vordering van Siccama-Zwarteveen om&#13;
nietig dan wel ontbonden te verklaren, althans&#13;
te vernietigen of te ontbinden clausule 4 van&#13;
het pachtontbindingscontract d.d. 19 april&#13;
1995 voor zover daarbij finale kwijting is&#13;
overeengekomen en Postma c.s. te veroordelen&#13;
tot betaling van een schadevergoeding,&#13;
vermeerderd met de wettelijke rente daarover.&#13;
2.2. Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, de vorderingen van&#13;
Siccama-Zwarteveen alsnog zal toewijzen,&#13;
met veroordeling van Postma c.s. in de proceskosten&#13;
van beide instanties.&#13;
2.3. Bij memorie van antwoord is verweer&#13;
gevoerd met conclusie dat het hof Siccama-&#13;
Zwarteveen niet-ontvankelijk in haar vorderingen&#13;
zal verklaren, althans haar die vorderingen&#13;
zal ontzeggen, met bekrachtiging van&#13;
het vonnis, waarvan beroep, en veroordeling&#13;
van Siccama-Zwarteveen in de proceskosten.&#13;
2.4. Ter zitting van het hof van 5 januari 1998&#13;
heeft Siccama-Zwarteveen bij akte nog een&#13;
tweetal – op voorhand aan het hof en de wederpartij&#13;
toegezonden – stukken in het geding&#13;
gebracht en is de zaak vervolgens bepleit,&#13;
voor appellante door mr H.J. Schaatsbergen,&#13;
advocaat te Zwolle, en voor geïntimeerde&#13;
door mr M.M.J.J. Gerrits, advocaat te Arnhem.&#13;
2.5. Daarna hebben partijen de stukken, waaronder&#13;
de pleitnotities van de advocaten, aan&#13;
het hof overgelegd voor het wijzen van arrest.&#13;
3. De grieven&#13;
De grieven luiden:&#13;
I. Ten onrechte heeft de pachtkamer van het&#13;
kantongerecht in r.o. 5.1. overwogen en beslist&#13;
dat de werking van de tussen Siccama en&#13;
mevrouw Dam gesloten pachtontbindingsovereenkomst&#13;
zich ook uitstrekt tot de beide&#13;
kinderen Dam en dat jegens hen de ontbinding&#13;
op dezelfde voorwaarden heeft plaatsgevonden&#13;
als in de schriftelijke vastlegging&#13;
van die ontbinding is neergelegd.&#13;
II. Ten onrechte heeft de pachtkamer van het&#13;
kantongerecht overwogen en beslist gelijk zij&#13;
in rechtsoverweging 5.3. heeft gedaan en met&#13;
name dat Siccama onder de nader aangegeven&#13;
omstandigheden zich er redelijkerwijs niet op&#13;
kan beroepen dat zij door mevrouw Dam bij&#13;
het sluiten van de ontbindingsovereenkomst&#13;
is misleid c.q. zij daarbij heeft gedwaald.&#13;
III. Ten onrechte leidt de pachtkamer van het&#13;
kantongerecht uit het feit dat de oorspronkelijke&#13;
pachter was overleden en zijn weduwe&#13;
het bedrijf had voortgezet af dat Siccama&#13;
moet hebben geweten dat door mevrouw&#13;
Dam geen melkveehouderij meer werd uitgeoefend.&#13;
IV. Ten onrechte heeft de pachtkamer van het&#13;
kantongerecht overwogen dat Siccama de&#13;
inhoud van de brief van mr Kroondijk d.d.&#13;
27 juni 1996 onbesproken heeft gelaten en&#13;
voorts dat in de brief van notaris Beugelink&#13;
van 2 oktober 1996 niet is te lezen dat de&#13;
notaris heeft teruggenomen dat volgens hem&#13;
Siccama bij de ontbinding op de hoogte was&#13;
van het bestaan van het melkquotum.&#13;
V. Ten onrechte heeft de pachtkamer van het&#13;
kantongerecht betekenis gehecht aan de omstandigheid&#13;
dat de erven Dam pas pachter zijn&#13;
geworden nadat het melkquotum was verkocht&#13;
en heeft zij daaraan de in het vonnis&#13;
genoemde consequenties verbonden.&#13;
VI. Ten onrechte heeft de pachtkamer van het&#13;
kantongerecht in de 7e en 6e regel van onderen&#13;
van rechtsoverweging 5.4. volstrekt ongemotiveerd&#13;
overwogen en beslist dat Siccama&#13;
elke aanspraak op een haar toekomend recht&#13;
op (vergoeding van) het melkquotum ontbrak.&#13;
VII. Ten onrechte heeft de pachtkamer van&#13;
het kantongerecht overwogen en beslist dat&#13;
Siccama willens en wetens afstand had gedaan&#13;
van haar rechten op (vergoeding van) het melkquotum&#13;
en ten onrechte heeft de pachtkamer&#13;
niet in haar overwegingen en beslissingen&#13;
betrokken de mededeling van notaris Beugelink&#13;
in zijn brief van 2 oktober 1996 dat de&#13;
kwijtingsclausule niet de strekking had voor&#13;
Siccama om afstand te doen van haar (melk)-&#13;
rechten alsmede dat mevrouw Dam daaruit&#13;
ook geen afstand van zodanige rechten kan&#13;
afleiden.&#13;
VIII. Ten onrechte heeft de pachtkamer van&#13;
het kantongerecht dan ook beslist dat Siccama&#13;
geen aanspraak meer kan maken op een evenredig&#13;
deel van het melkquotum in stede van&#13;
haar haar vorderingen toe te wijzen.&#13;
IX. Ten onrechte heeft de pachtkamer van het&#13;
kantongerecht Siccama in de kosten veroordeeld.&#13;
4. De vaststaande feiten&#13;
In hoger beroep kan van de volgende, als&#13;
erkend of niet (voldoende) betwist, vaststaande&#13;
feiten worden uitgegaan:&#13;
– bij pachtovereenkomst van 12 januari 1965&#13;
heeft Siccama-Zwarteveen aan wijlen Ebele&#13;
Dam te Kollum verpacht een tweetal percelen&#13;
grasland, kadastraal bekend gemeente Kollum,&#13;
sectie B, nrs. 84 en 1296, totaal groot&#13;
3.73.80 ha;&#13;
– op deze pachtovereenkomst is van toepassing&#13;
verklaard de Memorie van Algemene&#13;
Pachtvoorwaarden, opgemaakt door De Vereeniging&#13;
van Notarissen in het arrondissement&#13;
Leeuwarden blijkens akte op 21 september&#13;
1959 verleden voor notaris H.S. Henstra&#13;
te Koudum;&#13;
– gemelde pachtovereenkomst werd goedgekeurd&#13;
door de grondkamer voor Friesland op&#13;
8 maart 1965;&#13;
– wijlen Ebele Dam gebruikte genoemde percelen&#13;
samen met andere gronden voor de&#13;
exploitatie van een melkveebedrijf;&#13;
– aan hem is per 1 april 1984 een referentiehoeveelheid&#13;
heffingvrije melk toegekend;&#13;
– in verband met zijn gezondheidstoestand&#13;
heeft wijlen Ebele Dam een deel van zijn&#13;
bedrijf, te weten ongeveer 10 ha, samen met&#13;
zijn totale melkquotum verkocht aan derden;&#13;
de desbetreffende notariële akte is op 26 oktober&#13;
1987 verleden;&#13;
– wijlen Ebele Dam zette daarna zijn bedrijf&#13;
in afgeslankte vorm voort op de overgebleven&#13;
hoeve met ongeveer 13 ha land, waaronder&#13;
voormelde pachtgrond;&#13;
– Ebele Dam is op 16 mei 1989 overleden;&#13;
– zijn echtgenote M.J. Postma heeft het bedrijf&#13;
alleen voortgezet en de pachtpenningen aan&#13;
Siccama-Zwarteveen betaald;&#13;
– in 1990 heeft M.J. Postma haar bedrijf verkocht,&#13;
van welke verkoop zij in de zomer van&#13;
1994 in een telefoongesprek Siccama-Zwarteveen&#13;
op de hoogte stelde;&#13;
– bij door notaris Beugelink opgemaakte akte&#13;
van 19 april 1995 hebben Siccama-Zwarteveen&#13;
en M.J. Postma voornoemd met betrekking&#13;
tot de bovengenoemde 3.73.80 ha op initiatief&#13;
van eerstgenoemde een pachtontbindingsovereenkomst&#13;
gesloten, zulks met ingang van&#13;
1 mei 1995, welke overeenkomst op 4 mei 1995&#13;
is goedgekeurd door de grondkamer voor&#13;
Friesland;&#13;
– in de akte van 19 april 1995 is onder voorwaarde&#13;
4 bepaald: “in verband met deze overeenkomst&#13;
hebben partijen over en weer niets&#13;
meer van elkander te vorderen”;&#13;
– gemelde pachtontbindingsovereenkomst is&#13;
vervolgens feitelijk uitgevoerd.&#13;
5. Beoordeling van het geschil in&#13;
hoger beroep&#13;
5.1. Ter zitting van het hof is van de zijde van&#13;
Postma c.s. onweersproken verklaard dat wijlen&#13;
Ebele Dam bij testament over zijn nalatenschap&#13;
heeft beschikt, dat krachtens dat testament&#13;
M.J. Postma vruchtgebruikster van&#13;
zijn gehele nalatenschap is en er geen andere&#13;
erfgenamen zijn dan zijn wettelijke erfgenamen.&#13;
5.2. In het vonnis, waarvan beroep, is begrepen&#13;
het oordeel van de pachtkamer van het&#13;
kantongerecht dat na het overlijden van Ebele&#13;
Dam geïntimeerden hem gezamenlijk zijn&#13;
opgevolgd als pachters van de onderhavige&#13;
percelen grasland. Dat oordeel is in hoger&#13;
beroep niet aangevochten, weshalve daarvan&#13;
ook door het hof zal worden uitgegaan.&#13;
5.3. Ter zitting van het hof is van de zijde van&#13;
beide partijen verklaard dat zij de litigieuze&#13;
pachtovereenkomst als definitief geëindigd&#13;
beschouwen en dat geen van de geïntimeerden&#13;
nog als (mede)pachter kan worden aangemerkt.&#13;
5.4. De raadsman van Siccama-Zwarteveen&#13;
heeft ter zitting van het hof verklaard dat de&#13;
vorderingen van laatstgenoemde gegrond zijn&#13;
op wanprestatie van de zijde van Postma c.s.&#13;
alleen hierin bestaande dat zij bij de ontbinding&#13;
van de litigieuze pachtovereenkomst niet&#13;
het – naar haar oordeel – met de grond&#13;
samenhangende melkquotum aan haar ter&#13;
beschikking hebben gesteld. Zij wil dat Postma&#13;
c.s. worden veroordeeld de deswege door&#13;
haar geleden schade te vergoeden.&#13;
Voorwaardelijk vordert zij nietigverklaring&#13;
c.q. ontbinding van de kwijtingsclausule in de&#13;
pachtontbindingsovereenkomst van 19 april&#13;
1995.&#13;
5.5. Het vorenstaande houdt in dat de claim&#13;
van appellante in verband staat met de gesloten&#13;
pachtontbindingsovereenkomst.&#13;
5.6. Uit het ten processe aangevoerde volgt&#13;
dat Siccama-Zwarteveen ook destijds op de&#13;
hoogte was van het feit dat de door haar verpachte&#13;
grond door wijlen Ebele Dam werd&#13;
gebruikt in het kader van de exploitatie van&#13;
zijn melkveebedrijf. Voorts is de pachtontbindingsovereenkomst&#13;
op haar initiatief gesloten&#13;
en is de tekst ervan opgemaakt door een&#13;
namens haar optredende vertegenwoordiger&#13;
van het notariskantoor Beugelink te Kollum;&#13;
deze moet geacht worden ook toen al op de&#13;
hoogte te zijn geweest van de juridische consequenties&#13;
van pachtbeëindiging in relatie tot&#13;
de aanspraken op met het desbetreffende&#13;
pachtobject samenhangend melkquotum en&#13;
deze wetenschap moet aan Siccama-Zwarteveen&#13;
worden toegerekend.&#13;
5.7. De tekst van de pachtontbindingsovereenkomst,&#13;
mitsdien ook die van de onder&#13;
voorwaarde 4 in die overeenkomst opgenomen&#13;
kwijtingsclausule, is niet alleen namens&#13;
Siccama-Zwarteveen en door een deskundige&#13;
geformuleerd, maar zij is ook duidelijk en&#13;
expliciet wat betreft de bewoordingen ervan.&#13;
De bedoeling van partijen, zo volgt uit het&#13;
door hen aangevoerde, was om de tussen hen&#13;
bestaande rechtsverhouding met betrekking&#13;
tot het grasland in geschil te beëindigen, alle&#13;
gevolgen ter zake te regelen en geheel van&#13;
elkaar af te zijn. M.J. Postma heeft het overeengekomene,&#13;
inhoudende dat “partijen in&#13;
verband met deze overeenkomst over en weer&#13;
niets meer van elkaar te vorderen hebben”,&#13;
dan ook kunnen en mogen begrijpen als mede&#13;
eventuele aanspraken inzake het melkquotum&#13;
betreffende.&#13;
5.8. Voor een beroep op dwaling van de zijde&#13;
van Siccama-Zwarteveen is geen plaats. Van&#13;
enige inlichting van de wederpartij als bedoeld&#13;
in artikel 6:228, lid 1 sub a, Burgerlijk Wetboek,&#13;
die tot een eventuele dwaling heeft&#13;
geleid, is niets gesteld of anderszins gebleken&#13;
en hetzelfde geldt ten aanzien van het in lid 1&#13;
sub c van genoemd wetsartikel bedoelde&#13;
geval. Evenmin doet zich het geval voor dat&#13;
M.J. Postma in verband met hetgeen zij omtrent&#13;
de dwaling wist of behoorde te weten,&#13;
Siccama-Zwarteveen had behoren in te lichten.&#13;
Immers, zoals reeds overwogen, wist&#13;
laatstgenoemde dat het ging om grond die was&#13;
geëxploiteerd in het kader van een melkveebedrijf&#13;
en werd zij bijgestaan door een deskundige:&#13;
M.J. Postma behoefde er daarom niet op&#13;
bedacht te zijn dat appellante zich wellicht&#13;
niet de consequenties van pachtbeëindiging&#13;
met betrekking tot het melkquotum realiseerde.&#13;
De hiervoor genoemde omstandigheden&#13;
zouden naar het oordeel van het hof overigens&#13;
ook medebrengen dat een eventuele dwaling&#13;
voor rekening van Siccama-Zwarteveen zou&#13;
dienen te blijven.&#13;
5.9. Op grond van de in het vorenstaande vermelde&#13;
feiten en omstandigheden is het hof van&#13;
oordeel dat afstand van recht of rechtsverwerking&#13;
niet aan de orde (kunnen) zijn en hetzelfde&#13;
geldt ten aanzien van de door Siccama-&#13;
Zwarteveen geponeerde ongerechtvaardigde&#13;
verrijking.&#13;
5.10. De pachtontbindingsovereenkomst van&#13;
19 april 1995 bindt de geïntimeerden sub 2 en&#13;
3 niet en schept evenmin rechten te hunnen&#13;
behoeve. Zij waren bij die overeenkomst geen&#13;
partij en voor zover Postma c.s. bedoelen te&#13;
betogen dat geïntimeerde sub 1 toen namens&#13;
de beide andere geïntimeerden is opgetreden,&#13;
kan het hof hen daarin niet volgen. Noch de&#13;
overeenkomst zelve, noch enig ander stuk c.q.&#13;
feit of omstandigheid biedt steun aan een dergelijke&#13;
redenering, die trouwens pas in het&#13;
onderhavige geding (in eerste aanleg) door&#13;
Postma c.s. is gehanteerd. Zij is niet, althans&#13;
onvoldoende onderbouwd en het hof gaat&#13;
derhalve daaraan voorbij.&#13;
De eventuele omstandigheid dat geïntimeerden&#13;
sub 2 en 3 met de gesloten pachtontbinding&#13;
instemden en/of zich stilzwijgend daarbij&#13;
neerlegden, doet aan het vorenstaande niet&#13;
af en kan niet leiden tot een ander oordeel.&#13;
5.11. Het onder 5.10. overwogene laat echter&#13;
onverlet dat beide partijen zich, zoals hierboven&#13;
al weergegeven, uitdrukkelijk op het&#13;
standpunt stellen dat de pachtovereenkomst&#13;
in geschil ten aanzien van alle geïntimeerden&#13;
is geëindigd. Ten processe moet daarvan dan&#13;
ook worden uitgegaan.&#13;
5.12. Het vorenstaande betekent voorts niet&#13;
dat Siccama-Zwarteveen tegenover de geïntimeerden&#13;
sub 2 en 3 nog rechten ter zake van&#13;
het melkquotum kan doen gelden. Zulks zou&#13;
naar het oordeel van het hof in de gegeven&#13;
omstandigheden naar maatstaven van redelijkheid&#13;
en billijkheid niet aanvaardbaar zijn, nu&#13;
zowel appellante als geïntimeerde sub 1 er bij&#13;
het aangaan van de pachtontbindingsovereenkomst&#13;
van uitgingen dat laatstgenoemde de&#13;
enige pachtster was en zij, zoals hierboven al&#13;
overwogen, met die overeenkomst tevens een&#13;
definitieve beëindiging van de inzake de pachtverhouding&#13;
bestaande wederzijdse aanspraken&#13;
beoogden.&#13;
5.13. Op grond van al het vorenoverwogene&#13;
moet ten aanzien van de opgeworpen grieven&#13;
als volgt worden beslist.&#13;
5.14. Grief I keert zich op zichzelf terecht&#13;
tegen het oordeel dat ook de geïntimeerden&#13;
sub 2 en 3 door de pachtontbindingsovereenkomst&#13;
gebonden zijn, doch dit kan, gelet op&#13;
het onder 5.12. overwogene, niet leiden tot&#13;
toewijzing van de vorderingen van appellante&#13;
te hunnen aanzien.&#13;
5.15. Grief II is ongegrond. Een beroep op&#13;
dwaling komt, zoals overwogen, aan Siccama-&#13;
Zwarteveen niet toe en ten processe is niet&#13;
gebleken van feiten en omstandigheden die de&#13;
conclusie, dat sprake is geweest van misleiding&#13;
door c.q. zijdens geïntimeerden, zouden&#13;
kunnen dragen. Zulks is niet anders omdat de&#13;
litigieuze percelen grasland in het kader van&#13;
een ruilverkaveling aan een derde in gebruik&#13;
zijn gegeven, nu dat – naar geïntimeerden&#13;
onvoldoende weersproken hebben aangevoerd&#13;
– is geschied op basis van het plan van tijdelijk&#13;
gebruik ex artikel 190 (in de memorie van antwoord&#13;
staat abusievelijk: artikel 90) van de&#13;
Landinrichtingswet.&#13;
5.16. De grieven III en IV behoeven geen&#13;
bespreking; ze zijn voor de op grond van het&#13;
bovenoverwogene in deze zaak te geven&#13;
beslissing niet van belang. Ditzelfde geldt dus&#13;
ook voor hetgeen Siccama-Zwarteveen in de&#13;
toelichting op grief IV te bewijzen aanbiedt,&#13;
weshalve het hof aan dat bewijsaanbod voorbijgaat.&#13;
5.17. Grief V bestrijdt terecht dat de pachtkamer&#13;
van het kantongerecht betekenis heeft&#13;
gehecht aan de omstandigheid dat geïntimeerden&#13;
pas pachters zijn geworden nadat het&#13;
melkquotum was verkocht en dat die pachtkamer&#13;
daaraan consequenties heeft verbonden.&#13;
De gegrondheid van deze grief kan Siccama-&#13;
Zwarteveen evenwel niet baten, nu deze niet&#13;
kan leiden tot een andere beslissing dan is&#13;
gegeven.&#13;
5.18. De eventuele gegrondheid van grief VI&#13;
kan in het midden blijven. Het hof heeft hierboven&#13;
reeds gemotiveerd waarom aan Siccama-&#13;
Zwarteveen geen aanspraken ter zake van&#13;
het melkquotum in geschil toekomen.&#13;
5.20. Grief VII kan geen doel treffen; zoals&#13;
overwogen, heeft Siccama-Zwarteveen op&#13;
grond van de pachtontbindingsovereenkomst&#13;
geen aanspraken als door haar gepretendeerd.&#13;
5.21. De grieven VIII en IX zijn, zoals uit het&#13;
eerder overwogene volgt, ongegrond.&#13;
5.22. Noch voor toewijzing van een schadevergoeding&#13;
aan Siccama-Zwarteveen, noch&#13;
voor nietigverklaring c.q. ontbinding van de&#13;
kwijtingsclausule in de pachtontbindingsovereenkomst&#13;
is, zo volgt uit vorenstaande overwegingen,&#13;
plaats. De vorderingen van appellante&#13;
zijn door de pachtkamer van het kantongerecht&#13;
terecht afgewezen.&#13;
6. Slotsom&#13;
6.1. Het vonnis, waarvan beroep, moet met&#13;
wijziging van gronden worden bekrachtigd.&#13;
6.2. Siccama-Zwarteveen moet als de ook in&#13;
hoger beroep in het ongelijk gestelde partij&#13;
worden veroordeeld in de kosten van dat&#13;
beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het door de pachtkamer van het&#13;
kantongerecht te Leeuwarden tussen partijen&#13;
gewezen vonnis van 25 maart 1997, waarvan&#13;
beroep, met wijziging van de gronden als&#13;
hiervoor overwogen;&#13;
veroordeelt Siccama-Zwarteveen in de in&#13;
hoger beroep tussen partijen gevallen proceskosten,&#13;
aan de zijde van Postma c.s. tot heden&#13;
begroot op ƒ 440,– voor verschotten en&#13;
ƒ 4.200,– voor salaris van de procureur.</content><legacyfootnotes/><footnotes><footnote/></footnotes><auteurs/><published>2000-01-01 00:00:00</published><modified>1998-01-20 00:00:00</modified><editiondate>2000-01-01</editiondate><htmlpath>https://denhollander.info/artikel/4733</htmlpath></article>
</articles></edition>
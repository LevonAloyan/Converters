<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2010</searchword><id>8716</id><udhid>UDH:TvAR/8716</udhid><titel>Beheer Landelijk gebied (TvAR 2010/5591)</titel><searchwords><searchword>TvAR 9/2010</searchword><searchword>TvAR 2010/5591</searchword><searchword>UDH:TvAR/8716</searchword></searchwords><attachments><attachment><name>TvAR2010_09_09_5591.pdf</name><extention>pdf</extention><url>https://denhollander.info/download/7753/ci</url></attachment></attachments><inleiding>[Natuurbeschermingswet 1998, art. 16, 19d; Algemene wet bestuursrecht, art. 8:81, Habitatrichtlijn, art. 6]&#13;
Nu niet gebleken is dat ammoniakdepositie van de veehou­derij in de thans vergunde situatie zal toenemen ten opzichte van de destijds verleende vergunning ingevolge de Hinder­wet en deze vergunning dateert van vóór de aanwijzing van het gebied “Nieuwkoopse Plassen” als speciale bescher­mingszone, verwacht de voorzitter niet dat de Afdeling in de bodemprocedure zal oordelen dat de vergunning in zoverre is verleend in strijd met artikel 19d, eerste lid, van de Nbw 1998. Dat laat onverlet dat het bevoegd gezag op grond van artikel 19e van de Nbw 1998 rekening dient te houden met de gevolgen die een project of andere handeling, gelet op de instandhoudingsdoelstelling kan hebben op een Natu­ra 2000-gebied. In deze afweging dient betrokken te worden dat een vergunningaanvraag als hier beschreven, gelet op de vergunningplicht op grond van artikel 19d, eerste lid, van de Nbw 1998 die mede ziet op de verplichtingen die voort­vloeien uit artikel 6, tweede lid, van de Habitatrichtlijn, niet alleen betrekking heeft op de wijziging of uitbreiding van de intensieve veehouderij, maar op de exploitatie van de gehele intensieve veehouderij zoals die na wijziging of uitbreiding zal plaatsvinden.&#13;
</inleiding><content>1. Procesverloop&#13;
Bij besluit van 25 september 2009, kenmerk 2009INT248988, heeft het college aan [vergunninghou­der] een vergunning krachtens artikel 16 en artikel 19d van de Natuurbeschermingswet 1998 (hierna: Nbw 1998) ver­leend voor het exploiteren en uitbreiden van een bestaande veehouderij, gevestigd aan de [locatie] te [plaats], die in de buurt ligt van het Natura 2000-gebied “Nieuwkoopse Plas­sen &amp; De Haeck” en het beschermd natuurmonument “Ka­merikse Nessen”.&#13;
Bij besluit van 16 februari 2010, verzonden op 19 februa­ri 2010, heeft het college het door MOB hiertegen gemaakte bezwaar ongegrond verklaard.&#13;
Tegen dit besluit heeft MOB bij brief, bij de Raad van Sta­te ingekomen op 30 maart 2010, beroep ingesteld. Bij deze brief heeft MOB de voorzitter verzocht een voorlopige voor­ziening te treffen.&#13;
De voorzitter heeft het verzoek ter zitting behandeld op 3 mei 2010, waar het college, vertegenwoordigd door mr. drs. M. Uittenbosch en C.T. Zuidema, beiden werkzaam bij de provincie, is verschenen.&#13;
Voorts is ter zitting [vergunninghouder], vertegenwoordigd door ing. C.A. Meulenkamp, werkzaam bij Agra-Matic B.V., als partij gehoord.&#13;
Bij brief van 31 mei 2010 heeft de voorzitter partijen mede­gedeeld dat het onderzoek met toepassing van artikel 8:68 van de Algemene wet bestuursrecht (hierna: de Awb) is her­opend.&#13;
De voorzitter heeft de zaak op een tweede zitting behandeld op 13 juli 2010, waar MOB, vertegenwoordigd door mr. V. Wösten, werkzaam bij Wösten juridisch advies, is versche­nen. &#13;
2. Overwegingen&#13;
2.1. Het oordeel van de voorzitter heeft een voorlopig karak­ter en is niet bindend in de bodemprocedure.&#13;
2.2. Omdat als gevolg van de verleende Nbw-vergunning aan [vergunninghouder] inmiddels is gestart met de bouw van een nieuwe extra varkensstal, wordt door MOB ver­zocht om schorsing van de Nbw-vergunning teneinde onom­keerbare gevolgen te voorkomen.&#13;
MOB betoogt dat bij de vergunningverlening in het ka­der van de Nbw 1998 ten onrechte is gerefereerd aan de be­drijfssituatie zoals die was vergund in de milieuvergunning uit 2002. Daarbij is voorts aan de reeds bestaande en over­matige ammoniakdepositie onvoldoende gewicht toegekend, omdat het ongewijzigd laten voortduren van bestaande de­posities een aantasting betekenen van bestaande natuur­waarden. Ook heeft volgens MOB het college met de enkele overweging dat de ammoniakdepositie gelijk blijft een on­juiste toepassing gegeven aan de Nbw 1998. Voorts betoogt MOB dat onduidelijk is hoe de uitkomsten van het reken­model AAgro-Stacks zich verhouden tot het verspreidings­model Operationeel Prioritaire Stoffen (hierna: OPS-mo­del). Tevens voert MOB aan dat gebruik van het rekenmodel AAgro-Stacks leidt tot aanzienlijk lagere depositiewaarden dan het verspreidingmodel dat werd gebruikt onder het re­gime van de Interimwet ammoniak en veehouderij en bij­behorende Uitvoeringsregeling ammoniak en veehouderij. MOB twijfelt derhalve aan de betrouwbaarheid van de be­rekende ammoniakdepositie met AAgro-stacks. Ook is vol­gens MOB ten onrechte geen concrete depositiewaarde als voorschrift verbonden aan de Nbw-vergunning en had daar­naast slechts een tijdelijke Nbw-vergunning moeten worden verleend.&#13;
2.3. In het bestreden besluit stelt het college zich onder an­dere op het standpunt dat de ammoniakdepositie van de veehouderij ondanks de voorgenomen uitbreiding niet zal toenemen en derhalve geen sprake zal zijn van negatieve ef­fecten op de wezenlijke kenmerken van de omliggende na­tuurgebieden.&#13;
2.4. Met betrekking tot de beoordeling van eventuele signi­ficante effecten op het Natura 2000-gebied “Nieuwkoopse Plassen &amp; De Haeck” als gevolg van de exploitatie van de gehele veehouderij zoals die na de uitbreiding zal plaatsvin­den, overweegt de voorzitter dat ten behoeve van de vergun­ningverlening een berekening is gemaakt van de ammoni­akdepositie met behulp van het rekenmodel AAgro-Stacks, waarvan de uitkomsten zijn opgenomen in bijlage II bij de Nbw-vergunning.&#13;
2.4.1. Met betrekking tot de vergelijking door de MOB van het rekenmodel AAgro-Stacks en het OPS-model stelt het college zich op het standpunt dat AAgro-Stacks wordt ge­bruikt voor berekeningen voor korte afstanden op basis van individuele bronnen - zoals veehouderijen - en dat het OPS-model wordt gebruikt voor berekeningen op regionaal ni­veau op basis van meerdere bronnen. Ter zitting heeft het college daaraan toegevoegd dat het OPS-model kan wor­den gebruikt voor het berekenen van achtergronddeposi­ties, maar niet gebruikt kan worden voor de berekening van de ammoniakdepositie van individuele veehouderijen. Nu MOB haar stelling verder niet heeft onderbouwd, bestaat vooralsnog geen aanleiding het standpunt van het college onjuist te achten.&#13;
2.4.2. Verder ziet de voorzitter vooralsnog geen aanleiding om aan de berekende ammoniakdepositie van de veehoude­rij van [vergunninghouder] door middel van het rekenmodel AAgro-Stacks te twijfelen. Hiertoe overweegt de voorzit­ter dat AAgro-Stacks is ontwikkeld door KEMA en Wage­ningen UR in opdracht van het Ministerie van Landbouw, Natuur en Voedselkwaliteit en MOB ter onderbouwing van haar betoog uitsluitend verwijst naar het verspreidingsmodel voor ammoniakdepositie ingevolge de Interimwet ammoni­ak en veehouderij. Nu die wet en de bijbehorende Uitvoe­ringsregeling ammoniak en veehouderij reeds in 2002 zijn vervallen, valt op voorhand niet in te zien waarom het colle­ge geen gebruik heeft mogen maken van het thans gangbare rekenmodel AAgro-Stacks.&#13;
2.4.3. Indien de vergunde situatie uit 2002 in het kader van de Wet milieubeheer - weergegeven in tabel 2 van bijlage II behorende bij de Nbw-vergunning - wordt vergeleken met de thans vergunde situatie ingevolge de Nbw 1998 - weerge­geven in tabel 3 van die bijlage II - dan blijkt hieruit dat de ammoniakdepositie van de veehouderij niet zal toenemen.&#13;
Wat betreft deze vergelijking, verwijst de voorzitter naar de uitspraak van de Afdeling van 31 maart 2010 in zaak nr. 200903784/1/R2. Daarin is overwogen dat voor zover het gaat om ammoniakdepositie op de betrokken gebieden, sig­nificante gevolgen kunnen worden uitgesloten als de wijzi­ging of uitbreiding van de intensieve veehouderij niet leidt tot een verhoging van de ammoniakdepositie ten opzichte van de vergunde situatie voordat het gebied op de lijst van gebieden van communautair belang ingevolge de Habita­trichtlijn werd geplaatst, dan wel voordat een aanwijzing als speciale beschermingszone in de zin van de Vogelrichtlijn van kracht werd. Die vergunde situatie kan worden ontleend aan hetgeen is vergund krachtens de Wet milieubeheer of is vergund krachtens de daaraan voorafgaande Hinderwet.&#13;
In het ontwerp-aanwijzingsbesluit van het Natura 2000-ge­bied “Nieuwkoopse Plassen &amp; De Haeck” is vermeld dat dit gebied bestaat uit het natuurgebied “Nieuwkoopse Plassen”, dat op 14 februari 1997 is aangewezen als speciale bescher­mingszone ingevolge de Vogelrichtlijn, en het natuurgebied “Nieuwkoopse Plassen en De Haeck” dat op 7 december 2004 op de lijst met Habitatrichtlijngebieden is geplaatst.&#13;
Ter zitting is door het college gesteld dat de vergunde de­positierechten in 2002 slechts een melding als bedoeld in artikel 8.19 van de Wet milieubeheer betrof en dat de be­rekening van de ammoniakdepositie in 2002 derhalve is ge­baseerd op de bedrijfssituatie zoals die op 3 december 1991 aan de veehouderij is vergund krachtens de Hinderwet. De voorzitter ziet vooralsnog geen aanleiding om aan de juist­heid van deze stelling te twijfelen.&#13;
Nu niet is gebleken dat de ammoniakdepositie van de vee­houderij in de thans vergunde situatie zal toenemen ten op­zichte van de destijds verleende vergunning ingevolge de Hinderwet en deze vergunning dateert van vóór de aanwij­zing van het gebied “Nieuwkoopse Plassen” als speciale be­schermingszone, verwacht de voorzitter niet dat de Afdeling in de bodemprocedure zal oordelen dat de vergunning in zo­verre is verleend in strijd met artikel 19d, eerste lid, van de Nbw 1998.&#13;
2.5. Het onder 2.4. overwogene laat onverlet dat het be­voegd gezag op grond van artikel 19e van de Nbw 1998 re­kening dient te houden met de gevolgen die een project of andere handeling, gelet op de instandhoudingsdoelstelling kan hebben op een Natura 2000-gebied. In deze afweging dient betrokken te worden dat een vergunningaanvraag als hier beschreven, gelet op de vergunningplicht op grond van &#13;
artikel 19d, eerste lid, van de Nbw 1998 die mede ziet op de verplichtingen die voortvloeien uit artikel 6, tweede lid, van de Habitatrichtlijn, niet alleen betrekking heeft op de wijzi­ging of uitbreiding van de intensieve veehouderij, maar op de exploitatie van de gehele intensieve veehouderij zoals die na wijziging of uitbreiding zal plaatsvinden.&#13;
De voorzitter overweegt dat het college, om te voldoen aan de verplichtingen die voortvloeien uit artikel 6, tweede lid, van de Habitatrichtlijn, op grond van artikel 19e van de Nbw 1998, beleid kan voeren dat inhoudt dat een vergun­ning slechts wordt verleend indien maatregelen worden ge­troffen om een verdere reductie van de ammoniakdepositie te bewerkstelligen.&#13;
Ter zitting is door het college gesteld dat beleid om te ko­men tot een verdere reductie van de totale ammoniakdepo­sitie in ontwikkeling is en dat in afwachting daarvan thans bij individuele vergunningverlening wordt uitgegaan van het voorkomen van een toename. Na afweging van alle be­trokken belangen en gelet op hetgeen MOB op dit punt heeft aangevoerd, heeft het college in de omstandigheid dat nog geen beleid inzake ammoniakreductie is vastgesteld in rede­lijkheid geen aanleiding behoeven te zien om van vergun­ningverlening aan [vergunninghouder] af te zien.&#13;
2.6. Wat betreft het beschermd natuurmonument “Kamerik­se Nessen” is ter zitting toegelicht dat het college ten aan­zien van de beoordeling van de schadelijkheid van ammo­niakdepositie op beschermde natuurmonumenten de vaste gedragslijn hanteert dat activiteiten worden vergund inge­volge de Nbw 1998 indien de ammoniakdepositie op het desbetreffende beschermd natuurmonument afneemt dan wel gelijk blijft aan de reeds bestaande depositiewaarde. Ge­zien de omstandigheid dat vooralsnog niet is gebleken dat de ammoniakdepositie van de veehouderij in de thans ver­gunde situatie zal toenemen en dat MOB niet aannemelijk heeft gemaakt dat de vergunde activiteiten niet voldoen aan de provinciale vaste gedragslijn ter zake, ziet de voorzitter op voorhand geen grond voor het oordeel dat de vergunning in zoverre is verleend in strijd met artikel 16, eerste lid, van de Nbw 1998.&#13;
2.7. Hetgeen MOB voor het overige heeft aangevoerd be­hoeft in het kader van het verzoek om een voorlopige voor­ziening geen nadere bespreking, omdat het al dan niet slagen van deze beroepsgronden op zichzelf niet aan de vergun­ningverlening in de weg behoeft te staan.&#13;
2.8. Het vorenstaande leidt de voorzitter tot het oordeel dat niet staande kan worden gehouden dat onverwijlde spoed, gelet op de betrokken belangen, vereist dat in afwachting van de bodemprocedure een voorlopige voorziening wordt getroffen.&#13;
2.9. Gelet hierop dient het verzoek om het treffen van een voorlopige voorziening te worden afgewezen.&#13;
2.10. Voor een proceskostenveroordeling bestaat geen aan­leiding.&#13;
3. Beslissing&#13;
De voorzitter van de Afdeling bestuursrechtspraak van de Raad van State:&#13;
wijst het verzoek af.&#13;
</content><legacyfootnotes/><footnotes><footnote/></footnotes><auteurs>mr. R.J. Hoekstra</auteurs><published>2010-09-01 00:00:00</published><modified>2010-09-01 00:00:00</modified><editiondate>2010-09-01</editiondate><htmlpath>https://denhollander.info/artikel/8716</htmlpath></article>
</articles></edition>
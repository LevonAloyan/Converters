<edition><articles><article><jaar>2020</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2020</searchword><id>15992</id><udhid>UDH:TvAR/15992</udhid><titel>Eerlijk duurt het langst</titel><searchwords><searchword>TvAR 2/2020</searchword><searchword>UDH:TvAR/15992</searchword></searchwords><attachments><attachment><name>20833.pdf</name><extention>pdf</extention><url>https://denhollander.info/download/20833/ci</url></attachment></attachments><inleiding>&lt;p&gt;De regulering ter bestrijding van oneerlijke handelspraktijken in de landbouw- en voedselketen verbiedt een aantal handelswijzen. Deze oneerlijke handelswijzen ontspringen uit de afhankelijkheidspositie van leveranciers ten opzichte van hun afnemers. Het Nederlandse wetsvoorstel wijkt niet veel af van de Europese richtlijn. De noodzaak van de wet wordt door de verschillende organisaties van producenten in samenhang met de positie in de keten duidelijk anders ingeschat. Enkele onderzoeken in de landbouw laten zien dat ‘oneerlijk handelen’ geen incident is. Mogelijk kan de wet de rauwheid van rafelranden van het bestaan van afhankelijkheidsrelaties tussen producenten in de voedselketen afzwakken.&lt;/p&gt;</inleiding><content>&lt;h3&gt;1. Inleiding&lt;/h3&gt;&lt;p&gt;Het heeft jaren geduurd alvorens op Europees niveau de richtlijn oneerlijke handelspraktijken in de landbouw- en voedselketen is vastgesteld. Dit is de reden dat meerdere lidstaten zelf al eerder nationale wetgeving hebben ingevoerd. De Europese wetgever bleef lange tijd aarzelen en zocht de oplossing vervolgens in een vrijwillige gedragscode. Bestrijding van oneerlijk handelen op basis van vrijwilligheid is lastig en uiteindelijk is dan toch in april 2019 de richtlijn vastgesteld.[1]&lt;/p&gt;&lt;p&gt;In Nederland is het ministerie van LNV in staat geweest het wetsvoorstel ter implementatie van deze richtlijn binnen drie maanden ter consultatie aan het publiek voor te leggen. De voortvarendheid heeft ook te maken met de geringe afwijkingen ten opzichte van de richtlijn. Grote aanpassingen zijn ook nu niet meer te verwachten.&lt;/p&gt;&lt;p&gt;In dit artikel beschrijf ik de inhoud van het wetsvoorstel. De verschillende visies van ondernemingen en organisaties in de voedselketen over het voorstel komen aan bod. Twee onderzoeken in Nederland schetsen een beeld over het voorkomen van oneerlijke handelspraktijken bij verhandeling van landbouwproducten. Vervolgens ga ik in op de achtergrond van het bestaan van oneerlijke handelspraktijken en het nut van een wettelijke regeling.&lt;/p&gt;&lt;h3&gt;2. Regulering handel&lt;/h3&gt;&lt;p&gt;Voor alle productieprocessen in de voedselketen zijn toepasselijke ‘good practices’ opgesteld. Bedrijven passen deze werkwijzen toe om goed en gezond voedsel te produceren. Natuurlijk valt er op kwaliteit, en ook op productvernieuwing, nog wel zodanig te sturen dat het bedrijfsresultaat mogelijk positief te beïnvloeden is, maar het handelen op de markt bepaalt meer en meer het bedrijfsresultaat. De ongelijkheid in marktpositie tussen leverancier en afnemer heeft enorme invloed op de onderhandelingsmacht. Ongelijkheid wordt in onze samenleving niet als probleem gezien, maar wel als dit leidt tot oneerlijk handelen. Partijen zouden ook in de handel ‘good practices’ moeten toepassen. In 2013 zijn op Europees niveau en op Nederlands niveau initiatieven genomen om door zelfregulering op basis van ‘good practices’ eerlijke handel te stimuleren.[2] Om diverse redenen is deze aanpak niet voldoende en heeft o.a. het Europees Parlement aangedrongen op regelgeving.[3]&lt;/p&gt;&lt;p&gt;In april 2019 is de richtlijn vastgesteld en in juli 2019 is het wetsvoorstel ‘oneerlijke handelspraktijken in de landbouw- en voedselvoorzieningketen’ ter consultatie voorgelegd.[4]&lt;/p&gt;&lt;p&gt;Het wetsvoorstel volgt de richtlijn in de duiding van oneerlijke praktijken, hetgeen in de praktijk de minimale variant wordt genoemd. De richtlijn promoot de instelling van een geschillencommissie en deze vorm is in het wetsvoorstel uitgewerkt. &lt;/p&gt;&lt;p&gt;De grondgedachte van de richtlijn en het wetsvoorstel is dat ongelijke marktposities in de voedselketen leiden tot te veel onwenselijke praktijken. De toekomstige wet beschermt de zwakkere partij in de keten, de leverancier, door concreet weer te geven wat ‘oneerlijk’ is en biedt waarborgen om zijn/haar recht te halen. &lt;/p&gt;&lt;p&gt;Volgens de definitie in het wetsvoorstel is een leverancier niet alleen de persoon die landbouw –en voedselproducten verkoopt ongeacht de plaats van vestiging, maar ook een groepering van leveranciers, zoals een ProducentenOrganisatie. Een afnemer is de koper van producten, niet zijnde de consument. Ook een organisatie van afnemers valt onder deze definitie evenals de overheid (art. 1).&lt;/p&gt;&lt;p&gt;Oneerlijke handelspraktijken zijn praktijken die sterk afwijken van goed handelsgedrag, die in strijd zijn met de goede trouw en een eerlijke behandeling en die door een handelspartner eenzijdig worden opgelegd aan een andere handelspartner. Ook wel geformuleerd als misbruik maken van het verschil in onderhandelingsmacht.[5]&lt;/p&gt;&lt;h3&gt;3. Wetsvoorstel oneerlijke handelspraktijken landbouw- en voedselvoorzieningsketen&lt;/h3&gt;&lt;p&gt;De wet wil leveranciers beschermen tegen de machtiger afnemer. In de voedselketen is een situatie gegroeid dat afnemers de machtige partij zijn in de onderhandelingen. De wet is alleen van toepassing op B2B-relaties. De wet is gebaseerd op het uitgangspunt dat alleen een leverancier kan lijden onder de ‘oneerlijkheid’ van de afnemer.&lt;/p&gt;&lt;h4&gt;3.1. Zwarte en grijze lijst&lt;/h4&gt;&lt;p&gt;De wet onderscheidt twee categorieën oneerlijke handelspraktijken (ohp) ook wel aangeduid als zwarte- en grijze lijst. De zwarte lijst (art. 2) zijn de praktijken die altijd oneerlijk zijn en de grijze lijst (art. 3) omvat praktijken die alleen onacceptabel zijn als de praktijken niet expliciet in een schriftelijke overeenkomst door partijen vastgelegd zijn.&lt;/p&gt;&lt;p&gt;Op de zwarte lijst staat te late betaling, waarbij voor bederfelijke producten een andere termijn staat dan voor niet-bederfelijke producten. Een product is bederfelijk als het 30 dagen na de oogst of verwerking ongeschikt voor verkoop is. Bij bederfelijke goederen is de betaling te laat dertig dagen na ontvangst van de factuur van de leverancier, of dertig kalenderdagen na de datum van de levering als die datum later is dan de factuur. Voor niet-bederfelijke producten is de termijn zestig dagen.&lt;/p&gt;&lt;p&gt;Tevens is annulering van een bestelling van bederfelijke voedingsproducten op onredelijk korte termijn verboden. Hiervoor geldt als onredelijk dezelfde termijnen in kalenderdagen als bij te late betaling. Een langere termijn kan ook onredelijk zijn als de leverancier redelijkerwijs geen alternatief voor de afzet of gebruik meer kan vinden.&lt;/p&gt;&lt;p&gt;Daarnaast mag een afnemer niet eenzijdig voorwaarden van levering wijzigen en ook niet weigeren de leveringsvoorwaarden op papier te zetten als de leverancier daarom vraagt.&lt;/p&gt;&lt;p&gt;Een leverancier mag niet gedwongen worden te betalen voor bederf en verlies van producten als de producten bij de afnemer zijn.&lt;/p&gt;&lt;p&gt;Ook mag de afnemer geen geld vragen aan de leverancier voor handelingen die geen verband houden met de verkoop van de producten. Een leverancier mag niet onrechtmatig verkregen bedrijfsgeheimen van de leverancier hebben of gebruiken en een leverancier mag niet dreigen met vergeldingsmaatregelen als een leverancier een bepaald recht uitoefent. Dit laatste geldt zeker als de afnemer een oneerlijke handelspraktijk aan de handhavingsautoriteit voorlegt.&lt;/p&gt;&lt;p&gt;De afnemer mag niet vragen om een vergoeding als een klacht van een klant onderzocht moet worden en de leverancier geen fout heeft gemaakt.&lt;/p&gt;&lt;p&gt;De praktijken in de grijze lijst zijn alleen oneerlijk als ze door de partijen niet expliciet schriftelijk vooraf zijn vastgelegd. Hierbij gaat het om teruggave of verwijdering van onverkochte producten zonder betaling daarvan. Verder mag de afnemer de leverancier niet verplichten bij te dragen in de kosten van aanbieding van producten of het moeten mee betalen aan promotieacties van de afnemer.&lt;/p&gt;&lt;p&gt;Gezien de lijsten gaan de oneerlijke handelspraktijken over contractuele praktijken zoals de betaling en over buitencontractuele praktijken zoals het openbreken van lopende contracten. In de praktijk zijn er diverse voorbeelden waarin machtige afnemers buiten bestaande contracten om hun voordeel bij leveranciers proberen af te dwingen (zie onder 5).&lt;/p&gt;&lt;h4&gt;3.2. Ongelijke partijen&lt;/h4&gt;&lt;p&gt;De definities van afnemer en leverancier maken duidelijk dat het gaat om B2B handelsactiviteiten, dus niet met consumenten, en ongeacht plaats van vestiging. Ook leveranciers van elders vallen bij handelspraktijken in Nederland onder deze wet (art. 1). Een afnemer kan zich niet onttrekken door een rechtskeuze af te dwingen van een ander land. De wettelijke verankering van de oneerlijke handelspraktijken impliceert dat de verboden van toepassing zijn voor iedere handelspraktijk in Nederland.&lt;/p&gt;&lt;p&gt;De verboden gelden alleen bij ongelijke marktposities. Daartoe zijn in de wet 6 categorieën bedrijven naar omzet onderscheiden. De regels zijn alleen van toepassing als de afnemer tot een categorie met een hogere omzet behoort.[6] Voor leveranciers omvat de eerste categorie bedrijven tot 2 miljoen omzet en in de verdere categorieën loopt de omzet op tot 350 miljoen. De afnemer moet in een categorie met een hogere omzet zitten, dus die minimaal 2 miljoen moet zijn (art. 5).&lt;/p&gt;&lt;h4&gt;3.3. Handhaving&lt;/h4&gt;&lt;p&gt;Als er sprake is van ‘oneerlijke handelspraktijken’ biedt de wet meerdere mogelijkheden om ‘recht te halen’. Zo kan de minister een geschillencommissie in het leven roepen, waarbij iedere afnemer van rechtswege is aangesloten (art. 6). De richtlijn verplicht deze vorm van geschilbeslechting niet, maar moedigt het wel aan.[7] Daarnaast krijgt Autoriteit Consument en Markt (ACM) een taak in toezicht en handhaving (art. 7). Dit impliceert dat iedere afnemer die zich benadeelt voelt aan de ACM een kwestie kan voorleggen, maar ook kan de ACM op eigen initiatief praktijken aan de wet toetsen. Daarnaast bestaat altijd de mogelijkheid een zaak aan de burgerlijke rechter voor te leggen.&lt;/p&gt;&lt;h4&gt;3.4. Anonimiteit&lt;/h4&gt;&lt;p&gt;De afhankelijkheidspositie van de leverancier heeft tot gevolg dat een zaak aanhangig maken grote negatieve gevolgen voor hem of haar kan hebben met als ultieme consequentie het beëindigen van de handelsrelatie door de afnemer. Anonimiteit bij het voorleggen van een kwestie aan een derde partij zou een oplossing zijn. Ook al is daar bij de opstelling van het wetsvoorstel uitgebreid over nagedacht, toch komt dat ook in de Memorie van Toelichting niet tot uiting.&lt;/p&gt;&lt;p&gt;Een zaak aankaarten bij een geschillencommissie of een burgerlijke rechter kan niet anoniem en ook de ACM kan volledige anonimiteit niet garanderen. Wel moet de ACM op verzoek van de leverancier passende maatregelen nemen betreffende bescherming van de identiteit van belanghebbende en andere informatie indien openbaarmaking schadelijk zou zijn voor zijn/haar belangen (art. 8 lid 6). Dit is echter een relatieve vertrouwelijkheid, want als de ACM de zaak wil voortzetten zal zij moeten vragen om deze vertrouwelijkheid op te heffen. De afhankelijkheidspositie in combinatie met het gebrek aan garantie van anonimiteit maakt leveranciers huiverig om ongewenste praktijken aan te kaarten.&lt;/p&gt;&lt;h4&gt;3.5. Leverancier&lt;/h4&gt;&lt;p&gt;Onder de bepaling van de leverancier valt echter niet alleen de landbouwproducent of een verkoper van landbouw- en voedingsproducten, maar ook een organisatie van die producenten en verkopers (art. 1). Alle mogelijkheden om een kwestie aanhangig te maken staan ook voor een organisatie open.[8]&lt;/p&gt;&lt;p&gt;Het is daarom verwonderlijk dat vervolgens bij de ACM (art. 8 lid 1) expliciet genoemd is dat zowel een leverancier als een organisatie van leveranciers belanghebbende kan zijn, want dit ligt al in de bepaling van het begrip ‘leverancier’ besloten.&lt;/p&gt;&lt;p&gt;Als een organisatie een zaak aanspant dan is het wellicht mogelijk om de identiteit van de individuele leverancier(s) niet bekend te maken. Veelal zijn er meerdere klachten bij eenzelfde afnemer en dan is de ‘oneerlijke praktijk’ niet direct te koppelen aan de naam van de leverancier. De regels geven hieraan geen uitwerking, dus de juridische praktijk moet dat uitwijzen.&lt;/p&gt;&lt;h4&gt;3.6. Sancties&lt;/h4&gt;&lt;p&gt;Alleen bij geschilbeslechting door de ACM zijn sancties genoemd (art. 10 en 11). De ACM kan boetes opleggen en door oplegging van een last onder dwangsom de afnemer onder druk zetten om te stoppen met oneerlijke handelspraktijken.&lt;/p&gt;&lt;p&gt;Bij de geschillencommissie ontbreken regels over handhaving. De geschillencommissie zal zelf een reglement moeten opstellen. Het Reglement Geschillen Commissie Algemeen geeft een beeld van de mogelijke sancties: ontbinding van de overeenkomst, schadevergoeding of een betalingsverplichting opleggen.[9]&lt;/p&gt;&lt;h3&gt;4. Visies betrokken partijen&lt;/h3&gt;&lt;p&gt;De meeste reacties komen van supermarkten, hun inkoopcoöperatie en een brancheorganisatie. Het liefst zouden ze allemaal tegen dit voorstel zijn, maar enkelen zien wel in dat er niet aan te ontkomen is vanwege de verplichting tot implementatie van de richtlijn door de Nederlandse overheid. Deze ondernemingen en hun organisaties vinden het in dat licht positief dat het wetsvoorstel qua opgesomde ohp’s niet verder gaat dan de richtlijn. Niet blij zijn deze partijen met de categorie indeling van bedrijven, omdat dit niet beperkt blijft tot bescherming van kleine leveranciers. De geschillencommissie wordt van de hand gewezen, omdat de richtlijn daartoe niet verplicht. De verplichte aansluiting van de afnemer bij een geschillencommissie wordt volledig afgewezen. Anonimiteit van de klager wordt ongewenst geacht en de boetes zijn veel te hoog.&lt;/p&gt;&lt;p&gt;Deze bedrijven stellen zich op het standpunt dat zij zich niet schuldig maken aan ohp’s en zij zijn allen tegen oneerlijke handelspraktijken. Natuurlijk onderkennen zij de noodzaak tot versterking van de positie van de landbouw in de keten, maar dit wetsvoorstel is daarvoor geen oplossing. Dit komt dan vooral doordat de Nederlandse producten grotendeels naar het buitenland gaan. Als oplossing zien zij unaniem meer in ketensamenwerking met een gezamenlijke gerichtheid op consumentenwensen.[10]&lt;/p&gt;&lt;p&gt;De vertegenwoordiger van de levensmiddelenbranche wil juist dat het wetsvoorstel verder zou gaan dan de richtlijn. De bedrijven in de verwerking en import voelen zich de ‘underdog’ t.o.v. de supermarkten.[11]&lt;/p&gt;&lt;p&gt;Vanuit de landbouw is er alleen een reactie van de Nederlandse Akkerbouw Vakbond, die zich al jaren hieraan voorafgaande sterk heeft gemaakt voor vaststelling van regels tegen oneerlijke handelspraktijken (zie hieronder). Hun reactie is positief over het wetsvoorstel en bevat verder een lijst met huidige praktijken, waarvan de organisatie van mening is dat zij ‘oneerlijk’ zijn. Hiermee laten ze het belang van de wet zien.[12]&lt;/p&gt;&lt;p&gt;De twee reacties uit de ontwikkelingssamenwerking maken duidelijk dat zij positief zijn over het aanpakken van het probleem en dat zij vinden dat het wetsvoorstel niet ver genoeg gaat. Zij willen een algemeen verbod op alle oneerlijke handelspraktijken. Daarbij vinden deze organisaties het belangrijk dat de ACM ook niet genoemde ohp’s gaat onderzoeken, zoals in het Verenigd Koninkrijk al gedaan wordt. Daardoor is er een basis om bij de wijziging van de richtlijn in 2025 de richtlijn op basis van ervaringen te verbeteren.[13]&lt;/p&gt;&lt;p&gt;De standpunten vanuit de verschillende belanghebbenden liggen ver uit elkaar en zijn duidelijk een weerslag van hun positie in de voedselketen en het belang bij aanpak van oneerlijke handelspraktijken.&lt;/p&gt;&lt;h3&gt;5. Ervaringen&lt;/h3&gt;&lt;p&gt;Enkele supermarktorganisaties wijzen naar de Nederlandse ervaringen met de vrijwillige gedragscode. De grootste Nederlandse landbouworganisatie, levensmiddelen- en retailorganisaties zijn hierbij aangesloten. Er is ondersteuning van het ministerie van EZ geweest. Er is geen groot probleem, want in de afgelopen 6 jaar zijn 0 klachten binnengekomen.[14]&lt;/p&gt;&lt;p&gt;De NAV wijt het ontbreken van klachten aan gebrek aan vertrouwen in de geschillencommissie bestaande uit vertegenwoordigers van die organisaties en de onmogelijkheid van anoniem klagen. Het gevaar van represailles was te bedreigend.&lt;/p&gt;&lt;p&gt;De Nederlandse Akkerbouw Vakbond heeft in oktober 2014 onder haar leden een peiling over oneerlijke handelspraktijken gedaan.[15] Van de 139 leden die hebben meegedaan meldde 72% de afgelopen tien jaar last te hebben gehad van oneerlijke handelspraktijken en meestal meer dan één keer.&lt;/p&gt;&lt;p&gt;De meeste producenten werken op contractbasis en produceren daarnaast voor de vrije markt. Ongeveer 30 % zet alleen op de vrije markt af.&lt;/p&gt;&lt;p&gt;Slechts 4 % van de producenten onderhandelt over contracten. De ontevredenheid over de contracten en de afhandeling is groot, want vele akkerbouwers moeten actie ondernemen. Actie loopt van het sturen van een betalingsherinnering tot het zetten van juridische stappen. Het effect van deze acties is niet bekend.&lt;/p&gt;&lt;p&gt;Als oneerlijke praktijken zijn genoemd te late betaling en het drukken van de prijs omdat de kwaliteit slecht of de hoeveelheid bijgeleverde tarra te hoog zou zijn. Het zijn dus prijsgerelateerde aspecten. De NAV laat met deze peiling zien dat oneerlijke praktijken in de akkerbouw zeker niet beperkt blijven tot incidenten.&lt;/p&gt;&lt;p&gt;In de zuivelsector is een onderzoek in opdracht van de Dutch Dairymen Board (DDB) in 2019 gepubliceerd.[16] In dit onderzoek zijn 154 melkproducenten gevraagd naar hun ervaringen met oneerlijke handelspraktijken in 2014, dus voor het loslaten van het quotumbeleid, en in 2018. Als oneerlijke handelspraktijk is in dit onderzoek de aanduiding in de richtlijn en het wetsvoorstel gebruikt.&lt;/p&gt;&lt;p&gt;Het aantal oneerlijke handelspraktijken is in vier jaar toegenomen. Veel voorkomende ohp’s zijn contractbreuk door meer verplichtingen op te leggen of doordat de afnemer zich niet aan de afspraken houdt. Eenzijdig wijzigen van het contract komt geregeld voor evenals opleggen van aanvullende boetes of kortingen. Ook genoemd is (dreigen met) melkweigering.&lt;/p&gt;&lt;p&gt;In 2018 heeft 31 % van de respondenten last gehad van oneerlijke handelspraktijken van de zwarte lijst en 19 % van de respondenten van de grijze lijst.[17]&lt;/p&gt;&lt;p&gt;De onderzoeker constateert dat deze getallen hoger zijn dan resultaten in vergelijkbaar onderzoek in andere EU- landen. De verklaring ligt volgens de onderzoeker in de hogere concentratiegraad van de Nederlandse melksector. Ongelijke marktmacht vergroot de kans op ohp’s.[18]&lt;/p&gt;&lt;h3&gt;6. Effectiviteit van de wet&lt;/h3&gt;&lt;p&gt;Er is de nodige twijfel over überhaupt het nut van deze regels. Pas nadat de oneerlijke handelspraktijk heeft plaatsgevonden, kan een leverancier op basis van deze wet stappen zetten. Deze regels zouden niet een betere prijs opleveren. [19]&lt;span class="superscript"&gt; &lt;/span&gt;Een betere prijsvorming kan echter nooit de verwachting zijn bij deze wet. De regels bieden na de gebeurtenis de gelegenheid om oneerlijkheid aan te kaarten. Men kan alleen hopen dat er een preventieve werking vanuit gaat en in de toekomst minder oneerlijke praktijken zullen voorkomen.&lt;/p&gt;&lt;p&gt;De wet neemt de ongelijke machtsposities in de voedselketen als gegeven. Een meer structurele oplossing zou zijn om die ongelijkheid te verminderen. In dat kader is het promoten van gezamenlijke afzet door landbouwproducenten door de vorming van ProducentenOrganisaties een meer fundamentele oplossing.[20] De Europese regels voor PO’s zijn onnodig ingewikkeld gemaakt, terwijl deze organisaties juist heel goed kunnen bijdragen aan de kringloopvisie van de Minister van LNV door vermindering van de ongelijkheid in marktpositie.[21]&lt;/p&gt;&lt;p&gt;Vorming van een ProducentenOrganisatie is een proactieve benadering in tegenstelling tot hetgeen de wet oneerlijke handelspraktijken voorstaat. Het kwaad is al geschied en leveranciers kunnen door een beroep op de wet proberen het leed te verminderen. Dan moet men stappen zetten naar de geschillencommissie, de ACM of de civiele rechter. Resultaat is onzeker. Volgens dit wetsvoorstel valt een ProducentenOrganisatie tevens onder het begrip leverancier. Een ProducentenOrganisatie kan op basis van deze wet een zaak aanhangig maken waardoor mogelijk de individuele producenten anoniem kunnen blijven.&lt;/p&gt;&lt;p&gt;Dit voorstel voor wet is te vergelijken met de regels rond consumentenbescherming. De zwakkere positie van consument en nu dus van de kleine en middelgrote leverancier brengt met zich mee dat de wet meer bescherming zou moeten bieden.&lt;/p&gt;&lt;p&gt;Gezien de structurele verhalen die al jaren rondzingen over ‘oneerlijkheid’ in de keten en nu ondersteund door de onderzoeken uitgevoerd in de akkerbouw en zuivel is het te verwachten dat leveranciers deze mogelijkheid wel moeten benutten om in ieder geval misbruik te lijf te gaan. In dat licht wil ik deze wet wel het voordeel van de twijfel geven, maar wel vanuit het besef dat daarmee niet getornd wordt aan de ongelijke machtsposities in de voedselketen.&lt;/p&gt;</content><legacyfootnotes/><footnotes><footnote>1 Richtlijn (EU) 2019/633 van het Europees parlement en de raad van 17 april 2019 inzake oneerlijke handelspraktijken in de relaties tussen ondernemingen in de landbouw- en voedselvoorzieningsketen, &lt;span class="italic"&gt;PbEU &lt;/span&gt;2019,&lt;span class="italic"&gt; &lt;/span&gt;L 111/59.</footnote><footnote>2 www.supplychaininitiative.eu (laatste gezien december 2019).&lt;span class="italic"&gt;	Kamerstukken II &lt;/span&gt;2012/2013, 22 112, nr. 1687.</footnote><footnote>3 Resolutie van het Europees Parlement van 7&amp;nbsp;juni 2016 over oneerlijke handelspraktijken in de voedselvoorzieningsketen (2015/2065(INI)), &lt;span class="italic"&gt;PbEU &lt;/span&gt;2018, C 86/5.</footnote><footnote>4 Richtlijn (EU) 2019/633, &lt;span class="italic"&gt;PbEU &lt;/span&gt;2019, L 111/59.	Wet oneerlijke handelspraktijken landbouw- en voedselvoorzieningsketen, www.internetconsultatie.nl/ohp (laatst gezien december 2019).</footnote><footnote>5 COM (2009) 591 def. en COM (2014) 472 def. nr. 1.</footnote><footnote>6 Voor de jaaromzetindeling is aangesloten op Aanbeveling 2003/361/EG van de Commissie van 6 mei 2003 betreffende de definitie van kleine, middelgrote en micro- ondernemingen (&lt;span class="italic"&gt;PbEU &lt;/span&gt;2003, L 124/36).</footnote><footnote>7 Art. 6 Richtlijn (EU) 2019/633, &lt;span class="italic"&gt;PbEU &lt;/span&gt;2019&lt;span class="italic"&gt;, &lt;/span&gt;L 111/59.</footnote><footnote>8 Zie ook &lt;span class="italic"&gt;PbEU &lt;/span&gt;2018, C 86/5. Het Europees Parlement hecht groot belang aan de rol die ProducentenOrganisaties in deze kunnen spelen.</footnote><footnote>9 de Stichting Geschillencommissies voor Consumentenzaken, REGLEMENT GESCHILLENCOMMISSIE ALGEMEEN (opgesteld 16 oktober 2019). www.geschillencommissie.nl --&amp;gt; reglement ( laatst gezien dec. 2019)</footnote><footnote>10 www.internetconsultatie.nl/ohp , Reacties van Vomar Voordeelmarkten, Albert Heijn, Jumbo Supermarkten, C.I.V. Superunie, Centraal Bureau Levensmiddelen en Sligro Food Group.</footnote><footnote>11 www.internetconsultatie.nl/ohp, Reactie FNLI.</footnote><footnote>12 www.internetconsultatie.nl/ohp, Zienswijze NAV.</footnote><footnote>13 www.internetconsultatie.nl/ohp, Reactie Unicef Nederland, SOMO en Oxfam Novib.</footnote><footnote>14 Zie reacties supermarkt(organisaties).</footnote><footnote>15 NAV (2015) Samenvatting resultaten NAV-ledenpeiling Oneerlijke Handelspraktijken in oktober 2014. (zie doc. 7.41 in : &amp;lt;www.rijksoverheid.nl › documenten › wob-verzoeken › 2018/07/12 &amp;gt; 	Deelbesluit+1+Wobverzoek+inzake+de+gedragscode+voor+eerlijke+handelspraktijken+in+de+agrofoodsector+Geredigeerd+C+401-571+verkleind+bestand-4.pdf (laatst gezien december 2019)</footnote><footnote>16 www.ddb.nu/nieuws/ddb/oneerlijke-handelspraktijken-in-de-nederlandse-zuivelindustrie-leiden-tot-voedselverspilling-en-machtsmisbruik (25 oktober 2019).</footnote><footnote>17 T. Scheper, Unfair trading practices in the Dutch dairy sector, Wageningen: 2019, p. 32.</footnote><footnote>18 T. Scheper (2019) p. 33.</footnote><footnote>19 J.de Jong: ‘EU-richtlijn handelspraktijken voegt weinig toe’ Boerderij, 24 mei 2019, p. 13.</footnote><footnote>20 M. Litjens; &lt;span class="italic"&gt;ProducentenOrganisatie als erkend kartel, Ruimte voor samenwerking in de landbouw (&lt;/span&gt;proefschrift Rijksuniversiteit Groningen) Groningen: 2018.</footnote><footnote>21 Voor uitleg van huidige regels zie: ?M. Litjens en T. van Rijn; ‘Samenwerking in de landbouw en de mededingingsregels’ &lt;span class="italic"&gt;M&amp;M &lt;/span&gt;2019/1, p. 34-43; M. E. G. Litjens, ‘ProducentenOrganisatie buiten of binnen het kartelverbod’, &lt;span class="italic"&gt;SEW &lt;/span&gt;2019/11, p. 482-489; M. E. G. Litjens; ‘Voorgestelde wijziging mededingingswet nutteloos’, &lt;span class="italic"&gt;TvAR &lt;/span&gt;2019, 11, p. 715-720; Voor mogelijkheden in de praktijk zie: M. Litjens; ‘Boeren meer mans met ProducentenOrganisaties’, &lt;span class="italic"&gt;Boerderij&lt;/span&gt; (opinie)&lt;span class="italic"&gt; &lt;/span&gt;17 mei 2019. p. 12; M. Litjens; ‘Producentenorganisatie of alleen coöperatie, dat is de vraag’, &lt;span class="italic"&gt;Boerderij &lt;/span&gt;(opinie) 31 mei 2019, p. 14, zie ook: A J Doorn; ‘Interview Maria Litjens, Aardappeltelers mogen meer macht creëren’, &lt;span class="italic"&gt;Boerenbusiness&lt;/span&gt;, 9 juli 2019.</footnote></footnotes><auteurs>dr. mr. ir. M.E.G. Litjens</auteurs><published>2020-02-26 16:47:15</published><modified>2020-02-27 09:42:02</modified><editiondate>2020-02-26</editiondate><htmlpath>https://denhollander.info/artikel/15992</htmlpath></article>
</articles></edition>
<edition><articles><article><jaar>2002</jaar><naam>Tijdschrift voor Agrarisch Recht</naam><uitgave>10</uitgave><aflevering>10</aflevering><searchword>TvAR 10/2002</searchword><id>4654</id><udhid>UDH:TvAR/4654</udhid><titel>Ritske Boelema Gasthuis / Miedema (TvAR 2002/5129)</titel><searchwords><searchword>TvAR 10/2002</searchword><searchword>TvAR 2002/5129</searchword><searchword>UDH:TvAR/4654</searchword></searchwords><attachments><attachment><name>2002_nr 10_Rechtspraak_5129.pdf</name><extention>pdf</extention><url>https://denhollander.info/download/4599/ci</url></attachment></attachments><inleiding>[Pachtwet art. 5, 49]&#13;
&#13;
Niets is gesteld dat de verwachting zou&#13;
kunnen rechtvaardigen dat de voorgestelde&#13;
pachter het pachtobject minder goed zou&#13;
gebruiken en onderhouden dan de huidige&#13;
pachter. Verwijzing naar oordeel hof in&#13;
beschikking van 2 november 1999,&#13;
rek.nr. P 296/99 voor niet naleven verouderde&#13;
bepaling in pachtcontract. Aan nieuwe&#13;
pachtovereenkomst zou geen goedkeuring&#13;
worden onthouden op grond van art. 5, lid 1&#13;
onder d Pw, zodat er geen ruimte is voor&#13;
afwijzing vordering op grond van art. 49, lid 4&#13;
Pw. Gedeeltelijk afstoten van bedrijf door&#13;
pachter wijst in omstandigheden van dit&#13;
geval nog niet op voornemen tot bedrijfsbeëindiging.&#13;
Eventuele traagheid met ontwikkelen&#13;
van nieuwe plannen en doen van&#13;
wisselende voorstellen aan verpachter wellicht&#13;
minder gelukkig, maar niet voldoende&#13;
voor afwijzing vordering naar billijkheid.&#13;
Onvoldoende gebleken van uitoefenen van&#13;
druk op verpachter, laat staan van ongeoorloofde&#13;
druk. Volgt bekrachtiging vonnis&#13;
waarin indeplaatsstelling is uitgesproken.</inleiding><content>ARREST IN DE ZAAK VAN:&#13;
de stichting Stichting Ritske Boelema&#13;
Gasthuis, gevestigd te Leeuwarden,&#13;
appellante,&#13;
procureur: mr J.H. van Vliet,&#13;
tegen&#13;
Gerrit Rein Miedema, wonende te&#13;
Boornzwaag, gemeente Skarsterlân,&#13;
geïntimeerde,&#13;
procureur: mr J.R.O. Dantuma.&#13;
1 De procedure in eerste aanleg&#13;
De pachtkamer van het kantongerecht te&#13;
Sneek heeft op 14 april 1999 tussen appellante&#13;
– verder te noemen: het Gasthuis – als gedaagde&#13;
en geïntimeerde – verder te noemen: Miedema&#13;
– als eiser een vonnis gewezen. In dat&#13;
vonnis is de schoonzoon van Miedema, Watze&#13;
Dirk Andreas Jonker, in de plaats van Miedema&#13;
als pachter gesteld in diens pachtovereenkomst&#13;
met het Gasthuis ter zake van de percelen&#13;
landbouwgrond met water, kadastraal&#13;
bekend gemeente Burgwerd, sectie A, nummers&#13;
58-61a, 64 en 1028, ter gezamenlijke&#13;
grootte van 6.66.45 hectare. Van het vonnis is&#13;
een afschrift aan dit arrest gehecht. Daarnaar&#13;
wordt verwezen voor de procesgang in eerste&#13;
aanleg en de aan de beslissing ten grondslag&#13;
gelegde motivering.&#13;
2 De procedure in hoger beroep&#13;
2.1 Bij exploot van 11 mei 1999 is het Gasthuis&#13;
in hoger beroep gekomen van bovengenoemd&#13;
vonnis met dagvaarding van Miedema&#13;
voor dit hof.&#13;
2.2 Bij memorie van grieven heeft het Gasthuis&#13;
drie grieven aangevoerd en toegelicht,&#13;
producties in het geding gebracht, bewijs aangeboden&#13;
en geconcludeerd dat het hof het&#13;
vonnis zal vernietigen en, opnieuw rechtdoende,&#13;
de vordering van Miedema alsnog zal&#13;
afwijzen, althans hem die zal ontzeggen met&#13;
veroordeling van Miedema in de kosten van&#13;
beide instanties.&#13;
2.3 Miedema heeft bij memorie van antwoord&#13;
verweer gevoerd, producties in het geding&#13;
gebracht en geconcludeerd dat het hof de&#13;
grieven van het Gasthuis ongegrond zal verklaren&#13;
en het vonnis zal bekrachtigen, zonodig&#13;
met verbetering en/of aanvulling van&#13;
gronden en het Gasthuis zal veroordelen in de&#13;
kosten van het geding in beide instanties.&#13;
2.4 Het Gasthuis en Miedema hebben ieder&#13;
nog een akte genomen, waarna zij de stukken&#13;
aan het hof hebben overgelegd voor het wijzen&#13;
van arrest.&#13;
3 De grieven&#13;
Deze luiden:&#13;
I Ten onrechte kent de pachtkamer van het&#13;
kantongerecht te weinig gewicht toe aan het&#13;
feit dat Miedema geruime tijd bezig is geweest&#13;
onder dreiging van indeplaatsstelling zijn&#13;
pachtrecht te gelde te maken.&#13;
II Ten onrechte heeft de pachtkamer van het&#13;
kantongerecht onder 3.4 van het bestreden&#13;
vonnis het beroep door het Gasthuis gedaan&#13;
op artikel 49, lid 4, Pachtwet afgewezen.&#13;
III Ten onrechte is de pachtkamer van het&#13;
kantongerecht van oordeel dat uit artikel 1&#13;
van de bij de pachtovereenkomst behorende&#13;
algemene voorwaarden niet moet worden&#13;
afgeleid, dat de pachter naast jongvee en schapen&#13;
ook groot vee op het gepachte dient te&#13;
houden.&#13;
IV Ten onrechte heeft de pachtkamer van het&#13;
kantongerecht vervolgens naar billijkheid&#13;
oordelende van de hand gewezen hetgeen het&#13;
Gasthuis heeft gesteld met betrekking tot de&#13;
handelwijze van Miedema bij het staken c.q.&#13;
het afbouwen van zijn bedrijf.&#13;
4 De vaststaande feiten&#13;
4.1 Tussen partijen staat als enerzijds erkend&#13;
en anderzijds niet of onvoldoende betwist het&#13;
navolgende vast.&#13;
4.2 Tussen het Gasthuis als verpachter en&#13;
Miedema als pachter is in mei 1970 een pachtovereenkomst&#13;
gesloten met betrekking tot een&#13;
huis, erf, schuur en weiland, kadastraal bekend&#13;
gemeente Burgwerd, sectie A, nrs. 58 t/m 61a,&#13;
64, 914 en 915, in totaal groot 8.92.10 ha.&#13;
Deze overeenkomst is bij de grondkamer&#13;
voor Friesland ingekomen op 29 mei 1970 en&#13;
op 10 augustus 1970 door die grondkamer&#13;
goedgekeurd.&#13;
4.3 Miedema heeft enige tijd nadien de eigendom&#13;
van de opstallen met ondergrond verworven.&#13;
Thans heeft de overeenkomst betrekking&#13;
op de in dit arrest onder 1 vermelde percelen.&#13;
Met het gepachte hangt samen een&#13;
melkquotum van 74.231 kg. Het gepachte&#13;
is gelegen in de ruilverkaveling Wommels.&#13;
4.4 Art. 1 van de algemene voorwaarden&#13;
behorende bij de pachtovereenkomst vermeldt&#13;
onder meer: “De pachter moet ten allen&#13;
tijde een voldoend en aan de grootte en&#13;
vruchtbaarheid der landen geëvenredigd beslag&#13;
vee op het gepachte houden en des winters&#13;
gedurende de gewone staltijd alle stallen met&#13;
eigen vee volzetten, en wel ouder en jonger&#13;
vee naar verhouding.”&#13;
4.5 Miedema is geboren op 16 augustus 1935&#13;
en heeft mitsdien op 16 augustus 2000 de&#13;
65-jarige leeftijd bereikt.&#13;
4.6 Tot in 1994 exploiteerde Miedema een&#13;
melkveebedrijf, dat naast de van het Gasthuis&#13;
gepachte grond tevens omvatte een gepacht&#13;
areaal van 6.38.20 ha – dat in 1994 door Miedema&#13;
in eigendom is verworven – en hem in&#13;
eigendom toebehorende grond met een oppervlakte&#13;
van circa 12 hectare. In 1994/1995 is&#13;
Miedema verhuisd naar Boomzwaag, gelegen&#13;
op ongeveer 22 km afstand van het gepachte.&#13;
Hij heeft zijn landbouwgrond te Burgwerd&#13;
verkocht, behoudens een oppervlakte van&#13;
ongeveer 4 ha. Een dochter van Miedema is in&#13;
de opstallen te Burgwerd blijven wonen; in&#13;
1997 zijn deze verkocht aan een derde. In&#13;
1997 heeft Miedema genoemde 4 ha te Burgwerd&#13;
gelegen grond aan zijn schoonzoon&#13;
Jonker verpacht; daarbij is een melkquotum&#13;
van 31.000 kg aan Jonker overgedragen.&#13;
4.7 In 1994 is een zoon van Miedema&#13;
– beoogd bedrijfsopvolger – naar Canada&#13;
geëmigreerd. In 1997 heeft Miedema aan het&#13;
Gasthuis verzocht zijn echtgenote als medepachter&#13;
te aanvaarden.&#13;
4.8 Op de van het Gasthuis gepachte grond&#13;
houdt Miedema schapen.&#13;
4.9 Jonker en een dochter van Miedema&#13;
exploiteren een melkveebedrijf van ongeveer&#13;
39 ha – waarvan circa 10 ha gepacht – te Harlingen,&#13;
op een afstand van ongeveer 16 km&#13;
van het pachtobject. Jonker is 39 jaar oud,&#13;
heeft de lagere landbouwschool doorlopen en&#13;
diverse cursussen gevolgd en is sedert zijn&#13;
17de werkzaam in het agrarische bedrijf. Met&#13;
zijn bedrijf hangt een melkquotum van&#13;
360.000 kg samen.&#13;
4.10 Bij beschikking van dit hof van 2 november&#13;
1999, rekestnummer P 296/99, is de op&#13;
11 mei 2000 eindigende pachtovereenkomst&#13;
tussen het Gasthuis en Miedema verlengd met&#13;
één jaar, eindigende 11 mei 2001, voor het&#13;
geval de vordering tot indeplaatsstelling alsnog&#13;
wordt afgewezen en is de overeenkomst&#13;
verlengd met zes jaren, eindigende 11 mei&#13;
2006, voor het geval het in dit arrest onder 1&#13;
genoemde vonnis tot indeplaatsstelling wordt&#13;
bekrachtigd.&#13;
5 Beoordeling van het geschil in&#13;
hoger beroep&#13;
5.1 Het hof constateert, dat geen sprake is van&#13;
een gebrek aan opleiding en/of ervaring van&#13;
Jonker dat aan diens indeplaatsstelling in de&#13;
weg staat. Het tegendeel is door het Gasthuis&#13;
ook niet betoogd.&#13;
5.2 In zijn beschikking van 2 november 1999&#13;
heeft dit hof overwogen dat de boven onder&#13;
4.4 aangehaalde bepaling uit de algemene&#13;
pachtvoorwaarden gedateerd is en niet goed&#13;
meer past bij de hedendaagse exploitatie van&#13;
een agrarisch bedrijf, terwijl door het Gasthuis&#13;
niet is weersproken dat gebruik en&#13;
onderhoud van het gepachte door Miedema&#13;
steeds goed zijn geweest en nimmer sprake is&#13;
geweest van klachten ter zake van de zijde van&#13;
het Gasthuis. Ook in deze procedure heeft het&#13;
Gasthuis niet van klachten melding gemaakt.&#13;
Het hof herhaalt hier voor zover nodig het in&#13;
de beschikking van 2 november 1999 gegeven&#13;
oordeel. Het Gasthuis heeft nog bij akte&#13;
gesteld dat art. 33 van de Pachtwet de mogelijkheid&#13;
biedt een verouderde bepaling uit het&#13;
contract te schrappen en dat bij niet gebruik&#13;
maken van deze mogelijkheid de bepaling&#13;
onverkort haar werking behoudt, maar niet&#13;
valt in te zien waarom het volgen van de procedure&#13;
van art. 33 Pw van een pachter zou&#13;
moeten worden gevergd in een situatie als de&#13;
onderhavige, waar geen klachten over de&#13;
exploitatie zijn geuit en niet blijkt van een&#13;
duidelijk belang van de verpachtster bij naleving&#13;
van het voorschrift. Door het Gasthuis is&#13;
niets gesteld dat de verwachting zou kunnen&#13;
rechtvaardigen, dat Jonker het pachtobject&#13;
minder goed zou gebruiken en onderhouden&#13;
dan Miedema. Het hof is dan ook van oordeel,&#13;
dat het te verwachten gebruik van het&#13;
pachtobject door Jonker – mede gezien de&#13;
afstand van dat object tot diens bedrijf – niet&#13;
het oordeel wettigt dat Jonker onvoldoende&#13;
waarborgen voor een behoorlijke bedrijfsvoering&#13;
biedt. Daarbij wordt nog gewezen op het&#13;
feit dat Jonker reeds een aan het pachtobject&#13;
grenzend perceel grond in gebruik heeft.&#13;
Grief III faalt.&#13;
5.3 Grief II stelt wederom het beroep van het&#13;
Gasthuis op art. 49, lid 4 jo. art. 5, lid 1 onder&#13;
d Pw aan de orde. Het hof onderschrijft het&#13;
oordeel van de pachtkamer van het kantongerecht&#13;
ter zake en de daarvoor gegeven motivering.&#13;
Naar zijn oordeel zou aan een nieuwe&#13;
pachtovereenkomst tussen het Gasthuis en&#13;
Jonker geen goedkeuring worden onthouden&#13;
op grond van het bepaalde in art. 5, lid 1&#13;
onder d Pw en dan is er geen ruimte voor&#13;
afwijzing van de vordering tot indeplaatsstelling&#13;
op grond van het bepaalde in art. 49, lid 4&#13;
Pw. Dat Miedema in het recente verleden&#13;
gedeelten van zijn bedrijf heeft afgestoten&#13;
doet hieraan niet af. Ook grief II is derhalve&#13;
tevergeefs opgeworpen.&#13;
5.4 De kern van de bezwaren van het Gasthuis&#13;
tegen indeplaatsstelling is gelegen in het&#13;
gedrag van Miedema in het recente verleden,&#13;
te weten de wijze waarop hij een groot&#13;
gedeelte van zijn bedrijf profijtelijk heeft afgestoten&#13;
en zijn gestelde pogingen zijn pachtrechten&#13;
jegens het Gasthuis te gelde te maken&#13;
onder dreiging met een vordering tot indeplaatsstelling.&#13;
Naar het Gasthuis stelt was de&#13;
handelwijze van Miedema geheel gericht op&#13;
bedrijfsbeëindiging en – zo begrijpt het hof&#13;
het Gasthuis – is deze indeplaatsstelling alleen&#13;
daarom gevorderd, omdat het Gasthuis Miedema&#13;
geen vergoeding heeft willen geven bij&#13;
het einde van diens pachtrecht. Met de grieven&#13;
I en IV betoogt het Gasthuis, dat in verband&#13;
hiermee de vordering naar billijkheid moet&#13;
worden afgewezen.&#13;
Miedema heeft gesteld dat het gedeeltelijk&#13;
afstoten van zijn bedrijf verband houdt met&#13;
het onverwachts emigreren van zijn beoogde&#13;
bedrijfsopvolger in 1994, dat de winst die hij&#13;
heeft gemaakt bij het afstoten van onderdelen&#13;
van zijn bedrijf door toevallige factoren is&#13;
veroorzaakt en dat er geen sprake is geweest&#13;
van onderhandelen met het Gasthuis onder&#13;
dreiging van indeplaatsstelling.&#13;
5.5 Het hof ziet in alleen de handelwijze van&#13;
Miedema geen voldoende aanleiding om de&#13;
vordering tot indeplaatsstelling naar billijk-&#13;
heid af te wijzen. Het gedeeltelijk afstoten van&#13;
zijn bedrijf – ook voor zover daarbij winst is&#13;
gemaakt – vindt voor zover hier van belang&#13;
afdoende verklaring in het feit dat de beoogde&#13;
opvolger voor het gehele bedrijf in 1994 is&#13;
geëmigreerd terwijl Miedema zich reeds op de&#13;
opvolging had ingesteld; voor zover Miedema&#13;
vervolgens niet snel duidelijkheid heeft verschaft&#13;
omtrent zijn plannen met het gepachte&#13;
en aan het Gasthuis ter zake wisselende voorstellen&#13;
heeft gedaan – waarbij ook de mogelijkheid&#13;
van afstand van pacht tegen betaling&#13;
ter sprake is gebracht – is dit wellicht verwarrend&#13;
en niet steeds gelukkig geweest, maar&#13;
nog niet voldoende om alleen hierom naar billijkheid&#13;
de vordering tot indeplaatsstelling af&#13;
te wijzen. De overgelegde correspondentie&#13;
geeft onvoldoende steun aan de stelling van&#13;
het Gasthuis dat Miedema haar bij de onderhandelingen&#13;
onder druk heeft gezet, laat staan&#13;
dat hij ongeoorloofde druk heeft uitgeoefend.&#13;
Het hof wijst er verder op, dat het Gasthuis&#13;
tegen de persoon van voorgestelde pachter&#13;
geen enkel bezwaar heeft geuit en – afgezien&#13;
van haar onvrede met het gedrag van Miedema,&#13;
waarop zojuist is ingegaan, en haar algemene&#13;
wens tot beëindiging van de pacht, waarover&#13;
reeds in de verlengingsprocedure is beslist –&#13;
geen duidelijk belang bij de door haar gevraagde&#13;
beslissing heeft gesteld, terwijl de&#13;
voorgestelde pachter voldoende bekwaam&#13;
moet worden geacht en een duidelijk belang&#13;
heeft bij indeplaatsstelling.&#13;
5.6 Gelet op het bovenstaande is het hof van&#13;
oordeel dat ook de grieven I en IV het Gasthuis&#13;
niet kunnen baten. Dit betekent dat het&#13;
vonnis waarvan beroep dient te worden&#13;
bekrachtigd. Het Gasthuis zal worden veroordeeld&#13;
in de kosten van het hoger beroep.&#13;
6 De beslissing&#13;
Het hof, rechtdoende in hoger beroep,&#13;
bekrachtigt het vonnis van de pachtkamer van&#13;
het kantongerecht te Sneek van 14 april 1999,&#13;
waarvan beroep;&#13;
veroordeelt het Gasthuis in de kosten van het&#13;
hoger beroep, aan de zijde van Miedema tot&#13;
op heden begroot op ƒ 475,– wegens griffierecht&#13;
en ƒ 2.550,– wegens salaris.</content><legacyfootnotes/><footnotes><footnote/></footnotes><auteurs/><published>2002-10-01 00:00:00</published><modified>2000-02-15 00:00:00</modified><editiondate>2002-10-01</editiondate><htmlpath>https://denhollander.info/artikel/4654</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1996</searchword><id>4959</id><udhid>UDH:TvAR/4959</udhid><titel>Lettinga / Van der Wijck (TvAR 1996/4818)</titel><searchwords><searchword>TvAR 5/1996</searchword><searchword>TvAR 1996/4818</searchword><searchword>UDH:TvAR/4959</searchword></searchwords><attachments><attachment><name>1996_nr 5_Rechtspraak_4818.pdf</name><extention>pdf</extention><url>https://denhollander.info/download/4900/ci</url></attachment></attachments><inleiding>Pachtwet, art. 3, 5, 26, 29&#13;
&#13;
De maximaal toelaatbare pachtnormen gaan ervan uit dat door partijen niet is afgeweken van artikel 26, lid 1, der Pachtwet, inhoudend dat het zgn. groot onderhoud voor rekening van de verpachter komt. Dit geldt ook ten aanzien van de kosten van verzekering tegen brand- en stormschade. Het staat partijen echter vrij anders overeen te komen, doch alsdan wordt ter zake door de grondkamer (en in beroep door de Centrale Grondkamer) een aftrek op de pachtprijs toegepast. Wijkt die aftrek af van de werkelijke kosten, dan dienen partijen conform de betreffende contractsbepaling(en) bedoeld verschil met elkaar te verrekenen.</inleiding><content>Arrest in de zaak van:&#13;
Gerrit Lettinga,&#13;
wonende te Cornjum, gemeente Leeuwardera-&#13;
deel, appellant, procureur: mr. J.M.J. Huver,&#13;
tegen&#13;
Henri Wolter Matheus van der Wijck, wonende te Doorn, geïntimeerde, procureur: mr. F.J. Boom.&#13;
Het geding in eerste aanleg&#13;
De pachtkamer van het kantongerecht te Leeuwarden heeft op 14 september 1993 en 11 januari 1994 tussen partijen vonnissen ge-wezen, die in fotocopie aan dit arrest zijn ge-hecht en naar de inhoud waarvan wordt verwezen.&#13;
Het geding in hoger beroep&#13;
Appellant - hierna ook te noemen: Lettinga -is bij exploit van 10 februari 1994, met gelijk-tijdige dagvaarding van geïntimeerde - hierna ook te noemen: Van der Wijck - voor dit hof, in hoger beroep gekomen van genoemde von-nissen, waarbij aan Van der Wijck is opgedra-gen een exemplaar van de op de pachtover-eenkomst tussen partijen van toepassing zijnde Algemene Pachtvoorwaarden, de pachtovereenkomst in kwestie en de van be-&#13;
lang zijnde grondkamertaxatierapporten over te leggen respectievelijk voor recht is ver-klaard dat op grond van de tussen partijen ge-sloten pachtovereenkomst en de daarop van toepassing zijnde pachtvoorwaarden de daad-werkelijk verschuldigde pachtprijs dient te worden berekend door op de totale bruto pachtwaarde, zoals genoemd in de taxatierap-porten van de grondkamer voor Friesland, in mindering te brengen de helft van de ingevol-ge punt 4 van de bijzondere voorwaarden van de pachtovereenkomst tussen verpachter en pachter te delen premies en de helft van de in-gevolge artikel 16 van de algemene pacht-voorwaarden tussen verpachter en pachter te delen werkelijk gemaakte kosten.&#13;
Bij memorie van grieven zijn na te melden grieven aangevoerd, met conclusie dat het hof de vonnissen, waarvan beroep, zal vernietigen en, opnieuw rechtdoende, Van der Wijck als-nog niet-ontvankelijk in zijn vordering zal verklaren, althans hem deze vordering zal ont-zeggen als zijnde ongegrond en/of onbewe-zen, met zijn veroordeling in de proceskosten van beide instanties.&#13;
Bij memorie van antwoord is verweer ge-voerd met conclusie dat het hof Lettinga niet-ontvankelijk in zijn vordering in hoger beroep zal verklaren, althans hem die vordering zal ontzeggen, met bekrachtiging van de vonnis-sen, waarvan beroep, zo nodig onder verbete-ring van gronden en met veroordeling van Lettinga in de proceskosten.&#13;
Partijen hebben vervolgens nog een akte respectievelijk een antwoord-akte gewisseld, waarna zij de stukken aan het hof hebben overgelegd voor het wijzen van arrest.&#13;
De grieven&#13;
De grieven luiden:&#13;
Grief I&#13;
De pachtkamer van het kantongerecht heeft artikel 26, lid 1, artikel 3 en artikel 5 van de Pachtwet onjuist uitgelegd, althans een on-juiste rechtsopvatting met betrekking tot de uitleg van deze artikelen gehanteerd.&#13;
Grief ll&#13;
Ten onrechte heeft de pachtkamer van het kantongerecht in haar vonnis van 11 januari 1994 overwogen zoals zij deed onder 2.6 van de in dat vonnis vermelde nadere beoordeling van het geschil.&#13;
Ten onrechte heeft de pachtkamer van het kantongerecht in haar vonnis van 11 januari 1994 voor recht verklaard dat op grond van de tussen partijen gesloten pachtovereenkomst&#13;
en de daarop van toepassing zijnde algemene pachtvoorwaarden de daadwerkelijk verschul-digde pachtprijs dient te worden berekend door op de totale bruto-pachtwaarde, zoals ge-noemd in de taxatierapporten van de grondka-mer voor Friesland, in mindering te brengen de helft van de ingevolge artikel 4 van de bij-zondere voorwaarden van de pachtovereen-komst tussen verpachter en pachter te delen premies en de helft van de ingevolge artikel 16 van de algemene pachtvoorwaarden tussen verpachter en pachter te delen werkelijk ge-maakte kosten.&#13;
Grief III&#13;
Ten onrechte heeft de pachtkamer van het kantongerecht niet reeds bij vonnis van 14 september 1993 de zaak afgedaan door eiser in prima in zijn vordering niet te ontvangen, althans hem deze te ontzeggen.&#13;
De vaststaande feiten&#13;
In hoger beroep kan, mede aan de hand van bescheiden, van de volgende, als erkend of niet (voldoende) betwist, vaststaande feiten worden uitgegaan:&#13;
- bij pachtovereenkomst van 22 maart 1977, goedgekeurd door de grondkamer voor Friesland op 4 april 1977, is door Van der Wijck aan Lettinga verpacht een hoeve met woning, bedrijfsgebouwen en land te Cornjum, kadastraal bekend gemeente Jelsum, sectie B, nummers 390, 461, 1587, 1588, 593, 378, 1699, 1735, 1243, 781, 448, 449, 453, 454, 459, 460, 462 en 463, totaal groot 30.76.85 ha, na de ruilverkaveling 'Leeuwarderadeel' kadastraal bekend ge meente Jelsum, sectie E, nummers 507, 508, 512 t/m 516, 520, 954, 1048 t/m 1051, 1054, 1058 en 1059, totaal groot 28.47.95 ha;&#13;
- deze pachtovereenkomst is aangegaan voor de duur van 24 jaar, ingaande voor wat het land betreft op 5 maart 1976 en wat de ge bouwen betreft op 12 mei 1976;&#13;
- op deze pachtovereenkomst zijn van toe passing verklaard de voorwaarden en bedin gen, vervat in de Memorie van Algemene Pachtvoorwaarden, opgemaakt door de Vere niging van Notarissen in het arrondissement Leeuwarden, vastgelegd bij akte op 21 sep tember 1959, in welke Algemene Pachtvoor waarden onder meer is bepaald in artikel 16:&#13;
b) Ten laste van de pacht komen herstelling en vernieuwing van ruiten, sloten, hengsels en sluitingen van deuren en ramen, en van kra-nen, lichtpunten en stopcontacten en dergelij-ke, het witten van muren, het na elke&#13;
stalperiode schoonmaken der stallen, roestvrij maken en voorzien van roestwerende verflaag van ijzeren stalafscheidingen en ijzeren buizen en potten en dergelijke en het oliën van het houtwerk in de stal en de verdere geringe en dagelijkse reparaties welke volgens het plaat-selijk gebruik ten laste van de pachter komen.&#13;
c) Mede komen ten laste van de pachter het verfwerk binnenshuis en behangen van de tot het verpachte behorende woning.&#13;
d) De verpachter en de pachter zijn ieder voor de onverdeelde helft gehouden tot alle overige reparaties, binnenverfwerk in de be drijfsgebouwen en alle buitenverfwerk inbe grepen. De kosten daarvan komen ten laste van verpachter en pachter ieder voor de helft. De verpachter behoudt zich de keus van hand werkslieden en leveranciers van materialen voor.&#13;
e) Onder de sub d bedoelde reparaties valt ook het rietdekken en verder onderhoud of vernieuwing van rieten daken;&#13;
- voorts is in artikel 4 van de bijzondere voorwaarden van de pachtovereenkomst in geschil bepaald:&#13;
De premie van verzekering der gebouwen tegen brand- en stormschade komt voor reke-ning van verpachter en pachter, ieder voor de helft;&#13;
- bij herziening van de in de onderhavige pachtovereenkomst geldende pachtprijs door de grondkamer voor Friesland in de afgelopen jaren is telkens een bedrag ter zake van de helft van de kosten van het groot onderhoud, alsmede een bedrag ter zake van de helft van de premie voor de brand- en stormschadever zekering bij de becijfering van de pachtwaar de in mindering gebracht op de bruto pachtwaarde.&#13;
Beoordeling van het geschil in hoger beroep 1. De bij de toetsing van een pacht (wijzi-gings)overeenkomst c.q. bij de herziening van de pachtprijs in een pachtovereenkomst in acht te nemen regelen ten aanzien van de hoogst toelaatbare pachtprijs als bedoeld in artikel 3 der Pachtwet - zoals thans neerge-legd in het Pachtnormenbesluit 1977, laatste-lijk gewijzigd bij Koninklijk Besluit van 27 september 1994 - gaan ervan uit dat voor wat betreft de op partijen rustende onderhoudsver-plichtingen niet is afgeweken van het bepaal-de in artikel 26, lid 1, der Pachtwet. Laatstgenoemde bepaling komt erop neer dat de geringe en dagelijkse reparaties aan het ge-pachte voor rekening van de pachter komen&#13;
en de overige reparaties (de kosten van het zogenaamde groot onderhoud) voor rekening van de verpachter. Het staat partijen evenwel vrij van die bepaling af te wijken. In die ge-vallen, waarin zulks is geschied, houden de grondkamer (en in beroep de Centrale Grond-kamer) bij de bepaling van de hoogst toelaat-bare pachtwaarde in het kader van een toetsing of herziening als hiervoor bedoeld daarmede rekening door op de brutopacht-waarde ter zake een aftrek toe te passen.&#13;
2. Het in de vorige rechtsoverweging ten aanzien van het groot onderhoud overwogene geldt evenzeer met betrekking tot de kosten van verzekering tegen brand- en stormschade. Uitgangspunt is dat deze kosten voor rekening van de verpachter komen, doch partijen kun nen ook hierover een afwijkende afspraak ma ken. Daaraan staat het dwingendrechtelijk karakter van artikel 29 der Pachtwet niet in de weg, aangezien die bepaling betrekking heeft op de verplichting van de verpachter tot we deropbouw van door brand of storm tenietge- gane opstallen, doch geen verplichting inhoudt inzake de vraag voor wiens rekening de kosten van die verzekering moeten komen.&#13;
3. In casu komen de kosten van het groot onderhoud en die ter zake van de premie voor de brand- en stormverzekering voor rekening van beide partijen gezamenlijk, zulks ieder voor de helft. Dit houdt in dat partijen telken- jare op het moment dat de hoogte van bedoel de kosten bekend is, deze op basis van het tussen hen overeengekomene met elkaar moe ten verrekenen.&#13;
4. Concreet toegepast op der partijen rechtsverhouding, komt het vorenstaande voor het jaar 1992 (waarbij het hof uitgaat van de juistheid van de door Van der Wijck in de inleidende dagvaarding genoemde, bij con clusie van repliek nog gecorrigeerde - en door Lettinga niet, althans onvoldoende weer sproken - cijfers) neer op het volgende: bruto pachtwaarde f 27 281 af: 50% groot onderhoud f 2 000&#13;
50% verzekeringspremie f 1 174&#13;
f 3 174 te betalen pachtsom f 24 107&#13;
De in voormelde aftrekken begrepen pos-ten zijn de helft van de bedragen waarop de grondkamer de kosten van groot onderhoud en premie brandverzekering - bij wege van gemiddelde - heeft begroot. De contractueel overeengekomen afwijking van het uitgangs-punt dat de betreffende kosten geheel voor re-kening van de verpachter komen, is hiermede&#13;
in de pachtprijs verdisconteerd. Boven de netto pachtprijs ad f 24 107 dient Lettinga mitsdien de helft van de werkelijke kosten te betalen, zijnde de helft van f 3101,06 = f 1550,53 ter zake van de premie voor de brand- en stormverzekering, alsmede de helft van f 4316 = f 2158 ter zake van de kosten van het groot onderhoud. Indien en voorzover een van beide partijen de betreffende kosten bij wege van betaling aan verzekeringsmaat-schappij c.q. aannemer, leverancier o.d. ge-heel heeft voldaan, dient op basis van het bovenstaande verrekening met de andere par-tij plaats te vinden.&#13;
5. Aan het vorenstaande doet niet af de mogelijkheid dat in (een) bepaald(e) pacht- ja(a)r(en) de werkelijke kosten naar boven of naar beneden afwijken van de door de grond kamer bij de vaststelling van de pachtprijs ge hanteerde aftrek. De pachter dient boven het bedrag van de netto pachtprijs conform de be treffende contractuele bepalingen de helft van de werkelijke kosten voor zijn rekening te ne men. Dit laatste is slechts anders indien (en voor zover) het door de pachter te betalen ge deelte van de kosten van het groot onderhoud en/of van die van de premies brandverzeke ring door partijen of - bij de goedkeuring van een pacht(wijzigings)overeenkomst c.q. her ziening van de pachtprijs - door de grondka mer (of in beroep door de Centrale Grondkamer) bij wege van vaststelling van de betreffende aftrek op de bruto-pachtwaarde aan een maximum zou zijn gebonden. Dat ge val doet zich hier echter niet voor.&#13;
6. Voor zover de gemiddelde kosten van groot onderhoud en verzekering structureel blijken af te wijken van hetgeen de grondka mer (of in beroep de Centrale Grondkamer) bij de vaststelling van de aftrek heeft begroot, staat het partijen c.q. de meest gerede van hen vrij om bij een nieuwe pachtprijsherziening om aanpassing van het (de) betreffende be dragen) te verzoeken.&#13;
7. Uit het vorenoverwogene volgt dat de door Lettinga opgeworpen grieven, zoals toe gelicht, niet kunnen leiden tot vernietiging van de vonnissen, waarvan beroep.&#13;
Het hof komt tot een andere - verdergaan-de - conclusie dan de pachtkamer van het kantongerecht. Deze kan evenwel, nu Van der Wijck in zijn memorie van antwoord uitdruk-kelijk heeft aangegeven dat hij niet heeft be-doeld om incidenteel hoger beroep in te stellen, evenmin leiden tot vernietiging van die vonnissen.&#13;
Slotsom&#13;
De vonnissen, waarvan beroep, moeten wor-den bekrachtigd, wat betreft het vonnis van 11 januari 1994 met wijziging van de gronden en met wijziging van het dictum als na te melden en Lettinga moet als de ook in hoger beroep in het ongelijk gestelde partij worden veroor-deeld in de kosten daarvan.&#13;
Beslissing&#13;
Het hof, rechtdoende in hoger beroep:&#13;
bekrachtigt de door de pachtkamer van het kantongerecht te Leeuwarden tussen partijen gewezen vonnissen van 14 september 1993 en 11 januari 1994, waarvan beroep, wat laatst-genoemd vonnis betreft met wijziging van de gronden als vorenoverwogen en met wijzi-ging in het dictum van de woorden 'de daad-werkelijk verschuldigde pachtprijs' in 'het daadwerkelijk door Lettinga aan Van der Wijck verschuldigde bedrag';&#13;
veroordeelt Lettinga in de in hoger beroep tussen partijen gevallen proceskosten, aan de zijde van Van der Wijck tot heden begroot op f 420 voor verschotten en f 1400 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-05-01 00:00:00</published><modified>1995-08-09 00:00:00</modified><editiondate>1996-05-01</editiondate><htmlpath>https://denhollander.info/artikel/4959</htmlpath></article>
</articles></edition>
<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2005</searchword><id>4190</id><udhid>UDH:TvAR/4190</udhid><titel>Dijkshoorn / Koning-Dijkshoorn c.s. (TvAR 2005/5261)</titel><searchwords><searchword>TvAR 2/2005</searchword><searchword>TvAR 2005/5261</searchword><searchword>UDH:TvAR/4190</searchword></searchwords><attachments><attachment><name>2005_nr 2_Rechtspraak_5261.pdf</name><extention>pdf</extention><url>https://denhollander.info/download/4149/ci</url></attachment></attachments><inleiding>[Pachtwet art. 25, 26, 55; BW art. 6:265]&#13;
&#13;
Tussenarrest: descente en comparitie&#13;
gelast.&#13;
Eindarrest: Bij descente waargenomen&#13;
(onderhouds)gebreken aan gepachte&#13;
kunnen deels niet los worden gezien van&#13;
grote ouderdom van boerderij en zijn&#13;
voor het overige, indien al als gebrek te&#13;
beschouwen, niet van dien aard dat zij&#13;
ontbinding van de pacht rechtvaardigen.&#13;
Hoewel op zichzelf op grond van de pachtovereenkomst&#13;
rente over achterstallige&#13;
pacht verschuldigd is, betreft die rente geen&#13;
onderdeel van de pachtprijs, doch vormt&#13;
deze schadevergoeding wegens te late&#13;
betaling. Het niet of niet tijdig betalen van&#13;
deze rente kan niet meebrengen dat de&#13;
pachtovereenkomst op grond van art. 55,&#13;
lid 2 Pw verplicht moet worden ontbonden.&#13;
Rente bedraagt in totaal al meer dan het&#13;
bedrag dat volgens verpachters nog openstaat.&#13;
Derhalve geen sprake van verplichte&#13;
ontbindingsgrond. Een en ander neemt niet&#13;
weg, dat ook een stelselmatig te laat of&#13;
onvolledig betalen van de pachtprijs de&#13;
pachter kan worden aangerekend in een&#13;
mate, dat dit – eventueel in samenhang met&#13;
andere tekortkomingen – tot ontbinding van&#13;
de pachtovereenkomst dient te leiden. Van&#13;
gesteld regelmatig te laat betalen van&#13;
pachtprijs is echter onvoldoende gebleken.&#13;
Wat betreft de tijdigheid van betalingen van&#13;
het pachtersaandeel van waterschapslasten&#13;
is het hof van oordeel, dat onvoldoende&#13;
onderbouwd is gesteld dat pachter op de&#13;
tijdstippen die daarvoor op het betalingsoverzicht&#13;
zijn vermeld met betaling in&#13;
verzuim was. Dat de betalingen niet zijn&#13;
gespecificeerd en daardoor onduidelijkheid&#13;
scheppen doet hieraan niet af. Verwijt dat&#13;
pachter heeft nagelaten verpachters tijdig in&#13;
kennis te stellen dat een op het gepachte&#13;
rustende glastuinbouwbestemming dreigde&#13;
te vervallen kan niet als tekortkoming&#13;
worden beschouwd. Ook overige verwijten&#13;
kunnen niet bijdragen tot ontbinding. Voor&#13;
zover die verband houden met de slechte&#13;
onderlinge verstandhouding tussen partijen&#13;
slaat hof mede acht op de familieverhouding&#13;
alsmede op de omstandigheid dat onvoldoende&#13;
is gebleken dat die slechte verstandhouding&#13;
geheel of hoofdzakelijk aan&#13;
de houding van de pachter kan worden&#13;
toegeschreven. Vordering tot ontbinding&#13;
van de pacht afgewezen.</inleiding><content>ARREST VAN 3 DECEMBER 2002 IN DE&#13;
ZAAK VAN:&#13;
Jacob Dijkshoorn, wonende te Maasland,&#13;
principaal appellant,&#13;
incidenteel geïntimeerde,&#13;
procureur: mr. P.C. Plochg,&#13;
tegen&#13;
1. Leni Koning-Dijkshoorn, wonende te&#13;
Munnekezijl, gemeente Kollumerland en&#13;
Nieuw-Kruisland,&#13;
2. Neeltje van der Wel-Dijkshoorn, wonende&#13;
te Zeewolde,&#13;
principaal geïntimeerden,&#13;
incidenteel appellanten,&#13;
procureur: mr. J.E. Brands,&#13;
en&#13;
3. Mensje Schutte-Dijkshoorn, wonende te&#13;
Loppersum,&#13;
principaal en incidenteel geïntimeerde,&#13;
niet in hoger beroep verschenen.&#13;
1 De procedure in eerste aanleg&#13;
De pachtkamer van het kantongerecht te&#13;
Delft heeft, nadat bij arrest van dit hof van&#13;
1 februari 2000 het vonnis van die pachtkamer&#13;
van 7 juli 1998 ten dele was vernietigd en de&#13;
zaak naar genoemde pachtkamer was teruggewezen&#13;
ter verdere behandeling en beslissing,&#13;
op 6 juni 2000, 2 januari 2001, 6 februari 2001,&#13;
1 mei 2001 en 3 juli 2001 vonnissen gewezen&#13;
tussen principaal appellant (verder te noemen:&#13;
Dijkshoorn) als eiser in conventie, principaal&#13;
geïntimeerden (verder ook te noemen respectievelijk&#13;
Koning, Van der Wel en Schutte) als&#13;
gedaagden in conventie en principaal geïntimeerden&#13;
nrs. 1 en 2 tevens als eiseressen in&#13;
reconventie. Van de vonnissen van 2 januari&#13;
2001, 1 mei 2001 en 3 juli 2001 is een afschrift&#13;
aan dit arrest gehecht. Naar die vonnissen&#13;
wordt verwezen voor de in eerste aanleg&#13;
genomen verdere beslissingen en de aan die&#13;
beslissingen ten grondslag gelegde motivering.&#13;
2 De procedure in hoger beroep&#13;
2.1 Bij exploot van 30 juli 2001 is Dijkshoorn&#13;
in hoger beroep gekomen van de vonnissen&#13;
van 2 januari 2001, 6 februari 2001, 1 mei 2001&#13;
en 3 juli 2001 met dagvaarding van Koning,&#13;
Van der Wel en Schutte voor dit hof. Schutte&#13;
is wederom opgeroepen bij exploot van&#13;
14 november 2001, waarna haar ter rolle van&#13;
11 december 2001 verstek is verleend.&#13;
2.2 Bij memorie van grieven heeft Dijkshoorn&#13;
twee grieven aangevoerd en toegelicht, heeft&#13;
hij enige producties in het geding gebracht en&#13;
heeft hij geconcludeerd dat het hof die vonnissen&#13;
zal vernietigen en, opnieuw rechtdoende,&#13;
al dan niet met verbetering van de gronden&#13;
geïntimeerden in hun vorderingen in reconventie&#13;
niet-ontvankelijk zal verklaren, althans&#13;
die vorderingen aan hen zal ontzeggen met&#13;
veroordeling van geïntimeerden in de kosten&#13;
van deze procedure.&#13;
2.3 Koning en Van der Wel hebben onder&#13;
overlegging van enige nieuwe producties bij&#13;
memorie van antwoord verweer gevoerd,&#13;
onder aanvoering van zes grieven tegen de&#13;
vonnissen van 2 januari 2001, 1 mei 2001 en&#13;
3 juli 2001 incidenteel geappelleerd en geconcludeerd&#13;
dat het hof in het incidenteel appèl&#13;
genoemde vonnissen zal vernietigen en, opnieuw&#13;
rechtdoende, de vorderingen van Koning&#13;
en Van der Wel alsnog zal toewijzen met veroordeling&#13;
van Dijkshoorn in de kosten van&#13;
beide instanties en dat het hof in het principaal&#13;
appèl Dijkshoorn in zijn vorderingen&#13;
niet-ontvankelijk zal verklaren, althans hem&#13;
deze zal ontzeggen, met veroordeling van&#13;
Dijkshoorn in de kosten van het geding.&#13;
2.4 Schutte is niet in hoger beroep verschenen.&#13;
2.5 Dijkshoorn heeft bij memorie van antwoord&#13;
in incidenteel appèl verweer gevoerd&#13;
en bewijs aangeboden met conclusie dat het&#13;
hof bij arrest, uitvoerbaar bij voorraad, Koning&#13;
en Van der Wel in hun incidenteel appèl nietontvankelijk&#13;
zal verklaren, althans hun vordering&#13;
aan hen zal ontzeggen, met veroordeling&#13;
van Koning en Van der Wel in de kosten van&#13;
deze procedure.&#13;
2.6 Ter zitting van dit hof van 11 november&#13;
2002 hebben partijen hun zaak doen bepleiten,&#13;
Koning en Van der Wel door mr. M.D.&#13;
Ubbink, advocaat te Enschede en Van Dijkshoorn&#13;
door mr. A.J.G. Jukema, advocaat te&#13;
Gouda. Mr. Ubbink heeft daarbij pleitnotities&#13;
overgelegd. Aan haar is akte verleend van het&#13;
in het geding brengen van enige op voorhand&#13;
aan het hof en aan de wederpartij toegezonden&#13;
producties.&#13;
2.7 Hierna hebben Koning en Van der Wal de&#13;
stukken aan het hof overgelegd voor het wijzen&#13;
van arrest. Dijkshoorn is akkoord gegaan&#13;
met het wijzen van arrest op alleen het dossier&#13;
van de wederpartij.&#13;
3 De grieven&#13;
De grieven in principaal appèl luiden:&#13;
A. Ten onrechte heeft de pachtkamer van het&#13;
kantongerecht in haar vonnis van 3 juli 2001&#13;
aan Dijkshoorn aanwijzingen gegeven tot het&#13;
verrichten van door haar aangegeven herstelwerkzaamheden.&#13;
B. Indien en voor zover grief A faalt, is Dijkshoorn&#13;
van mening dat de pachtkamer van het&#13;
kantongerecht ten onrechte in haar vonnis d.d.&#13;
1 mei 2001 heeft overwogen, dat Dijkshoorn&#13;
niet alle uit hoofde van de pachtovereenkomst&#13;
op hem rustende onderhoudsverplichtingen is&#13;
nagekomen, door als constatering weer te&#13;
geven, dat de navolgende punten te wensen&#13;
overlaten:&#13;
– het voegwerk van het metselwerk verkeert&#13;
op een aantal plaatsen in minder goede staat;&#13;
– een aantal muurankers aan de zijkant van&#13;
het woongedeelte zit niet meer in de oorspronkelijke&#13;
positie;&#13;
– het pleisterwerk aan de achterzijde van de&#13;
boerderij brokkelt op verschillende plaatsen&#13;
af; op een aantal plaatsen is het pleisterwerk&#13;
volledig weg;&#13;
– de staat van het bovendeel aan de achtergevel&#13;
van het woongedeelte van de boerderij&#13;
is niet goed; er vindt algbegroeiing plaats;&#13;
– het hangwerk van een aantal kelderluiken is&#13;
in een aantal gevallen losgelaten en in een&#13;
enkel geval volledig weg.&#13;
De grieven in incidenteel appèl luiden, zoals&#13;
het hof die leest:&#13;
I. Ten onrechte overweegt de pachtkamer van&#13;
het kantongerecht dat niet voldoende gesteld,&#13;
dan wel anderszins gebleken, zou zijn dat Rainier&#13;
Frederik niet voldoende waarborg voor&#13;
een behoorlijke bedrijfsvoering biedt.&#13;
II. Ten onrechte overweegt de pachtkamer&#13;
van het kantongerecht: “(...) dat de billijkheid&#13;
een toewijzing van de vordering tot aanwijzing&#13;
als medepachter met zich zou brengen.”&#13;
III. Ten onrechte overweegt de pachtkamer in&#13;
het vonnis d.d. 2 januari 2001 (r.o. 11) dat&#13;
Dijkshoorn aan zijn bewijsopdracht ter zake&#13;
vanaf mei 1996 tot aan de datum van het tussenvonnis&#13;
de pachtpenningen heeft voldaan:&#13;
“Immers de gestelde betalingen zijn door Van&#13;
der Wel-Dijkshoorn niet weersproken”.&#13;
IV. Ten onrechte verwijst de pachtkamer van&#13;
het kantongerecht de zaak bij vonnis van&#13;
1 mei 2001 naar de zitting van 5 juni 2001&#13;
voor uitlating aan de zijde van Dijkshoorn of&#13;
en – zo ja – op welke onderdelen en op welke&#13;
termijn hij bereid zou zijn voor herstel van&#13;
gebreken aan het gepachte zorg te dragen.&#13;
V. Ten onrechte stelt de pachtkamer van het&#13;
kantongerecht Dijkshoorn in de gelegenheid&#13;
voor 1 januari 2002 de onder punt 5 van het&#13;
tussenvonnis van 1 mei 2001 genoemde onderhoudsgebreken&#13;
te herstellen.&#13;
VI. De pachtkamer van het kantongerecht&#13;
heeft de in incidenteel appèl aangevallen vonnissen&#13;
onvoldoende gemotiveerd en onvoldoende&#13;
kennis genomen c.q. kennis willen&#13;
nemen van de door Koning en Van de Wel&#13;
ingezonden (veelal handgeschreven) brieven&#13;
c.q. aktes.&#13;
4 De vaststaande feiten&#13;
4.1 Het hof heeft in zijn arrest van 1 februari&#13;
2000 een vaststelling van feiten gegeven. Die&#13;
feiten zijn:&#13;
– bij pachtovereenkomst van 2 december 1991&#13;
heeft Ary Dijkshoorn, de vader van partijen,&#13;
aan Dijkshoorn verpacht een hoeve, bestaande&#13;
uit opstallen, erf, bos- hout, grasland en&#13;
bouwland, kadastraal bekend gemeente Maasland,&#13;
sectie A, nrs. 499 t/m 503, 509, 513, 516&#13;
t/m 525, 528, 533, 920 en 1052, totaal groot&#13;
19.35.75 ha;&#13;
– deze pachtovereenkomst, die is goedgekeurd&#13;
door de grondkamer voor Zuid-Holland op&#13;
8 januari 1992, is aangegaan voor de duur van&#13;
12 jaar, ingaande 1 januari 1992;&#13;
– Dijkshoorn is met ingang van 1 januari 1997&#13;
een maatschapsovereenkomst aangegaan met&#13;
zijn zoon Rainier Frederik Dijkshoorn met&#13;
betrekking tot de exploitatie van het voordien&#13;
door Dijkshoorn alleen uitgeoefende landbouw-,&#13;
veeteelt- en fruitteeltbedrijf;&#13;
– Ary Dijkshoorn voornoemd is overleden op&#13;
4 mei 1996, als zijn erfgenamen achterlatend&#13;
zijn kinderen (partijen);&#13;
– de nalatenschap van wijlen Ary Dijkshoorn&#13;
is nog niet verdeeld;&#13;
– Dijkshoorn heeft inmiddels de leeftijd van&#13;
65 jaar bereikt;&#13;
– voornoemde zoon van Dijkshoorn is geboren&#13;
op 22 juni 1976 en werkt sinds 1996 in het&#13;
bedrijf van Dijkshoorn; hij heeft na de&#13;
MAVO aan de Middelbare Agrarische School&#13;
te Goes de opleiding fruitteelt en aan de Middelbare&#13;
Agrarische School te Dordrecht een&#13;
agrarische en managementopleiding gevolgd;&#13;
– tot vorenbedoeld bedrijf behoort ook&#13;
1 1.87.10 ha grasland, die wijlen Ary Dijkshoorn&#13;
sedert april 1963 van een derde in pacht&#13;
had;&#13;
– bij akte van 10 maart 1996 is de pacht van&#13;
voormelde oppervlakte overgedragen aan&#13;
Dijkshoorn, waarna bij in juni 1997 ondertekende&#13;
overeenkomst (goedgekeurd door de&#13;
grondkamer voor Zuid-Holland op 28 november&#13;
1997) die pacht met ingang van 1 januari&#13;
1997 ten name van Dijkshoorn en zijn zoon&#13;
voornoemd is gesteld.&#13;
4.2 Tussen partijen staat verder, voor zover&#13;
hier van belang, als enerzijds gesteld en anderzijds&#13;
erkend dan wel niet of onvoldoende&#13;
betwist en mede op grond van de niet betwiste&#13;
inhoud van in het geding gebrachte producties,&#13;
het volgende vast:&#13;
– de pachtovereenkomst van 2 december 1991&#13;
bepaalt dat alle onderhoud – zowel groot als&#13;
klein – voor rekening van de pachter komt;&#13;
– in de pachtovereenkomst is de jaarlijkse&#13;
pachtprijs vastgesteld op ƒ 17.500,–, te voldoen&#13;
in twee gelijke termijnen op 30 juni en&#13;
31 december van elk jaar, voor het eerst op&#13;
30 juni 1992;&#13;
– bij beschikking van de Grondkamer Zuidwest&#13;
van 19 februari 1999 is de pachtprijs herzien&#13;
en vastgesteld op ƒ 24.488,– per jaar,&#13;
ingaande 1 januari 1998. De pachtprijs is&#13;
onderverdeeld in ƒ 14.228,– voor het land&#13;
(ƒ 650,– per ha, normen 1992 vermeerderd&#13;
met ƒ 85,– per ha, normen 1995, totaal ƒ 735,–&#13;
per ha voor 19.35.75 ha), ƒ 5.590,– voor de&#13;
bedrijfsgebouwen en ƒ 7.170,– voor de woning&#13;
met een aftrek voor groot onderhoud van&#13;
ƒ 2.500,–;&#13;
– bij beschikking van genoemde grondkamer&#13;
van 23 augustus 2002 is het verzoek van&#13;
Dijkshoorn tot vaststelling van de pachtwaarde&#13;
van de woning op een lager bedrag dan&#13;
ƒ 7.170,–, vermeerderd met de sindsdien van&#13;
rechtswege van kracht zijnde verhogingen, te&#13;
weten een bedrag van € 4.330,68, zijnde 119,5&#13;
punten vermenigvuldigd met een bedrag van&#13;
€ 3,02 per maand, afgewezen. Daarbij is overwogen&#13;
dat Dijkshoorn onvoldoende aannemelijk&#13;
heeft gemaakt dat de aftrek ter zake&#13;
van groot onderhoud dient te worden vastgesteld&#13;
op een hoger bedrag dan deze in de&#13;
beschikking van 19 februari 1999 is vastgesteld;&#13;
– Dijkshoorn heeft vanaf 1990 tevens voor&#13;
onbepaalde tijd in gebruik 7.89.79 ha grond in&#13;
de Dijkpolder te Maasland, kadastraal bekend&#13;
gemeente Maasland, sectie H nrs. 74, 77 t/m&#13;
80, 1125, 1128, 1131 en 2404 tegen het voor&#13;
rekening nemen van de op de desbetreffende&#13;
grond rustende polderlasten. Deze polderlasten&#13;
dienen thans eveneens aan de gezamenlijke&#13;
erfgenamen te worden betaald.&#13;
5 Beoordeling van het geschil in hoger beroep&#13;
5.1 Nu Dijkshoorn geen grieven heeft gericht&#13;
tegen de vonnissen van 2 januari 2001 en&#13;
6 februari 2001, zal hij in zijn hoger beroep&#13;
van die vonnissen niet-ontvankelijk worden&#13;
verklaard.&#13;
5.2 Het hof constateert dat het incidenteel&#13;
hoger beroep van Koning en Van der Wel niet&#13;
is gericht tegen hetgeen de pachtkamer van&#13;
het kantongerecht wat betreft de vordering in&#13;
reconventie heeft overwogen en beslist in haar&#13;
vonnis van 2 januari 2001 onder 10 (inbreng&#13;
in maatschap), 12 (wat betreft de nieuwbouw)&#13;
en 13 (nietigverklaring twee overeenkomsten).&#13;
Het hof beschouwt de korte verwijzing in de&#13;
toelichting op grief IV in incidenteel appèl,&#13;
nr. 24, naar productie 19 bij die memorie (een&#13;
handgeschreven opsomming waarin onder&#13;
meer de inbreng in de maatschap en de nieuwbouw&#13;
worden aangestipt) niet als een voldoende&#13;
duidelijke klacht tegen deze beslissingen&#13;
van de pachtkamer. Die beslissingen staan&#13;
in hoger beroep dus niet meer ter discussie.&#13;
5.3 Koning en Van der Wel zullen niet-ontvankelijk&#13;
worden verklaard in hun incidenteel&#13;
hoger beroep voor zover dit is gericht tegen&#13;
de in het vonnis van 2 januari 2001 in conventie&#13;
genomen beslissing inzake de medepacht&#13;
van Rainier Frederik Dijkshoorn. Het vonnis&#13;
van 2 januari 2001 is immers in zoverre een&#13;
eindvonnis, waarvan binnen de in art. 142 van&#13;
de Pachtwet vermelde termijn hoger beroep&#13;
had moeten worden ingesteld. Dit is niet&#13;
geschied. De grieven I en II in incidenteel&#13;
appèl zijn dus tevergeefs voorgesteld.&#13;
5.4 Dijkshoorn heeft aangevoerd dat Koning&#13;
en Van der Wel geen rechtens relevant belang&#13;
bij hun vordering tot ontbinding van de&#13;
pachtovereenkomst hebben en te dien aanzien&#13;
dan ook misbruik van hun bevoegdheid maken.&#13;
Dijkshoorn grondt dit standpunt op de stelling,&#13;
dat de verdeling van de maatschap er met&#13;
zekerheid toe zal leiden, dat de hoeve met landerijen&#13;
aan hem zullen worden toegewezen.&#13;
Dit standpunt wordt verworpen. In de eerste&#13;
plaats hebben Koning en Van der Wel gesteld&#13;
dat ook zij toedeling van de boerderij wensen&#13;
en hebben zij betwist dat de boerderij zonder&#13;
meer aan Dijkshoorn zal worden toegedeeld.&#13;
In de tweede plaats maakt de boerderij thans&#13;
deel uit van een gemeenschap waarin de partijen&#13;
in deze procedure deelgenoten zijn. Die&#13;
deelgenoten hebben er met het oog op de verdeling&#13;
allen een te respecteren belang bij, dat&#13;
de waarde van de vermogensbestanddelen zo&#13;
hoog mogelijk blijft. De gemeenschap als geheel&#13;
heeft er belang bij dat de pachter van een tot&#13;
de gemeenschap behorend goed zijn verplichtingen&#13;
uit de pachtovereenkomst nakomt en&#13;
ieder der deelgenoten/verpachters kan zo nodig&#13;
die rechtsvorderingen instellen die naar objec-&#13;
tieve maatstaven gemeten ten behoeve van de&#13;
gemeenschap strekken (art. 3:171 BW). Het&#13;
instellen van een vordering tot ontbinding van&#13;
de pachtovereenkomst tegen een pachter die&#13;
zijn verplichting tot onderhoud aan het&#13;
gepachte toerekenbaar niet nakomt – en dusdoende&#13;
de waarde van de gemeenschappelijke&#13;
zaken aantast – en/of tegen een pachter die de&#13;
pachtprijs geheel of ten dele onbetaald laat&#13;
kan hier zonder meer toe worden gerekend.&#13;
5.5 Met grief A in principaal appèl klaagt&#13;
Dijkshoorn er terecht over dat de pachtkamer&#13;
van het kantongerecht haar beslissing omtrent&#13;
ontbinding afhankelijk heeft gesteld van het&#13;
opvolgen van door haar gegeven aanwijzingen.&#13;
Koning en Van der Wel hebben immers&#13;
ontbinding van de pachtovereenkomst gevorderd&#13;
en de op die vordering toepasselijke&#13;
art. 55 lid 1 Pw jo. art. 6:265 e.v. BW bieden&#13;
niet de mogelijkheid, de beslissing op die vordering&#13;
te doen afhangen van het opvolgen van&#13;
aanwijzingen als door de pachtkamer van het&#13;
kantongerecht gegeven c.q. de pachter een termijn&#13;
te gunnen om onderhoudsgebreken te&#13;
herstellen. Koning en Van der Wel hebben&#13;
niet tevens een verzoek als bedoeld in art. 55,&#13;
lid 3 Pw ingesteld, nog daargelaten dat daarvoor&#13;
in een contentieuze procedure als de&#13;
onderhavige geen plaats is. Voor zover Koning&#13;
en Van der Wel met hun vierde en vijfde grief&#13;
erover klagen dat de pachtkamer van het kantongerecht&#13;
haar beslissing afhankelijk heeft&#13;
gemaakt van het herstellen door Dijkshoorn&#13;
van gebreken die op zichzelf ontbinding&#13;
rechtvaardigen, zijn die grieven eveneens gegrond.&#13;
Voor zover die grieven van Koning en&#13;
Van der Wel echter strekken ten betoge dat de&#13;
pachtkamer van het kantongerecht louter op&#13;
grond van hun stellingen en zonder nader&#13;
onderzoek aanstonds de vordering tot ontbinding&#13;
had moeten toewijzen, falen die grieven.&#13;
Dijkshoorn heeft immers gemotiveerd betwist&#13;
dat hij in de nakoming van zijn verplichting&#13;
tot het verrichten van voldoende onderhoud&#13;
is tekortgeschoten en het is de rechter dan niet&#13;
toegestaan de andersluidende stelling van&#13;
Koning en Van der Wel – hoe gedetailleerd&#13;
ook – zonder meer als vaststaand aan te merken.&#13;
5.6 Dijkshoorn voert in de toelichting op zijn&#13;
grieven aan, dat de staat van onderhoud van&#13;
het gepachte slechts door een deskundige kan&#13;
worden beoordeeld en dat de leden van de&#13;
pachtkamer niet als bouwtechnische deskundigen&#13;
kunnen worden aangemerkt. Wat er zij&#13;
van de vraag in hoeverre bouwtechnische deskundigheid&#13;
noodzakelijk is voor de beoordeling&#13;
van de staat van onderhoud van gebouwen&#13;
als waarvan hier sprake is, gaat dit betoog&#13;
eraan voorbij dat de beslissingen welk onderhoud&#13;
in de gegeven omstandigheden van de&#13;
pachter kan worden gevergd en of hij in zijn&#13;
verplichting te dien aanzien is tekortgeschoten&#13;
op een wijze die – de aard en betekenis&#13;
van de tekortkoming en de gevolgen van ontbinding&#13;
mede in aanmerking genomen – ontbinding&#13;
van de pachtovereenkomst rechtvaardigen,&#13;
in de eerste plaats rechtsbeslissingen&#13;
zijn, waarbij, naast de staat van onderhoud&#13;
van het gepachte in algemene zin, ook andere&#13;
factoren een rol kunnen spelen, zoals de staat&#13;
waarin de boerderij aan de pachter ter&#13;
beschikking is gesteld, de ouderdom van de&#13;
boerderij, welk onderhoud de pachter heeft&#13;
doen verrichten, welk bedrag voor onderhoud&#13;
op de pachtprijs in mindering is gebracht, de&#13;
houding van de verpachter ten aanzien van&#13;
het onderhoud in het verleden, enzovoorts.&#13;
Bovendien kunnen ook (de aard en ernst van)&#13;
de andere gestelde tekortkomingen een rol&#13;
spelen bij de vraag, of de gevorderde ontbinding&#13;
dient te worden toegewezen. Een en&#13;
ander brengt met zich, dat in dit geval niet op&#13;
voorhand kan worden beoordeeld of een&#13;
bouwtechnisch onderzoek voor het oordeel&#13;
noodzakelijk is.&#13;
5.7 Het hof acht het voor een goede beoordeling&#13;
van de wederzijdse stellingen noodzakelijk&#13;
om de staat van het gepachte op te nemen.&#13;
Daartoe zal een descente worden gelast. Dijkshoorn&#13;
zal bij die gelegenheid ook de wederpartij&#13;
tot/in het gepachte dienen toe te laten.&#13;
Uiterlijk 14 dagen voorafgaand aan de descente&#13;
dient Dijkshoorn aan de in het dictum van&#13;
dit arrest genoemde raadsheer-commissaris (in&#13;
tweevoud) en aan de wederpartij een overzicht&#13;
te zenden van het onderhoud dat hij&#13;
gedurende de looptijd van de pachtovereenkomst&#13;
aan het pachtobject heeft verricht en&#13;
doen verrichten met eventuele nog niet in het&#13;
geding gebrachte bewijsstukken daarvan.&#13;
Tevens dient hij op gelijke wijze aan de raads-&#13;
heer-commissaris en aan de wederpartij afschrift&#13;
te doen toekomen van de door de&#13;
grondkamer in 1991/1992 en 1998/1999 ten&#13;
behoeve van de pachtprijstoetsing en -herziening&#13;
opgestelde taxatierapporten.&#13;
5.8 Wat betreft de pachtprijsbetaling gaat het&#13;
hof, mede onder verwijzing naar hetgeen&#13;
onder 4 als vaststaand is aangenomen, voorshands&#13;
uit van de volgende (afgeronde) betalingsverplichtingen:&#13;
A. Periode 1/1/1992 tot 1/1/1998 (normen&#13;
1992; voor het eerst de helft te betalen op&#13;
30 juni 1992): ƒ 17.500,– per jaar;&#13;
B. Periode 1/1/1998 tot 1/1/1999 (normen&#13;
1995; voor het eerst de helft te betalen op&#13;
30 juni 1998):&#13;
grond ƒ 14.228,– per jaar&#13;
bedrijfsgebouwen ƒ 5.590,– per jaar&#13;
woning ƒ 7.170,– per jaar&#13;
totaal ƒ 26.988,– per jaar&#13;
aftrek gr. onderh. ƒ 2.500,– per jaar&#13;
te betalen ƒ 24.488,– per jaar;&#13;
C. Periode 1/1/1999 tot 1 /1 /2002&#13;
(normen 1998; voor het eerst de helft te&#13;
betalen op 30 juni 1999):&#13;
grond ƒ 16.551,– per jaar&#13;
(+ ƒ 120,–/ha)&#13;
bedrijfsgebouwen ƒ 6.512,– per jaar&#13;
(+ 16,5%)&#13;
woning ƒ 8.317,– per jaar&#13;
(119,5 x ƒ 5,80 x 12)&#13;
totaal ƒ 31.380,– per jaar&#13;
aftrek gr. onderh. ƒ 2.500,– per jaar&#13;
te betalen ƒ 28.880,– per jaar;&#13;
D. Periode vanaf 1/1/2002&#13;
(normen 2001; voor het eerst de helft te&#13;
betalen op 30 juni 2002):&#13;
grond € 8.608,– per jaar&#13;
(+ € 56,72/ha)&#13;
bedrijfsgebouwen € 3.442,– per jaar&#13;
(+ 16,5%)&#13;
woning € 4.331,– per jaar&#13;
(119,5 x € 3,02 x 12)&#13;
totaal € 16.381,– per jaar&#13;
aftrek gr. onderh. € 1.134,– per jaar&#13;
te betalen € 15.247,– per jaar.&#13;
De berekening onder B volgt rechtstreeks uit&#13;
de beschikking van de grondkamer van&#13;
19 februari 1999, die onder C stemt overeen&#13;
met die welke Van der Wel heeft weergegeven&#13;
in haar ongedateerde brief aan Dijkshoorn&#13;
(productie bij haar conclusie van 31 januari&#13;
2001 in eerste aanleg) en die onder D stemt&#13;
overeen met die welke Van der Wel heeft&#13;
berekend in haar eveneens ongedateerde brief&#13;
aan Dijkshoorn (productie 20 bij memorie&#13;
van antwoord, tevens houdende incidenteel&#13;
appèl). Hierbij komt nog 50% van de aan de&#13;
verpachter in rekening gebrachte waterschapslasten,&#13;
welke sedert 1992 aan de pachter kunnen&#13;
worden doorberekend.&#13;
5.9 De pachtkamer van het kantongerecht&#13;
heeft in haar vonnis van 7 juli 1998 Dijkshoorn&#13;
toegelaten te bewijzen dat hij vanaf mei&#13;
1996 tot 7 juli 1998 de verschuldigde pachtprijs&#13;
heeft betaald. Koning en Van der Wel&#13;
hebben geen grieven gericht tegen dit oordeel,&#13;
zodat het geschil omtrent de betaling van de&#13;
pachtprijs ook in hoger beroep is beperkt tot&#13;
de jaren vanaf 1996. Overigens blijkt uit het&#13;
door Van der Wel gemaakte overzicht (brief&#13;
van 30/10/2000 aan de pachtkamer van het&#13;
kantongerecht) ook niet zonder meer, dat&#13;
Dijkshoorn de verschuldigde pachtprijs over&#13;
eerdere jaren (vanaf 1992) niet heeft betaald of&#13;
daarop ongeoorloofde inhoudingen heeft gedaan.&#13;
Dijkshoorn heeft stukken in het geding gebracht&#13;
waaruit voor door de pachtkamer van&#13;
het kantongerecht bepaalde periode de volgende&#13;
betalingen volgen:&#13;
– afschrift 30/6/1998 (eerste half jaar 1998):&#13;
betaling van ƒ 9.500,–;&#13;
– afschrift 23/12/1997 (tweede helft 1997):&#13;
betaling van ƒ 9.500,–;&#13;
– afschrift 1/7/1997 kasopname van ƒ 9.500,–,&#13;
waarvan Dijkshoorn heeft gesteld dat het&#13;
bedrag aan de verpachter is betaald, hetgeen&#13;
niet (deugdelijk) is betwist;&#13;
– afschrift 30/8/1996 (2e termijn 1996): betaling&#13;
van ƒ 9.500,–;&#13;
– afschrift 27/8/1996 (“1 e halfjaar 96 betaalde&#13;
hulp”): betaling van ƒ 6.876,50, waar kennelijk&#13;
sprake is geweest van een aftrek op het bedrag&#13;
van ƒ 9.500,– van ƒ 2.623,50 wegens geboden&#13;
hulp in de familiesfeer. Het hof leidt dit, afgezien&#13;
van de bijschrijving op het afschrift, af&#13;
uit de overgelegde brief van Dijkshoorn van&#13;
8/7/1997 en het antwoord van Van der Wel&#13;
van 22/7/1997. Uit de laatste brief blijkt niet,&#13;
althans niet voldoende duidelijk, dat deze&#13;
gang van zaken door Van der Wel niet werd&#13;
geaccepteerd. Gelet op een en ander en mede&#13;
gezien de familieverhouding tussen partijen&#13;
acht het hof in deze inhouding nog niet een&#13;
tekortschieten van Dijkshoorn gelegen.&#13;
De jaarlijkse betalingen in die periode beliepen&#13;
steeds ƒ 19.000,–, hetgeen op jaarbasis telkens&#13;
ƒ 1.500,– meer was dan de toen geldende&#13;
pachtprijs. Het hof heeft kennisgenomen van&#13;
de diverse uitvoerige brieven en stukken van&#13;
Van der Wel over de betalingen, maar kan&#13;
daaruit niet eenduidig afleiden of in de periode&#13;
1996-1998 jaarlijks de helft van de waterschapslasten&#13;
met betrekking tot het gepachte&#13;
aan Dijkshoorn in rekening is gebracht, hoe&#13;
hoog het hem in rekening gebrachte bedrag&#13;
steeds is geweest en of Koning en Van der Wel&#13;
willen betogen dat deze helft van de waterschapslasten,&#13;
hoewel aan Dijkshoorn telkens&#13;
gespecificeerd in rekening gebracht, niet of&#13;
niet volledig is betaald. Bewijsstukken van de&#13;
hoogte van de aanslagen en van het in rekening&#13;
brengen ontbreken bovendien. Medeoorzaak&#13;
van de onduidelijkheid is, dat Koning&#13;
en Van der Wel Dijkshoorn (tevens) verwijten&#13;
maken over het niet (of niet volledig) betalen&#13;
van de polderlasten ten aanzien van de 7.89.79&#13;
ha grond in de Dijkpolder te Maasland, welke&#13;
polderlasten in dit geschil echter niet aan de&#13;
orde zijn.&#13;
5.10 Wat betreft de pachtprijsbetalingen na de&#13;
eerste helft van 1998 heeft Dijkshoorn in zijn&#13;
memorie van antwoord in incidenteel appèl,&#13;
nr. 16, gesteld dat hij heeft voldaan:&#13;
– over 1998 in totaal ƒ 19.000,–;&#13;
– over 1999 (incl. nabetaling verhoging)&#13;
ƒ 37.355,26;&#13;
– over 2000 ƒ 35.071,61;&#13;
– over 2001 ƒ 33.606,26.&#13;
Uitgaande van de juistheid van dit overzicht&#13;
– stukken ter onderbouwing zijn niet in het&#13;
geding gebracht – volgt uit hetgeen hiervoor&#13;
is overwogen, dat in 1999 een bedrag van&#13;
ƒ 8.475,26 meer is betaald dan Dijkshoorn&#13;
over dat jaar aan pachtprijs was verschuldigd.&#13;
Dijkshoorn was over 1998 wegens de verhoging&#13;
nog verschuldigd ƒ 5.488,–, hetgeen erop&#13;
lijkt te wijzen dat hij uiteindelijk bijna ƒ 3.000,–&#13;
extra heeft betaald, waarschijnlijk voor waterschapslasten&#13;
over 1998 en 1999. Wat betreft de&#13;
jaren 2000 en 2001 volgt uit het betalingsoverzicht&#13;
dat respectievelijk ƒ 6.191,61 en ƒ 4.726,26&#13;
meer is betaald dan de toen geldende pachtprijs.&#13;
Koning en Van der Wel hebben echter bij pleidooi&#13;
in hoger beroep gesteld dat de door&#13;
Dijkshoorn genoemde bedragen niet overeenstemmen&#13;
met hun boekhouding. Zij hebben&#13;
bij pleidooi gesteld dat per 31-12-1998 nog&#13;
een te betalen bedrag van ƒ 41.087,14 openstond.&#13;
Bovendien hebben zij aangevoerd dat&#13;
– blijkens een op voorhand toegezonden rekeningafschrift&#13;
– Dijkshoorn over het eerste&#13;
halfjaar van 2002 te laat en te weinig heeft&#13;
betaald. Uit het afschrift volgt dat de bijschrijving&#13;
op 1 juli 2002 is gedaan, één dag na de&#13;
betaaldatum van 30 juni 2002. Het overgemaakte&#13;
bedrag is bovendien precies de helft&#13;
van het boven berekende daadwerkelijk verschuldigde&#13;
bedrag en niet – zoals Koning en&#13;
Van der Wel stellen – € 340,34 te weinig. In&#13;
zoverre is het standpunt van Koning en Van&#13;
der Wel dan ook niet goed begrijpelijk.&#13;
5.11 Het hof ziet aanleiding om aansluitend&#13;
aan de onder 5.7 gelaste descente een comparitie&#13;
van partijen te houden op een neutrale,&#13;
door beide advocaten gezamenlijk te bepalen,&#13;
plaats in de nabijheid van het pachtobject. Bij&#13;
die gelegenheid zullen, in navolging van hetgeen&#13;
eerder in dit arrest is overwogen, met&#13;
partijen de betalingsverplichtingen van Dijkshoorn&#13;
en de door hem daadwerkelijk verrichte&#13;
betalingen vanaf 1996 worden nagelopen.&#13;
Partijen dienen hiertoe ieder, uiterlijk 14 dagen&#13;
voor de datum van de comparitie, afschrift&#13;
van alle in hun bezit zijnde betalingsbewijzen&#13;
alsmede van de aanslagen waterschapslasten&#13;
betreffende het gepachte (en dus niet: de polderlasten&#13;
voor de grond in de Dijkpolder te&#13;
Maasland) over de jaren 1996-2002 en de stukken&#13;
waarbij de helft van die waterschapslasten&#13;
voor het pachtobject aan Dijkshoorn in rekening&#13;
zijn gebracht, vergezeld van een overzicht&#13;
van de huns inziens juiste stand van&#13;
zaken, aan de raadsheer-commissaris (in tweevoud)&#13;
en aan de wederpartij te doen toekomen.&#13;
5.12 Ter comparitie zal ook het tijdstip van de&#13;
betalingen aan de orde kunnen komen, evenals&#13;
de overige verwijten die in deze procedure&#13;
aan Dijkshoorn zijn gemaakt. In afwachting&#13;
van de comparitie en descente wordt iedere&#13;
verdere beslissing aangehouden.&#13;
6 De beslissing&#13;
Het hof, rechtdoende in principaal en incidenteel&#13;
hoger beroep,&#13;
verklaart Dijkshoorn niet-ontvankelijk in zijn&#13;
hoger beroep van de vonnissen van de pachtkamer&#13;
van het kantongerecht te Delft van&#13;
2 januari 2001 en 6 februari 2001;&#13;
verklaart Koning en Van der Wel niet-ontvankelijk&#13;
in hun hoger beroep van het vonnis van&#13;
die pachtkamer van 2 januari 2001 voor zover&#13;
in conventie gewezen;&#13;
bepaalt dat de staat van het pachtobject zal&#13;
worden opgenomen door het lid van dit hof mr.&#13;
A.H.T. Heisterkamp, die hierbij tot raadsheercommissaris&#13;
wordt benoemd, en de raad mr.&#13;
ing. Jansens van Gellicum, vergezeld door de&#13;
griffier, op vrijdag 14 februari 2003 te 10.30 uur;&#13;
bepaalt dat partijen en hun advocaten aansluitend&#13;
op de bezichtiging van het pachtobject&#13;
zullen verschijnen voor voornoemde raadsheer&#13;
en raad op een neutrale, door beide advocaten&#13;
in overleg te bepalen plaats in de nabijheid&#13;
van het pachtobject, zulks ter verkrijging&#13;
van inlichtingen;&#13;
bepaalt dat partijen uiterlijk 14 dagen vóór de&#13;
datum van de bezichtiging en comparitie de in&#13;
rechtsoverwegingen 5.7 en 5.11 van dit arrest&#13;
bedoelde stukken in tweevoud aan de raadsheer-&#13;
commissaris en aan de wederpartij zullen&#13;
doen toekomen;&#13;
houdt iedere verdere beslissing aan.&#13;
ARREST VAN 2 SEPTEMBER 2003&#13;
1 Voortzetting van de procedure in&#13;
hoger beroep&#13;
1.1 Ter uitvoering van het tussenarrest van dit&#13;
hof van 3 december 2002 heeft op 14 februari&#13;
2003 een descente en comparitie van partijen&#13;
plaatsgevonden. Het daarvan opgemaakte&#13;
proces-verbaal bevindt zich bij de stukken.&#13;
Voorafgaand aan de comparitie heeft mr.&#13;
Jukema bij brieven van 31 januari 2003 en&#13;
3 februari 2003 (rectificatie) stukken aan het&#13;
hof doen toekomen en heeft mr. Ubbink&#13;
eveneens bij brieven van 31 januari 2003 en&#13;
3 februari 2003 (vervanging overzicht) stukken&#13;
aan het hof doen toekomen.&#13;
1.2 Dijkshoorn heeft bij brief aan 4 maart&#13;
2003 een aantal facturen aan het hof gezonden&#13;
met afschrift aan de wederpartij.&#13;
1.3 Dijkshoorn heeft een memorie na descente&#13;
en na comparitie van partijen genomen.&#13;
1.4 Koning en Van der Wel hebben een antwoordmemorie&#13;
na descente en na comparitie&#13;
van partijen, tevens akte uitlating producties&#13;
genomen.&#13;
1.5 Hierna hebben partijen de stukken aan het&#13;
hof overgelegd voor het wijzen van arrest.&#13;
2 Beoordeling van het geschil in&#13;
hoger beroep&#13;
2.1 Het hof volhardt bij hetgeen in het tussenarrest&#13;
van 3 december 2002 is overwogen en&#13;
beslist.&#13;
2.2 Uit het proces-verbaal van descente blijkt&#13;
dat een aantal (onderhouds)gebreken aan het&#13;
gepachte is waargenomen. Hoewel met name&#13;
de woning een aantal mankementen vertoont,&#13;
kunnen de meeste van de geconstateerde gebreken,&#13;
althans de ernst daarvan, naar het&#13;
oordeel van het hof niet worden los gezien&#13;
van de grote ouderdom van de boerderij. Aan&#13;
een gebouw van deze ouderdom is inherent&#13;
dat gebreken ontstaan die slechts ten dele&#13;
door het verrichten van onderhoud kunnen&#13;
worden tegengegaan. Zo acht het hof het aannemelijk&#13;
dat de verzakking van het plafond in&#13;
de kelder in dit licht dient te worden bezien,&#13;
evenals de geconstateerde zet/zakscheuren, de&#13;
scheefstaande linker zijgevel van het woonhuis&#13;
en een gedeelte van de vochtvorming.&#13;
Hier is bovendien sprake van gebreken die&#13;
waarschijnlijk hun oorsprong hebben in de&#13;
tijd voordat Dijkshoorn pachter werd. Een&#13;
aantal andere gebreken (zoals de teerachtige&#13;
aanslag bij de schoorsteen, de weggeslagen&#13;
voegen, de muurankers en het hangwerk, de&#13;
gaten in enkele ramen en het schilderwerk)&#13;
kunnen worden toegeschreven aan gebrekkig&#13;
onderhoud, maar zijn – het geheel overziende&#13;
– niet van voldoende betekenis om ontbinding&#13;
van de pachtovereenkomst te rechtvaardigen.&#13;
Ten slotte zijn er enkele door Koning en Van&#13;
de Wel als gebreken aangeduide verschijnselen&#13;
die naar het oordeel van het hof de aanduiding&#13;
als gebrek, laat staan als tekortkoming, niet of&#13;
nauwelijks verdienen (ontbreken afscheidingstegels&#13;
tussen gras en grind, muurtje bij weg).&#13;
Al met al ziet het hof in de onderhoudstoestand&#13;
van het gepachte geen grond om de&#13;
overeenkomst te ontbinden. Het hof ziet in de&#13;
door Dijkshoorn toegezonden nota’s en het&#13;
commentaar van partijen daarop geen aanleiding&#13;
tot een ander oordeel. In zoverre kan de&#13;
gedeeltelijke gegrondheid van hun grieven&#13;
Koning en Van de Wel niet baten.&#13;
2.3 Wat betreft de betaling van de pachtprijs&#13;
verwijst het hof naar rechtsoverweging 5.10&#13;
van het tussenarrest. Koning en Van der Wel&#13;
hebben ter onderbouwing van hun standpunt&#13;
omtrent het betalingsgedrag van Dijkshoorn&#13;
ter voorbereiding van de comparitie bij brief&#13;
van 3 februari 2003 een overzicht van verplichtingen&#13;
en betalingen in het geding gebracht.&#13;
Voor zover zij daarmee willen betogen&#13;
dat per 31 december 2002 een achterstand in&#13;
pachtprijsbetalingen van € 8.349,66 bestond&#13;
en om die reden de pachtovereenkomst in&#13;
verband met het bepaalde in art. 55, lid 2 Pw&#13;
zonder meer dient te worden ontbonden,&#13;
wordt dit betoog verworpen. Het hof overweegt&#13;
daartoe het volgende.&#13;
a. Koning en Van de Wel tellen rente over achterstallige&#13;
pachtbetalingen bij het verschuldigde&#13;
op. Hoewel op zichzelf op grond van&#13;
art. 21 van de pachtovereenkomst rente over&#13;
achterstallige pacht verschuldigd is, betreft die&#13;
rente geen onderdeel van de pachtprijs, doch&#13;
vormt deze schadevergoeding wegens te late&#13;
betaling. Het niet of niet tijdig betalen van&#13;
deze rente – de juistheid van de berekeningen&#13;
en mogelijke verweren op dit punt van Dijkshoorn&#13;
geheel in het midden gelaten – kan dus&#13;
niet meebrengen dat de pachtovereenkomst&#13;
op grond van art. 55, lid 2 Pw verplicht moet&#13;
worden ontbonden. Alleen deze rente bedraagt&#13;
in totaal al meer dan het bedrag van € 8.349,66&#13;
dat volgens Koning en Van de Wel nog openstaat;&#13;
b. De polderlasten voor de Dijkpolder zijn in&#13;
het overzicht meegenomen, maar deze hebben&#13;
geen betrekking op het gepachte.&#13;
Er is dus geen sprake van een verplichte ontbindingsgrond.&#13;
Een en ander neemt niet weg,&#13;
dat ook een stelselmatig te laat of onvolledig&#13;
betalen van de pachtprijs de pachter kan&#13;
worden aangerekend in een mate, dat dit&#13;
– eventueel in samenhang met andere tekortkomingen&#13;
– tot ontbinding van de pachtovereenkomst&#13;
dient te leiden. In dat verband overweegt&#13;
het hof, mede onder verwijzing naar&#13;
rechtsoverweging 5.8 van het tussenarrest en&#13;
na kennisneming van de van weerkanten in&#13;
het geding gebrachte betalingsafschriften en&#13;
overige stukken, als volgt.&#13;
2.4 Wat betreft de op grond van de overeenkomst&#13;
verschuldigde pachtprijs – zie voor de&#13;
waterschapslasten hierna – was de betalingsverplichting&#13;
over 1996 tweemaal ƒ 8.750,–, te&#13;
betalen uiterlijk 30 juni en 31 december. Op&#13;
28 augustus 1996 is een bedrag van ƒ 6.876,50&#13;
bijgeschreven, op 3 september 1996 een bedrag&#13;
van ƒ 9.500,– en op 31 december 1996 is nog&#13;
een bedrag van ƒ 200,– ontvangen. Het hof&#13;
verwijst voor de onvolledige betaling in&#13;
augustus naar hetgeen daaromtrent in rechtsoverweging&#13;
5.9 van het tussenarrest is beslist.&#13;
Daarbij wordt volhard. Tegenover de vertraagde&#13;
betaling in augustus 1996 staat een&#13;
vroegtijdige betaling van de tweede termijn,&#13;
zodat van rentederving voor de erven nauwelijks&#13;
sprake zal zijn. De vertraging in de eerste&#13;
betaling kan Dijkshoorn dan ook niet worden&#13;
aangerekend in een mate, dat deze medebepalend&#13;
voor ontbinding van de pachtovereenkomst&#13;
kan zijn.&#13;
De betalingsverplichting over 1997 was eveneens&#13;
tweemaal ƒ 8.750,–, te betalen uiterlijk&#13;
30 juni en 31 december. Betaling is geschied&#13;
op 2 juli 1997 en 23 december 1997, telkens&#13;
een bedrag van ƒ 9.500,–. Hier is niet of nauwelijks&#13;
sprake van te late betaling.&#13;
De betalingsverplichting over 1998 was tweemaal&#13;
ƒ 12.244,–, te betalen uiterlijk 30 juni en&#13;
31 december. Op 30 juni 1998 is een bedrag&#13;
van ƒ 9.500,– betaald. Op 7 mei 1999 heeft de&#13;
boedelnotaris bedragen van ƒ 9.500,– en&#13;
ƒ 6.988,– op de rekening van de erven gestort.&#13;
Voorts is er een betaling van ƒ 22.178,56 mede&#13;
onder de noemer “restant 1998” gedaan op&#13;
29 juni 1999. Uit de stukken volgt, dat de&#13;
onregelmatigheden bij de betaling twee achtergronden&#13;
heeft. In de eerste plaats is er sprake&#13;
geweest van een procedure tot herziening van&#13;
de pachtprijs voor de grondkamer, welke is&#13;
uitgemond in haar beschikking van 19 februari&#13;
1999, die op 2 maart 1999 aan partijen is&#13;
verzonden. Naar het oordeel van het hof kan&#13;
Dijkshoorn niet worden verweten dat hij het&#13;
gedeelte waarmee de pachtprijs door deze&#13;
beschikking is verhoogd pas heeft betaald&#13;
nadat hij de beschikking had ontvangen. In de&#13;
tweede plaats is sprake geweest van vertraagde&#13;
betaling van de tweede termijn (de eerste is op&#13;
tijd betaald). Uit de stukken blijkt dat dit verband&#13;
hield met onenigheid over de persoon&#13;
aan wie betaald moest worden; Dijkshoorn&#13;
heeft kennelijk de volmacht aan Van der Wel&#13;
ingetrokken en is aan de boedelnotaris gaan&#13;
betalen. Blijkens de stukken zijn de bedragen&#13;
van ƒ 9.500,– en ƒ 6.988,– naar die notaris&#13;
overgemaakt op respectievelijk 22 december&#13;
1998 en 9 april 1999, zijnde wat betreft het&#13;
bedrag van ƒ 9.500,– tijdig en wat betreft het&#13;
bedrag van ƒ 6.988,– binnen een nog niet&#13;
onaanvaardbaar lange termijn na ontvangst&#13;
van de grondkamerbeschikking. Het hof ziet&#13;
in de omstandigheden van dit geval geen aanleiding&#13;
om consequenties te verbinden aan het&#13;
feit dat Dijkshoorn aan de boedelnotaris heeft&#13;
betaald.&#13;
De betalingsverplichting over 1999 was tweemaal&#13;
ƒ 14.440,–, te betalen uiterlijk 30 juni en&#13;
31 december. Betaald is ƒ 22.178,56 op 29 juni&#13;
1999 en ƒ 15.176,70 op 29 december 1999. In&#13;
beide gevallen is tijdig betaald.&#13;
De betalingsverplichting over 2000 was eveneens&#13;
tweemaal ƒ 14.440,–, te betalen uiterlijk&#13;
30 juni en 31 december. Betaald is ƒ 17.442,86&#13;
op 4 juli 2000 en ƒ 17.648,71 (€ 8.008,65) op&#13;
27 december 2000. Hier is niet of nauwelijks&#13;
sprake van vertraagde betaling.&#13;
De betalingsverplichting over 2001 was wederom&#13;
tweemaal ƒ 14.440,–, te betalen uiterlijk&#13;
30 juni en 31 december. Betaald is ƒ 17.536,87&#13;
(€ 7.957,88) op 29 juni 2001 en ƒ 16.006,38&#13;
(€ 7.263,38) op 28 december 2001, in beide&#13;
gevallen dus tijdig.&#13;
De betalingsverplichting over 2002 was tweemaal&#13;
€ 7.673,50,–, te betalen uiterlijk 30 juni&#13;
en 31 december. Betaald is € 7.623,93 op 1 juli&#13;
2002 en € 8.716,57 op 31 december 2002.&#13;
Hier is niet of nauwelijks sprake van vertraagde&#13;
betaling.&#13;
Het geheel overziende is het hof van oordeel&#13;
dat er, voor zover zich geen eerder besproken&#13;
bijzondere omstandigheden hebben voorgedaan,&#13;
in de periode 1996 t/m 2002 geen sprake&#13;
is geweest van een relevante vertraging in de&#13;
betaling van de pachtprijs.&#13;
Het hof is bij het voorgaande uitgegaan van&#13;
de door Koning en Van der Wel in het geding&#13;
gebrachte rekeningafschriften (aan het hof toegezonden&#13;
ten behoeve van de comparitie) en&#13;
heeft als betalingsdatum aangemerkt het tijdstip&#13;
waarop bijschrijving heeft plaatsgevonden&#13;
(“nieuw saldo” dan wel eerdere “rentedatum”).&#13;
2.5 Vergelijking van de betalingsverplichtingen&#13;
met de verrichte betalingen wijst uit, dat&#13;
Dijkshoorn kennelijk in verband met waterschaps-&#13;
en/of polderlasten heeft betaald:&#13;
ƒ 1.500,– in 1996, 1997 en 1998, ƒ 8.475,26 in&#13;
1999, ƒ 6.191,57 in 2000, ƒ 4.663,25 in 2001 en&#13;
€ 993,50 in 2002. Totaal (in guldens) is dat&#13;
ƒ 26.019,47. Uit de door Koning en Van der&#13;
Wel ingebrachte lijst van betalingen en betalingsverplichtingen&#13;
volgt een totale verschuldigdheid&#13;
wegens waterschapslasten Kralingerpolder&#13;
van ƒ 12.610,73, een – in dit geding niet&#13;
aan de orde zijnde – totale verschuldigdheid&#13;
wegens polderlasten Dijkpolder van ƒ 13.269,62&#13;
en een – evenmin in dit geding aan de orde&#13;
gestelde – verschuldigdheid precario van&#13;
ƒ 330,11. Samen is dit ƒ 26.210,46. Zelfs indien&#13;
ook andere gestelde betalingsverplichtingen&#13;
mede in aanmerking worden genomen, blijkt&#13;
niet van een eind 2002 bestaande betalingsachterstand&#13;
van enige betekenis.&#13;
Wat betreft de tijdigheid van de betalingen&#13;
van het pachtersaandeel van de waterschapslasten&#13;
Kralingerpolder is het hof van oordeel,&#13;
dat onvoldoende onderbouwd is gesteld dat&#13;
Dijkshoorn op de tijdstippen die daarvoor op&#13;
het betalingsoverzicht van Koning en Van de&#13;
Wel zijn vermeld met betaling in verzuim was.&#13;
Voor het ontstaan van een betalingsverplichting&#13;
is vereist, dat de pachter een opgave van&#13;
zijn betalingsverplichting vergezeld van bewijsstukken&#13;
(kopie van de aanslag) is verschaft.&#13;
Voor het vervolgens intreden van verzuim is&#13;
in beginsel een ingebrekestelling vereist (art.&#13;
6:82 BW). Uit de in het geding gebrachte correspondentie&#13;
volgt wel dat er in een bepaalde&#13;
periode onenigheid is geweest over de verschuldigdheid&#13;
in algemene zin van de waterschapslasten&#13;
(correspondentie van juli 1997),&#13;
maar voor het overige blijkt daaruit alleen dat&#13;
op enig moment tussen 31 oktober 1998 en&#13;
31 oktober 1999 de aanslagen van de jaren&#13;
1995 en 1998 zijn toegezonden en dat die van&#13;
de jaren 1996 en 1997 op dat moment nog niet&#13;
beschikbaar waren (achterzijde ongedateerde&#13;
brief, bijlage IIb bij memorie van antwoord,&#13;
tevens houdende incidenteel appèl). In een&#13;
brief van 22 februari 2000 wordt verwezen&#13;
naar de toegezonden aanslagen 1995 en 1998,&#13;
wordt vermeld dat die over 1996 en 1997 nog&#13;
steeds niet beschikbaar zijn en wordt (eerst)&#13;
vanaf 1 maart 2000 wettelijke rente over&#13;
“openstaande posten” aangezegd. Mede gelet&#13;
op het feit dat in 1999 betalingen zijn gedaan&#13;
die de pachtprijs substantieel overtreffen,&#13;
biedt een en ander onvoldoende houvast voor&#13;
de veronderstelling, dat Dijkshoorn ter zake&#13;
van de betaling van waterschapslasten Kralingerpolder&#13;
enig verwijt treft. Dat de betalingen&#13;
niet zijn gespecificeerd en daardoor onduidelijkheid&#13;
scheppen doet hieraan niet af.&#13;
2.6 Ter comparitie is nog gesproken over het&#13;
aan Dijkshoorn gerichte verwijt dat hij heeft&#13;
nagelaten Koning en Van der Wel er tijdig van&#13;
in kennis te stellen dat een op het gepachte&#13;
rustende glastuinbouwbestemming dreigde te&#13;
vervallen. Koning en Van der Wel hebben&#13;
weliswaar gesteld dat zij daardoor niet van&#13;
alle inspraak- en rechtsbeschermingsmiddelen&#13;
gebruik hebben kunnen maken, maar zij hebben&#13;
niets aangevoerd waaruit volgt dat gebruikmaking&#13;
van die middelen enige kans op&#13;
succes zou hebben gehad. Blijkens een door&#13;
Koning en Van der Wel overgelegd stuk&#13;
(prod. 26 bij antwoordmemorie van 20 mei&#13;
2003) had de bestemming alleen dan kunnen&#13;
worden gehandhaafd, indien Dijkshoorn&#13;
vergunningen voor de bouw van kassen zou&#13;
hebben aangevraagd oftewel – kennelijk –&#13;
concrete plannen zou hebben ontvouwd om&#13;
de glastuinbouwbestemming daadwerkelijk&#13;
feitelijk te realiseren. Niet valt echter in te&#13;
zien waarom van hem kon worden gevergd&#13;
dat hij zijn bedrijfsvoering in deze zin zou&#13;
wijzigen. Nu Koning en Van der Wel niet&#13;
hebben aangegeven dat zij de planologische&#13;
ontwikkelingen anderszins zouden hebben&#13;
kunnen tegenhouden, hebben zij onvoldoende&#13;
aannemelijk gemaakt dat zij door de houding&#13;
van Dijkshoorn enige schade hebben geleden.&#13;
Zo er al sprake is van een toestand die onder&#13;
art. 17 van het pachtcontract kan worden&#13;
gebracht, kan onder deze omstandigheden in&#13;
redelijkheid niet van een tekortkoming in de&#13;
nakoming van de pachtovereenkomst worden&#13;
gesproken.&#13;
2.7 Hetgeen Koning en Van de Wel Dijkshoorn&#13;
voor het overige verwijten is niet met&#13;
zoveel woorden in de grieven aan de orde&#13;
gesteld en kan naar het oordeel van het hof de&#13;
gevorderde ontbinding niet dragen, ook niet&#13;
in samenhang met hetgeen in dit arrest is&#13;
overwogen ter zake van de wel nadrukkelijk&#13;
aan de orde gestelde verwijten aan Dijkshoorn.&#13;
Het hof slaat wat betreft de overige&#13;
verwijten, voor zover die verband houden&#13;
met de slechte onderlinge verstandhouding&#13;
tussen partijen, mede acht op de familieverhouding&#13;
alsmede op de omstandigheid dat&#13;
onvoldoende is gebleken dat die slechte verstandhouding&#13;
geheel of hoofdzakelijk aan de&#13;
houding van Dijkshoorn kan worden toegeschreven.&#13;
2.8 Uit hetgeen in dit arrest en in het tussenarrest&#13;
van 3 december 2002 is overwogen&#13;
volgt, dat in principaal appèl grief A gegrond&#13;
is en grief B geen behandeling behoeft, terwijl&#13;
in incidenteel appèl de grieven I en II tevergeefs&#13;
zijn voorgesteld (waardoor de zaak in&#13;
conventie is afgedaan) en de grieven III, IV, V&#13;
en VI weliswaar ten dele gegrond zijn, maar&#13;
die gedeeltelijke gegrondheid niet kan leiden&#13;
tot het door Koning en Van der Wel beoogde&#13;
resultaat. De vonnissen van 1 mei 2001 en 3 juli&#13;
2001 (alleen in reconventie) zullen worden&#13;
vernietigd. Het hof zal de zaak zelf afdoen. In&#13;
reconventie zullen de vorderingen van Koning&#13;
en Van der Wel worden afgewezen met hun&#13;
veroordeling in de kosten. Zij zullen bovendien&#13;
worden veroordeeld in de kosten van het&#13;
principaal en het incidenteel hoger beroep. De&#13;
niet in hoger beroep verschenen partij Schutte-&#13;
Dijkshoorn blijft buiten de proceskostenveroordeling,&#13;
nu zij in eerste aanleg het standpunt&#13;
van Dijkshoorn heeft gesteund.&#13;
3 De beslissing&#13;
Het hof, rechtdoende in principaal en incidenteel&#13;
hoger beroep,&#13;
vernietigt de tussen partijen in reconventie&#13;
gewezen vonnissen van de pachtkamer van&#13;
het kantongerecht te Delft van 1 mei 2001 en&#13;
3 juli 2001 en, opnieuw rechtdoende,&#13;
wijst de reconventionele vorderingen van&#13;
Koning en Van der Wel af;&#13;
veroordeelt Koning en Van der Wel in de kosten&#13;
van de procedure in eerste aanleg in&#13;
reconventie, aan de zijde van Dijkshoorn&#13;
begroot op € 250,– voor salaris gemachtigde,&#13;
alsmede in de kosten van het principaal en het&#13;
incidenteel hoger beroep, aan de zijde van&#13;
Dijkshoorn tot op heden begroot op € 151,77&#13;
wegens kosten twee exploten, € 230,52&#13;
wegens griffierecht en € 3.469,50 wegens salaris.</content><legacyfootnotes/><footnotes><footnote/></footnotes><auteurs/><published>2005-02-01 00:00:00</published><modified>2005-02-01 00:00:00</modified><editiondate>2005-02-01</editiondate><htmlpath>https://denhollander.info/artikel/4190</htmlpath></article>
</articles></edition>
<edition><articles><article><jaar>2018</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2018</searchword><id>14755</id><udhid>UDH:TvAR/14755</udhid><titel>Wetgeving literatuur rechtspraak</titel><searchwords><searchword>TvAR 2/2018</searchword><searchword>UDH:TvAR/14755</searchword></searchwords><attachments><attachment><name>19597.pdf</name><extention>pdf</extention><url>https://denhollander.info/download/19597/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Betalingsrechten&lt;/h4&gt;&lt;p&gt;Het niet kunnen claimen van de bij de totstandkoming van de pachtovereenkomst vermelde betalingsrechten vormt een gebrek aan de pachtovereenkomst en leidt tot aanpassing van de overeengekomen pachtprijs. Tussenuitspraak. Rechtbank Den Haag 16-01-2018, ECLI:NL:RBDHA:2018:499&lt;/p&gt;&lt;h4&gt;Onteigening&lt;/h4&gt;&lt;p&gt;Is plaats voor vergoeding van 'de werkelijke waarde' van het persoonlijke recht van de onteigende pachter indien het plaatselijk gebruik bestaat dat bij overgang van dat recht daarvoor door de opvolgende pachter aan de afgaande pachter een vergoeding wordt betaald? Na de peildatum door partijen overeengekomen schadebeperkende maatregel. Parket HR 12-01-2018, ECLI:NL:PHR:2018:43&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;BP-hoogspanning&lt;/h4&gt;&lt;p&gt;De schade waarvoor een schadeloosstelling op grond van art. 3 juncto art. 14 Belemmeringenwet Privaatrecht kan worden gevraagd, is uitdrukkelijk beperkt tot schade die een gevolg is van de aanleg en instandhouding van een werk in de zin van de BP. Voor een uitbreiding van de schade tot waardevermindering van de grond als gevolg van het rijksinpassingsplan is in het recht geen steun te vinden. Dat in de praktijk Tennet op grond van een met de Staat gesloten planschadeovereenkomst ook de planschade vergoed, is niet van belang. Nu er geen sprake is van onteigening in de zin van de Onteigeningswet is er evenmin grond de schade te begroten aan de hand van of naar analogie aan de Onteigeningswet. Hof Den haag 23-01-2018, ECLI:NL:GHDHA:2018:22&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De Aanvullingswet bodem Omgevingswet heeft de status van wetsvoorstel bereikt en is naar de Tweede Kamer gezonden (&lt;span class="italic"&gt;Kamerstukken II&lt;/span&gt; 2017/18, 34864, nr. 2). Dit onderdeel van de Omgevingswet gaat met name over bodemverontreiniging, hetgeen nu nog in de Wet bodembescherming is geregeld.&lt;/p&gt;&lt;h4&gt;Staldering&lt;/h4&gt;&lt;p&gt;Motiveringsgebrek. Stalderingsregeling Verordening ruimte Noord-Brabant. Verweerder heeft in het bestreden besluit uitdrukkelijk overwogen dat de beschikking eerste fase wordt geweigerd wegens strijd met de VrNB en dat de overige weigeringsgronden buiten beschouwing kunnen blijven. Ter zitting heeft verweerder aangegeven dat hij zich het recht voorbehoudt om de beschikking eerste fase ook op andere gronden te weigeren. De rechtbank is van oordeel dat verweerder alle weigeringsgronden in het bestreden besluit had moeten noemen en had moeten motiveren. Verweerder heeft hier genoeg tijd voor gehad. Deze handelwijze acht de rechtbank in strijd met het fair play beginsel. De rechtbank geeft verweerder gelegenheid dit gebrek te herstellen. De beoordeling van het verzoek van eiseres om de stalderingsregeling in art. 26 van de VrNB onverbindend te verklaren, is niet alleen van belang voor eiseres maar voor de gehele provincie Noord-Brabant. De rechtbank heeft meer informatie nodig over de beweegredenen van provinciale staten om de stalderingsregeling in de VrNB op te nemen alsmede informatie over de praktische invulling van art. 26, derde lid, van de VrNB en (het onderzoek naar de) uitvoerbaarheid van de regeling. De rechtbank zal (een vertegenwoordiger) van de provincie Noord-Brabant oproepen te verschijnen op de tweede zitting (op 10 april 2018) om verdere inlichtingen te verschaffen. Rechtbank Oost-Brabant, 16-01-2018, ECLI:NL:RBOBR:2018:297&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Jonge landbouwers&lt;/h4&gt;&lt;p&gt;Regeling LNV, onderdeel Jonge Landbouwers 2013, art. 20, vierde lid, van de Regeling, nihilstelling, verplichtingen aangegaan voor besluit tot subsidieverlening. CBB 16-10-2017, ECLI:NL:CBB:2017:415&lt;/p&gt;&lt;p&gt;Man al eerder bedrijf opgericht. Vrouw geen blokkerende zeggenschap. Beroep niet tijdig beslissen. Dwangsom bij niet tijdig beslissen. CBB 15-01-2018, ECLI:NL:CBB:2018:8&lt;/p&gt;&lt;h2&gt;Marktordening&lt;/h2&gt;&lt;h4&gt;Subsidiabele oppervlakte&lt;/h4&gt;&lt;p&gt;Telt een greppel mee voor de oppervlaktebepaling? Appellante heeft ter zitting aangevoerd dat sprake is van een duidelijke verandering in het veld op grond waarvan verweerder gehouden was het referentieperceel aan te passen. Appellante heeft aan de hand van foto’s erop gewezen dat de greppel niet zo diep is en dat daar ook vee weidt. Verweerder heeft dit in beroep niet gemotiveerd weersproken. De door appellante gepresenteerde en met stukken onderbouwde situatie lijkt aldus een andere te zijn dan waarvan verweerder is uitgegaan. Verweerder heeft in het licht van het door hem in het verweerschrift gestelde niet duidelijk gemaakt waarom dit niet moet worden aangemerkt als een duidelijke verandering in het veld op grond waarvan hij het referentieperceel dient aan te passen. De enkele omstandigheid dat de greppel er ook in voorgaande jaren al lag is daartoe op zich zelf genomen niet voldoende. Verweerder kan wat betreft perceel 10 in zoverre niet volstaan met een verwijzing naar de 2% marge, terwijl verweerder ook in de bestreden besluiten niet deugdelijk heeft gemotiveerd waarom hij de greppel aan de oost- en westzijde niet subsidiabel heeft geacht. CBB 02-11-2017, ECLI:NL:CBB:2017:416&lt;/p&gt;&lt;h2&gt;Dieren&lt;/h2&gt;&lt;h4&gt;Rundvee&lt;/h4&gt;&lt;p&gt;Wet dieren; last onder bestuursdwang en kostenbesluit naar aanleiding van feitelijke toepassing van bestuursdwang waarbij de dieren zijn meegevoerd en opgeslagen. De rapporten van de toezichthouders rechtvaardigen de last onder bestuursdwang Uit de opgelegde last onder bestuursdwang moet een overtreder kunnen opmaken met welke gevolgen hij financieel of anderszins rekening moet houden indien hij niet voldoet aan de last. In dit geval lopen de in de last beschreven maatregelen en het feitelijk optreden van verweerder te ver uiteen, dat de effectuering van de last onder bestuursdwang disproportioneel is geweest. De kosten mogen daarom niet ten laste van appellant worden gebracht. CBB 17-10-2017, ECLI:NL:CBB:2017:421&lt;/p&gt;&lt;h2&gt;Planten&lt;/h2&gt;&lt;h4&gt;Gele pepers&lt;/h4&gt;&lt;p&gt;Tekortkoming nakoming leveringsverbintenis tot leveren van zaden voor gele pepers. Beroep op algemene voorwaarden die van toepassing zijn verklaard op een latere overeenkomst. Schadevergoeding verminderd naar aanleiding van eigen schuld en nalaten beperking schade. Rechtbank Rotterdam 17-01-2018, ECLI:NL:RBROT:2018:361&lt;/p&gt;&lt;h2&gt;Milieurecht&lt;/h2&gt;&lt;h4&gt;Boete Meststoffenwet&lt;/h4&gt;&lt;p&gt;Het beroep is gegrond, het bestreden besluit wordt vernietigd en het primaire besluit herroepen. Verweerder heeft eiser ten onrechte een bestuurlijke boete opgelegd wegens overtreding van de Meststoffenwet (Msw). Niet is komen vast te staan dat eiser een landbouwbedrijf heeft. De Msw is daarom niet van toepassing. Rechtbank Limburg 29-12-2017, ECLI:NL:RBLIM:2017:12770&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Uit de vierde en laatste kwartaalrapportage over het fosfaatreductieplan blijkt dat de Subsidieregeling bedrijfsbeëindiging melkveehouderij een reductie van 1,3 miljoen kilogram fosfaat heeft opgeleverd. Met de Regeling fosfaatreductieplan 2017 is een reductie van 6,6 miljoen kilogram gerealiseerd. De voerleveranciers hebben met een reductie van 3,6 miljoen kilogram fosfaat via het voerspoor een grote bijdrage geleverd. Om het succes van het voerspoor niet verloren te laten gaan zal, zoals ook aangegeven in mijn Kamerbrief van 20 december jl. (&lt;span class="italic"&gt;Kamerstuk &lt;/span&gt;33 037, nr. 248), de fosfaatbeperkende maatregel in het veevoer door de voerleveranciers ook in 2018 worden voortgezet. In totaal heeft het plan een reductie opgeleverd van 11,4 mln. kg. Dat is ruimschoots meer dan het doel. In de kamerbrief gaat de minister ook in op de fraude met I&amp;R gegevens: ‘Het frauderen met gegevens in I&amp;R raakt aan meerdere (potentiële) overtredingen. Ten eerste kan er sprake zijn van valsheid in geschrifte (art. 225 Wetboek van Strafrecht), ten tweede van een overtreding van de regelgeving ten aanzien van I&amp;R, met mogelijk risico’s voor de volksgezondheid en diergezondheid, wanneer sprake is van een dierziekte, en te derde mogelijk van overschrijding van de gebruiksnormen voor mest, indien een teveel aan mest is geproduceerd en aangewend. Dit zijn strafbare feiten. Voor overtreding van de I&amp;R regels kan op basis van de Gezondheids- en welzijnswet voor dieren ook een bestuurlijke boete worden overwogen. Daarnaast kan sprake zijn van ondermijning van het fosfaatreductieplan, wat bij nacalculatie kan leiden tot een naheffing, en van terugvordering van eventueel ontvangen inkomenssteun vanuit het Gemeenschappelijk Landbouwbeleid (GLB) aangezien overtreding van de regelgeving ten aanzien van I&amp;R een schending van de randvoorwaarden van het GLB is. Ik ben in overleg met het Openbaar Ministerie over de meest effectieve aanpak.’ (&lt;span class="italic"&gt;Kamerstukken II&lt;/span&gt; 2017/18, 33037, nr. 252)&lt;/p&gt;&lt;h4&gt;Nertsenhouderij &lt;/h4&gt;&lt;p&gt;De rechtbank is van oordeel dat een agrariër in de buurt belanghebbende is, ook al ligt zijn bedrijfswoning op meer dan 750 meter van de inrichting. Verweerder zal (vanwege het ontbreken van een definitie van ‘geurgevoelig object’ in de provinciale verordening ruimte 2014 (alsook in de nieuwe Verordening ruimte Noord-Brabant) moeten motiveren wat hij onder dat begrip verstaat bij de toetsing aan de provinciale verordening. Het gaat her om een nertsenhouderij waarvoor geen geuremissiefactor is vastgesteld. Gelet op de toelichting in de Verordening ruimte Noord-Brabant kan de geuremissie van de nertsenhouderij buiten beschouwing blijven bij de bepaling van de achtergrondbelasting. De rechtbank is niet bekend met resultaten van onderzoeken waarin risico’s van de uitstoot van endotoxinen vanwege het houden van nertsen zijn beschreven. Gelet op het positieve advies van de GGD, ziet de rechtbank geen indicatie dat sprake kan zijn van een zodanig risico voor de volksgezondheid dat verweerder had moeten noodzaken nog verder te onderzoeken of de vergunning zou moeten worden geweigerd of dat er aanvullende voorschriften zouden moeten worden gesteld (Rechtbank Oost-Brabant 24-01-2018, ECLI:NL:RBOBR:2018:311&lt;/p&gt;&lt;h4&gt;Gebruiksnormen&lt;/h4&gt;&lt;p&gt;Partijen zijn verdeeld over de vraag of sprake is van een overschrijding van gebruiksnormen en in verband daarmee de toepassing van derogatie en de hoeveelheidsbepaling (tonnen mest) van de eindvoorraad mest in 2014. Indien wordt uitgegaan van een eindvoorraad in 2014 van 1.200 ton drijfmest, is zowel de fosfaatgebruiksnorm als de gebruiksnorm dierlijke meststoffen overschreden en komt eiseres niet voor derogatie in aanmerking. Verweerder heeft ter zitting aangegeven dat indien moet worden uitgegaan van een eindvoorraad in 2014 van 1.800 ton drijfmest, van een overschrijding van de gebruiksnormen naar alle waarschijnlijkheid geen sprake is. De rechtbank ziet zich dan ook allereerst gesteld voor de vraag of verweerder in de boeteberekening heeft kunnen uitgaan van een eindvoorraad in 2014 van 1.200 ton drijfmest. Niet is door eiseres aannemelijk gemaakt dat verweerder zou moeten uitgaan van de door eiseres gestelde eindvoorraad in 2014 van 1.800 ton. Hetgeen eiseres in dat verband naar voren heeft gebracht is onvoldoende objectief en verifieerbaar om als bewijs te kunnen dienen. Met name omdat eiseres uitgaat van aannames en schattingen in plaats van objectieve gegevens. Rechtbank Noord-Holland 04-01-2018, ECLI:NL:RBNHO:2018:89&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Vermogensrendementsheffing&lt;/h4&gt;&lt;p&gt;Voor het jaar 2013 concludeert het Hof dat het reële rendement op risicovrije beleggingen over een lange termijn in aanzienlijke mate afwijkt van het bij de invoering van de vermogensrendementsheffing voorziene (reële) rendement van 4%. Op ‘regelniveau’ is sprake van een schending van de op grond van art. 1 EP vereiste ‘fair balance’. De aan de wetgever toekomende (ruime) beoordelingsmarge en de rechtsstatelijke positie van de rechter houden in dat de wetgever enige tijd moet worden gegund om in de geconstateerde disbalans te voorzien. Gegeven de inkomens- en vermogenspositie van belanghebbende is in dit geval – naar het oordeel van het Hof – evenwel geen sprake van een individuele en excessieve last, zodat de aanslag inkomstenbelasting 2013 in stand blijft. Hof Amsterdam 23-01-2018, ECLI:NL:GHAMS:2018:146&lt;/p&gt;&lt;h4&gt;WOZ&lt;/h4&gt;&lt;p&gt;Indien bij het vaststellen van de waardebeschikking voor de Wet WOZ geen rekening wordt gehouden met aardbevingsschade, terwijl de heffingsambtenaar weet van de kans is dat de onroerende zaak schade heeft als gevolg van een aardbeving, heeft de heffingsambtenaar niet de normale zorgvuldigheid betracht die van hem mag worden verwacht. Er is sprake van een aan de heffingsambtenaar te wijten onrechtmatigheid. Dit leidt tot een proceskostenvergoeding voor de bezwaarfase. Hof Arnhem-Leeuwarden 23-01-2018, ECLI:NL:GHARL:2018:655&lt;/p&gt;&lt;h4&gt;Inkomstenbelasting&lt;/h4&gt;&lt;p&gt;Kosten van grondbewerking (i.c. 'diepwoelen') maken deel uit van de aanschafkosten van de grond en behoren tezamen met de met de aankoop gemoeide kosten te worden geactiveerd (vgl. HR 19 november 1958, nr. 13693, &lt;span class="italic"&gt;BNB&lt;/span&gt; 1959/6); toerekening van vrijgestelde landbouwsubsidie (als bedoeld in art. 3.13, aanhef en onder g, Wet IB 2001) aan de kosten. Hof Amsterdam 11-01-2018, ECLI:NL:GHAMS:2018:84&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Het Bulgaarse voorzitterschap zal naar verwachting de herziening van het Gemeenschappelijk Landbouwbeleid (GLB) en het landbouwbudget in het volgende Meerjarige Financieel Kader (MFK) aanmerken als prioriteiten op landbouwgebied. Bulgarije heeft aangegeven ook aandacht te besteden aan de situatie op de landbouwmarkten, de internationale handel in landbouwproducten, diergezondheid (de rol van wilde dieren in ziektebeheer), dierenwelzijn tijdens transport en de 13e sessie van het VN Bossenforum, zo blijkt uit de geannoteerde agenda voor de Landbouwraad van januari 2018. (&lt;span class="italic"&gt;Kamerstukken II&lt;/span&gt; 2017/18, 21501-32, nr. 1077)&lt;/p&gt;</content><legacyfootnotes/><footnotes><footnote/></footnotes><auteurs/><published>2018-02-19 17:52:34</published><modified>2018-03-07 11:50:11</modified><editiondate>2018-02-19</editiondate><htmlpath>https://denhollander.info/artikel/14755</htmlpath></article>
</articles></edition>
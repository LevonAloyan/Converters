<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/2008</searchword><id>7595</id><udhid>UDH:TvAR/7595</udhid><titel>Peters/Peters (TvAR 2008/5484)</titel><searchwords><searchword>TvAR 12/2008</searchword><searchword>TvAR 2008/5484</searchword><searchword>UDH:TvAR/7595</searchword></searchwords><attachments><attachment><name>TAR2008_12Rechtspraak_5484.pdf</name><extention>pdf</extention><url>https://denhollander.info/download/7077/ci</url></attachment></attachments><inleiding>Voorafgaande aan de inwerkingtreding van het nieuwe&#13;
pachtrecht brengt verpachter een kennisgeving van niet-verlenging&#13;
uit als bedoeld in art. 36 lid 2 Pachtwet en verzoekt&#13;
pachter tijdig om verlenging als bedoeld in art. 36 lid 3&#13;
Pachtwet. Beoordeling naar oud recht. Toepasselijkheid van&#13;
de verplichte afwijzingsgrond van art. 39 Pachtwet. De bedrijfsvoering&#13;
van pachter is niet geweest zoals het een goed&#13;
pachter betaamt, nu de pachter de zeggenschap over het gepachte&#13;
aan een derde afgestaan. De omstandigheid dat&#13;
pachter zelf het gras heeft ingezaaid en onder meer voor bemesting&#13;
zorgde, is van onvoldoende gewicht om te kunnen&#13;
oordelen dat pachter zelf het gepachte ten behoeve van de&#13;
landbouw is blijven exploiteren.</inleiding><content>1. Het verloop van het geding&#13;
1.1. Voor het verloop van het geding tot aan de beschikking&#13;
van 1 juli 2008 (hierna: de tussenbeschikking)&#13;
verwijst het hof naar die beschikking.&#13;
1.2. Ingevolge de tussenbeschikking heeft op 16 juli 2008&#13;
een getuigenverhoor plaatsgevonden.&#13;
1.3. Bij op 22 augustus 2008 ter griffie van het hof binnengekomen&#13;
brief heeft de advocaat van Peters afgezien&#13;
van tegengetuigenverhoor.&#13;
1.4. Vervolgens hebben de erven Peters bij schriftuur na&#13;
gehouden enquête zich over de inhoud van de afgelegde&#13;
getuigenverklaringen uitgelaten. Eveneens bij&#13;
schriftuur na gehouden enquête heeft Peters hetzelfde&#13;
gedaan.&#13;
1.5. Vervolgens heeft het hof beschikking bepaald op&#13;
heden.&#13;
2. Voortgezette motivering van de beslissing in hoger&#13;
beroep&#13;
2.1. Bij de tussenbeschikking heeft het hof de erven Peters&#13;
toegelaten tot het bewijs van feiten en omstandigheden&#13;
waaruit volgt dat Peters de zeggenschap over het&#13;
gepachte aan een derde heeft afgestaan. Daarbij heeft&#13;
het hof overwogen dat – in verband met het standpunt&#13;
dat Peters in dit geding heeft ingenomen – tot&#13;
dat bewijs onder meer kan bijdragen het bewijs van&#13;
de omstandigheid dat de paarden die in 2006, 2007&#13;
en/of 2008 met toestemming van Peters op het gepachte&#13;
werden geweid, eigendom waren van De Jong&#13;
en Rozeman, dan wel van een van hun klanten.&#13;
2.2. De erven Peters hebben als getuigen doen horen J.J.&#13;
Peters (appellant sub 4), R.H.M. de Jong en S.M.J.&#13;
Rozeman. Peters heeft afgezien van tegengetuigenverhoor.&#13;
2.3. De verklaring van J.J. Peters heeft beperkte bewijskracht&#13;
omdat het een partijgetuigenverklaring betreft.&#13;
2.4. Van wezenlijk gewicht zijn de verklaringen van De&#13;
Jong en Rozeman. Weliswaar hebben zij in eerste aanleg&#13;
een schriftelijke verklaring afgelegd die in andere&#13;
zin luidt dan hun getuigenverklaringen, maar niettemin&#13;
houdt het hof hun onder ede afgelegde verklaringen&#13;
voor overtuigend.&#13;
2.5. In dit verband is van belang dat beide getuigen naar&#13;
aanleiding van de door de erven Peters overgelegde foto’s&#13;
en (afstammings)papieren van paarden stellig hebben&#13;
verklaard dat alle paarden die (klaarblijkelijk is&#13;
bedoeld: in 2006, 2007 en/of 2008) op het gepachte&#13;
hebben gelopen, eigendom waren van De Jong en Rozeman&#13;
dan wel van hun klanten. Het hof heeft naar&#13;
aanleiding daarvan op de voet van het derde lid van&#13;
art. 179 Wetboek van Burgerlijk Rechtsvordering Peters&#13;
om een reactie gevraagd. Peters heeft weliswaar&#13;
enkele paarden bij kenmerken dan wel naam aangeduid&#13;
die zijn eigendom zouden zijn (geweest), maar&#13;
de getuigen hebben dit desgevraagd gemotiveerd ontkend.&#13;
Peters heeft zichzelf niet als getuige doen horen.&#13;
In zijn schriftuur na gehouden enquête is Peters niet&#13;
meer inhoudelijk ingegaan op de vraag van wie de&#13;
paarden waren die in 2006, 2007 en/of 2008 op het&#13;
gepachte werden geweid. Gelet op een en ander&#13;
neemt het hof als vaststaand aan dat de paarden die in&#13;
2006, 2007 en/of 2008 op het gepachte werden geweid&#13;
– anders dan Peters in dit geding meermalen&#13;
heeft betoogd – niet van Peters waren, maar van De&#13;
Jong, Rozeman of van klanten van dezen.&#13;
2.6. Bij schriftuur na gehouden enquête onder 19 heeft&#13;
Peters nog gesuggereerd dat door De Jong en Rozeman&#13;
zonder toestemming van Peters paarden op het&#13;
gepachte werden geweid, maar die suggestie heeft hij&#13;
niet met concrete feiten of omstandigheden gemotiveerd,&#13;
zodat het hof daaraan voorbijgaat.&#13;
2.7. Hetgeen De Jong en Rozeman overigens als getuigen&#13;
hebben verklaard, sluit op voor de hand liggende&#13;
wijze aan bij de omstandigheid dat zij hun paarden en&#13;
paarden van hun klanten op het gepachte weidden en&#13;
ook in zoverre zijn hun getuigenverklaringen geloofwaardig.&#13;
Het hof acht met name bewezen: (1) dat zij&#13;
aan Peters per jaar een vast bedrag van € 2.400,- voor&#13;
het gebruik van het gepachte betaalden, (2) dat zij&#13;
voor eigen rekening een omheining op het gepachte&#13;
hebben geplaatst en (3) dat zij gras van het gepachte&#13;
oogsten, zonder daarvoor de toestemming van Peters&#13;
te behoeven.&#13;
2.8. Uit hetgeen onder 2.5 is overwogen, volgt nog dat Peters&#13;
– in strijd met de op hem rustende waarheidsplicht&#13;
als bedoeld in art. 21 Wetboek van Burgerlijk&#13;
Rechtsvordering – in dit geding onware stellingen&#13;
heeft betrokken. Dat doet ernstig afbreuk aan de geloofwaardigheid&#13;
van het gehele samenstel van zijn feitelijke&#13;
stellingen omtrent de wijze waarop hij het gepachte&#13;
zou hebben geëxploiteerd.&#13;
2.9. Op grond van een en ander acht het hof de erven Peters&#13;
geslaagd in het bewijs dat Peters de zeggenschap&#13;
over het gepachte aan een derde (namelijk aan De&#13;
Jong en Rozeman) heeft afgestaan. De omstandigheid&#13;
dat Peters zelf het gras heeft ingezaaid en voor onder&#13;
meer bemesting zorgde, is van onvoldoende gewicht&#13;
om te kunnen oordelen dat Peters zelf het gepachte&#13;
ten behoeve van de landbouw is blijven exploiteren.&#13;
2.10. Per 1 september 2007 is met de art. 7:311 e.v. Burgerlijk&#13;
Wetboek een nieuwe wettelijke regeling van de&#13;
pacht in werking getreden en is de Pachtwet vervallen.&#13;
Aan de orde is de vraag of het geschil tussen partijen&#13;
naar oud dan wel naar nieuw recht dient te worden&#13;
beslist.&#13;
2.11. Kenmerkend voor het onderhavige geval is dat voorafgaand&#13;
aan de inwerkingtreding van het nieuwe recht&#13;
door de erven Peters een kennisgeving van nietverlenging&#13;
als bedoeld in het tweede lid van art. 36 Pachtwet&#13;
is uitgebracht en dat eveneens daaraan voorafgaand&#13;
door Peters tijdig om verlenging is verzocht als&#13;
bedoeld in het derde lid van dat artikel.&#13;
2.12. Het nieuwe recht met betrekking tot de verlenging&#13;
van een pachtovereenkomst verschilt wezenlijk van&#13;
het oude, niet alleen wat betreft de toepasselijke regels&#13;
van procesrechtelijke aard, maar ook wat betreft de&#13;
materiële regels aan de hand waarvan het geschil dient&#13;
te worden beslist. Art. 7:367 Burgerlijk Wetboek&#13;
voorziet in opzegging door de verpachter, welke opzegging&#13;
volgens art. 7:368 BurgerlijkWetboek – anders&#13;
dan de kennisgeving van niet-verlenging van art.&#13;
36 Pachtwet – op straffe van nietigheid gronden dient&#13;
te vermelden. Art. 7:369 Burgerlijk Wetboek houdt&#13;
in dat, indien de pachter zich binnen zes weken met&#13;
opgave van redenen tegen de opzegging verzet, het&#13;
aan de verpachter is om – op de gronden vermeld in&#13;
de opzegging – te vorderen (het gaat hier dus om een&#13;
dagvaardingsprocedure) dat de rechter het tijdstip zal&#13;
vaststellen waarop de overeenkomst zal eindigen. De&#13;
art. 7:370 e.v. Burgerlijk Wetboek voorzien vervolgens&#13;
in een beoordeling van deze vordering op basis&#13;
van regels die niet alleen wat betreft hun systematiek&#13;
maar deels ook inhoudelijk belangrijk verschillen van&#13;
de regeling van de art. 36 e.v. Pachtwet.&#13;
2.13. Volgens het eerste lid van art. 74 Overgangswet&#13;
Nieuw BW heeft de inwerkingtreding van het nieuwe&#13;
recht geen gevolgen voor de aard van een lopende&#13;
procedure, zodat in zoverre oud recht van toepassing&#13;
blijft. De verzoekschriftprocedure van art. 36 e.v.&#13;
Pachtwet is een bijzondere procedure, gericht op de&#13;
beoordeling van de vraag of – niettegenstaande de&#13;
kennisgeving van niet-verlenging van de verpachter –&#13;
verlenging van de pachtovereenkomst dient plaats te&#13;
vinden, en die procedure kan naar zijn aard niet op&#13;
iets anders worden gericht. In verband met het hiervoor&#13;
bedoelde wezenlijke verschil tussen oud en&#13;
nieuw recht ook wat betreft de materiële regels aan de&#13;
hand waarvan het geschil dient te worden beslist en&#13;
tegen de achtergrond van het beginsel van rechtszekerheid,&#13;
dat het overgangsrecht mede beheerst, moet&#13;
worden aangenomen dat die materiële regels de aard&#13;
van de procedure mede bepalen en dat gelet daarop&#13;
ook wat betreft die materiële regels in beginsel het&#13;
oude recht van toepassing blijft. Een en ander stemt&#13;
overeen met de uitleg die door de Minister van Justitie,&#13;
alsmede door de regeringscommissaris Nieuw&#13;
BurgerlijkWetboek, tijdens de behandeling van het&#13;
wetsvoorstel dat heeft geleid tot de art. 7:311 e.v.&#13;
Burgerlijk Wetboek in de Eerste Kamer der Staten-&#13;
Generaal is gegeven.&#13;
2.14. Gelet op hetgeen hiervoor is overwogen, zal het hof&#13;
oud recht toepassen.2.15. Gelet op hetgeen onder 2.1 tot en met 2.9 naar aanleiding&#13;
van de bewijslevering is overwogen, is de bedrijfsvoering&#13;
van Peters niet geweest zoals het een&#13;
goed pachter betaamt, zodat de verplichte afwijzingsgrond&#13;
van art. 39 Pachtwet van toepassing is.&#13;
2.16. De slotsom is dat de bestreden beschikking dient te&#13;
worden vernietigd en dat het verlengingsverzoek van&#13;
Peters alsnog dient te worden afgewezen. De pachttermijn&#13;
eindigde reeds op 1 november 2007. Bij wijze&#13;
van ordemaatregel zal het hof een ontruimingstermijn&#13;
vaststellen en wel aldus dat het gepachte op 1 december&#13;
2008 door Peters dient te zijn ontruimd. Het hof&#13;
zal Peters veroordelen in de kosten van het geding,&#13;
zowel wat betreft het hoger beroep als de eerste aanleg.&#13;
5. De beslissing&#13;
Het hof, beschikkende in hoger beroep:&#13;
vernietigt de bestreden beschikking van de pachtkamer van&#13;
de rechtbank Roermond van 29 januari 2008;&#13;
weigert de verzochte verlenging van de pachtovereenkomst&#13;
tussen de erven Peters en Peters;&#13;
stelt een ontruimingstermijn vast aldus dat het gepachte op&#13;
1 december 2008 door Peters dient te zijn ontruimd;&#13;
veroordeelt Peters in de kosten van de procedure in eerste&#13;
aanleg en hoger beroep, tot aan deze uitspraak aan de zijde&#13;
van de erven Peters wat betreft de eerste aanleg begroot op&#13;
€ 300,- voor salaris voor de gemachtigde en wat betreft het&#13;
hoger beroep begroot op € 2.682,- voor salaris overeenkomstig&#13;
het liquidatietarief en op € 254,- voor griffierecht.</content><legacyfootnotes/><footnotes><footnote/></footnotes><auteurs/><published>2008-12-01 00:00:00</published><modified>2008-12-01 00:00:00</modified><editiondate>2008-12-01</editiondate><htmlpath>https://denhollander.info/artikel/7595</htmlpath></article>
</articles></edition>
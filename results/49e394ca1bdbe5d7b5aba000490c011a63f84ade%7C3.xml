<edition><articles><article><jaar>2011</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2011</searchword><id>9046</id><udhid>UDH:TvAR/9046</udhid><titel>Overzicht landinrichtingsjurisprudentie: 1997 - 2010</titel><searchwords><searchword>TvAR 2/2011</searchword><searchword>UDH:TvAR/9046</searchword></searchwords><attachments><attachment><name>TvAR2011_02_02_Overzicht.pdf</name><extention>pdf</extention><url>https://denhollander.info/download/7984/ci</url></attachment></attachments><inleiding>I&#13;
nleiding&#13;
In de jaargang 1997 van Agrarisch recht werd door mr. D.L. Rodrigues Lopes in een tweetal artikelen een overzicht gegeven&#13;
van de stand van de landinrichtingsjurisprudentie op dat moment. Sinds 1997 is veel tijd verstreken. Jaren waarin&#13;
het lijkt of de landinrichting aan betekenis heeft ingeboet. Toch is er ook in de afgelopen jaren zowel op formeelrechtelijk&#13;
als materieelrechtelijk gebied interessante jurisprudentie&#13;
tot stand gekomen. Jurisprudentie die niet alleen zijn betekenis heeft voor de Landinrichtingswet en enkele andere&#13;
bijzondere inrichtingswetten (de Herinrichtingswet Oost-Groningen en Gronings-Drentse Veenkoloniën en de Reconstructiewet&#13;
Midden-Delfland) maar evenzeer zijn betekenis zal houden voor toekomstige verkavelingen onder de Wet inrichting landelijk gebied (WILG). Over herverkaveling onder de WILG zal in een afzonderlijk artikel worden bericht.&#13;
In het onderstaande artikel wordt zoveel als mogelijk de volgorde aangehouden volgens welke een verkaveling onder de Landinrichtingswet zijn beslag krijgt. Van behandeling van jurisprudentie op het gebied van de eerste schatting en de lijst rechthebbenden is afgezien nu op die terreinen tussen&#13;
de jaargang 1997 en heden geen jurisprudentie tot stand is gekomen waaraan een andere importantie dan die voor de betreffende verkaveling kon worden toegekend. Voor de verkaveling die het betreft, zijn het uiteraard uitspraken van groot gewicht, maar voor een algemeen overzichtsartikel zijn ze te veel op de casuïstiek gericht. Voordat aan het herverkavelingstraject&#13;
wordt toegekomen, zijn eerst enige paragrafen&#13;
aan procesrechtelijke zaken gewijd.</inleiding><content>Procesrecht&#13;
Belanghebbende in de Landinrichtingswet&#13;
Alleen een belanghebbende kan bezwaar maken tegen het plan van toedeling (art. 200 Liw). Het begrip ‘belanghebbende’&#13;
werd lange tijd restrictief uitgelegd; belanghebbende&#13;
was slechts diegene wiens civielrechtelijk belang door het plan van toedeling werd geraakt (Rb. ’s-Hertogenbosch, 20 juli 2001, nr. 65600 HA ZA 01-1060). Op vordering van de procureur-generaal tot cassatie in het belang der wet oordeelde&#13;
de Hoge Raad echter dat, nu de wetgever van de Landinrichtingswet het begrip belanghebbende niet nadrukkelijk&#13;
heeft ingeperkt, aan het begrip belanghebbende in de Landinrichtingswet dezelfde betekenis dient te worden toegekend&#13;
als in art. 1:2 Awb (HR 21 juni 2002, NJ 2002, 596).&#13;
Rechtsmiddelen&#13;
Tegen het plan van toedeling staan geen rechtsmiddelen open, behalve de bevoegdheid van de procureur-generaal tot cassatieberoep in het belang der wet (art. 202 aanhef en letter&#13;
f jo. art. 186 Liw). Doorbreking van een rechtsmiddelenverbod&#13;
is in het algemeen mogelijk in geval van een schending&#13;
van een zo fundamenteel rechtsbeginsel dat van een eerlijke en onpartijdige behandeling van de zaak niet kan worden gesproken (o.a. HR 24 april 1992, NJ 1992, 672). Het terzijde leggen van door een partij ingediende stukken, ingediend nadat partijen hun standpunt ter terechtzitting hebben kunnen toelichten en vonnis is bepaald, levert niet een dusdanige schending van rechtsbeginselen op (HR 26 november 2004, LJN AR6228).&#13;
In casu hadden reclamanten aangevoerd dat zij pas na de behandeling&#13;
ter terechtzitting kennis hadden genomen van eerder&#13;
door een andere rechtbank gewezen vonnissen aangaande&#13;
de positie van de Centrale Landinrichtingscommissie (waarover verderop meer). In de conclusie voorafgaand aan dit arrest wordt door de AG Wattel een uitvoerige beschouwing&#13;
gewijd aan de vraag welk procesrecht (civiel of bestuursrechtelijk)&#13;
op landinrichtingsprocedures van toepassing&#13;
is. In een andere procedure had het Hof Leeuwarden een vergelijkbaar oordeel geveld. In deze zaak was evenmin sprake van een schending van rechtsbeginselen (Hof Leeuwarden,&#13;
4 december 2002, LJN AF1622).&#13;
Ook het buitengewone rechtsmiddel herroeping wordt getroffen&#13;
door het rechtsmiddelenverbod van de Landinrichtingswet.&#13;
De Hoge Raad oordeelt in dit kader: Het zou aan de bedoeling van de wetgever tekortdoen indien art. 186 LiW aldus zou worden uitgelegd dat de daarin neergelegde rechtsmiddelenuitsluiting niet zou gelden voor het buitengewone&#13;
rechtsmiddel herroeping, geregeld in art. 382 e.v. Rv. (HR 23 december 2005, LJN AU 3252, r.o. 4.6). Dit arrest was het vervolg op een tiental uitspraken van de rechtbank Alkmaar (o.a. Rb Alkmaar, 2 juni 2004, nr. 66959 HA ZA 03-540) waarin gelijkluidend was geoordeeld.&#13;
Positie van de Centrale Landinrichtingscommissie (CLC)&#13;
Tot aan de wetswijziging van 28 mei 2004 (Stb. 2004, 223) was in de Landinrichtingswet een belangrijke taak weggelegd&#13;
voor de Centrale Landinrichtingscommissie. Als gevolg van afspraken tussen de Minister van LNV en de provincie&#13;
in het kader van het Decentralisatie-akkoord (Kamerstukken&#13;
II 1992/93, nr. 22236), werd de CLC medio 1996 de facto ‘in slaap gebracht’. Bij besluit van 22 maart 1996, in werking getreden na de laatste vergadering van de CLC op 28 juni 1996, mandateerde de CLC haar bevoegdheden aan haar secretaris. Secretaris van de CLC was qualitate qua de directeur van de Dienst Landelijk Gebied.&#13;
Bij vonnis van 11 februari 2003 (LJN AF5310) oordeelde de rechtbank Groningen dat het betreffende mandaatbesluit onverbindend was, voor zover daarin de bevoegdheid tot het vaststellen van algemeen verbindende voorschriften (zoals richtlijnen voor het plan van toedeling) was gemandateerd. Ook oordeelde de rechtbank dat het mandaat onverbindend was daar waar de goedkeuringsbevoegdheid van het plan van toedeling dusdanig was geclausuleerd dat de secretaris CLC steeds met de voorstellen van de commissie diende in te stemmen. Met deze uitspraak, later door andere rechtbanken&#13;
overgenomen, kwamen landinrichtingsprojecten door het hele land stil te staan.&#13;
De wetgever reageerde hierop door middel van de wet van 22 april 2004 (Stb. 2004, 223) welke wet in werking trad met ingang van 28 mei 2004. Deze wet wijzigde de Landinrichtingswet&#13;
door het schrappen van de artikelen waarin de CLC werd ingesteld en het toedelen van de bevoegdheden van de CLC aan andere organen en het schrappen van een aantal bevoegdheden (zoals het vooraf goedkeuren van plannen&#13;
van toedeling). Daarnaast verklaarde art. V van deze wet alle besluiten welke door de secretaris van de CLC waren&#13;
genomen, rechtsgeldig.&#13;
De vraag of een dergelijke rechtsgeldigverklaring met terugwerkende&#13;
kracht in het licht van art. 6 EVRM mogelijk was, is in de periode daarna diverse malen bevestigend beantwoord.&#13;
Redenering daarbij is dat (anders dan in EVRM 9 december 1994, NJ 1996, 592) geen sprake is van een procespartij&#13;
die zichzelf bevoordeelt door zelf de wet te wijzigen,&#13;
nu de landinrichtingscommissie niet vereenzelvigd kan worden met de Staat (Rb Dordrecht, 27-10-2004, nr. 50958 HA ZA 03-2649 bevestigd in HR 1 september 2006, LJN AW6182 en Rb ’s-Hertogenbosch, 13 oktober 2004, LJN AR7786).&#13;
Voorafgaand aan het plan van toedeling&#13;
Eerste schatting&#13;
Binnen de kaders van de Landinrichtingswet vormde de eerste&#13;
schatting en het bijbehorende register van schattingsuitkomsten&#13;
de basis voor het verdere ruilproces. In de Wet inrichting&#13;
landelijk gebied (WILG) komt de eerste schatting niet meer terug.&#13;
Lijst van rechthebbenden&#13;
De lijst van rechthebbenden vormt de basis voor het bepalen van ieders inbreng bij het plan van toedeling. Wie van mening&#13;
is dat een ander ten onrechte pretendeert rechthebbende te zijn, dient bezwaar te maken tegen de lijst van rechthebbenden.&#13;
Na het vaststellen van de lijst van rechthebbenden staat voor het verdere verloop van de herverkaveling de inbrengsituatie,&#13;
en dus de toedelingsrechten (!), vast (Rb Breda,&#13;
22 juli 1997, 50502 HA ZA 97-1313). Op de lijst van rechthebbenden kunnen slechts die rechten worden opgenomen&#13;
die staan genoemd in art. 1 Landinrichtingswet (onder het kopje: rechthebbenden). Obligatoire overeenkomsten zoals&#13;
kettingbedingen kunnen niet op de lijst van rechthebbenden&#13;
worden geplaatst en daarmee evenmin worden toegedeeld&#13;
bij het plan van toedeling (Rb Maastricht, 8 juni 1998, nr. 36936). Wie in het kader van de landinrichting een beroep&#13;
wil doen op verkrijgende verjaring, moet zich daar bij de lijst van rechthebbenden op beroepen, in de procedure inzake&#13;
het plan van toedeling is men te laat (Rb Amsterdam, 21 juni 2006, nr. 00/412H).&#13;
Toewijzing&#13;
Op grond van art. 196 lid 2 sub b Liw maken gronden die op grond van het begrenzingenplan worden toegewezen geen onderdeel uit van het plan van toedeling. In een bezwaar tegen&#13;
het toewijzen van gronden is een reclamant bij het plan van toedeling dan ook niet ontvankelijk. Daar waar echter de exacte begrenzing van de toewijzing niet ondubbelzinnig&#13;
vaststaat, kan tegen deze begrenzing wel worden opgekomen.&#13;
Veelal wordt in het landinrichtingsplan volstaan met te bepalen dat tot de wegen en waterlopen die zullen worden&#13;
toegewezen mede gerekend worden de daarmee samenhangende&#13;
voorzieningen zoals bermen, bermsloten, parkeerstroken&#13;
en beplantingen. Met name de exacte breedte van de bermen levert in dit kader regelmatig discussie op. In een bezwaar dat zich richt op de breedte van de toegewezen&#13;
berm, kan een reclamant dan ook worden ontvangen (Rb Amsterdam, 22 juni 2005, nr. 310125 H 05.0109 en Rb ’s-Gravenhage, 1 november 2006, nr. 06/3393).&#13;
Door het enkele feit van het opnemen op het begrenzingenplan&#13;
worden wegen met de bijbehorende kunstwerken openbaar&#13;
(art. 132 lid 2 Liw). Door het enkele feit van niet opnemen&#13;
op het begrenzingenplan vervalt de openbaarheid van wegen met de bijbehorende kunstwerken (art. 132 lid 1 Liw). Wanneer gedeputeerde staten bewust of onbewust hebben afgezien van het toewijzen van een voorheen openbare&#13;
weg, komt het voor dat het betrokken openbare lichaam alsnog tracht via het plan van toedeling de betreffende gronden&#13;
toegedeeld te krijgen om deze alsnog, na de verkaveling,&#13;
opnieuw openbaar te maken. Doorgaans is een dergelijke&#13;
poging tot mislukken gedoemd. De teneur is doorgaans dat de openbare lichamen hun kansen hebben gehad bij het begrenzingenplan en dat, eenmaal aangeland bij het plan van toedeling, de belangen van de inbrengende eigenaren voorrang dienen te krijgen (Rb Leeuwarden, 9 januari 2002, nr. H 01/725, Rb Breda, 23 april 2008, nr. 184070 HA ZA 08-42, Rb Assen, 8 oktober 2008, nr. 66700 HA ZA 08-182 en Rb Maastricht, 2 december 2009, nr. HA ZA 09-1163).&#13;
Daar waar een openbaar lichaam bezwaar heeft gemaakt tegen&#13;
de voorgenomen toewijzing van een weg waarna dit bezwaar&#13;
is gehonoreerd door de weg alsnog niet toe te wijzen, staat het de rechtbank in het kader van het plan van toedeling&#13;
niet vrij om de weg alsnog, op verzoek van de inbrengend&#13;
eigenaren van de weg, aan het openbare lichaam toe te delen (Rb Dordrecht, 18 december 2002, nrs. HAZA 02-2372 t/m 2376 en 02-2378 t/m 2381, Rb Leeuwarden, 20 juni 2007, nr. 81947 HA ZA 07-293).&#13;
Toewijzing kan onder omstandigheden aanleiding geven tot schadevergoeding. De betreffende rechtspraak wordt verderop&#13;
besproken (bij behandeling van de lijst der geldelijke regelingen).&#13;
Peildatum&#13;
Zoals Rodrigues Lopes in zijn artikel in maart 1997 reeds concludeerde, is de peildatum als zodanig in de Landinrichtingswet&#13;
niet geregeld (mr. D.L. Rodrigues Lopes, Agr.r., nr. 3, maart 1997, p. 106 t/m 120). Voor het op enig moment tot stand kunnen komen en ter visie kunnen leggen van een plan van toedeling is een peildatum echter onontbeerlijk. Met de wensen van een koper na peildatum kan dan ook alleen rekening&#13;
worden gehouden indien deze wensen niet strijdig zijn met de belangen van anderen die op de peildatum al rechthebbenden waren (Rb Assen, 22-10-2002, nr. 36162, Rb Utrecht, 25 april 2007, nr. 226434 / HA ZA 07-353). Inschrijving in de openbare registers is echter niet doorslaggevend&#13;
voor de vraag of met een transactie rekening moet worden gehouden. Daar waar de landinrichtingscommissie voor de peildatum door de betrokkenen op de hoogte is gesteld&#13;
van het bestaan van een koopovereenkomst dient zij met die overeenkomst rekening te houden (Rb Leeuwarden,&#13;
24 mei 2000, nr. H 00/320). Bij het afwegen van belangen&#13;
dient in beginsel te worden uitgegaan van de omstandigheden&#13;
(zoals de gebruikssituatie) op de peildatum (Rb ’s-Hertogenbosch, 22 september 2004, nr. 114851 HA ZA 04-1900).&#13;
Pachtregistratie&#13;
Op grond van art. 151 Landinrichtingswet bestaat slechts aanspraak op een toedeling in pacht indien de pachtovereenkomst&#13;
tijdig (dwz. voor een door de landinrichtingscommissie&#13;
te bepalen datum) aan de landinrichtingscommissie ter registratie is ingezonden. Indien een pachtovereenkomst niet ter registratie aan de landinrichtingscommissie is gezonden,&#13;
kan met het bestaan van die pachtovereenkomst geen rekening worden gehouden. Een mondelinge verklaring, bijvoorbeeld&#13;
op de wenszitting, dat bepaalde gronden worden gepacht of gebruikt (bijvoorbeeld via ploegruil) is onvoldoende&#13;
(Rb Maastricht 10 december 2008, LJN BH4295). Nadat een pachtovereenkomst door de landinrichtingscommissie&#13;
is ontvangen, wordt de wederpartij (doorgaans de verpachter) hiervan in kennis gesteld. Indien deze niet binnen&#13;
veertien dagen hiertegen zijn bezwaren kenbaar maakt, wordt de pachtregistratie definitief en bestaat een aanspraak op toedeling in pacht (Rb ’s-Hertogenbosch, 4 mei 2005, nr. 121946 HA ZA 05.314). De landinrichtingscommissie is bevoegd,&#13;
maar niet verplicht, rekening te houden met niet-geregistreerde&#13;
pachtovereenkomsten (art. 152 lid 6 Liw). Heeft de landinrichtingscommissie in de bepalingen bij het plan van toedeling echter bepaald dat uitsluitend met geregistreerde&#13;
pacht rekening zal worden gehouden, dan staat het haar niet meer vrij om niet geregistreerde pacht alsnog in de afwegingen te betrekken (Rb Zwolle, 1 maart 2006, nr. 116446 HA ZA 06-85).&#13;
H&#13;
et plan van toedeling&#13;
Algemeen&#13;
De beoordeling van een plan van toedeling en de daartegen&#13;
gerichte bezwaren komt uiteindelijk neer op de afweging&#13;
van individuele belangen tegen elkaar en tegen de algemene&#13;
belangen zoals die uit het landinrichtingsplan blijken. Daarbij komt het, bij de vergelijking op individueel niveau, aan op de vergelijking van de gehele inbreng met de gehele&#13;
toedeling.&#13;
In het kader van de bezwarenbehandeling kunnen wijzigingen&#13;
worden aangebracht in het plan van toedeling. Bij de betrokken belanghebbenden bestaat in dat geval vaak de gedachte dat men er ten opzichte van het ter visie gelegde&#13;
plan niet slechter op mag worden. Dat is een misvatting. Bij het beoordelen van een voorgestelde wijziging wordt gekeken hoe die wijziging uitpakt ten opzichte van de inbreng.&#13;
In die vergelijking mag per saldo geen sprake zijn van een verslechtering. Aan het ter visie gelegde plan kunnen&#13;
op dit punt geen rechten worden ontleend (Rb Middelburg,&#13;
27 augustus 1997, nr. 591/1997, Rb Middelburg, 17 december 1997, nr. 756/97 en Rb Assen, 18 december 2001, nr. 34410).&#13;
Toekomstige uitbreidingen&#13;
Bij het beoordelen van het plan van toedeling is bepalend hetgeen in de inbrengsituatie mogelijk is, niet welke uitbreidingen&#13;
van een bedrijf in de toekomst wellicht mogelijk&#13;
zouden kunnen worden gemaakt (Rb Utrecht, 24 februari&#13;
1999, nr. 86717 HA RK 98-696).&#13;
Kavelaanvaardingswerken&#13;
Het kan voorkomen dat de toedeling niet vergelijkbaar is met de inbreng, bijvoorbeeld door ongelijke ligging, problemen&#13;
met de afwatering, besmetting met ziektes of anderszins.&#13;
Om recht te doen aan het bepaalde in art. 148 Landinrichtingswet kan het dan noodzakelijk zijn kavelaanvaardingswerken&#13;
uit te voeren. Dit uiteraard altijd in vergelijking&#13;
met de inbrengsituatie. Wie een met aaltjes besmet perceel inbrengt en een met aaltjes besmet perceel terugkrijgt,&#13;
kan geen beroep doen op art. 148 (Rb Alkmaar, 15 mei 1997, nr. 122/1997). In de Landinrichtingswet is niet voorzien in een specifieke rechtsgang inzake die kavelaanvaardingswerken.&#13;
Daar waar de rechtbank tot het oordeel komt dat zonder kavelaanvaardingswerken de voorgestelde toedeling de vergelijking met de inbreng niet kan doorstaan, legt de rechtbank veelal expliciet of impliciet aan de commissie&#13;
de verplichting op deze werkzaamheden uit te voeren&#13;
(Rb Leeuwarden, 25 november 1998, nr. H 98/947, Rb Leeuwarden, 12 december 2001, nr. H 01/724, Rb Assen, 22 oktober 2002, nr. 34948, Rb Assen, 3 december 2002, nr. 37481, Rb ’s-Hertogenbosch, 29 september 2004, nr. 114687 HA ZA 04-1872). Soms wordt genoegen genomen met de door de commissie uitgesproken garantie dat door middel van nog nader te bepalen kavelaanvaardingswerken het verschil&#13;
tussen inbreng en toedeling kan worden opgeheven (Rb Rotterdam, 9 februari 2005, 230862 HA ZA 05-67 en Rb Zwolle, 12 oktober 2005, nr. 106937 HA ZA 05-348).&#13;
Niet-uitruilbare gronden&#13;
Op grond van diverse bepalingen van de vroegere richtlijnen&#13;
voor het plan van toedeling en de huidige Regeling herverkaveling,&#13;
kunnen gronden niet-uitruilbaar zijn. Art. 15 van de Regeling herverkaveling bepaalt dat niet uitruilbaar zijn gronden met een houtopstand die groter is dan 10 are of waarvoor een herbeplantingsplicht als bedoeld in art. 3, lid 1 van de Boswet geldt. De bepaling moet zo worden uitgelegd&#13;
dat niet-uitruilbaar zijn gronden met een houtopstand van meer dan 10 are of waarop een houtopstand heeft gestaan&#13;
van meer dan 10 are voor welke houtopstand een herplantplicht&#13;
is opgelegd. Het enkel kappen van een enkele boom, ook al leidt dit tot een herplantplicht, staat aan uitruil&#13;
dus niet in de weg (Rb Maastricht, 21 januari 2009, LJN BH3131).&#13;
De aanwezigheid van gebouwen, werken of beplantingen kan maken dat een kavel niet uitruilbaar is. Voor de inbrengend&#13;
eigenaar die zich hierop beroept is dan wel van belang dat voor het bouwen van het gebouw of de aanleg van de werken en beplantingen, indien aangebracht na de start van het landinrichtingsproject, toestemming op grond van de art. 48 en 49 cq. 70 en 71 van de Landinrichtingswet is verkregen.&#13;
Is deze niet verkregen of in het geheel niet gevraagd, dan behoeft met de aanwezige werken of beplantingen geen rekening te worden gehouden (Rb Assen, 1 december 1998, nr. 19483, Rb Assen, 5 februari 2002, nr. 34587 en Rb&#13;
’s-Hertogenbosch, 29 september 2004, nr. 114875 HA ZA 04-1920). Gronden die volgens een vastgesteld bestemmingsplan of een ontwerpbestemmingsplan een andere bestemming dan landbouw, bos, natuur of landschap hebben of krijgen zijn niet uitruilbaar (art. 8 Regeling herverkaveling). Een enkel vermoeden van bestemmingswijziging is onvoldoende, een eventueel aangetoonde hogere dan agrarische waarde in beginsel&#13;
ook (Rb Middelburg, 21 juni 2000, nr. 272/200, Rb Leeuwarden 22 juni 2005, nr. 63498 HA ZA 04-303). Daar waar de vermogensverschuiving dusdanig is dat de redelijkheid&#13;
en billijkheid in het geding komt, wordt soms anders geoordeeld (Rb Utrecht, 19 maart 1997, nr. 52269 HA RK 95-1549 en Rb Arnhem, 18 augustus 2004, nr. 114819 HA ZA 04-1114).&#13;
Erfdienstbaarheden&#13;
Erfdienstbaarheden staan in de praktijk garant voor conflicten&#13;
op de korte of de lange termijn. Vandaar dat het streven in elke landinrichting erop is gericht erfdienstbaarheden zoveel&#13;
als mogelijk op te heffen (Rb Zwolle, 19 oktober 2005, Agr.r. 2007, 5401). Dat een pad al jaren feitelijk is gebruikt welk gebruik door de eigenaar is gedoogd, betekent niet dat dit tot vestiging van een erfdienstbaarheid moet leiden (Rb Arnhem, 12 oktober 2005, nr. 130881 HA ZA 05-1577). Het gemak om een kavel langs meerdere zijden te kunnen bereiken&#13;
prevaleert niet boven het principe de vestiging van erfdienstbaarheden&#13;
op landbouwkavels zoveel mogelijk te beperken&#13;
(Rb Rotterdam, 21 december 2005, nr. 249101 HA ZA 05-3099 en Rb Breda, 13 juni 2007, nr. 172443 HA ZA 07-469).&#13;
Daar waar het echter niet mogelijk om een kavel op een andere&#13;
wijze deugdelijk op de openbare weg te ontsluiten ,wordt niet ontkomen aan de vestiging van een erfdienstbaarheid.&#13;
Bij voorkeur wordt in dat geval aangesloten bij een reeds bestaande situatie (Rb Rotterdam, 11 februari&#13;
2004, nr. 207360 HA RK 03-572). Ook kan een erfdienstbaarheid&#13;
worden gevestigd of gehandhaafd indien het opheffen&#13;
ervan voor de direct betrokkenen dusdanig nadelig is dat het handhaven van de erfdienstbaarheid de voorkeur moet krijgen (Rb Breda, 14 april 1998, nr. 54380 HA RK 97-320, Rb Utrecht, 14 juli 1999, nr. 97763 HA RK 99-297, Rb ’s-Hertogenbosch, 11 mei 2001, nr. 60928 HA ZA 01-0074 en Rb Leeuwarden 15 januari 2003, nr. H 02/897).&#13;
Ook op gronden die zijn toegewezen kan bij het plan van toedeling een erfdienstbaarheid worden gevestigd, gelet op de redactie van art. 160 lid 1 Landinrichtingswet (Rb Dordrecht,&#13;
3 maart 1999, nr. 25883 HA ZA 98-3).&#13;
Oude zakelijk rechten&#13;
Oude zakelijke rechten kunnen bij het plan van toedeling worden opgeheven of geregeld (art. 160 Landinrichtingswet. Zo ook een gedeelte van het afpalingsrecht van een eendenkooi&#13;
(Rb Zwolle 27 februari 2002, nr. 66699 HA RK 01-159).&#13;
Vaststellen plan van toedeling&#13;
De rechtbank stelt het plan van toedeling vast nadat zij in alle geschillen daaromtrent heeft beslist (art. 202 sub e Landinrichtingswet). Over de juridische typering van deze beslissing handelt het in een beschikking van de rechtbank Middelburg. Op een verzoek tot herroeping van de vaststellingsbeschikking&#13;
constateert de rechtbank dat herroeping slechts aan de orde is in geval van beschikkingen die met een verzoekschrift zijn ingeleid. Naar het oordeel van de rechtbank is daarvan geen sprake: ‘Een dergelijke vaststelling&#13;
is een constatering van de rechtbank dat in alle geschillen&#13;
is beslist en geen na tegenspraak gegeven beschikking.’. (Rb Middelburg 31 maart 2004, LJN AO9502).&#13;
Kavelovergang/inbezitstelling bij voorraad&#13;
Nadat het plan van toedeling is komen vast te staan, vindt de kavelovergang plaats. Veelal gebeurt dit gefaseerd zodat kavelovergang&#13;
op het landbouwkundig meest gewenste moment&#13;
kan plaatsvinden en de benodigde kavelaanvaardingswerken&#13;
in een logische volgorde kunnen worden uitgevoerd. Ten tijde van de kavelovergang is de akte van toedeling doorgaans nog niet gepasseerd. De inbrengend eigenaar is dan ook formeel nog steeds eigenaar van zijn ingebrachte gronden. Wanneer deze weigert zijn gronden te verlaten, kan door de landinrichtingscommissie ten behoeve van de nieuwe&#13;
eigenaar of gebruiker een bevelschrift worden gevraagd. Met dat bevelschrift kan de nieuwe eigenaar of gebruiker desnoods door middel van de sterke arm bij voorraad in de macht van zijn toedeling worden gesteld (art. 204 Landinrichtingswet).&#13;
Art. 204 Landinrichtingswet is niet bedoeld om eigenaren te dwingen om mee te werken aan het door de landinrichtingscommissie uitvoeren van werken. Daarvoor dient de procedure van art. 129 lid 1 jo. art. 9 lid 2 Landinrichtingswet&#13;
(bestuursdwang) te worden gevolgd (Rb Alkmaar,&#13;
31 maart 2005, LJN AT3294). Na de aktepassering kan op grond van art. 204 geen bevelschrift meer worden afgegeven&#13;
(Rb Alkmaar, 31 maart 2005, LJN AT3294).&#13;
Akte van toedeling&#13;
Enige tijd nadat het plan van toedeling is vastgesteld, vindt de formele eigendomsovergang plaats van de gronden. Daartoe wordt de akte van toedeling opgemaakt. Deze wordt ondertekend door de rechter-commissaris en door de voorzitter&#13;
en de secretaris van de landinrichtingscommissie (art. 208 lid 2). Een enkele keer gebeurt het dat een rechthebbende&#13;
binnen een blok tracht door middel van een kort geding deze ondertekening tegen te houden. Een geslaagde poging heeft zich tot op heden niet voorgedaan. Illustratief voor de aard van dergelijke kort gedingen is het vonnis van de voorzieningenrechter&#13;
in de rechtbank ’s-Hertogenbosch. Gedagvaard&#13;
werd op de avond voor de aktepassering. De zaak diende op dag van de aktepassering. De voorzieningenrechter&#13;
deed terstond uitspraak waarna de akte alsnog gepasseerd kon worden (Rb ’s-Hertogenbosch, 9 november 2005, LJN AU6009).&#13;
De akte geldt als titel voor de daarin omschreven rechten (art. 208 lid 2 Landinrichtingswet) en op grond van die bepaling&#13;
heeft zij te gelden als een vorm van originaire eigendomsverkrijging.&#13;
Dit heeft tot gevolg dat een eventueel lopende&#13;
verjaringstermijn opnieuw zijn aanvang neemt. Met de akte van toedeling wordt een nieuw recht verkregen. Dat geldt ook indien de oude en de nieuwe eigenaar dezelfde personen zijn. Voor een uitzondering op het principe dat de verjaringstermijn opnieuw een aanvang neemt, is ook dan geen plaats (Rb Utrecht, 22 oktober 2003, LJN AM3033). Ook indien de eigenaar na de akte langdurig stil heeft gezeten,&#13;
mag de oude eigenaar er niet op vertrouwen eigenaar geworden te zijn (tenzij de nieuwe verjaringstermijn is verstreken)&#13;
(Rb Rotterdam, 16 juni 2010, LJN BN3588).&#13;
Een belangrijke les voor eenieder die betrokken is bij een landinrichting volgt op dit punt uit de uitspraak van de (rechter-commissaris) in de rechtbank ’s-Hertogenbosch van 20 juli 2007. Tussen 2 buren was reeds vele jaren een procedure&#13;
aanhangig waarbij de ene buur claimde door verjaring eigenaar geworden te zijn van een spie grond van de andere buur. Op de betreffende spie was door de pretense eigenaar inmiddels een schuurtje gebouwd. De pretense eigenaar had geen bezwaar gemaakt tegen de lijst van rechthebbenden. Nadat de akte van toedeling was gepasseerd, verzocht de eigenaar&#13;
om afgifte van een bevelschrift op grond van art. 209 Landinrichtingswet om in het bezit gesteld te worden van hetgeen hem op grond van de akte van toedeling toekwam. De rechter-commissaris oordeelde: ‘Zo verweerder op grond van verjaring al rechten kon doen gelden ten aanzien van verzoekers percelen zijn deze als gevolg van de titelzuiverende&#13;
werking van de akte van toedeling verloren gegaan’. Door de verweerder (de pretense eigenaar) waren nog diverse&#13;
andere verweren (o.a. de derogerende werking van de redelijkheid en billijkheid aangevoerd), doch deze konden naar het oordeel geen afbreuk doen aan het imperatieve stelsel&#13;
van art. 209 en art. 208 Landinrichtingswet (Rb ’s-Hertogenbosch,&#13;
20 juli 2007, 158118 EX RK 07.66). Verweerder in deze zaak had in de tussentijd wel een kostbare civiele&#13;
procedure lopen om zijn pretense rechten uit verkrijgende verjaring gehonoreerd te krijgen. Een belangrijke les op dit punt is om, ook als particuliere eigenaar, de impact van een landinrichting niet te onderschatten.&#13;
Inbezitstelling&#13;
Over de inbezitstelling na aktepassering is zojuist het een en ander geschreven. Hoewel art. 209 Landinrichtingswet sterk imperatief is geformuleerd, kan er reden zijn om het af te geven bevelschrift pas na enige tijd van kracht te laten worden.&#13;
Bijvoorbeeld als er sprake is van onevenredige schade bij de afgaand eigenaar als hij zijn kavel terstond moet verlaten&#13;
(Rb Middelburg, 11 november 1992, nr. 947/85).&#13;
De lijst der geldelijke regelingen&#13;
Is het plan van toedeling voor de meeste betrokkenen het hoogtepunt van de landinrichting, de lijst der geldelijke regelingen&#13;
(LGR) kan met recht het sluitstuk worden genoemd.&#13;
De LGR heeft twee functies. Op de eerste plaats geeft de LGR de uitkomsten van de zogeheten tweede schatting&#13;
weer. Daarbij wordt ieders nut van de ruilverkaveling bepaald. De door de gezamenlijke eigenaren op te brengen kosten worden verdeeld over de eigenaren naar de mate van het nut.&#13;
Op de tweede plaats bevat de LGR verrekenposten op velerlei&#13;
terrein. Te denken valt aan meerwaardes, de waarde van overgegane drainages en drinkputten, bodemverontreiniging&#13;
etc.&#13;
Procesrecht&#13;
In de inleidende paragrafen van dit artikel werd aandacht besteed aan enige procesrechtelijke aspecten van het plan van toedeling. Via diverse schakelbepalingen in de Landinrichtingswet&#13;
is het procesrecht van de LGR gelijkgeschakeld aan dat van het plan van toedeling en de eerste schatting. Verschil is dat tegen een vonnis van de rechtbank inzake de LGR beroep in cassatie mogelijk is. Voor het overige geldt de uitspraak van de Hoge Raad (HR 23 december 2005, LJN AU 3252) evenzeer voor de LGR. Andere rechtsmiddelen&#13;
dan cassatie zijn niet toegelaten, ook de buitengewone rechtsmiddelen niet.&#13;
Ook de LGR werd geraakt door de perikelen rondom de positie&#13;
van de Centrale Landinrichtingscommissie. Ik verwijs naar de inleidende paragrafen van dit artikel.&#13;
In een cassatieprocedure inzake de LGR kan slechts de landinrichtingscommissietegenpartij&#13;
zijn (HR 3 september 2010, LJN BM6084). Indien een belanghebbende zich niet kan vinden in de hoogte van een hem door de rechtbank opgelegde&#13;
te betalen verrekenpost, dan kan deze belanghebbende&#13;
uitsluitend de landinrichtingscommissie dagvaarden, niet ook de reclamant die om opname van de verrekenpost heeft verzocht.&#13;
De ter inzage legging&#13;
Naar aanleiding van een verderop te bespreken arrest van de belastingkamer van de Hoge Raad inzake een aanslag in de landinrichtingsrente, is de vraag actueel geworden uit welke onderdelen de ter visie te leggen LGR moet bestaan. Zoals gezegd dient de LGR onder andere om de door de gezamenlijke&#13;
eigenaren op te brengen kosten van de landinrichting over dezen te verdelen. Betoogd werd in diverse zaken dat de ter visie gelegde LGR nietig zou zijn, aangezien er geen gespecificeerde kostenopgave ter visie was gelegd. Bij arrest van 20 november 2009 (LJN BJ7315) oordeelde de Hoge Raad hierover: ‘Volgens art. 212 Landinrichtingswet houdt de lijst der geldelijke regelingen, onder meer, in de uitkomsten&#13;
der schatting volgens art. 210 lid 1, onder a, alsmede de zo nauwkeurig mogelijke opgave van de daaruit op grond van art. 223 lid 1 Landinrichtingswet voortvloeiende kosten voor de betrokken eigenaren. Art. 210 schrijft niet voor dat de lijst der geldelijke regelingen een gespecificeerde opgave&#13;
bevat van de kosten van landinrichting die art. 222 lid 4 Landinrichtingswet ten laste van de gezamenlijke eigenaren brengt.’ (r.o. 3.3). De Hoge Raad voegt er in r.o. 3.4 aan toe dat de eigenaren ten tijde van de ter visie legging wel kunnen&#13;
verlangen dat de landinrichtingscommissie informatie verschaft over de kosten die ten grondslag liggen aan de lijst en hun eventuele bezwaren tegen de LGR mede daarop kunnen&#13;
baseren. De strekking van dit arrest wordt bevestigd in r.o. 3.7 van het arrest van 19 februari 2010 (HR 19 februari 2010, LJN BK4463).&#13;
De schatting van het nut&#13;
Belangrijk onderdeel van de LGR is zoals gezegd de schatting&#13;
van het nut. Gebeurde dit in het verleden aan de hand van een veelheid aan systemen en methodes, met het in werking&#13;
treden van de Regeling herverkaveling (Regeling van de Minister van LNV, 22 juni 2004, Stcrt. 2004, 118) is hieraan&#13;
een einde gekomen. Op grond van de Regeling herverkaveling&#13;
stelt de Minister (thans die van EL&amp;I) per herverkavelingsblok&#13;
de regels vast volgens welke de schatting moet plaatsvinden. Hiermee zijn de regels geüniformeerd. Alle schatting vinden thans plaats door wat men is gaan noemen&#13;
de visuele methode. Aan de hand van het visueel vergelijken&#13;
van de inbreng en de toedeling wordt een indeling in nutsklassen gemaakt.&#13;
De Regeling herverkaveling (en diens voorloper het proces-verbaal van aanwijzingen) geven een systeem dat in beginsel&#13;
gevolgd moet worden, maar wel onderworpen is aan een marginale toetsing (vgl. HR 22 juni 1988, NJ 1988, 929). Toepassing van de regels mag niet leiden tot onredelijke of onbillijke geldelijke regelingen. Bij die marginale toets behoeft&#13;
geen rekening te worden gehouden met het feit dat de betrokken eigenaar geen agrarisch bedrijf heeft, maar een burgerwoning (Rb Groningen, 19 oktober 2001, nr. 52384 HA ZA 01-417 bevestigd in HR 20 september 2002, NJ 2002, 554). Ook de individuele bedrijfsvoering en de resultaten&#13;
daarvan spelen geen rol (Rb Zutphen, 29 april 1999, nr. 24453 HA ZA 99-374). Ook andere subjectieve elementen,&#13;
zoals het feit dat men de grond slechts als geldbelegging ziet, dienen buiten beschouwing te blijven (Rb Arnhem, 25 juli 2007, nr. 156878 HA ZA 07-961).&#13;
Indeling in een nutsklasse leidt tot toekenning van een per klasse verschillend aantal punten per ha. Elke punt vertegenwoordigt&#13;
een waarde die bepaald wordt door het delen van de kosten die de gezamenlijke eigenaren moeten opbrengen door het totaal aantal in de gehele verkaveling ‘uitgedeelde’ punten. De gehele toedeling wordt aangeslagen, niet alleen de oppervlakte die daadwerkelijk geruild is (Rb Arnhem, 10 mei 2006, nr. 138393 HA ZA 06-458).&#13;
Het beoordelen van het nut dient te gebeuren aan de hand van de eigendomssituatie op de peildatum (Rb Zwolle, 27 juni 2007, nr. 130829 HA ZA 07-412). Bij verkopen na de peildatum (of zelfs na de aktepassering) worden de kosten&#13;
vervolgens naar rato van de oppervlakte verdeeld over de toegedeelde kavels (Rb Groningen, 19 oktober 2001, nr. 52385 HA ZA 01-418). De Landinrichtingswet biedt geen ruimte om, anders dan bij overeenstemming tussen koper en verkoper, alle kosten op één specifieke toedelingskavel te laten&#13;
rusten in plaats van de verdeling over de gehele toedeling&#13;
naar rato van de oppervlakte (Rb Alkmaar, 19 oktober 2005, nr. 82654 HA ZA 05-798 en nr. 80153 HA RK 05-25 en Rb Middelburg, 17 oktober 2007, nr. 539/06).&#13;
Indien op peildatum sprake is van gezamenlijk gebruik van verschillende eigendommen (bijvoorbeeld in geval van een maatschap) dan is voor het bepalen van het nut het gehele (gezamenlijke) bedrijf bepalend en dient de oppervlakte van het gehele bedrijf te worden aangeslagen (Rb Almelo, 17 januari&#13;
2007, nr. 82394 HA ZA 06-1187). Een verpachter behoort&#13;
echter apart te worden beoordeeld op basis van zijn eigendommen.&#13;
Het nut dat zijn pachter van de verkaveling heeft (doordat zijn pachtgronden en eigendomsgronden zijn samengevoegd) kan niet over de pachtkavels worden omgeslagen&#13;
en aldus ten laste worden gebracht van de verpachter (Rb Middelburg, 13 december 2006, nr. 171/06). Indien verpachter&#13;
en pachter samen één bedrijf voeren (agrariër verpacht&#13;
zijn grond aan zijn eigen B.V.) dan gaat deze regel niet op en is voor het bepalen van het nu het gehele bedrijf bepalend&#13;
en dient ook de gehele oppervlakte van het bedrijf te worden aangeslagen (Rb Almelo, 1 februari 2006, nr. 75722 HA ZA 39/2006 waarin wordt verwezen naar Rb Zutphen, 18 mei 1989, Agr.r. 1990, 4393).&#13;
Bij het beoordelen van het nut volgens de visuele methode behoeft geen rekening gehouden te worden met de aanwezigheid&#13;
van interne sloten (Rb Middelburg, 27 oktober 2006, nr. 261/06).&#13;
Andere dan agrarische waarde&#13;
De druk van verschillende functie op het buitengebied neemt steeds meer toe. De gronddruk wordt steeds groter. Gevolg hiervan is het toenemen van het aantal bezwaren dat gericht is op het opnemen van de verrekenpost ‘andere dan agrarische waarde’ (art. 210 lid 1 sub c onder 3 Landinrichtingswet)&#13;
in de LGR. Doorgaans gaat het in dergelijke gevallen&#13;
om een, al dan niet vermeende, meerwaarde vanwege een mogelijke niet-agrarische bestemming. Ter beoordeling&#13;
ligt in een dergelijk geval aan de rechtbank de vraag voor of een redelijk handelend koper op het moment van ter visie legging van het plan van toedeling bereid zou zijn geweest om, uitgaande van redelijke verwachtingen omtrent de toekomstige&#13;
planologische ontwikkelingen in dat gebied, een hogere prijs te betalen dan de agrarische waarde.’ (o.a. Rb Leeuwarden 7 mei 1997, nr. 291/1997 en Rb Dordrecht 25 april 2007, LJN BA5156). De redelijke verwachtingen dienen&#13;
een objectief karakter te hebben, het enkele feit dat particuliere&#13;
buren bereid zijn om een hogere waarde te betalen ter vergroting van hun tuin, leidt niet tot het aannemen van een andere dan agrarische waarde (Rb Dordrecht, 5 december&#13;
2007, LJN BC0163).&#13;
Op grond van art. 210 lid 2 Landinrichtingswet wordt de andere&#13;
dan agrarische waarde vastgesteld naar het tijdstip van de ter visie legging van het plan van toedeling. Feiten en ontwikkelingen van na die datum kunnen geen rol spelen bij het beantwoorden van de vraag of sprake is van een andere&#13;
dan agrarische waarde (Rb Breda, 27 februari 1998, nr. 53273 HA RK 97-248).&#13;
Andere dan agrarische waarde is een verrekenpost tussen de opkomende en de afgaande eigenaar (art. 210 lid 1 sub c aanhef Landinrichtingswet). Verzuimt de landinrichtingscommissie&#13;
echter de opkomend eigenaar te betrekken in de procedure, dan kan het gebeuren dat de verrekenpost ten laste&#13;
wordt gebracht van de gezamenlijke eigenaren (Rb Roermond,&#13;
11 december 1997, 17150 HA ZA 96-869).&#13;
Als de andere dan agrarische waarde zou worden veroorzaakt&#13;
door de aanwezigheid van een delfstof (bijvoorbeeld zand of grind) dan kan van verrekening alleen sprake zijn indien de inbrenger beschikte of redelijkerwijs had kunnen beschikken over een vergunning voor het winnen ervan (Rb Utrecht, 23 mei 2002, 73586 HA ZA 02-281).&#13;
Het is mogelijk dat een andere dan agrarische waarde een minderwaarde betreft. In dat geval is de toegedeelde partij&#13;
geen betaler, maar juist ontvanger. Dat is het geval indien een toegedeeld perceel, door planologische omstandigheden,&#13;
aanzienlijke gebruiksbeperkingen kent die een normaal landbouwkundig gebruik in de weg staan (Rb Middelburg, 13 december 2006, nr. 276/06), Over andere dan agrarische waarde verscheen in 2001 een artikel van mr. H.J.W. Leenen&#13;
in Land- en Tuinbouwbulletin (mr. H.J.W. Leenen, ‘Verwachtingswaarde&#13;
bij landinrichting’, Land- en Tuinbouwbulletin,&#13;
2001, nr. 3.&#13;
Tenslotte enkele ‘curiosa’ met betrekking tot dit onderwerp. Door enkele inbrengende eigenaren in een Zeeuwse verkaveling&#13;
is getracht om op grond van ongerechtvaardigde verrijking&#13;
(art. 6:212 BW) via een ‘normale’ civiele procedure andere dan agrarische waarde vergoed te krijgen vooruitlopend&#13;
op (en later parallel aan) de LGR. Eisers stelden dat de exclusiviteit van de LGR wettelijk niet was geregeld zodat&#13;
andere dan agrarische waarde ook via de route van de ongerechtvaardigde verrijking verhaald zou kunnen worden. De rechtbank Middelburg verklaarde eisers niet-ontvankelijk&#13;
in hun vordering. Naar het oordeel van de rechtbank is de weg van LGR wel degelijk exclusief bedoeld. De rechtbank&#13;
komt tot dat oordeel door (onder meer) te overwegen dat de Landinrichtingswet in tegenstelling tot het Burgerlijk Wetboek geen rechtstreekse verbintenissen tussen de opkomende&#13;
en afgaande eigenaar doet ontstaan en dat de Landinrichtingswet&#13;
uitgaat van de waarde op het moment van ter visie leggen terwijl bij verrekening op grond van art. 6:212 BW ook later ontstane meerwaarde zou worden verrekend (Rb Middelburg, 12 mei 2004, LJN AP0951). Het gerechtshof&#13;
’s-Gravenhage bekrachtigde het vonnis in een zeer lezenswaardig&#13;
arrest (Hof ’s-Gravenhage, 11 oktober 2007, LJN BB5881).&#13;
Een vergelijkbare vordering speelde zich af in het kader van een Gelderse verkaveling. Nadat de rechtbank Arnhem de vordering uit ongerechtvaardigde verrijking had afgewezen, oordeelde het gerechtshof Arnhem dat een dergelijke vordering&#13;
wel degelijk mogelijk was (Hof Arnhem, 22 februari&#13;
2005, LJN AS8340). In dit geval mocht de Hoge Raad het laatste woord spreken. De Hoge Raad oordeelde dat de wet voorziet in een met procedurele waarborgen omkleed gesloten&#13;
stelsel van vergoedingen, en dat daarnaast geen plaats is voor een algemene vordering uit ongerechtvaardigde verrijking.’&#13;
(HR 24 september 2010, LJN BM9600). Het arrest&#13;
van het hof werd vernietigd onder bekrachtiging van het vonnis van de rechtbank.&#13;
Schades&#13;
Het zou te ver voeren alle soorten van schades die in het kader&#13;
van de LGR aan de orde komen in dit artikel te gaan behandelen.&#13;
Veelal is de beoordeling van schadeclaims maatwerk&#13;
en sterk gekleurd door de feiten. Enige algemeenheden komen hierna aan bod.&#13;
Als schade wordt geclaimd vanwege de aanwezigheid van beperkingen (bijvoorbeeld spuitvrije zones) dan is bepalend de wet- en regelgeving zoals deze gold ten tijde van de ter visie legging van het plan van toedeling (Rb Middelburg, 31 januari 2007, nr. 462/06). In geval er op dat moment beperkingen&#13;
aanwezig zijn en men meer grond met beperkingen krijgt toegedeeld (bijvoorbeeld meer grond in een waterwingebied)&#13;
dan heeft men recht op schadevergoeding ook al staan de opgelegde beperkingen los van de ruilverkaveling (HR 9 januari 2009, LJN BG1874).&#13;
Doorgaans levert het type bedrijf dat op een buurperceel wordt uitgeoefend, laat staan de wijze waarop de buurman zich bijvoorbeeld kwijt van zijn taken op het gebied van onkruidbestrijding,&#13;
geen grond op voor schadevergoeding (Rb Groningen, 19 oktober 2001, 52391 HA ZA 01-424, Rb Breda&#13;
25 juni 2002, 107652 HA ZA 02-667). Maar als in het kader&#13;
van de landinrichting een buurperceel wordt beplant of ingericht als natuurterrein, dan kan onder omstandigheden wel ruimte zijn voor schadevergoeding (Rb Zwolle, 22 oktober&#13;
1997, nr. 33836 HA ZA 97-1121 en Rb Middelburg, 15 augustus 2007, nr. 70/07).&#13;
Indien zich schade voordoet, dient men dit tijdig aan de landinrichtingscommissie te melden zodat deze in de gelegenheid&#13;
is de gestelde schade vast te stellen en te onderzoeken&#13;
en om eventueel alternatieve oplossingen aan te dragen&#13;
(Rb Maastricht, 30 mei 2002, nr. 73770 HA ZA 02-317 en Rb Breda, 25 juni 2002, nr. 107642 HA ZA 02-262). Ook binnen een landinrichting geldt de verplichting van art. 6:101 lid 1 BW om de schade zoveel mogelijk beperkt te houden (Rb Maastricht, 30 mei 2002, nr. 73770 HA ZA 02-317 en Rb Arnhem 11 juni 2008, nr. 170196 HA ZA 08-840).&#13;
Op de LGR kunnen vermogens- en inkomensschades een plaats krijgen, voor opname van immateriële schade is geen ruimte (Rb ’s-Hertogenbosch, 7 november 2007, 164662 HA ZA 07.1890).&#13;
Toedeling van een verontreinigd perceel levert schade op die voor vergoeding in aanmerking komt. Dergelijke schade wordt verrekend tussen de opkomende en de afgaande eigenaar.&#13;
Of de inbrengende eigenaar weet had van de vervuiling of daarvoor verantwoordelijk is, is in dat kader niet relevant (Rb ’s-Hertogenbosch, 7 november 2007, nr. 163951 HA ZA 07.1760).&#13;
Wettelijke rente&#13;
Wettelijke rente is eerst dan verschuldigd indien een vordering&#13;
opeisbaar is geworden. Een vordering op grond van de LGR wordt pas opeisbaar nadat de LGR is komen vast te staan. Daarvan is op het moment van honorering (door landinrichtingscommissie&#13;
of rechtbank) van een bezwaar nog geen sprake (Rb Maastricht, 30 mei 2002, nr. 73588 HA ZA 02-283 en Rb ’s-Hertogenbosch, 7 november 2007, nr. 164662 HA ZA 07.1890).&#13;
Landinrichtingsrente&#13;
Op basis van de LGR zoals de rechtbank deze heeft gesloten,&#13;
rust op de aan een eigenaar toegedeelde kavels een schuld ten behoeve van het rijk, landinrichtingsrente geheten&#13;
(art. 223 lid 2 Landinrichtingswet). De rente wordt gedurende&#13;
26 jaar geheven (art. 226 lid 1 Landinrichtingswet) en bedraagt 6 procent van het totaal verschuldigde bedrag (art. 225 Landinrichtingswet). De landinrichtingsrente wordt in de kadastrale registers aangetekend (art. 227 Landinrichtingswet).&#13;
De rente wordt geheven van degene die als bezitter,&#13;
eigenaar of beperkt gerechtigde het genot heeft van één of meer toegedeelde kavels (art. 224 lid 1 Landinrichtingswet)&#13;
en ingevorderd als ware de rente een rijksbelasting (art. 229 lid 2 Landinrichtingswet).&#13;
Art. 229 lid 4 Landinrichtingswet stelt dat bezwaar en beroep&#13;
tegen de aanslag landinrichtingsrente niet kunnen zijn gegrond op de stelling dat het op grond van art. 223 verschuldigde&#13;
bedrag ten onrechte of te hoog is vastgesteld. Dit artikel beoogt te voorkomen dat bezwarenbehandeling tegen&#13;
de LGR in latere jaren bij de belastingrechter nog eens wordt overgedaan. In het arrest van de belastingkamer van de Hoge Raad van 10 maart 2006 (LJN AU0846, BNB 2006, 219) concludeert de Hoge Raad dat in het kader van de bezwaar-&#13;
en beroepsprocedure inzake de aanslag landinrichtingsrente&#13;
wel kan worden opgekomen tegen de definitieve&#13;
berekening van de kosten die als landinrichtingsrente in rekening wordt gebracht. Uit het arrest is een aantal conclusies&#13;
te trekken. Allereerst leert het arrest dat aanpassing van de kosten (bijvoorbeeld een verhoging) mogelijk is indien&#13;
dit het gevolg is van de bezwarenbehandeling tegen de LGR. Indien de renteplichtige dit verlangt, dient de inspecteur&#13;
aan te tonen dat het berekende bedrag op een juiste wijze&#13;
is afgeleid uit de door rechtbank gesloten LGR (r.o. 4.5.1 t/m 4.5.3). De tweede les uit het arrest is dat verhoging van de kosten om andere redenen dan het verwerken van de uitkomsten&#13;
van de bezwarenbehandeling niet is toegestaan (r.o. 4.4). Ten derde oordeelt de Hoge Raad dat bij de definitieve&#13;
vaststelling van de kosten wel rekening moet worden gehouden&#13;
met kostenverlagingen die eventueel zijn opgetreden (r.o. 4.4 laatste alinea).&#13;
Tenslotte&#13;
Met het in werking treden van de WILG is de Landinrichtingswet&#13;
in zijn laatste levensfase aangekomen. Art. 95 van de WILG houdt haar nog in leven voor alle verkavelingen die nog in uitvoering zijn. Langzaamaan zal de jurisprudentiestroom&#13;
gaan opdrogen. Tegelijkertijd komen mondjesmaat de eerste uitspraken met betrekking tot herverkavelingen&#13;
onder de WILG. Hoewel de wetgeving dus aan verandering&#13;
onderhevig is, blijft de jurisprudentie zijn waarde waarschijnlijk wel behouden. De belangen waar het bij het ruilen van grond om draait en de vraagstukken die dat met zich meebrengt, zijn en blijven dezelfde.</content><legacyfootnotes>* Mr. drs. H.F.A.M. Schuurmans is jurist bij de Dienst Landelijk&#13;
Gebied van het Ministerie van Economische zaken, Landbouw en Innovatie. Het artikel is op persoonlijke titel geschreven.</legacyfootnotes><footnotes><footnote/></footnotes><auteurs>mr. drs. H.F.A.M. Schuurmans</auteurs><published>2011-02-01 00:00:00</published><modified>2011-02-01 00:00:00</modified><editiondate>2011-02-01</editiondate><htmlpath>https://denhollander.info/artikel/9046</htmlpath></article>
</articles></edition>
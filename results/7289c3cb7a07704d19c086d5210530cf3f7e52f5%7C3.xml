<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/2008</searchword><id>5553</id><udhid>UDH:TvAR/5553</udhid><titel>Memelink-Haijtink / Hammers</titel><searchwords><searchword>TvAR 1/2008</searchword><searchword>UDH:TvAR/5553</searchword></searchwords><attachments><attachment><name>2008 1 Recente rechtspraak Memelink.pdf</name><extention>pdf</extention><url>https://denhollander.info/download/5493/ci</url></attachment></attachments><inleiding>Deze procedure heeft betrekking op een verlengingszaak&#13;
waarbij Memelink als verpachter een beroep heeft gedaan&#13;
op dringend eigen gebruik. Het betreft een pachtovereenkomst&#13;
voor een hoeve van 6.06.41 hectare. De pachtkamer&#13;
in eerste aanleg heeft het verlengingsverzoek van pachter&#13;
toegewezen. De nadere mondelinge behandeling heeft in&#13;
deze zaak na 1 september 2007 plaatsgevonden, het hof&#13;
past oud recht toe.&#13;
De echtgenoot van Memelink wil het gepachte gaan gebruiken&#13;
voor een konijnenhouderij. In de beschikking van 4&#13;
november 2006 heeft het hof geoordeeld dat dit voornemen&#13;
van de echtgenoot van Memelink welgemeend is. De&#13;
grondslag van het maatschappelijk bestaan van pachter&#13;
Hammers als zelfstandig landbouwer wordt ernstig aangetast.&#13;
Er is daarmee geen sprake van een verplichte afwijzingsgrond&#13;
van artikel 41 lid 1 Pachtwet (oud). Er volgt een&#13;
belangenafweging. Bij afweging van belangen komt het hof&#13;
tot het oordeel dat de met de landbouwonderneming van&#13;
Hammers behaalde resultaten beperkt van omvang zijn, terwijl&#13;
de inkomenspositie van Hammers en zijn echtgenote&#13;
ook zonder die resultaten redelijk is te noemen. Hammers&#13;
heeft inkomsten buiten het landbouwbedrijf. Daarnaast&#13;
wordt geoordeeld dat gelet op de relatief jonge leeftijd - uit&#13;
de beschikkingen blijkt niet wat die leeftijd is - aannemelijk&#13;
is dat Hammers de vrijkomende arbeidskracht zal kunnen&#13;
aanwenden om die positie nog te verbeteren. Het belang&#13;
van voortzetting van bewoning van de hoeve legt onvoldoende&#13;
gewicht in de schaal. Aan het belang van de verpachter&#13;
om het gepachte zelf te gaan gebruiken wordt de&#13;
doorslag gegeven. Memelink wordt in de gelegenheid gesteld&#13;
om schriftelijke stukken in het geding te brengen,&#13;
waaruit blijkt dat de gemeente van oordeel is dat de voorgenomen&#13;
bedrijvigheid niet in strijd met het bestemmingsplan&#13;
is en dat de benodigde milieuvergunning waarschijnlijk&#13;
zal worden verkregen. Deze stukken worden door Memelink overgelegd. Het hof weigert alsnog de verzochte verlenging&#13;
van de pachtovereenkomst. Bij wijze van ordemaatregel&#13;
wordt de ontruimingstermijn vastgesteld op 6 maanden&#13;
na de beschikking. Voorts wordt met toepassing van artikel&#13;
44 lid 3 Pachtwet (oud) het bedrag op â‚¬ 260.000,-&#13;
bepaald dat Memelink aan Hammers zal moeten voldoen&#13;
als later mocht blijken dat de wil tot landbouwkundig gebruik&#13;
door de echtgenoot in werkelijkheid niet aanwezig is&#13;
geweest.</inleiding><content/><legacyfootnotes/><footnotes><footnote/></footnotes><auteurs>mr. E.H.M. Harbers en prof. mr. G.M.F. Snijders</auteurs><published>2008-01-01 00:00:00</published><modified>2008-01-01 00:00:00</modified><editiondate>2008-01-01</editiondate><htmlpath>https://denhollander.info/artikel/5553</htmlpath></article>
</articles></edition>
<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1996</searchword><id>4985</id><udhid>UDH:TvAR/4985</udhid><titel>Van Dijk / Van der Kooy c.s. (TvAR 1996/4827)</titel><searchwords><searchword>TvAR 7/8/1996</searchword><searchword>TvAR 1996/4827</searchword><searchword>UDH:TvAR/4985</searchword></searchwords><attachments><attachment><name>1996_nr 78_Rechtspraak_4827.pdf</name><extention>pdf</extention><url>https://denhollander.info/download/4925/ci</url></attachment></attachments><inleiding>Pachtwet, art. 1,56b Bs 1988, art. 19&#13;
&#13;
Verkoop melkquotum. Voor tweeërlei uitleg vatbare contractsbepalingen. Bewijsopdracht aan verkoper. Bewijs niet geleverd. Onduidelijkheid van contractsbepalingen in casu in meerdere mate aan de verkoper dan aan de kopers toe te rekenen. Vordering verkoper afgewezen. </inleiding><content>Arrest van 30 mei 1994&#13;
In de zaak van:&#13;
Broer Jacob van Dijk,&#13;
wonende te Harich, gemeente Gaasterlan-Sle-&#13;
at, appellant, procureur: mr. K. van der Meu-&#13;
len,&#13;
tegen&#13;
/. U.R. van der Kooy,&#13;
wonende te Smallebrugge, gemeente Wym-&#13;
2. K. Hellinga,&#13;
wonende te Wijtgaard, gemeente Leeuwar-den,&#13;
3. de maatschap G.G. en GA. de Boer, gevestigd te Menaldum, gemeente Menaldu- madeel, geïntimeerden, procureur: mr. P.C. Plochg.&#13;
Het geding in eerste aanleg De pachtkamer van het kantongerecht te Sneek heeft op 7 april 1993 tussen appellant als eiser en geïntimeerden als gedaagden een vonnis gewezen, dat in fotokopie aan dit arrest is gehecht en naar de inhoud waarvan wordt verwezen.&#13;
Het geding in hoger beroep Appellant hierna ook te noemen Van Dijk -is bij exploit -van 28 april 1993, met gelijktijdige dagvaarding van geïntimeerden - hierna ook te noemen Van der Kooy c.s. - voor dit hof, in hoger beroep gekomen van genoemd vonnis, waarbij zijn afgewezen zijn vorderingen tot veroordeling van ieder van gedaagden tot betaling van schadevergoeding als in genoemd vonnis nader omschreven, met veroordeling van eiser in de kosten van het geding.&#13;
Bij memorie van grieven is na te melden grief aangevoerd, met - verkort weergegeven - de conclusie dat het hof het vonnis waarvan beroep zal vernietigen en, opnieuw rechtdoen-de, geïntimeerde sub 1 zal veroordelen tot be-taling van f 8646,74 subsidiair f 6812,07, geïntimeerde sub 2 zal veroordelen tot beta-ling van f 6898,25 subsidiair f 5076,40 en geïntimeerde sub 3 zal veroordelen tot beta-ling van f 9683,31 subsidiair f 7858,56, met veroordeling van geïntimeerden in de kosten van dit geding, alsmede - subsidiair - in de kosten van een tussen partijen gevoerd kort geding.&#13;
Bij memorie van antwoord is verweer ge-voerd met conclusie dat het hof de grief van Van Dijk ongegrond zal verklaren en het von-nis waarvan beroep zal bekrachtigen, met ver-oordeling van Van Dijk in de kosten van (lees:) de procedure in hoger beroep.&#13;
Vervolgens hebben partijen de stukken van het geding aan het hof overgelegd voor het wijzen van arrest.&#13;
De grieven&#13;
De grief luidt als volgt.&#13;
Ten onrechte heeft de pachtkamer van het kantongerecht overwogen:&#13;
a. dat met Van der Kooy c.s. niet bespro ken zou zijn dat een eventueel op te leggen korting in het heffingsjaar 1991/1992 te hun nen laste zou komen (r.o. 3);&#13;
b. dat de tekst van de bijzondere voorwaar den onvoldoende helder is (r.o. 4);&#13;
c. dat Van der Kooy c.s. niet hadden hoe ven of kunnen begrijpen dat het risico voor overheidskortingen ook over het jaar 1991/1992 voor hun rekening zou komen (r.o. 5);&#13;
d. dat het Van Dijk kan worden tegenge worpen dat hij zulks niet expliciet heeft vast gelegd (r.o. 6);&#13;
e. dat de interpretatie van Van Dijk door diens bemiddelaar niet (voldoende) is duide lijk gemaakt (r.o. 7);&#13;
ƒ. dat Van Dijk ten tweede male betaling wenst van 2,39% van de verkochte kilogram-men (r.o. 8);&#13;
g. dat het bewijsaanbod van Van Dijk ge-passeerd dient te worden.&#13;
De vaststaande feiten&#13;
Nu daartegen geen grieven zijn aangevoerd, kan van de in het vonnis als vaststaand weer-gegeven feiten worden uitgegaan.&#13;
Beoordeling van het hoger beroep&#13;
1. De grief heeft de strekking het geschil tus-sen partijen in volle omvang aan het hof ter beoordeling over te leggen. Het hof zal alle onderdelen van de grief dan ook gezamenlijk bespreken.&#13;
2. Volgens Van Dijk zijn geïntimeerden toerekenbaar tekortgeschoten in hun verplich-tingen uit de in het geding zijnde overeen-komsten met betrekking tot de koop en verkoop van heffingvrije hoeveelheden melk,&#13;
althans hebben zij jegens hem onrechtmatig gehandeld, doordat zij niet de door hem ge-wenste medewerking hebben verleend aan overschrijving achteraf op zijn naam, en dus teruglevering achteraf aan hem, van 2,39% van de door hen gekochte en door Van Dijk aan hen geleverde heffingvrije hoeveelheden melk. Naar de stelling van Van Dijk vloeide een dergelijke verplichting voort uit de tussen hem en geïntimeerden in mei 1991 gesloten pachtovereenkomsten, zoals zou blijken uit de in die pachtcontracten onder de punten 1 en 2 van de Bijzondere Voorwaarden opgenomen bepalingen.&#13;
3. De stellingen van Van Dijk worden door geïntimeerden gemotiveerd en eensluidend weersproken.&#13;
4. Het hof constateert, dat de in de pachto- vereenkomsten onder de punten 1 en 2 opge- nomen bijzondere voorwaarden kennelijk voor tweeërlei uitleg vatbaar zijn. Overeen komstig diens uitdrukkelijk gedaan be- wijsaanbod zal het hof Van Dijk derhalve toelaten tot het bewijs door getuigen, dat tus- sen hem als verpachter/verkoper en Van der Kooy c.s. als pachters/kopers bij het aangaan van de pacht/koopovereenkomsten daadwer- kelijk en explicite is overeengekomen, dat de eventueel door de overheid - na de overdracht van de verkochte hoeveelheden heffingvrije melk - achteraf en met terugwerkende kracht tot een datum vóór de overdracht op het op naam van Van Dijk geregistreerde melkquo- tum toegepaste korting voor risico en reke- ning van de kopers zou komen, in die zin, dat de kopers dan verplicht zouden zijn melkquo- tum ter grootte van het percentage van be- doelde korting, berekend over de gekochte hoeveelheden, aan Van Dijk terug te leveren en hun medewerking te verlenen aan de her- registratie van die hoeveelheid op naam van Van Dijk.&#13;
5. Van Dijk zal tevens in de gelegenheid worden gesteld bij akte de berekening van de door hem met name van Van der Kooy gevor- derde schadevergoeding toe te lichten, daar deze berekening niet overeenkomt met de daarvoor door Van Dijk gestelde grondslag, althans niet het resultaat is van de berekening van 2,39% van 82 783 kilogram.&#13;
Beslissing&#13;
Het hof, rechtdoende in hoger beroep:&#13;
Laat Van Dijk toe tot het bewijs door ge-tuigen van zijn stelling als omschreven in rechtsoverweging 4 hierboven;&#13;
Bepaalt dat de getuigen zullen worden ge-hoord door een raadsheercommissaris, als hoedanig wordt benoemd het lid van het hof mr. AJ.C. Beschoor Plug en de raad De Wolf, die daartoe zitting zullen houden in het Paleis van Justitie te Arnhem op een door de raads-heer-commissaris nader te bepalen dag en uur;&#13;
Bepaalt dat partijen hun verhinderdagen en die van de te horen getuigen zullen opgeven ter rolle van het hof van 13 juni 1994 ambts-halve peremptoir, bij gebreke van welke op-gave de raadsheer-commissaris dag en uur van de enquête zelfstandig zal bepalen, waar-na in beginsel geen uitstel meer zal worden verleend in verband met verhinderingen.&#13;
Verwijst de zaak naar de rol van 13 juni 1994 voor het nemen van een akte door Van Dijk als omschreven in rechtsoverweging 5 hierboven;&#13;
Houdt iedere verdere beslissing aan.&#13;
Arrest van 16 mei 1995&#13;
In de zaak van:&#13;
Broer Jacob van Dijk,&#13;
wonende te Harich, gemeente Gaasterlan-Sle-&#13;
at, appellant, procureur: mr. K. van der Meu-&#13;
len,&#13;
tegen&#13;
1. U.R. van derKooy,&#13;
wonende te Smallebrugge, gemeente Wym-britseradiel,&#13;
2. K. Hellinga,&#13;
wonende te Wijtgaard, gemeente Leeuwar-den,&#13;
3. de maatschap G.G. en GA. de Boer, gevestigd te Menaldum, gemeente Menaldu- madeel, geïntimeerden, procureur: mr. P.C. Plochg.&#13;
Het geding in hoger beroep Het hof heeft in deze zaak op 30 mei 1994 een tussenarrest gewezen, naar de inhoud waarvan wordt verwezen.&#13;
Ter uitvoering van dat tussenarrest heeft op 22 september 1994 een enquête plaats ge-vonden, waarbij twee getuigen zijn gehoord; op 2 november 1994 heeft een contra-enquête plaats gehad waarbij drie getuigen zijn ge-hoord. Van enquête en contra-enquête is pro-ces-verbaal opgemaakt, welke processenver-baal zich thans bij de stukken bevinden en waarvan de inhoud als hier ingelast moet wor-den beschouwd.&#13;
Partijen hebben daarna nog een memorie na enquête respectievelijk een antwoord-me-morie na enquête genomen en vervolgens an-dermaal de stukken aan het hof overgelegd ter fine van arrest.&#13;
Beoordeling van het geschil in hoger beroep 1. In voormeld tussenarrest is Van Dijk toege-laten tot het bewijs door getuigen dat de tus-sen hem als verpachter/verkoper en Van der Kooy c.s. als pachters/kopers bij het aangaan van de pachtovereenkomsten daadwerkelijk en expliciet is overeengekomen, dat de even-tueel door de overheid - na de overdracht van de verkochte hoeveelheden heffingvrije melk - achteraf en met terugwerkende kracht tot een datum vóór de overdracht op het op naam van Van Dijk geregistreerde melkquotum toe-gepaste korting voor risico en rekening van de kopers zou komen, in die zin dat de kopers dan verplicht zouden zijn melkquotum ter grootte van het percentage van bedoelde kor-ting, berekend over de verkochte hoeveelhe-den, aan Van Dijk terug te leveren en hun medewerking te verlenen aan de her-registra-tie van die hoeveelheid op naam van Van Dijk.&#13;
2. De door Van Dijk voorgebrachte getui-gen hebben ter zake verklaard:&#13;
Van der Schaar. '... In alle gevallen heb ik tijdens de onderhandelingen er al op gewezen dat eventuele kortingen/toeslagen voor het melkprijsjaar 1991/1992 voor rekening en ri-sico van de kopers kwamen, zulks zonder dat dat op de totaal te betalen prijs van invloed zou zijn. ... Ik heb in alle gevallen steeds dui-delijk uitgelegd wat met de gemelde voor-waarde werd bedoeld en naar mijn oordeel moesten de kopers begrijpen dat de door hen gekochte hoeveelheid melk ook voor de melk-prijsjaar 1991/1992 nog zou kunnen wijzigen. Ik had ook de stellige indruk dat zij het goed hebben begrepen.... Ik heb de contracten eerst met opdrachtgever Van Dijk besproken en ben er vervolgens mee naar de kopers toege-gaan. In alle gevallen heb ik met hen de ... overeenkomst(en) punt voor punt doorgeno-men en ... weer uitgelegd wat de betekenis was van de voorwaarden inzake de eventueel nog van overheidswege toe te passen kortin-gen/toeslagen. ... Toen ... het kortingspercen-tage voor het melkprijsjaar 1991/1992 ... werd toegepast op het nog ten name van Van Dijk staande quotum en dus niet bij de kopers, heb ik namens Van Dijk met de kopers contact opgenomen. Behalve Van der Kooy gaven de kopers toe dat dit niet was gedaan zoals op grond van het overeengekomene had moeten gebeuren....'&#13;
Van Dijk (appellant): 'Destijds wilde ik mijn melkquotum verkopen en ik heb toen de heer Van der Schaar ... verzocht deze verkoop te regelen. Met hem heb ik afgesproken ... dat inzake eventuele kortingen/toeslagen voor het melkprijsjaar 1991/1992 de afspraak zou wor-den gemaakt dat deze voor rekening van de kopers zouden komen. ... Zelf heb ik met de betrokken kopers geen contact gehad en ik heb ook niet met hen onderhandeld...'&#13;
3. De door geïntimeerden voorgebrachte getuigen hebben verklaard:&#13;
Van der Kooy (geïntimeerde sub 1): '... Met Van der Schaar ben ik het uiteindelijk ... eens geworden. ... De heer Van der Schaar heeft op mijn desbetreffende vraag ook ge-zegd dat het de bedoeling was dat er achteraf in geval van eventuele kortingen of toeslagen van overheidswege niets meer zou worden verrekend. Ik begreep hieruit dat wijziging in de door mij gekochte hoeveelheid door be-doelde kortingen of toeslagen voor mijn reke-ning zouden komen; dit zou dan, naar ik begreep, de jaren na het melkprijsjaar 1991/1992 betreffen en niet dat melkprijsjaar zelve. Ik ben daarmee accoord gegaan.... On-geveer twee weken daarna kwam Van der Schaar met het pachtcontract bij mij. Hij heeft dat toen heel vluchtig met mij doorgenomen ... Van punt voor punt doornemen van het pachtcontract is dus eigenlijk geen sprake ge-weest ...'&#13;
Hellinga (geïntimeerde sub 2): '... Tijdens het telefonisch overleg met Van der Schaar (we hebben in één telefoongesprek de zaak af-gemaakt) is ook gesproken over eventuele kortingen of toeslagen. We hebben toen te dien aanzien afgesproken, althans zo heb ik dat begrepen, dat ik netto 50 000 kg kocht en dat in die hoeveelheid voor het melkprijsjaar 1991/1992 geen wijziging meer zou komen. ... Ongeveer vier a zes weken later kwam Van der Schaar met het pachtcontract.&#13;
... Hij zei: lees het maar even door. Van een punt voor punt doornemen van het pacht-contract is dus geen sprake geweest....'&#13;
De Boer (één van de geïntimeerden sub 3): '... Van der Schaar heeft met betrekking tot de gekochte hoeveelheid gezegd dat het ging om 77 800 kg netto of met andere woorden dat daarin voor het melkprijsjaar 1991/1992 geen wijziging meer zou komen. Overigens is over kortingen of toeslagen niet gesproken. ... On-&#13;
geveer een maand later kwam Van der Schaar bij ons met het pachtcontract. ... Van der Schaar heeft ... niet het pachtcontract punt voor punt met ons doorgenomen ...'&#13;
4. Voormelde getuigenverklaringen teza- men en in onderling verband beziend, komt het hof tot de conclusie dat Van Dijk het hem opgedragen bewijs niet heeft geleverd. Van Dijk zelf heeft ter zake van de totstandkoming van de inhoud van de gesloten overeenkom sten geen contact met Van der Kooy c.s. ge had en hij kan daaromtrent derhalve niets verklaren. Ten aanzien van het probandum resteert van zijn zijde dus slechts de verkla- ring van de getuige Van der Schaar, welke verklaring bovendien betrekking heeft op het geen laatstgenoemde als vertegenwoordiger van Van Dijk heeft gedaan en gezegd. Daar staan tegenover de verklaringen die drie van de geïntimeerden als partij-getuigen hebben afgelegd en die met betrekking tot het proban- dum tegenovergesteld zijn aan hetgeen de ge tuige Van der Schaar heeft verklaard.&#13;
5. Zoals het hof in zijn tussenarrest van 30 mei 1994 al heeft overwogen, zijn de op de consequenties van eventuele kortingen of toe slagen op het verkochte melkquotum betrek king hebbende voorwaarden in de tussen Van Dijk en elk der geïntimeerden gesloten pacht- contracten voor tweeërlei uitleg vatbaar. Deze onduidelijkheid moet aan Van Dijk in meer dere mate worden toegerekend dan aan Van der Kooy c.s. nu de opstelling van de litigieu- ze pachtcontracten, en met name ook die van de omstreden voorwaarden daarin, is geschied door degene die daarbij optrad als vertegen woordiger van eerstgenoemde. Van Dijk be- hoort dan ook - nu hij de juistheid van wat door hem is aangevoerd inzake interpretatie van de betreffende voorwaarden niet heeft kunnen aantonen - de nadelige gevolgen van bedoelde onduidelijkheid te dragen. Dit klemt te meer nu de pachtkamer van het kantonge- recht met juistheid heeft gewezen op de (merkwaardige) omstandigheid dat - in de le- zing van Van Dijk - Van der Kooy c.s., die de melkquota hadden gekocht op basis van een prijs per kilogram, achteraf per kilogram melkquotum meer zouden hebben betaald dan zij als kilogramprijs waren overeengekomen. Ook die onduidelijkheid heeft Van Dijk niet weggenomen.&#13;
6. Uit het hierboven en het in tussenarrest van het hof overwogene volgt dat de door Van Dijk aangevoerde grief voor wat betreft onderdeel g gegrond is; in het door hem aangeboden bewijs is hij, zoals reeds vastgesteld, niet geslaagd. De grief is op al haar overige onderdelen ongegrond.&#13;
Slotsom&#13;
Het vonnis, waarvan beroep, moet worden be-krachtigd en Van Dijk moet als de ook daarin in het ongelijk gestelde partij worden veroor-deeld in de kosten van het hoger beroep.&#13;
Beslissing&#13;
Het hof, rechtdoende in hoger beroep:&#13;
Bekrachtigt het door de pachtkamer van het kantongerecht te Sneek tussen partijen ge-wezen vonnis van 7 april 1993, waarvan be-roep.&#13;
Veroordeelt Van Dijk in de kosten van het hoger beroep, aan de zijde van Van der Kooy c.s. tot heden begroot op f 500 voor verschot-ten en f 3500 voor salaris van de procureur.</content><legacyfootnotes/><footnotes><footnote/></footnotes><auteurs/><published>1996-07-01 00:00:00</published><modified>1995-06-13 00:00:00</modified><editiondate>1996-07-01</editiondate><htmlpath>https://denhollander.info/artikel/4985</htmlpath></article>
</articles></edition>
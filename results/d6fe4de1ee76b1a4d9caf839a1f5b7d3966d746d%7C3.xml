<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1996</searchword><id>4930</id><udhid>UDH:TvAR/4930</udhid><titel>Staat der Nederlanden / S.J. Kuilboer (TvAR 1996/4790)</titel><searchwords><searchword>TvAR 1/1996</searchword><searchword>TvAR 1996/4790</searchword><searchword>UDH:TvAR/4930</searchword></searchwords><attachments><attachment><name>1996_nr 1_Rechtspraak_4790.pdf</name><extention>pdf</extention><url>https://denhollander.info/download/4871/ci</url></attachment></attachments><inleiding>Ruilverkavelingswet 1954, art. 51,&#13;
54,99,100,115,116,117 art. 1401 (oud), Burgerlijk Wetboek&#13;
&#13;
In de Ruilverkavelingswet 1954 (Rvkwet) is aan de plaatselijke commissie geen rechtsper-soonlijkheid toegekend; zij kan dan ook niet op eigen naam worden aangesproken ter zake van aansprakelijkheid uit onrechtmatige daad (HR 10 februari 1984, NJ 1985,102). Dit laat evenwel onverlet dat de plaatselijke commissie moet worden aangemerkt als een orgaan van de Staat, hetgeen meebrengt dat onrechtmatige gedragingen van de plaatselijke commissie hebben te gelden als onrechtmatige daad van de Staat. De omstandigheid dat de plaatselijke commissie ingevolge artikel 51, eerste lid Rvkwet wordt benoemd door Gedeputeerde Staten doet hieraan niet af. Het voorgaande strookt ook met de omstandigheid dat anders ter zake van feiten als hier gesteld in het geheel geen schadevergoeding zou kunnen worden gevorderd, welk resultaat moeilijk te aanvaarden zou zijn. De artikelen 115 tot en met 117 Rvkwet hebben niet de strekking dat de gevolgen van een door de Staat gepleegde onrechtmatige daad zouden worden omgeslagen over de eigenaren van kavels die daaraan part noch deel hebben gehad. De schadevergoedingen die op voet van de artikelen 116 en 117 ten laste kunnen worden gebracht van de eigenaren van de in de ruilverkaveling begrepen kavels, vinden hun grond, niet in een aansprakelijkheid uit onrechtmatige daad, maar in de omstandigheid dat het hierbij steeds gaat om schade veroorzaakt door werken en maatregelen uitgevoerd omdat het belang der ruilverkaveling zulks vordert. Met dit verschil in rechtsgrond tussen enerzijds de aansprakelijkheid uit art. 1401 en anderzijds de schadevergoedingen bedoeld in de Ruilverkavelingswet zou niet stroken de bepleite exclusiviteit van de in de Ruilverkavelingswet aangegeven rechtsgang met betrekking tot vergoeding van schade verband houdend met de uitvoering van een ruilverkaveling.&#13;
(Daar de juridische positie van de landinrichtingscommissie in de Landinrichtingswet gelijk is aan de juridische positie van de plaatselijke commissie in de Ruilverkavelingswet 1954, mag worden aangenomen dat de uitspraak van de Hoge Raad ook geldt voor landinrichtingscommissies).</inleiding><content>Staat der Nederlanden (Ministerie van Land-bouw, Natuurbeheer en Visserij), gevestigd te 's-Gravenhage, eiser in cassatie, incidenteel verweerder,&#13;
tegen&#13;
S.J. Kuilboer, wonende te Sint Pancras, ver-weerder in cassatie, incidenteel eiser;&#13;
(enz.)&#13;
3. Uitgangspunten in cassatie&#13;
3.1. In cassatie kan van het volgende worden&#13;
uitgegaan:&#13;
(i) In het kader van de ruilverkaveling 'Geestmerambacht' heeft Kuilboer zowel hem in eigendom toebehorende als door hem ge-pachte grond ingebracht en zijn hem andere gronden in eigendom en in pacht toebedeeld. Zowel de door hem ingebrachte als aan hem toebedeelde grond was gekwalificeerd als tuinbouwgrond. De akte van toedeling is op 30 mei 1979 ingeschreven in de openbare re-gisters.&#13;
(ii) Omtrent de toedeling was al in 1971 overeenstemming bereikt tussen Kuilboer en de plaatselijke commissie. De aan Kuilboer toebedeelde grond is hem in 1973 in voorlo-pig gebruik gegeven, nadat daar in 1972 een drainagesysteem was aangelegd in het kader van de ruilverkaveling. Vanaf 1973 is Kuil-boer op de gronden aardappelen, bieten, uien, kool en dergelijke gaan telen. Vanaf 1978 is&#13;
Landinrichting&#13;
als gevolg van wateroverlast schade opgetre-den aan de gewassen.&#13;
(iii) De lijst der geldelijke regelingen als bedoeld in art. 99 en volgende van de Ruil-verkavelingswet 1954 was in 1976 ter inzage gelegd; bezwaren tegen deze lijst hadden bin-nen 30 dagen na 1 juli 1976 moeten zijn inge-diend.&#13;
(iv) In het najaar van 1980 heeft Kuilboer op een gedeelte van zijn kavel tussendrainage laten aanleggen.&#13;
(v) In 1983 heeft Kuilboer de drainage van de gehele kavel vernieuwd. Op 6 september 1982 heeft de Landinrichtingsdienst van het Ministerie van Landbouw en Visserij een be-drag van f 31 012, 50 aan Kuilboer betaald; daarvan was f 15 000 bedoeld als bijdrage voor de drainagekosten en het restant als ver-goeding van oogstschade.&#13;
(vi) Bij stuitingsexploit van 21 maart 1983 heeft Kuilboer aanspraak gemaakt op de wet-telijke rente vanaf 5 januari 1984 over de door hem van de Staat gevorderde schadevergoe-ding.&#13;
(vii) Vanaf het begin van de jaren zeventig tot in 1981 werd uit de polder 'Kleimeer' zand weggezogen, welk zand voor een deel is gebruikt bij de aanleg van wegen in het kader van genoemde ruilverkaveling. Op de plaats waar het zand is weggezogen, is een recreatie-plas aangelegd met thans een oppervlakte van circa 66 ha en een maximale diepte van circa 22 meter. De plas staat in open verbinding met het Noord-Hollands Kanaal. In 1977 heeft de plas het zogeheten Schermerboezem-peil gekregen. De kavel van Kuilboer is aan de Noord-oostelijke zijde slechts door een weg en een smalle strook grond van de plas gescheiden.&#13;
3.2. Kuilboer heeft zijn vordering tot scha-devergoeding gegrond op: primair het sys-teem van de Ruilverkavelingswet 1954, subsidiair art. 1401 (oud) BW, aangezien naar het oordeel van Kuilboer de advisering tot toedeling en de toedeling van de onvoldoende gedraineerde en aan de recreatiepias grenzen-de grond aan Kuilboer, door respectievelijk de Landinrichtingsdienst en de plaatselijke com-missie, jegens Kuilboer onrechtmatig was, en meer subsidiair de stelling dat de Staat on-rechtmatig handelt door de schade niet te ver-goeden, niettegenstaande het feit dat de ruilverkaveling en de aanleg van de recreatie-plas berustten op het initiatief van de overheid en zij het openbaar belang dienen.&#13;
De Rechtbank heeft geoordeeld dat de Landinrichtingsdienst en de plaatselijke com-missie onrechtmatig hebben gehandeld jegens Kuilboer en dat de Staat deswege gehouden is tot vergoeding van de schade die Kuilboer daardoor geleden heeft. De Rechtbank heeft de zaak vervolgens naar de rol verwezen op-dat partijen zich nader zouden kunnen uitlaten omtrent de omvang van de schade.&#13;
Op het door de Staat ingesteld hoger be-roep heeft het hof beslist dat weliswaar Kuil-boers vordering in beginsel op art. 1401 kan worden gebaseerd, maar dat niet zonder meer ervan kan worden uitgegaan dat causaal ver-band bestaat tussen de aan de Staat verweten handelwijze en de door Kuilboer gestelde schade. Het hof heeft de Staat toegelaten te-genbewijs te leveren tegen het vermoeden dat de aan Kuilboer toegedeelde grond als gevolg van de aanleg van het Kleimeer hydrologisch is aangetast.&#13;
4. Beoordeling van het middel in het princi-paal beroep&#13;
4.1. Onderdeel Ia richt een rechtsklacht tegen 's hofs oordeel dat de plaatselijke commissie is aan te merken als een orgaan van de Rijks-overheid (rov. 7).&#13;
Het onderdeel faalt. In de Ruilverkave-lingswet 1954 is aan de plaatselijke commis-sie, die ingevolge art. 51 is belast met de uitvoering van een ruilverkaveling, geen rechtspersoonlijkheid toegekend; zij kan dan ook niet op eigen naam worden aangesproken ter zake van aansprakelijkheid uit onrechtma-tige daad (HR 10 februari 1984, NJ 1985, 102). Dit laat evenwel onverlet dat de plaatse-lijke commissie moet worden aangemerkt als een orgaan van de Staat, hetgeen meebrengt dat onrechtmatige gedragingen van de plaat-selijke commissie hebben te gelden als on-rechtmatige daad van de Staat. Hiervoor pleit vooreerst dat de financiÃ«le afwikkeling van een ruilverkaveling verloopt via de Staat en de plaatselijke commissie krachtens art. 99 belast is met het opmaken van de lijst der gel-delijke regelingen die ingevolge art. 100 sub 6 mede omvatten de daar vermelde schadever-goedingen, 's Hofs oordeel dat de plaatselijke commissie moet worden aangemerkt als een orgaan van de Staat, wordt voorts mede ge-rechtvaardigd door de omstandigheid dat uit tal van bepalingen van de Ruilverkavelings-wet 1954 blijkt dat de plaatselijke commissie is onderworpen aan een bestuursorgaan van de Staat, te weten de Centrale Cultuurtechni-&#13;
sche Commissie. De omstandigheid dat de plaatselijke commissie ingevolge art. 51 lid 1 wordt benoemd door Gedeputeerde Staten kan aan de juistheid van 's hofs door het on-derdeel bestreden oordeel niet afdoen.&#13;
Het voorgaande strookt ook met de om-standigheid dat anders - mede in het licht van hetgeen hierna onder 5 zal worden overwogen - ter zake van feiten als hier gesteld in het ge-heel geen schadevergoeding zou kunnen wor-den gevorderd, welk resultaat moeilijk te aanvaarden zou zijn.&#13;
4.2. (...)&#13;
4.3. Onderdeel Ha bestrijdt 's hofs oordeel (rov. 11) dat het systeem van de artikelen 115 tot en met 117 van de Ruilverkavelingswet niet uitsluit dat de Staat aansprakelijk is uit hoofde van art. 1401. Het onderdeel voert daartoe aan dat schade als bedoeld in art. 54 lid 6 Ruilverkavelingswet - maar ook andere schade verband houdend met de (uitvoering van de) ruilverkaveling in rechte slechts kan worden gevorderd - met uitsluiting van een andere rechtsgang - op de wijze als voorzien in de Ruilverkavelingswet.&#13;
Het onderdeel is tevergeefs voorgesteld. Het hof heeft overwogen dat de artikelen 115 tot en met 117 'niet de strekking hebben dat de gevolgen van een door de Staat gepleegde onrechtmatige daad zouden worden omgesla-gen over de eigenaren van de kavels die daar-aan part noch deel hebben gehad'. Dit oordeel is juist. De schadevergoedingen die op de voet van de art. 116 en 117 ten laste kunnen worden gebracht van de eigenaren van de in de ruilverkaveling begrepen kavels, vinden hun grond, niet in een aansprakelijkheid uit onrechtmatige daad, maar in de omstandig-heid dat het hierbij steeds gaat, zoals bijvoor-beeld in de leden 1, 3, 4 en 5 van art. 54, om schade veroorzaakt door werken en maatrege-len uitgevoerd omdat 'het belang der ruilver-kaveling zulks vordert'. Met dit verschil in rechtsgrond tussen enerzijds de aansprakelijk-heid uit art. 1401 en anderzijds de schadever-goedingen bedoeld in de Ruilverkavelingswet zou niet stroken de door het onderdeel beplei-te exclusiviteit van de in de Ruilverkavelings-wet aangegeven rechtsgang met betrekking tot vergoeding van schade verband houdend met de uitvoering van een ruilverkaveling.&#13;
4.4. (...)&#13;
4.5. (...)&#13;
4.6. (...)&#13;
4.7. Onderdeel IV strekt ten betoge dat het hof het beginsel van de 'agrarische gelijkge-&#13;
rechtigheid' heeft miskend door te oordelen dat Kuilboer redelijkerwijs erop mocht ver-trouwen dat de hem toegewezen kavel in prin-cipe de geschiktheid zou bezitten voor het gebruik als tuinbouwgrond. Het onderdeel voert daartoe aan dat de door Kuilboer inge-brachte gronden goeddeels moeilijk te bewer-ken pikkleigronden en delgronden waren.&#13;
Het onderdeel faalt. Het hof heeft zijn oor-deel dat Kuilboer mocht vertrouwen dat de hem toegewezen kavel in principe geschikt was voor tuinbouw, gegrond op hetgeen bij de betrokkenen bekend was omtrent het gebruik dat Kuilboer wilde maken van de hem toege-wezen kavel. Het door het onderdeel ingeroe-pen beginsel behoefde het hof daarvan niet te weerhouden, 's Hofs oordeel geeft derhalve niet blijk van een onjuiste rechtsopvatting; in het licht van de gedingstukken is het geens-zins onbegrijpelijk. Het behoefde niet nader te worden gemotiveerd.&#13;
4.8. Onderdeel V kan bij gebrek aan be lang niet tot cassatie leiden. De vraag of, zoals door de Staat gesteld, sprake is van eigen schuld aan de zijde van Kuilboer omdat de verdichting van de grond aan Kuilboer zelf te wijten zou zijn, dient nog aan de orde te ko men in het verdere verloop van de procedure.&#13;
4.9. (...)&#13;
5. Beoordeling van het middel in het inciden teel beroep&#13;
Het middel keert zich tegen 's hofs verwer-ping van de tweede incidentele appelgrief, welke grief inhield dat, anders dan de Recht-bank heeft geoordeeld, de aansprakelijkheid van de Staat in het onderhavige geval kan worden gebaseerd op het systeem van de Ruilverkavelingswet, zoals dat meer in het bijzonder blijkt uit de artikelen 51 lid 6, 54 lid&#13;
6, 115 en 116.&#13;
Het middel faalt. Het hof heeft terecht ge-oordeeld dat een vordering als de onderhavige niet op het stelsel van de Ruilverkavelingswet kan worden gebaseerd, doch slechts op een onrechtmatige daad van de Staat op de voet van hetgeen hiervoor in 4.1 werd overwogen.&#13;
6. Beslissing De Hoge Raad:&#13;
verwerpt het principaal en het incidenteel beroep;&#13;
enz.</content><legacyfootnotes/><footnotes><footnote/></footnotes><auteurs/><published>1996-01-01 00:00:00</published><modified>1994-10-13 00:00:00</modified><editiondate>1996-01-01</editiondate><htmlpath>https://denhollander.info/artikel/4930</htmlpath></article>
</articles></edition>
<edition><articles><article><jaar>2016</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2016</searchword><id>12827</id><udhid>UDH:TvAR/12827</udhid><titel>Wetgeving en literatuur</titel><searchwords><searchword>TvAR 3/2016</searchword><searchword>UDH:TvAR/12827</searchword></searchwords><attachments><attachment><name>17959.pdf</name><extention>pdf</extention><url>https://denhollander.info/download/17959/ci</url></attachment></attachments><inleiding/><content>&lt;h2&gt;Pacht&lt;/h2&gt;&lt;h4&gt;Tekst en commentaar&lt;/h4&gt;&lt;p&gt;Van Tekst en Commentaar Pachtrecht (door Heisterkamp en Valk) is een nieuwe, vierde druk verschenen. De stand van zaken is bijgewerkt tot 15 november 2015. Het boek kost € 75 (Kluwer).&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De Eerste Kamer heeft een eindverslag uitgebracht over het wetsvoorstel Omgevingswet (&lt;span class="italic"&gt;Kamerstukken I&lt;/span&gt; 2015/16, 33 962, I).&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natura 2000&lt;/h4&gt;&lt;p&gt;Naar aanleiding van de uitspraak van de Afdeling bestuursrechtspraak van de Raad van State van 4 februari 2015 (waarin niet werd uitgesloten dat voor het weiden van vee en het bemesten van grond een NB-wetvergunning nodig was) is nu het Besluit vergunningen Natuurbeschermingswet 1998 gewijzigd. In een nieuw art. 3a wordt vastgesteld dat een vergunning voor deze activiteiten niet nodig is. In de toelichting wordt uitvoerig betoogd dat deze regeling niet in strijd is met de Habitatrichtlijn (&lt;span class="italic"&gt;Stb.&lt;/span&gt; 2016, 75). In het advies over het ontwerp was de Raad van State wel wat voorzichtiger (&lt;span class="italic"&gt;Stcrt&lt;/span&gt; 2016, nr. 7166).&lt;/p&gt;&lt;h4&gt;PAS&lt;/h4&gt;&lt;p&gt;‘Opgepast! Bestemmingsplannen en de PAS(ssende beoordeling)’ is de titel van een artikel van H.E. Woldendorp in &lt;span class="italic"&gt;Bouwrecht&lt;/span&gt;, februari 2016, p. 57 e.v. De conclusie: het bestemmingsplan kan alleen maar restrictief zijn.&lt;/p&gt;&lt;h2&gt;Marktordening&lt;/h2&gt;&lt;h4&gt;Brancheorganisaties&lt;/h4&gt;&lt;p&gt;Enkele brancheorganisaties hebben gevraagd om verbindend verklaring van besluiten. Het gaat om de BO Aardappelen en overige akkerbouwgewassen (verbindend verklaring van het verrichten van onderzoeken ter uitvoering van het Gezamenlijk programma Onderzoek en Innovatie voor de periode die loopt van 1 januari 2016 tot en met 31 december 2020); een vergelijkbaar Programma van de BO Granen en van de BO Suiker. Verbindendverklaring brengt mee dat niet aangesloten bedrijven verplicht worden om zich te registreren bij de brancheorganisaties en dat zij zullen moeten meebetalen aan de programma’s. Tegen de voorgenomen besluiten van de staatssecretaris kunnen bezwaarschriften worden ingediend. (&lt;span class="italic"&gt;Kamerstukken II&lt;/span&gt; 2015/16, 33 910, nr. 25 met bijlagen). Intussen vindt de behandeling van de Wet opheffing bedrijfslichamen voortvarend plaats door de Eerste Kamer (&lt;span class="italic"&gt;Kamerstukken I&lt;/span&gt; 2015/16. 33 910, D).&lt;/p&gt;&lt;h4&gt;Vergroening&lt;/h4&gt;&lt;p&gt;In Europa wordt een review gehouden over de vergroeningsmaatregelen GLB. Deze review van de vergroening is gericht op verbetering en vereenvoudiging van de gedelegeerde verordening (Verordening (EU) nr. 639/2014) en de uitvoeringsverordening (Verordening (EU) nr. 641/2014). Om die reden concentreren de voorstellen in het paper zich op het verlagen van de administratieve lasten voor zowel boeren als betaalorganen (&lt;span class="italic"&gt;Kamerstukken II&lt;/span&gt; 2015/16, 28 626, nr. 234).&lt;/p&gt;&lt;h2&gt;Dieren&lt;/h2&gt;&lt;h4&gt;Pelsdieren&lt;/h4&gt;&lt;p&gt;Door de Nederlandse Federatie van Edelpelsdierenhouders is cassatieberoep ingesteld tegen het arrest van het Hof Den Haag van 10 november 2015. Dat deelt de regering mee in &lt;span class="italic"&gt;Kamerstukken II&lt;/span&gt; 2015/16, 30 826, nr. 43. Intussen wordt de wet wel gehandhaafd: de NVWA is op pad gestuurd om de aantallen dieren te controleren. Na de uitspraak in cassatie is een complete handhavingspraktijk mogelijk – aldus een optimistische staatssecretaris – omdat dan ook de mogelijkheid van bestuursdwang en dwangsom in de wet zullen zijn opgenomen. Een wetsvoorstel daartoe is aangekondigd.&lt;/p&gt;&lt;h4&gt;Toekomst&lt;/h4&gt;&lt;p&gt;Ed Nijpels is gevraagd een commissie te leiden die zich gaat buigen over de toekomst van de veehouderij. Specifiek gaat het om het verbeteren van de economische perspectieven, verdere verduurzaming en versterking van het maatschappelijk draagvlak. Daarmee wordt een vervolg gegeven aan het advies «Al het vlees duurzaam in 2020» van de Commissie Van Doorn. (&lt;span class="italic"&gt;Kamerstukken II&lt;/span&gt; 2015/16, 28 973, nr. 170).&lt;/p&gt;&lt;h4&gt;Houdverbod&lt;/h4&gt;&lt;p&gt;In een brief aan de Tweede Kamer gaat de regering in op de werking van het houdverbod van dieren als sanctie op mishandeling en verwaarlozing. Nu kan deze maatregel als voorwaarde worden opgelegd bij een strafsanctie. Onderzocht wordt of het ook als zelfstandige maatregel kan worden ingevoerd. (&lt;span class="italic"&gt;Kamerstukken II&lt;/span&gt; 2015/16, 28 286, nr. 853).&lt;/p&gt;&lt;h4&gt;Weidegang&lt;/h4&gt;&lt;p&gt;Er is een reactie van het kabinet op de initiatiefnota Weidegang. De regering wil weidegang wel stimuleren (onder andere met subsidies) maar een recht op weidegang niet in de Wet dieren opnemen. (&lt;span class="italic"&gt;Kamerstukken II&lt;/span&gt; 2015/16, 34 313, nr. 4).&lt;/p&gt;&lt;h4&gt;Insecten&lt;/h4&gt;&lt;p&gt;Insecten voor menselijke consumptie vallen onder de EU-Verordening «Novel Foods»; dit is de verantwoordelijkheid van de Minister van VWS. Per 1 januari jl. is een gewijzigde Verordening «Novel Foods» van kracht geworden. Deze gewijzigde verordening heeft de bestaande onduidelijkheid omtrent (hele) insecten als novel food weggenomen en heeft bovendien een aantal procedures vereenvoudigd en versneld, aldus de regering in &lt;span class="italic"&gt;Kamerstukken II&lt;/span&gt; 2015/16, 33 043, nr. 64.&lt;/p&gt;&lt;h2&gt;Planten&lt;/h2&gt;&lt;h4&gt;Asperge&lt;/h4&gt;&lt;p&gt;De ‘Brabantse Wal asperge’ is ingeschreven in het register van beschermde oorsprongsbenamingen en beschermde geografische aanduidingen &lt;span class="italic"&gt;PB &lt;/span&gt;L40 van 17-2-2016, p. 4.&lt;/p&gt;&lt;h2&gt;Milieurecht&lt;/h2&gt;&lt;h4&gt;Fosfaatquotum&lt;/h4&gt;&lt;p&gt;Op 3 maart 2016 heeft de staatssecretaris een brief gestuurd naar de Tweede Kamer met een verdere invulling van het stelsel van fosfaatrechten. De beoogde inwerkingtreding is 1 januari 2017. De belangrijkste punten uit de brief:&lt;/p&gt;&lt;ul&gt;&lt;li class="streepjes"&gt;Het aantal aanwezige koeien op 2 juli 2015 geldt als referentie voor de toedeling van rechten.&lt;/li&gt;&lt;li class="streepjes"&gt;Bij de toedeling wordt een generieke korting toegepast van 4-8 %. &lt;/li&gt;&lt;li class="streepjes"&gt;Extensieve bedrijven ontvangen extra rechten.&lt;/li&gt;&lt;li class="streepjes"&gt;De fosfaatrechten zijn vrij overdraagbaar.&lt;/li&gt;&lt;li class="streepjes"&gt;Bij overdracht wordt 10 procent van de rechten afgeroomd. Deze rechten komen in een fosfaatbank. Zodra de totale fosfaatproductie onder het plafond komt kunnen deze rechten via een tender worden uitgegeven. Deze zijn niet overdraagbaar.&lt;/li&gt;&lt;li class="streepjes"&gt;Voor knelgevallen komt er een beperkte regeling. Bij 'knelgevallen' is er bijvoorbeeld sprake van ziekte van de ondernemer of de dieren waardoor het aantal dieren op de peildatum lager is en bedrijven die op 2 juli 2015 onomkeerbare financiële verplichtingen waren aangegaan. De knelgevallen worden slechts gedeeltelijk gecompenseerd.&lt;/li&gt;&lt;/ul&gt;&lt;p&gt;(&lt;span class="italic"&gt;Kamerstukken II&lt;/span&gt; 2015/16, 33 979, nr. 108).&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;Ook in de landbouw is het Nederlands voorzitterschap op gang gekomen: de eerste Landbouw- en Visserij raad die Nederland voorzit is die van 15 februari 2016. Op de agenda staan onder meer het werkprogramma, antibiotica, de markt voor zuivel en varkensvlees, internationale handel in landbouwproducten (&lt;span class="italic"&gt;Kamerstukken II&lt;/span&gt;&lt;span class="unknown"&gt; 2015/16, 21 501-32, nr. 839&lt;/span&gt;).&lt;/p&gt;&lt;h2&gt;Rechtspersonen&lt;/h2&gt;&lt;h4&gt;Personenvennootschappen&lt;/h4&gt;&lt;p&gt;‘De positie van de vennootschap onder firma’ is de titel van een uitgave vanwege het Instituut voor Ondernemingsrecht, geschreven door P.P.D. Mathey-Bal. ‘Dit boek biedt een integraal overzicht van het rechtsregime dat van toepassing is op de VOF en haar vennoten. Het is voor de praktijk waardevol en draagt bij aan de verdere rechtsontwikkeling op het terrein van het personenvennootschapsrecht’ aldus Kluwer. Kost € 76,50.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Vermogensrendementsheffing&lt;/h4&gt;&lt;p&gt;De regering is het niet eens met de conclusie van de Advocaat-generaal van de Hoge Raad over de heffing in box 3. Men heeft daarover een brief gestuurd naar de Hoge Raad. In de reactie staat dat de vermogensrendementsheffing naar de mening van de regering valt binnen de ruime beoordelingsmarge die de wetgever toekomt. De Hoge Raad heeft op 3 april 2015 een arrest gewezen waarin is beslist dat het forfaitaire stelsel van box 3 in beginsel geen inbreuk vormt op het eigendomsrecht (nr. 13/04247). De zaak waar de conclusie op ziet ligt in cassatie voor bij de Hoge Raad. Het kabinet wacht het arrest hierover af. (&lt;span class="italic"&gt;Kamerstukken II&lt;/span&gt; 2015/16, 34 302, nr. 112).&lt;/p&gt;&lt;h2&gt;Diversen&lt;/h2&gt;&lt;h4&gt;Groen onderwijs&lt;/h4&gt;&lt;p&gt;De OESO kwalificeert de Nederlandse agrofoodsector als sterk, met een innovatief en exportgeoriënteerd karakter. De algemene beleidsomgeving in Nederland is één van de meest gunstige voor investeringen in kennis en innovatie. Tevens is de Nederlandse agrofoodsector een sterke speler op de wereldmarkt. Het Nederlandse agrarisch onderwijs staat volgens de OESO aan de wereldtop. Er wordt volop geïnnoveerd en de onderzoeksagenda’s zijn vraaggestuurd. De sterke verbindingen en samenwerking tussen overheid, onderwijs, onderzoek en het bedrijfsleven vormen de kracht van het systeem. Volgens de OESO staat de agrofoodsector voor grote uitdagingen. De groeiende wereldbevolking vraagt om een verdere productiviteitsstijging. Tegelijkertijd moet de druk op het milieu en de natuurlijke hulpbronnen omlaag. Het vraagt van Nederland extra inspanningen om voorop te blijven (&lt;span class="italic"&gt;Kamerstukken II&lt;/span&gt; 2015/16, 34 284, nr. 7).&lt;/p&gt;&lt;h4&gt;Gegevens&lt;/h4&gt;&lt;p&gt;De artikelen I, onderdeel B, en II, onderdeel B, van de Wet van 1 december 2011 tot wijziging van de Landbouwwet en de Meststoffenwet (elektronisch verstrekken van gegevens) (Stb. 2011, 626) treden in werking met ingang van 1 maart 2016 (&lt;span class="italic"&gt;Stb.&lt;/span&gt; 2016, 89). De Regeling landbouwtelling en gecombineerde opgave 2016 is gepubliceerd in &lt;span class="italic"&gt;Stcrt&lt;/span&gt;. 2016, 11633.&lt;/p&gt;</content><legacyfootnotes/><footnotes><footnote/></footnotes><auteurs/><published>2016-03-21 13:42:43</published><modified>2016-03-21 13:42:43</modified><editiondate>2016-03-21</editiondate><htmlpath>https://denhollander.info/artikel/12827</htmlpath></article>
</articles></edition>
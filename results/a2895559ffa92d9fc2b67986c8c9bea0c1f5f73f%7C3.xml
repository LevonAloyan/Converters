<edition><articles><article><jaar>2005</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2005</searchword><id>4212</id><udhid>UDH:TvAR/4212</udhid><titel>Uitspraak zaaknr. kc 03-24 (TvAR 2005/5266)</titel><searchwords><searchword>TvAR 3/2005</searchword><searchword>TvAR 2005/5266</searchword><searchword>UDH:TvAR/4212</searchword></searchwords><attachments><attachment><name>2005_nr 3_Rechtspraak_5266.pdf</name><extention>pdf</extention><url>https://denhollander.info/download/4171/ci</url></attachment></attachments><inleiding>Overtreding artikel 3 lid 1 van de &#13;
Verordening HPA knolcyperus 2003</inleiding><content>1. De procedure&#13;
Op 23 januari 2004 heeft het Tuchtgerecht een&#13;
schriftelijke verklaring ontvangen van de&#13;
voorzitter van het Hoofdproductschap Akkerbouw&#13;
met nummer kc03-24 en een bijgevoegd&#13;
berechtingsrapport waarmee deze zaak bij het&#13;
Tuchtgerecht aanhangig is gemaakt.&#13;
Op 30 maart 2004 heeft het onderzoek ter zitting&#13;
plaatsgevonden. Betrokkene L. heeft&#13;
namens de B.V. de zaak nader toegelicht.&#13;
Namens de voorzitter van het Hoofdproductschap&#13;
Akkerbouw heeft mevrouw mr. O.D.&#13;
van der Vliet de zaak nader toegelicht.&#13;
2. De schriftelijke verklaring en het&#13;
berechtingsrapport&#13;
De B.V. wordt ten laste gelegd:&#13;
Overtreding van artikel 3 lid 1 van de Veror-&#13;
dening HPA knolcyperus 2003 door het telen&#13;
van akkerbouwgewassen, waarvan de ondergrondse&#13;
delen worden geoogst of meegeoogst,&#13;
op een perceel waarop de aanwezigheid van&#13;
knolcyperus is aangetoond.&#13;
Het berechtingsrapport is 16 december 2003&#13;
opgemaakt door L. Seunninga, toezichthouder&#13;
HPA. Het berechtingsrapport bevat een&#13;
verklaring van betrokkene alsmede een aantal&#13;
bijlagen.&#13;
3. De betrokken regelgeving&#13;
Het Hoofdproductschap Akkerbouw heeft de&#13;
Verordening HPA knolcyperus 2003 vastgesteld.&#13;
Doelstelling is de bestrijding van knolcyperus&#13;
en het zoveel mogelijk voorkomen&#13;
van de verspreiding van knolcyprus. Knolcyperus&#13;
is een hardnekkig onkruid dat in een&#13;
aantal land- en tuinbouwgewassen schade kan&#13;
veroorzaken. Indien knolcyperus wordt aangetroffen&#13;
geldt een teeltverbod van bepaalde&#13;
gewassen en is de ondernemer verplicht de&#13;
knolcyperus te bestrijden. In de verordening&#13;
is verder geregeld op welke wijze ondernemers&#13;
in kennis worden gesteld van een teeltverbod&#13;
en van de opheffing daarvan. Tevens wordt&#13;
aan de desbetreffende ondernemers voorgeschreven&#13;
hoe de knolcyperus bestreden moet&#13;
worden. Op overtreding van het bepaalde bij&#13;
of krachtens deze verordening worden tuchtrechtelijke&#13;
maatregelen gesteld.&#13;
4. De vaststaande feiten&#13;
Op grond van de stukken en het onderzoek&#13;
ter zitting zijn in deze zaak de volgende feiten&#13;
en omstandigheden voor het Tuchtgerecht&#13;
vast komen te staan:&#13;
– In 1995 is onderhavig perceel besmetverklaard&#13;
met knolcyperus met uitzondering&#13;
van een strook zoals aangegeven op de&#13;
situatieschets behorende bij het berechtingsrapport;&#13;
– het Hoofdproductschap Akkerbouw heeft&#13;
op 16 juli 1998 een brief gestuurd naar de&#13;
B.V. met de inhoud dat de knolcyperusbesmetting&#13;
was uitgebreid. De bijbehorende&#13;
schets laat zien dat het teeltverbod voor&#13;
het hele perceel ging gelden. De brief en de&#13;
schets zijn als bijlagen bij het berechtingsrapport&#13;
toegevoegd;&#13;
– de B.V. heeft in 2003 bieten geteeld op&#13;
onderhavig perceel;&#13;
– omstreeks 2 juli 2003 is door de toezichthouder&#13;
HPA de overtreding geconstateerd.&#13;
5. Standpunt betrokkene&#13;
Betrokkene was op de hoogte van de besmetverklaring&#13;
van 1995 waarbij een strook was&#13;
uitgezonderd. Hij stelt de brief van 16 juli&#13;
1998 betreffende de uitbreiding van de knolcyperusbesmetting&#13;
niet ontvangen te hebben en&#13;
derhalve niet op de hoogte te zijn geweest van&#13;
de uitbreiding. Hij geeft aan over voldoende&#13;
grond te beschikken. Als hij van de besmetting&#13;
op de hoogte was geweest had hij de bieten&#13;
elders kunnen zaaien. Betrokkene verklaart&#13;
het jaar voordat de bieten gezaaid zijn het perceel&#13;
3 á 4 keer met roundup te hebben gespoten.&#13;
Hij geeft aan dat er bijna geen knolcyperus&#13;
meer in het perceel te vinden is.&#13;
6. Standpunt Hoofdproductschap&#13;
Akkerbouw&#13;
Het Hoofdproductschap Akkerbouw geeft aan&#13;
dat er in 1998 diverse brieven naar de B.V. zijn&#13;
gestuurd betreffende de uitbreiding van de&#13;
besmetting. Volgens het Hoofdproductschap&#13;
geeft L. dat in de schriftelijke verklaring, die&#13;
deel uitmaakt van het berechtingsrapport, ook&#13;
toe.&#13;
7. De beoordeling&#13;
Met betrekking tot de brieven van 16 juli 1998&#13;
overweegt het Tuchtgerecht het volgende. Het&#13;
Tuchtgerecht gaat ervan uit dat het Hoofdproductschap&#13;
Akkerbouw de brieven heeft&#13;
verstuurd. Het Tuchtgerecht ziet geen aanleiding&#13;
aan te nemen dat de brieven niet zijn&#13;
ontvangen door betrokkene. Dit mede gezien&#13;
de verklaring die betrokkene heeft afgelegd.&#13;
Het feit dat betrokkene het hele perceel 3 á 4&#13;
maal met roundup heeft behandeld geeft het&#13;
Tuchtgerecht mede aanleiding aan te nemen&#13;
dat het hele perceel knolcyperus bevatte.&#13;
Het voorgaande in aanmerking genomen acht&#13;
het Tuchtgerecht het ten laste gelegde bewezen&#13;
en stelt daarmee de overtreding van artikel&#13;
3 lid 1 van de Verordening HPA knolcyperus&#13;
2003 vast.&#13;
8. De beslissing&#13;
Het Tuchtgerecht legt, gelet op de ernst van&#13;
het feit en de omstandigheden van de zaak aan&#13;
de B.V. een geldboete op van € 375.</content><legacyfootnotes/><footnotes><footnote/></footnotes><auteurs/><published>2005-03-01 00:00:00</published><modified>2005-03-01 00:00:00</modified><editiondate>2005-03-01</editiondate><htmlpath>https://denhollander.info/artikel/4212</htmlpath></article>
</articles></edition>
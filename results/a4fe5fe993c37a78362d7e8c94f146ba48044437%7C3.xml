<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/1999</searchword><id>4821</id><udhid>UDH:TvAR/4821</udhid><titel>Voncken / Cordeweners (TvAR 1999/4958)</titel><searchwords><searchword>TvAR 7/8/1999</searchword><searchword>TvAR 1999/4958</searchword><searchword>UDH:TvAR/4821</searchword></searchwords><attachments><attachment><name>1999_nr 78_Rechtspraak_4958.pdf</name><extention>pdf</extention><url>https://denhollander.info/download/4763/ci</url></attachment></attachments><inleiding>Pachtwet art. 49&#13;
Wetboek van Burgerlijke Rechtsvordering&#13;
art. 254-1° jo. 256 lid 1, art. 332&#13;
&#13;
Tussenarrest 7 mei 1996: De pachter en de&#13;
voorgestelde pachter exploiteren in maatschap&#13;
een akkerbouwbedrijf en een melkveehouderijbedrijf.&#13;
Volgt comparitie van partijen.&#13;
Eindarrest 30 september 1997: Verpachter is&#13;
overleden. De grond in geschil is toebedeeld&#13;
aan zijn weduwe. Hoewel zij thans moet worden&#13;
beschouwd als de verpachtster, is deze&#13;
procedure op naam van de overleden pachter&#13;
voortgezet aangezien van een betekening van&#13;
schorsing van het geding niet is gebleken. De&#13;
verpachter heeft niet alleen de pachter maar&#13;
ook de voorgestelde pachter in hoger beroep&#13;
gedagvaard. De voorgestelde pachter is echter&#13;
in de procedure in eerste aanleg geen procespartij&#13;
geweest en evenmin partij bij de pachtovereenkomst&#13;
welke aan de vordering tot&#13;
indeplaatsstelling ten grondslag ligt. De verpachter&#13;
dient derhalve in zijn hoger beroep&#13;
niet-ontvankelijk te worden verklaard voor&#13;
zover dit is ingesteld tegen de voorgestelde&#13;
pachter. Uit de verklaringen (tijdens de comparitie)&#13;
van de pachter en de voorgestelde&#13;
pachter blijkt dat laatstgenoemde de vereiste&#13;
vakbekwaamheid bezit. Niet gezegd kan&#13;
worden dat de pachter onvoldoende waarborgen&#13;
voor een behoorlijke bedrijfsvoering&#13;
biedt. De voorgestelde pachter oefent reeds&#13;
geruime tijd in maatschapsverband met zijn&#13;
vader de landbouw uit, terwijl de vader (grotendeels)&#13;
arbeidsongeschikt is en de leeftijd&#13;
van 65 jaren heeft bereikt. Een verdere&#13;
afbouw door de vader is allerminst onaannemelijk.&#13;
Het bedrijf wordt serieus en vakbekwaam&#13;
geëxploiteerd. Het heeft nauwelijks&#13;
een schuldenlast, terwijl de zoon bovendien&#13;
neveninkomsten heeft als melkmonsternemer.&#13;
Er is geen enkele reden om aan de ernst van&#13;
het voornemen van de zoon tot opvolging in&#13;
het bedrijf te twijfelen. De omstandigheden&#13;
rond de verdeling van een nalatenschap leveren&#13;
geen reden op om de vordering tot indeplaatsstelling&#13;
uit billijkheid af te wijzen. Niet&#13;
is gebleken van omstandigheden waaraan de&#13;
verpachter in redelijkheid de verwachting kon&#13;
ontlenen dat de pacht na “één generatie” tot&#13;
een einde zou komen. Volgt bekrachtiging van&#13;
het vonnis tot indeplaatsstelling.</inleiding><content>ARREST VAN 7 MEI 1996&#13;
Caspar Maria Antonius Voncken, wonende te&#13;
Beek (L), appellant,&#13;
procureur: mr W.D. Huizinga,&#13;
tegen&#13;
1. Franciscus Gerardus Julus Cordeweners,&#13;
2. Charles Julus Elisabeth Cordeweners, beiden&#13;
wonende te Schimmert, gemeente Nuth,&#13;
geïntimeerden,&#13;
procureur: mr F.J. Boom.&#13;
Het geding in eerste aanleg&#13;
De pachtkamer van het kantongerecht te&#13;
Maastricht heeft op 17 mei 1994 tussen geïntimeerde&#13;
sub 1 als eiser en appellant als gedaagde&#13;
een vonnis gewezen, dat in fotocopie aan&#13;
dit arrest is gehecht en naar de inhoud waarvan&#13;
wordt verwezen.&#13;
Het geding in hoger beroep&#13;
Appellant – hierna ook te noemen: verpachter&#13;
– is bij exploiten van 15 juni 1994, met gelijktijdige&#13;
dagvaarding van geïntimeerde sub 1 –&#13;
hierna ook te noemen: pachter – en van geïntimeerde&#13;
sub 2 – de voorgestelde pachter –&#13;
voor dit hof, in hoger beroep gekomen van&#13;
voormeld vonnis van 17 mei 1994, waarbij de&#13;
voorgestelde pachter als pachter in de plaats&#13;
werd gesteld in de ten processe bedoelde&#13;
pachtovereenkomst.&#13;
Bij memorie van grieven zijn na te melden&#13;
grieven aangevoerd, met conclusie dat het hof&#13;
het vonnis, waarvan beroep, zal vernietigen&#13;
en, opnieuw rechtdoende, de vordering tot&#13;
indeplaatsstelling van de voorgestelde pachter&#13;
in de pachtovereenkomst tussen verpachter en&#13;
pachter zal afwijzen, althans subsidiair de&#13;
beslissing omtrent de indeplaatsstelling om&#13;
redenen van billijkheid en ter vermijding van&#13;
financieel nadeel voor verpachter, afhankelijk&#13;
zal stellen van de voorwaarde dat de voorgestelde&#13;
pachter voor of uiterlijk in 1997 het&#13;
gehele landbouwbedrijf van pachter moet&#13;
hebben overgenomen, één en ander met veroordeling&#13;
van pachter en de voorgestelde&#13;
pachter in de kosten van beide instanties.&#13;
De pachter en de voorgestelde pachter hebben&#13;
bij memorie van antwoord verweer gevoerd,&#13;
met conclusie tot ongegrondverklaring van&#13;
het hoger beroep en bevestiging van het vonnis&#13;
van 17 mei 1994, kosten rechtens.&#13;
Verpachter heeft onder overlegging van twee&#13;
producties akte verzocht van zijn nader toegelichte&#13;
standpunt.&#13;
De pachter en de voorgestelde pachter hebben&#13;
bij antwoord-akte twee producties in het geding&#13;
gebracht en voorts volhard.&#13;
Tenslotte hebben partijen de stukken doen&#13;
overleggen voor het wijzen van arrest.&#13;
De vaststaande feiten&#13;
Als enerzijds mede aan de hand van bescheiden&#13;
gesteld en anderzijds erkend dan wel niet&#13;
of onvoldoende weersproken, staat ten processe&#13;
het navolgende vast:&#13;
– bij pachtcontract d.d. 15 juni 1958 heeft verpachter&#13;
aan pachter met ingang van 1 oktober&#13;
1958 verpacht een perceel bouwland, kadastraal&#13;
bekend gemeente Meerssen, sectie A, nr&#13;
862, groot 8.19.55 ha. De pachtovereenkomst&#13;
is op 4 juli 1958 aan de grondkamer voor&#13;
Limburg ter goedkeuring ingezonden. Vervolgens&#13;
is de pachtovereenkomst goedgekeurd.&#13;
– Bij beschikking van de pachtkamer van het&#13;
kantongerecht te Maastricht d.d. 20 september&#13;
1994 is in een pachtverlengingsgeschil tussen&#13;
verpachter en pachter beslist dat de pachtovereenkomst&#13;
met zes jaar tot 1 oktober 2000&#13;
wordt verlengd indien bij gewijsde zal zijn of&#13;
worden beslist dat de voorgestelde pachter in&#13;
de plaats van pachter als pachter wordt&#13;
gesteld, en dat anders de pachtovereenkomst&#13;
met drie jaar wordt verlengd tot 1 oktober&#13;
1997 (het einde van het pachtjaar waarin&#13;
pachter 65 jaar zal zijn geworden). Tegen&#13;
deze beschikking is geen hoger beroep ingesteld.&#13;
– De pachter en de voorgestelde pachter&#13;
exploiteren met ingang van 1 mei 1986 in&#13;
maatschap een landbouwonderneming met als&#13;
bedrijfsonderdelen een akkerbouwbedrijf en&#13;
een melkveehouderijbedrijf.&#13;
De grieven&#13;
De door verpachter tegen het vonnis waarvan&#13;
beroep aangevoerde grieven luiden als volgt:&#13;
Grief 1&#13;
Ten onrechte heeft de pachtkamer van het&#13;
kantongerecht te Maastricht overwogen dat&#13;
pachter volstrekt niet, althans onvoldoende&#13;
duidelijk, heeft aangegeven welke redenen van&#13;
billijkheid er aan in de weg staan dat de voorgestelde&#13;
pachter zijn vader, de pachter, als&#13;
pachter opvolgt, nu niet weersproken zou zijn&#13;
dat de voorgestelde pachter zowel gezien&#13;
diens opleiding als gezien diens ervaring voldoende&#13;
waarborgen zou bieden voor een&#13;
behoorlijke bedrijfsvoering.&#13;
Grief 2&#13;
Ten onrechte heeft de pachtkamer van het&#13;
kantongerecht te Maastricht overwogen dat&#13;
overigens geen gronden aanwezig zijn die aan&#13;
de toewijzing van de vordering tot indeplaatsstelling&#13;
in de weg zouden staan.&#13;
De beoordeling van het geschil in&#13;
hoger beroep&#13;
Alvorens op de grieven in te gaan zal het hof,&#13;
teneinde meer inzicht te verkrijgen in de te&#13;
dezen relevante feiten en omstandigheden, een&#13;
comparitie van partijen tot het verstrekken&#13;
van inlichtingen en tot het beproeven van een&#13;
vereniging bepalen.&#13;
Beslissing&#13;
Het hof, rechtdoende in hoger beroep,&#13;
bepaalt dat partijen, vergezeld van hun raadslieden,&#13;
in één der zalen van het Paleis van Justitie,&#13;
Walburgstraat 2 te Arnhem, voor de&#13;
pachtkamer van het hof zullen verschijnen tot&#13;
het geven van inlichtingen en tot het beproe-&#13;
ven van een vereniging zulks op een nader te&#13;
bepalen dag en uur;&#13;
bepaalt dat verhinderdagen van partijen en van&#13;
hun advocaten in de periode juni, juli en augustus&#13;
1996 zullen worden opgegeven ter rolle van&#13;
het hof van 28 mei 1996, waarna dag en uur voor&#13;
de comparitie van partijen zal worden bepaald;&#13;
houdt iedere verdere beslissing aan.&#13;
ARREST VAN 30 SEPTEMBER 1997&#13;
1 Voortzetting van het geding in&#13;
hoger beroep&#13;
1.1 Naar aanleiding van het arrest van dit hof&#13;
van 7 mei 1996 is op 22 september 1997 een&#13;
comparitie van partijen gehouden. Het van&#13;
die comparitie opgemaakte proces-verbaal&#13;
bevindt zich bij de stukken.&#13;
1.2 Vervolgens hebben partijen wederom de&#13;
stukken aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Ter gelegenheid van de comparitie van&#13;
partijen is gebleken, dat de appellant/verpachter&#13;
Caspar Maria Antonius Voncken op&#13;
13 september 1996, na het tussenarrest, is&#13;
overleden. Ter comparitie is overgelegd een&#13;
verklaring van toedeling, waaruit blijkt dat de&#13;
grond in geschil is toebedeeld aan zijn weduwe&#13;
Helena Paula Van Oppen. Hoewel zij&#13;
thans moet worden beschouwd als de verpachtster,&#13;
is deze procedure op naam van de&#13;
overleden verpachter voortgezet, aangezien&#13;
van een betekening van schorsing van het&#13;
geding als bedoeld in art. (254 onder 1 juncto)&#13;
256, lid 1, van het Wetboek van Burgerlijke&#13;
Rechtsvordering niet is gebleken.&#13;
2.2 De verpachter heeft niet alleen de pachter,&#13;
maar ook de voorgestelde pachter in hoger&#13;
beroep gedagvaard. De voorgestelde pachter&#13;
is echter in de procedure in eerste aanleg geen&#13;
procespartij geweest en is evenmin partij bij&#13;
de pachtovereenkomst welke aan de onderhavige&#13;
vordering tot indeplaatsstelling ten&#13;
grondslag ligt. De verpachter dient derhalve&#13;
in zijn hoger beroep niet-ontvankelijk te worden&#13;
verklaard voor zover dit is ingesteld tegen&#13;
de voorgestelde pachter.&#13;
2.3 Ter comparitie zijn door de pachter, de&#13;
voorgestelde pachter en de huidige verpachtster&#13;
(bijgestaan door haar zoon F.E. Voncken)&#13;
verklaringen afgelegd. Uit de verklaringen van&#13;
de pachter en de voorgestelde pachter blijkt&#13;
naar het oordeel van het hof zonder meer, dat&#13;
laatstgenoemde de vereiste vakbekwaamheid&#13;
bezit om de plaats van zijn vader in de onderhavige&#13;
pachtovereenkomst in te nemen. Naast&#13;
zijn opleiding aan de Middelbare Landbouwschool&#13;
-afgerond met een diploma- en het&#13;
gevolgd hebben van een aantal agrarische cursussen,&#13;
heeft hij op het ouderlijk bedrijf&#13;
immers ruimschoots relevante ervaring kunnen&#13;
opdoen, waaronder ruim tien jaren in&#13;
maatschapsverband met zijn vader. Van de&#13;
zijde van de verpachter is niets wezenlijks&#13;
aangevoerd waaruit zou kunnen volgen dat&#13;
aan de vakbekwaamheid van de voorgestelde&#13;
pachter zou moeten worden getwijfeld. De&#13;
eerst in hoger beroep opgeworpen stelling,&#13;
dat op het bedrijf “meerdere zaken in milieurechtelijk&#13;
opzicht (...) niet in orde” zouden&#13;
zijn, is door de pachter gemotiveerd weersproken&#13;
en de verpachter is op die stelling niet&#13;
meer teruggekomen. Het hof gaat er derhalve&#13;
van uit, dat het standpunt van de pachter hieromtrent&#13;
– dat er éénmaal, ongeveer tien jaren&#13;
geleden, sprake is geweest van ongelukkige&#13;
combinatie van bestrijdingsmiddelen en weersomstandigheden&#13;
– juist is. Dit enkele punt&#13;
– de ernst ervan in het midden gelaten – rechtvaardigt&#13;
geenszins de slotsom, dat de pachter&#13;
onvoldoende waarborgen voor een behoorlijke&#13;
bedrijfsvoering zou bieden.&#13;
2.4 Voorts heeft de verpachter gesteld, dat&#13;
moet worden getwijfeld aan het voornemen&#13;
van de voorgestelde pachter tot het voortzetten&#13;
van het bedrijf dat hij thans samen met&#13;
zijn vader voert. Het hof ziet echter geen&#13;
redenen om aan de ernst van dit voornemen te&#13;
twijfelen. De voorgestelde pachter oefent&#13;
immers reeds geruime tijd in maatschapsverband&#13;
met zijn vader de landbouw uit – waarbij&#13;
het aandeel van de voorgestelde pachter in&#13;
die maatschap 70% bedraagt –, terwijl de&#13;
vader (grotendeels) arbeidsongeschikt is en de&#13;
leeftijd van 65 jaren heeft bereikt. Een verdere&#13;
afbouw door de vader is dan allerminst onaannemelijk.&#13;
Uit de overgelegde jaarstukken blijkt&#13;
verder dat het bedrijf exploitabel is en nauwe-&#13;
lijks een schuldenlast heeft, terwijl de zoon&#13;
bovendien neveninkomsten heeft als melkmonsternemer.&#13;
Niet is gebleken dat de omvang&#13;
van het bedrijf, de verspreide ligging van&#13;
de percelen of enige andere aangevoerde&#13;
omstandigheid een rendabele exploitatie door&#13;
de zoon in de weg zou staan. Ook uit de bij&#13;
akte van 12 december 1995 overgelegde producties&#13;
lijkt te volgen, dat het bedrijf serieus&#13;
en vakbekwaam wordt geëxploiteerd. Ook in&#13;
dit opzicht is er geen enkele reden om aan de&#13;
ernst van het voornemen van de zoon tot&#13;
opvolging in het bedrijf te twijfelen.&#13;
2.5 De door de verpachter aangevoerde omstandigheden&#13;
rond de verdeling van de nalatenschap&#13;
van J.J.M. van Oppen leveren geen&#13;
reden op om de vordering tot indeplaatsstelling&#13;
naar billijkheid af te wijzen. Deze omstandigheden&#13;
hebben bovendien niet zozeer&#13;
betrekking op de aanvaardbaarheid van C.J.E.&#13;
Cordeweners als pachter, maar vooral op de&#13;
vraag of de pachtovereenkomst naar billijkheid&#13;
thans moet eindigen. Als zodanig kunnen&#13;
zij hoogstens een rol spelen in het kader&#13;
van een verlengingsprocedure, welke immers&#13;
juist op die vraag betrekking heeft. Het hof&#13;
voegt hier ten overvloede nog aan toe, dat niet&#13;
is gebleken van enige concrete handeling of&#13;
uiting van de pachter of voorgestelde pachter&#13;
waaraan de verpachter in redelijkheid de verwachting&#13;
kon ontlenen dat de pacht na “één&#13;
generatie” tot een einde zou komen.&#13;
2.6 Uit het vorenoverwogene volgt, dat de&#13;
grieven van de verpachter falen. Het vonnis&#13;
waarvan beroep dient derhalve te worden&#13;
bekrachtigd met veroordeling van de verpachter&#13;
in de kosten van de procedure in hoger&#13;
beroep.&#13;
3 Beslissing&#13;
Het hof, rechtdoende in hoger beroep,&#13;
verklaart verpachter in zijn hoger beroep nietontvankelijk&#13;
voor zover dit is ingesteld tegen&#13;
de voorgestelde pachter Charles Julus Elisabeth&#13;
Cordeweners;&#13;
bekrachtigt het vonnis waarvan beroep;&#13;
veroordeelt de verpachter in de kosten van het&#13;
hoger beroep, aan de zijde van de pachter tot&#13;
op heden begroot op ƒ 420,– wegens verschotten&#13;
en ƒ 3.500,– wegens salaris van de&#13;
procureur.</content><legacyfootnotes/><footnotes><footnote/></footnotes><auteurs/><published>1999-07-01 00:00:00</published><modified>1996-05-07 00:00:00</modified><editiondate>1999-07-01</editiondate><htmlpath>https://denhollander.info/artikel/4821</htmlpath></article>
</articles></edition>
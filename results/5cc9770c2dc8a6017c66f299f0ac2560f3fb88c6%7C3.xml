<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>8</uitgave><aflevering>8</aflevering><searchword>TvAR 8/1993</searchword><id>6086</id><udhid>UDH:TvAR/6086</udhid><titel>Naar een vernieuwd systeem van melkquotering en quotumverdeling</titel><searchwords><searchword>TvAR 8/1993</searchword><searchword>UDH:TvAR/6086</searchword></searchwords><attachments><attachment><name>1993_nr 8_Artikel_Hoog.pdf</name><extention>pdf</extention><url>https://denhollander.info/download/5895/ci</url></attachment></attachments><inleiding>1. INLEIDING&#13;
Enkele jaren geleden heeft een vrij omvangrijke discussie plaatsgevonden over het rechtskarakter&#13;
van het melkquotum in het algemeen en de rechtsverhouding tussen verpachter&#13;
en pachter met betrekking tot het melkquotum en de waarde daarvan in het bijzonder.&#13;
De laatste tijd lijkt deze discussie wat betreft het recht op het melkquotum zelf te zijn&#13;
geluwd, wellicht doordat zich inmiddels een min of meer vaste jurisprudentie van de&#13;
Pachtkamer van het Gerechtshof te Arnhem heeft ontwikkeld terzake van de rechten van&#13;
pachter en verpachter op het melkquotum bij het einde van een pachtovereenkomst. Deze&#13;
houdt in, dat het quotum bij het einde van de pacht met de grond verbonden blijft. In het&#13;
verlengde daarvan heeft zich eveneens een vaste jurisprudentie ontwikkeld terzake van&#13;
beschikkingshandelingen door de pachter met betrekking tot het melkquotum gedurende&#13;
de looptijd van de pachtovereenkomst.1 Kern van de jurisprudentie is, dat de pachter gehouden&#13;
is te waken voor de met het melkquotum samenhangende belangen van de verpachter.&#13;
Het staat de pachter in het algemeen niet vrij bij het einde van de pacht het&#13;
gepachte zonder het daarmee samenhangende melkquotum terug te geven. Tussentijdse&#13;
vervreemding van (een gedeelte van) het melkquotum door de pachter levert een tekortkoming&#13;
jegens de verpachter op, die onder omstandigheden kan leiden tot ontbinding van&#13;
de pachtovereenkomst.&#13;
Ten aanzien van het recht op de waarde van het melkquotum heeft zich eveneens een&#13;
vaste jurisprudentie ontwikkeld. Uitgangspunt van de jurisprudentie is, dat pachter en&#13;
verpachter beide hebben bijgedragen aan de totstandkoming van het quotum: de pachter&#13;
door zijn arbeid en andere investeringen en de verpachter door het ter beschikking stellen&#13;
van het pachtobject. Gezien deze omstandigheden gebieden redelijkheid en billijkheid dat&#13;
de verpachter bij het einde van de pachtovereenkomst de pachter een vergoeding geeft&#13;
voor het verlies van het quotum, dat aan de verpachter verblijft.&#13;
Over de verhouding waarin tussen verpachter en pachter dient te worden afgerekend is&#13;
de jurisprudentie minder stellig. Volgens de jurisprudentie heeft de pachter bij verlies van&#13;
het melkquotum als gevolg van ontbinding of niet-verlenging van de pachtovereenkomst&#13;
in beginsel recht op de helft van de verkeerswaarde daarvan. De overweging is daarbij,&#13;
dat de helft van de verkeerswaarde in de gegeven omstandigheden als een redelijke vergoeding&#13;
dient te worden beschouwd.2 De aldus door de Pachtkamer van het&#13;
Gerechtshof te Arnhem gehanteerde formuleringen doen vermoeden, dat de 50%-50%&#13;
afrekening niet per definitie in alle gevallen de meest billijke afrekening is, doch dat - vanzelfsprekend&#13;
op grond van door pachter of verpachter aan te voeren argumenten - in voorkomende gevallen&#13;
een andere verdeling als meest billijk dient te gelden. Een voorbeeld daarvan kan&#13;
gevonden worden in de zaak Meijer / Van der Laan.3&#13;
In het verlengde van de 50%-50% afrekening heeft de Pachtkamer van het Gerechtshof&#13;
te Arnhem aangegeven, op welke wijze afrekening dient plaats te vinden indien de&#13;
pachtovereenkomst eindigt doordat de pachter gebruik maakt van zijn voorkeursrecht. In&#13;
dat geval dient de pachter ten hoogste 25% van de waarde van het quotum aan de verpachter&#13;
te vergoeden.4</inleiding><content>2. GRONDSLAGEN VAN DE VERREKENING VAN DE WAARDE VAN HET MELKQUOTUM TUSSEN&#13;
VERPACHTER EN PACHTER&#13;
Zoals aangegeven, is het vaste uitgangspunt van de jurisprudentie het feit, dat zowel pachter&#13;
als verpachter in de melkproduktie hebben geïnvesteerd: de pachter door zijn arbeid en overige&#13;
investeringen, de verpachter door het ter beschikking stellen van het pachtobject. Tenzij&#13;
anders aannemelijk wordt gemaakt, worden de bijdragen van pachter en verpachter aan (het&#13;
totstandkomen van) de melkproduktie geacht gelijk te zijn. De vraag is, of het uitgangspunt&#13;
50%-50%, tenzij anders aannemelijk is, een juist uitgangspunt is.&#13;
Deze vraag heeft ten grondslag gelegen aan een door Tolner verricht onderzoek naar&#13;
de werkelijke gemiddelde investeringen in de melkproduktie door pachter en verpachter.5&#13;
Met het door hem gehanteerde systeem op basis van factorkosten komt hij tot een berekening&#13;
van de investeringen van pachter en verpachter in de melkproduktie. Het onderzoek&#13;
en de methode van onderzoek zijn op onderdelen nader onderbouwd door het Landbouweconomisch&#13;
Instituut (LEI). 6 Uit het onderzoek blijkt, dat de gemiddelde verdeling van de&#13;
investeringen in de melkproduktie tussen verpachter en pachter in geval van pacht van los&#13;
land ligt op 20% voor de verpachter en 80% voor de pachter, en in geval van pacht van&#13;
een hoeve op 27,5% voor de verpachter en 72,5% voor de pachter. 7 De werkelijke gemiddelde&#13;
bijdragen van pachter en verpachter aan de totstandkoming van het melkquotum&#13;
liggen derhalve in werkelijkheid niet op gelijk niveau, doch de bijdrage van de pachter is&#13;
gemiddeld veel hoger.&#13;
Toepassing van de door Tolner ontwikkelde methode betekent in feite een verfijning&#13;
van de in de huidige jurisprudentie gehanteerde uitgangspunten inzake de afrekening van&#13;
het melkquotum, en wel een verfijning op objectieve wijze. Pachter en verpachter zijn&#13;
met de methode in staat om hun wederzijdse bijdrage aan de totstandkoming van de melkproduktie te taxeren en aan de hand daarvan - geheel in de lijn van de huidige jurisprudentie&#13;
- bij het einde van de pachtovereenkomst tot afrekening over te gaan.&#13;
De bedrijfseconomische benadering door Tolner vindt steun in de jurisprudentie van&#13;
het Hof van Justitie van de Europese Gemeenschappen. In de zaak Wachauf / Bondsrepubliek&#13;
Duitsland8 overwoog het Hof, dat een gemeenschapsregeling die tot gevolg heeft&#13;
dat de pachter aan het einde van de pacht zonder schadeloosstelling van de vruchten van&#13;
zijn inspanningen en van zijn investeringen in het gepachte bedrijf zou worden beroofd,&#13;
onverenigbaar is met de eisen van de bescherming van de fundamentele rechten in de&#13;
communautaire rechtsorde.&#13;
Ook deze zienswijze stoelt op een individuele benadering: het gaat om een schadeloosstelling&#13;
van de vruchten van de inspanning en investering van de individuele pachter.&#13;
3. REDELIJKHEID EN BILLIJKHEID&#13;
Tot op heden is op de door Tolner ontwikkelde methode ter berekening van de verhouding&#13;
van de aanspraken van verpachter en pachter op de waarde van het melkquotum&#13;
geen wezenlijke kritiek aangevoerd. Aangenomen mag worden, dat met de methode op&#13;
objectieve wijze de bijdragen van verpachter en pachter aan de totstandkoming van de&#13;
melkproduktie kunnen worden vastgesteld.&#13;
Los van de methode op zich heeft de uitkomst daarvan inmiddels wel tot kritiek van&#13;
verpachterszijde geleid. De werkelijke bijdrage van de verpachter aan het totstandkomen&#13;
van de melkproduktie blijkt immers gemiddeld in geval van verpachting van een hoeve&#13;
slechts 27,5% te bedragen en in geval van verpachting van los land 20%. Toepassing van&#13;
de huidige grondslagen van de jurisprudentie van de Pachtkamer van het Gerechtshof te&#13;
Arnhem betekent, dat de verpachter bij het einde van de pachtovereenkomst een veel groter&#13;
gedeelte van de waarde dan 50% aan de pachter zal dienen te vergoeden.&#13;
Namens verpachters bepleit Overwater9 een wijziging in de jurisprudentie in die zin,&#13;
dat niet langer afgerekend zou dienen te worden op basis van de wederzijdse investeringen&#13;
van verpachter en pachter in het totstandkomen van de melkproduktie, doch per definitie&#13;
op basis van 50%-50%, of een voor de verpachter nog gunstiger percentage.&#13;
Evenmin als er een grondslag is voor de huidige jurisprudentie voorzover daarin de verdeling&#13;
50%-50% wordt gehanteerd - in feite is dat niet meer dan een schatting bij het ontbreken&#13;
van nadere gegevens omtrent de wederzijdse investeringen10 - is er een grondslag&#13;
voor het voorstel van Overwater. Diens beroep op de redelijkheid en billijkheid lijken&#13;
niet meer dan een cirkelredenering te zijn: het is redelijk dat de verpachter een groter aandeel&#13;
in de waarde van het melkquotum krijgt omdat dat redelijk is. Een dergelijke redenering&#13;
berust niet op een zorgvuldige afweging van belangen van verpachter en pachter,&#13;
doch op een eenzijdige behartiging van belangen van de verpachter.&#13;
Nog dubieuzer is de benaderingswijze van Overwater, waar hij de berekeningsmethode&#13;
van Tolner van de hand wijst omdat Tolner zou trachten de billijkheid te becijferen, hetgeen&#13;
in strijd zou zijn met 'de bij elke jurist bekende regel dat redelijkheid en billijkheid niet te becijferen zijn' (sic!). Overwater beroept zich daarbij op een artikel van Dubbink11,&#13;
die stelt dat het begrip billijkheid niet voor definiëring vatbaar is.&#13;
In de redenering van Overwater valt allereerst op, dat, uitgaande van de stelling dat het&#13;
begrip billijkheid niet te definiëren is, het begrip naar zijn mening derhalve per definitie&#13;
niet becijferd kan worden. Definiëren en becijferen zijn evenwel geheel verschillende begrippen.&#13;
Definiëren beoogt een algemene omschrijving van een begrip te geven, terwijl&#13;
becijferen betekent het berekenen van kwantitatieve aspecten van een geval. Dat het begrip&#13;
billijkheid niet in zijn algemeenheid te definiëren is, laat zich raden: wat billijk is, is&#13;
afhankelijk van de omstandigheden van het individuele geval en derhalve slechts voor ieder&#13;
geval of iedere groep overeenkomstige gevallen afzonderlijk vast te stellen. De vraag&#13;
is, op welke wijze dat vaststellen in het geval van verrekening van de waarde van het&#13;
melkquotum dient te geschieden. Zoals ik reeds aangaf, is de grondslag van de huidige jurisprudentie&#13;
de wederzijdse bijdragen van verpachter en pachter in het totstandkomen van&#13;
de melkproduktie. Ervan uitgaande, dat de redelijkheid en billijkheid met zich meebrengen,&#13;
dat deze grondslag de basis vormt voor de verrekening van de waarde van het&#13;
melkquotum, ligt het voor de hand de wederzijdse bijdragen zo nauwkeurig mogelijk te&#13;
berekenen c.q. in te schatten. Daarmee wordt de billijkheid niet gedefinieerd of becijferd,&#13;
zoals Overwater stelt, doch wordt slechts op zo objectief mogelijke wijze onderzocht welke&#13;
gevolgen het hanteren van het beginsel van redelijkheid en billijkheid in het individuele&#13;
geval dient te hebben. Daarmee wordt in feite gestreefd naar het objectiveren van het&#13;
billijkheidsoordeel, zoals ook Dubbink voorstaat12. In zoverre is de door Tolner gehanteerde&#13;
berekeningsmethode geschikt om de gevolgen van verdeling van de waarde van&#13;
het melkquotum naar redelijkheid en billijkheid op objectieve wijze te berekenen c.q. in&#13;
te schatten. Zij ligt daarmee geheel in de lijn in het ook door Dubbink onderschreven streven&#13;
naar een objectivering van het billijkheidsoordeel.&#13;
Het is duidelijk, dat het beroep van Overwater op Dubbink en Kisch onterecht is. Wat&#13;
Overwater in feite doet, is het isoleren van een enkel citaat uit het uitvoerige betoog van&#13;
Dubbink en dit vervolgens naar eigen inzicht en anders dan de auteur te interpreteren. De&#13;
rechtsfilosofische setting van het geheel lijkt Overwater daarbij in ieder geval te zijn ontgaan.&#13;
Overigens is het opmerkelijk, dat het voorstel van Overwater exact dezelfde grondslag&#13;
heeft als de grondslag die hijzelf van de hand wijst. Hij definieert de verdeling naar redelijkheid&#13;
en billijkheid waar het gaat om afrekening tussen verpachter en pachter immers&#13;
als 50%-50%, terwijl hij een objectieve methode ter berekening van de gevolgen van een&#13;
verdeling van de waarde van het melkquotum van de hand wijst. Een dergelijke inconsistentie&#13;
doet ernstige twijfels ontstaan over de objectiviteit en de wetenschappelijke waarde&#13;
van zijn betoog.&#13;
4. ECONOMISCHE ASPECTEN&#13;
Een van de argumenten die in de discussie over de relatie grond - melkquotum met een&#13;
zekere regelmaat naar voren komt, is de invloed van het melkquotum op de grondprijs. Ook Overwater voert dit argument aan, waar hij stelt dat het belang van de verpachter samenhangt&#13;
met het waardeverschil tussen grond met melkquotum en grond zonder&#13;
melkquotum. In zijn visie dient de verpachter een compensatie te krijgen voor de waardedaling&#13;
van de grond tengevolge van het quoteringssysteem.&#13;
Bij de beoordeling van dergelijke argumenten dient allereerst de principiële vraag te&#13;
worden gesteld, of verschuivingen in de waarde van het vermogen van de verpachter binnen&#13;
de relatie verpachter-pachter op de pachter kunnen worden afgewenteld. Het lijkt mij,&#13;
dat voor een bevestigend antwoord op deze vraag geen grondslag te vinden is. De rechtsrelatie&#13;
tussen verpachter en pachter beperkt zich tot het gebruik van het pachtobject.&#13;
Marktontwikkelingen in de vermogenssfeer als gevolg van overheidsmaatregelen staan&#13;
hier buiten; slechts door de verpachter geleden vermogensschade als gevolg van een toerekenbaar&#13;
tekortschieten van de pachter in de onderlinge relatie zou onderwerp kunnen&#13;
zijn van een nadere verrekening tussen verpachter en pachter. Bij een toerekenbaar tekortschieten&#13;
moet worden gedacht aan vervreemding door de pachter van met het gepachte&#13;
samenhangend melkquotum13, doch niet bijvoorbeeld aan de omstandigheid dat met&#13;
het gepachte een relatief gering melkquotum samenhangt. 14&#13;
Een bevestigend antwoord op de vraag zou bovendien meebrengen, dat waar de pachter&#13;
gehouden is het vermogensverlies van de verpachter voor zijn rekening te nemen, hem&#13;
daartegenover redelijkerwijs de eventuele vermogenswmsr tengevolge van het quoteringssysteem&#13;
toekomt. Men zou daarbij kunnen denken aan de waardevermeerdering van&#13;
de grond als gevolg van het daarmee samenhangende melkquotum.&#13;
Voor een compensatie voor vermogensverliezen van de verpachter is binnen de relatie&#13;
verpachter-pachter derhalve geen plaats. Saillant is, dat Overwater expliciet stelt, dat door&#13;
de verpachter van een melkveebedrijf geen vermogensschade wordt geleden. De vermogensschade&#13;
wordt in zijn visie slechts geleden door eigenaren van grond zonder melkquotum.&#13;
Hetgeen Overwater kennelijk voorstaat is een systeem, waarbij een pachter aan zijn&#13;
verpachter een schadeloosstelling dient te betalen voor vermogensschade die door andere&#13;
grondeigenaren dan zijn verpachter zou worden geleden. De redelijkheid en de billijkheid&#13;
van een dergelijk systeem ontgaan mij.&#13;
Overigens dient vermeld te worden, dat over eventuele waardeveranderingen van&#13;
grond als gevolg van het quoteringssysteem nauwelijks iets bekend is, laat staan vaststaat.&#13;
Overwater poneert terzake de nodige standpunten. Mijn voorkeur zou ernaar uitgaan de&#13;
grondwaardeproblematiek te onderzoeken alvorens een standpunt in te nemen. 15&#13;
5. CONCLUSIE TEN AANZIEN VAN HET RECHT OP DE WAARDE VAN HET MELKQUOTUM&#13;
Voorzover thans te beoordelen valt, geeft de door Tolner ontwikkelde methode de mogelijkheid&#13;
de huidige grondslagen van de jurisprudentie betreffende de verdeling van de waarde van het op het gepachte rustende melkquotum nader in te vullen. Als zodanig kan&#13;
de methode leiden tot een verfijning van de jurisprudentie in die zin, dat volgens objectieve&#13;
normen benaderd kan worden wat in individuele gevallen redelijk en billijk is. Overigens&#13;
is een dergelijke individuele benadering op zich niet nieuw: zij vormt bijvoorbeeld ook&#13;
de grondslag van het onteigeningsrecht.&#13;
Redenen om de grondslagen van de huidige vaste jurisprudentie te verlaten, zoals&#13;
Overwater voorstaat, zie ik niet. Zoals ik reeds aangaf, is de kern van de rechtsrelatie tussen&#13;
verpachter en pachter het gebruik van het gepachte. Dient een verrekening plaats te&#13;
vinden van met het gebruik verband houdende op geld waardeerbare rechten, dan is de&#13;
meest redelijke en billijke grondslag de thans geldende, dat de inbreng in de totstandkoming&#13;
van het recht bepalend is voor de verdeling van de waarde.&#13;
6. HET RECHT OP HET MELKQUOTUM&#13;
De door Tolner ontwikkelde methode geeft in beginsel een individuele benadering waar&#13;
het gaat om de verrekening van de waarde van het melkquotum. In zijn artikel heeft hij&#13;
op basis van gemiddelde factoren de gemiddelde bijdragen van verpachters en pachters in&#13;
de totstandkoming van het melkquotum berekend. In geval van verpachting van een hoeve&#13;
bedraagt deze voor de verpachter 27,5% en voor de pachter 72,5%; in geval van verpachting&#13;
van los land 20% voor de verpachter en 80% voor de pachter.&#13;
Wanneer in de meeste gevallen verreweg de grootste bijdrage aan de (totstandkoming&#13;
van de) melkproduktie door de pachter geleverd wordt, is de vraag gerechtvaardigd, of de&#13;
redelijkheid en billijkheid niet gebieden, dat het melkquotum zelf aan de pachter toekomt,&#13;
onder de gehoudenheid bij het einde van de pachtovereenkomst de verpachter een vergoeding&#13;
te betalen voor diens aandeel in de melkproduktie. Een ander denkbaar systeem&#13;
zou kunnen zijn het loskoppelen van het melkquotum als vermogensrecht van zowel&#13;
pachter als verpachter. Alvorens op de diverse mogelijkheden in te gaan, zal ik enkele opmerkingen&#13;
maken over het huidige wettelijke kader dat thans op de melkquotering van&#13;
toepassing is. Het gaat daarbij om zowel de Europese als de nationale regelgeving.&#13;
7. DE EUROPESE REGELGEVING BETREFFENDE HET MELKQUOTUM&#13;
De regelgeving aangaande de superheffing vindt plaats op tweeërlei niveau: op supranationaal&#13;
niveau, in dit geval Europees niveau, en op nationaal niveau.&#13;
Dat de nationale regelgeving van toepassing is op de problematiek betreffende het&#13;
melkquotum spreekt voor zich. Welke rol de supranationale regelgeving daarbij speelt, is&#13;
in de eerste plaats afhankelijk van de werkingswijze ervan: bevat zij slechts instructienormen&#13;
voor de overheden van de betrokken Lid-Staten, of omvat zij regels met rechtstreekse&#13;
werking tot de onderdanen van de Lid-Staten.&#13;
De Europese regelgeving met betrekking tot de superheffing was tot 3 januari 1993&#13;
neergelegd in twee verordeningen: die van de Raad van de Europese Gemeenschappen&#13;
van 31 maart 1984 (EEG) nr. 857/84, welke nader werd uitgewerkt in de verordening van&#13;
de Europese Commissie van 3 juni 1988 (EEG) nr. 1546/88. Beide verordeningen hadden&#13;
rechtstreekse werking op grond van respectievelijk de artikelen 13 en 17. Met ingang van 3 januari 1993 is de hiervoor genoemde verordening van de Raad vervangen door Verordening&#13;
(EEG) nr. 3950/92 van 28 december 199216, die met ingang van 1 april 1993 van&#13;
toepassing is. De verordening van de Commissie is vervangen door Verordening (EEG)&#13;
nr. 536/9317, die eveneens met ingang van 1 april 1993 van toepassing is tot 1 april 1994.&#13;
Beide verordeningen hebben rechtstreekse werking.&#13;
Een en ander betekent, dat de Nederlandse rechtsverhoudingen met betrekking tot het&#13;
melkquotum direct beheerst worden door zowel de Europese regelgeving als de Nederlandse.&#13;
Van belang is daarbij het gegeven, dat de verordeningen van hogere orde zijn dan&#13;
de nationale regelgeving: zij zetten het daarmee strijdige nationale recht opzij, ook wanneer&#13;
dit van latere datum is. 18 De nationale regelgeving zal derhalve - zoals hiervoor&#13;
reeds aangegeven - bij haar toepassing getoetst moeten worden aan de EEG-verordeningen.&#13;
In het kader van de afweging van de positie van pachter en verpachter ten aanzien van&#13;
het melkquotum, zijn twee vragen relevant. Ten eerste de vraag aan wie het melkquotum&#13;
in beginsel kan toekomen en aan wie niet. Ten tweede de vraag wat naar EEG-normen&#13;
met het melkquotum geschiedt bij het einde van een pachtovereenkomst.&#13;
In verordening (EEG) nr. 857/84 van de Raad van de Europese Gemeenschappen werd&#13;
in artikel 6, lid 1 aangegeven, aan wie in beginsel een quotum kan toekomen:&#13;
Aan iedere producent van melk en zuivelprodukten, bedoeld in artikel 5quater, lid 2, Verordening&#13;
(EEG) nr. 804/68, wordt een referentiehoeveelheid toegewezen (...).&#13;
De groep van potentiële rechthebbenden op een heffingvrije hoeveelheid beperkte zich&#13;
derhalve tot producenten van melk- en zuivelprodukten en strekte zich niet uit tot nietproducenten&#13;
daarvan. Dit gold zowel voor de eerste verkrijging (artikel 6, lid 1 Verordening&#13;
(EEG) nr. 857/84 van de Raad) als voor de verkrijging van een rechthebbende&#13;
(artikel 7 Verordening nr. 1546/88 van de Commissie).&#13;
De benaderingswijze van de huidige verordening van de Raad wijkt niet wezenlijk af&#13;
van de voorgaande: ook in de huidige verordening wordt uitgegaan van een referentiehoeveelheid&#13;
melk of melkequivalent, die aan producenten daarvan wordt toegekend.&#13;
In geen van beide thans geldende verordeningen is een bepaling opgenomen die het&#13;
mogelijk maakt een referentiehoeveelheid aan anderen dan melkproducenten toe te kennen.&#13;
In de oorspronkelijke verordeningen van de Raad en de Commissie waren bepalingen&#13;
opgenomen over het lot van het melkquotum bij het einde van de pachtovereenkomst. In&#13;
de verordening van de Raad werd in artikel 7 het volgende bepaald:&#13;
1. In geval van verkoop, verhuur of overdracht door vererving van een bedrijf wordt de overeen&#13;
komstige referentiehoeveelheid volgens nader vast te stellen bepalingen geheel of gedeeltelijk aan&#13;
de koper, de huurder of de erfgenaam overgedragen. (...)&#13;
2. (...)&#13;
3. De Lid-Staten kunnen bepalen dat een gedeelte van de desbetreffende hoeveelheden wordt toege&#13;
voegd aan de in artikel 5 bedoelde reserve of, naar gelang van het geval, aan de in artikel 6, lid 3,&#13;
bedoelde reserve. (...) 4. In geval de pacht verstrijkt kunnen de Lid-Staten, indien de pachter geen recht heeft op verlenging&#13;
van de pacht onder soortgelijke voorwaarden, bepalen dat de referentiehoeveelheid die overeenkomt&#13;
met het bedrijf of het deel van het bedrijf waarop de pacht betrekking heeft, geheel of&#13;
gedeeltelijk ter beschikking wordt gesteld van de vertrekkende pachter, indien hij voornemens is de&#13;
melkproduktie voort te zetten.&#13;
De Commissie bepaalde in artikel 7 van haar verordening het volgende:&#13;
Voor de toepassing van artikel 7 van Verordening (EEG) nr. 857/84, en onverminderd lid 3 van genoemd&#13;
artikel, worden referentiehoeveelheden van producenten en kopers in het kader van de formules&#13;
A en B, en de referentiehoeveelheden van producenten die hun produkten rechtstreeks aan de&#13;
consument verkopen, als volgt overgedragen:&#13;
1. In geval van verkoop, verhuur of overgang door vererving van het gehele bedrijf wordt de be&#13;
trokken referentiehoeveelheid overgedragen aan de producent die het bedrijf overneemt.&#13;
2. In geval van verkoop, verhuur of overgang door vererving van een of meer gedeelten van het&#13;
bedrijf wordt de betrokken referentiehoeveelheid over de producenten die het bedrijf overnemen,&#13;
verdeeld op basis van de respectieve, voor de melkproduktie gebruikte oppervlakten of van andere,&#13;
door de Lid-Staten vastgestelde objectieve criteria. De Lid-Staten kunnen bepalen dat geen rekening&#13;
wordt gehouden met overgedragen gedeelten, waarvan de voor de melkproduktie gebruikte opper&#13;
vlakte kleiner is dan een door hen vast te stellen minimum. Het gedeelte van de referentiehoeveel&#13;
heid dat met deze oppervlakte overeenkomt mag geheel aan de reserve worden toegevoegd.&#13;
3. Het bepaalde in de punten 1 en 2 en in de vierde alinea is van overeenkomstige toepassing&#13;
voor andere gevallen van overgang die, op grond van de nationale regelingen, voor de producenten&#13;
vergelijkbare juridische consequenties hebben.&#13;
4. In geval van toepassing van hetgeen in artikel 7, lid 1, tweede alinea, en lid 4, van Verorde&#13;
ning (EEG) nr. 857/84 is bepaald met betrekking tot de overdracht van gronden aan de overheid&#13;
en/of ten algemene nutte, respectievelijk met betrekking tot lopende pachtovereenkomsten die niet&#13;
op soortgelijke voorwaarden als de tot dan geldende kunnen worden verlengd, wordt de referentie&#13;
hoeveelheid die overeenkomt met het bedrijf of het bedrijfsdeel waarop de overdracht of de nietverlengde&#13;
pachtovereenkomst betrekking heeft, geheel of gedeeltelijk ter beschikking van de&#13;
betrokken producent gesteld indien deze voornemens is de melkproduktie voort te zetten, op voor&#13;
waarde dat de som van de aldus tot zijn beschikking gestelde referentiehoeveelheid en de hoeveel&#13;
heid die overeenkomt met het bedrijf dat hij overneemt of waarop hij zijn produktie voortzet, niet&#13;
groter is dan de referentiehoeveelheid waarover hij vóór de overdracht of het verstrijken van de&#13;
pachtovereenkomst beschikte. De Lid-Staten kunnen het bepaalde in de punten 1, 2 en 4 toepassen&#13;
ten aanzien van overgangen die tijdens en sinds de referentieperiode zijn gebeurd.&#13;
In geval van overdracht van een (gedeelte van) een bedrijf was de overgang van een heffingvrije&#13;
hoeveelheid derhalve in beginsel gerelateerd aan de oppervlakte die werd overgedragen.&#13;
Was er sprake van verkoop, verhuur of overdracht door vererving van een&#13;
geheel bedrijf, dan werd de overeenkomstige referentiehoeveelheid volgens nader vast te&#13;
stellen bepalingen geheel of gedeeltelijk aan de koper, de huurder of de erfgenaam overgedragen.&#13;
Was er sprake van verkoop, verhuur of overgang door vererving van een of&#13;
meer gedeelten van het bedrijf, dan werd de betrokken referentiehoeveelheid over de het&#13;
bedrijf overnemende producenten verdeeld op basis van de respectieve, voor de melkproduktie&#13;
gebruikte oppervlakten of van andere, door de Lid-Staten vastgestelde objectieve&#13;
criteria.&#13;
Op dit punt heeft het systeem met het inwerkingtreden van de huidige verordening van&#13;
de Raad een wezenlijke verandering ondergaan. Artikel 7 van de huidige verordening&#13;
luidt als volgt: 1. In geval van verkoop, verhuur of overgang door vererving wordt de op een bedrijf beschikbare&#13;
referentiehoeveelheid samen met het bedrijf overgedragen aan de producent die het bedrijf over&#13;
neemt, op de wijze die door de Lid-Staten wordt bepaald rekening houdend met de voor de melkproduktie&#13;
gebruikte oppervlakten of met andere objectieve criteria en, in voorkomend geval, met de&#13;
overeenkomst tussen de partijen (cursivering van mij - PAdH). Het gedeelte van de referentiehoe&#13;
veelheid dat in voorkomend geval niet samen met het bedrijf wordt overgedragen, wordt aan de na&#13;
tionale reserve toegevoegd.&#13;
Dezelfde bepalingen zijn van toepassing op de overige gevallen van overdracht waaraan voor de&#13;
producenten vergelijkbare rechtsgevolgen verbonden zijn. Evenwel:&#13;
a. wordt de in artikel 4, lid 3, bedoelde referentiehoeveelheid tot en met 30 juni 1994 in geval&#13;
van verkoop of verhuur van het bedrijf aan de nationale reserve toegevoegd;&#13;
b. bepalen de Lid-Staten in geval van overdracht van grond aan de overheid en/of ten algemene&#13;
nutte of wanneer de overheid geen landbouwdoeleinden dient, dat de nodige maatregelen ter vrijwa&#13;
ring van de legitieme belangen van partijen worden getroffen en met name dat de vertrekkende pro&#13;
ducent in de gelegenheid wordt gesteld de melkproduktie voort te zetten, indien hij zulks wenst.&#13;
2. Bij ontstentenis van een overeenkomst tussen de partijen worden in geval van het verstrijken van&#13;
een pachtovereenkomst die niet op soortgelijke voorwaarden kan worden verlengd of in situaties&#13;
met vergelijkbare rechtsgevolgen, de op het betrokken bedrijf beschikbare referentiehoeveelheden&#13;
geheel of ten dele overgedragen aan de producent die het bedrijf overneemt, volgens door de Lid-&#13;
Staten vastgestelde of nog vast te stellen bepalingen en met inachtneming van de legitieme bepalin&#13;
gen van de partijen. 19&#13;
Op grond van de eerste alinea van lid 1 gaat bij verkoop van een geheel bedrijf de referentiehoeveelheid&#13;
over op de producent die het bedrijf overneemt overeenkomstig hetgeen&#13;
partijen zijn overeengekomen. Bij ontstentenis van een overeenkomst gaat de&#13;
referentiehoeveelheid over op basis van de voor de melkproduktie gebruikte oppervlakte&#13;
of andere objectieve criteria. Het gedeelte van de referentiehoeveelheid dat niet tezamen&#13;
met het bedrijf wordt overgedragen, wordt aan de nationale reserve toegevoegd.&#13;
De tweede alinea van lid 1 bepaalt, dat dezelfde bepalingen van toepassing zijn op de&#13;
overige gevallen van overdracht waaraan voor de producenten vergelijkbare rechtsgevolgen&#13;
verbonden zijn. Ervan uitgaande dat deze bepaling onder meer ziet op de situatie dat&#13;
er sprake is van overdracht van een gedeelte van een bedrijf, is de vraag op welke wijze&#13;
deze bepaling geïnterpreteerd dient te worden. Wanneer in dit geval niet overeengekomen&#13;
wordt dat de gehele referentiehoeveelheid wordt overgedragen, dan wel wanneer bij ontstentenis&#13;
van een overeenkomst slechts een gedeelte van de referentiehoeveelheid wordt&#13;
overgedragen, mag worden aangenomen dat de resterende referentiehoeveelheid aan het&#13;
niet overgedragen gedeelte van het bedrijf verbonden zal blijven. Het karakter van de gedeeltelijke&#13;
overdracht verzet zich ertegen, dat in dat geval de resterende referentiehoeveelheid&#13;
aan de nationale reserve zou worden toegevoegd.&#13;
Lid 2 bepaalt, dat wanneer tussen pachter en verpachter geen overeenkomst met betrekking&#13;
tot de referentiehoeveelheid is gesloten, bij het einde van een pachtovereenkomst&#13;
de op het betrokken bedrijf beschikbare referentiehoeveelheden geheel of ten dele&#13;
worden overgedragen aan de producent die het bedrijf overneemt, volgens door de Lid-&#13;
Staten vastgestelde of nog vast te stellen bepalingen en met inachtneming van de legitieme&#13;
belangen van de partijen. et is opmerkelijk, dat de bepaling van artikel 7, lid 4 van de oude verordening van de&#13;
Raad, waarin bepaald werd dat in geval de pacht verstrijkt de Lid-Staten indien de pachter&#13;
geen recht heeft op verlenging van de pacht onder soortgelijke voorwaarden, kunnen&#13;
bepalen dat de referentiehoeveelheid die overeenkomt met het bedrijf of het deel van het&#13;
bedrijf waarop de pacht betrekking heeft, geheel of gedeeltelijk ter beschikking wordt gesteld&#13;
van de vertrekkende pachter, indien hij voornemens is de melkproduktie voort te&#13;
zetten, in de thans geldende verordeningen niet is terug te vinden.&#13;
De huidige verordeningen brengen met zich mee, dat de regelgeving met betrekking&#13;
tot de overgang van een referentiehoeveelheid in beginsel opzij gezet kan worden door&#13;
een tussen partijen gesloten overeenkomst. De enige beperking is, dat de verkrijgende&#13;
partij melkproducent dient te zijn. Komt geen overeenkomst tot stand, dan geldt als regel&#13;
dat de referentiehoeveelheid aan het bedrijf gebonden blijft. In geval van het einde van&#13;
een pachtovereenkomst betekent dit, dat de vertrekkende pachter de referentiehoeveelheid&#13;
zal dienen over te dragen aan degene die hem als exploitant opvolgt.&#13;
8. DE NEDERLANDSE REGELGEVING BETREFFENDE HET MELKQUOTUM&#13;
Het thans geldende Europese systeem is op nationaal niveau vertaald in de Beschikking Superheffing&#13;
1993.20 Ook deze maakt ten aanzien van de overdracht van referentiehoeveelheden&#13;
onderscheid tussen overdracht van een gedeelte van een bedrijf en een geheel bedrijf.&#13;
Ten aanzien van de overdracht van een gedeelte van een bedrijf bepaalt artikel 15, lid 1&#13;
het volgende:&#13;
Een referentiehoeveelheid kan worden overgedragen in samenhang met de overdracht van voor de&#13;
melkproduktie gebruikte grond, niet zijnde een geheel bedrijf, als overeengekomen door betrokken&#13;
partijen (...).&#13;
De leden 2 tot en met 6 geven een aantal randvoorwaarden in verband met de overdracht.&#13;
Ten aanzien van de overdracht van een geheel bedrijf bepaalt artikel 16, lid 1 het volgende:&#13;
De op een bedrijf beschikbare referentiehoeveelheid gaat bij gelegenheid van de overdracht van het&#13;
gehele bedrijf in zijn geheel over (...).&#13;
Ook hier is in de leden 2 en 3 een aantal randvoorwaarden opgenomen.&#13;
De conclusie met betrekking tot het huidige systeem van melkquotering dient op basis&#13;
van de Europese en de nationale regelgeving te zijn, dat in geval van overdracht van een&#13;
gedeelte van een bedrijf bepalend is wat partijen zijn overeengekomen en in geval van&#13;
overdracht van een geheel bedrijf het melkquotum in zijn geheel met het bedrijf overgaat.&#13;
Van belang is in dit kader, wat onder 'bedrijf' dient te worden verstaan. Art. 1, lid lg&#13;
verwijst naar het bepaalde in artikel 9 van de verordening van de Raad en artikel 1, lid 1 van de verordening van de Commissie. In artikel 9 van de verordening van de Raad wordt&#13;
onder d. het begrip bedrijf als volgt gedefinieerd: 'het geheel van de produktie-eenheden&#13;
die door de producent worden beheerd en die op het geografische grondgebied van de&#13;
Gemeenschap zijn gevestigd'. Deze formulering is eveneens terug te vinden in het&#13;
Wachauf-arrest van het Europese Hof van Justitie. 21 Tot de produktie-eenheden behoren&#13;
naast de grond en gebouwen het vee en het machinepark.&#13;
Bovenstaande definiëring heeft consequenties voor de situatie die ontstaat bij het einde&#13;
van een pachtovereenkomst. Is er naast de pachtgrond sprake van andere grond, dan is er&#13;
bij het beëindigen van de pacht sprake van overdracht van een gedeelte van een bedrijf.&#13;
Zijn alle grond en gebouwen gepacht en eindigt de pachtovereenkomst, en zet de voormalige&#13;
pachter zijn bedrijf met medeneming van vee en machinepark elders voort, dan is er&#13;
eveneens sprake van overdracht van een gedeelte van een bedrijf, nu slechts de produktieeenheden&#13;
grond en gebouwen aan de voormalige verpachter worden overgedragen, doch&#13;
de produktie-eenheden vee en machinepark niet. Slechts in het geval de voormalige pachter&#13;
al zijn produktie-eenheden, derhalve inclusief vee en machinepark en eventuele overige&#13;
inventaris (zonodig via de verpachter) aan de opvolgende exploitant overdraagt, is er&#13;
sprake van overdracht van een geheel bedrijf. Het meest sprekende voorbeeld daarvan is&#13;
de indeplaatsstelling op grond van artikel 49 Pachtwet.&#13;
Het voorgaande brengt met zich mee, dat bij overdracht van alle produktie-eenheden -&#13;
in de meeste gevallen derhalve bij bedrijfsbeëindiging - het melkquotum mee overgaat&#13;
naar de opvolgende producent. In de verhouding pachter-verpachter leidt dat niet tot tegengestelde&#13;
belangen: de pachter heeft als niet langer melkproducent zijnde geen belang&#13;
meer bij het melkquotum, terwijl de verpachter daarbij wel belang heeft in die zin, dat het&#13;
melkquotum nodig is om het oorspronkelijke pachtobject voor de melkproduktie te kunnen&#13;
gebruiken.&#13;
Zet de oorspronkelijke pachter zijn bedrijf met medeneming van een aantal produktieeenheden&#13;
elders voort, dan is er sprake van een gedeeltelijke bedrij fsoverdracht en is voor&#13;
de overgang van het melkquotum de tussen partijen gesloten overeenkomst bepalend. Uit&#13;
de slechts marginale publiekrechtelijke beperkingen van de vrije wil van partijen de overdracht&#13;
van het melkquotum naar eigen inzicht te regelen22 moet worden afgeleid, dat er&#13;
geen sprake is van wezenlijke grondgebondenheid van het quotum. 23 Ook in de toelichting&#13;
op de huidige beschikking wordt dit met zoveel woorden aangegeven. 24&#13;
In geval van het einde van een pachtovereenkomst die niet gepaard gaat met beëindiging&#13;
van het bedrijf van de pachter worden de rechten van partijen met betrekking tot het&#13;
melkquotum derhalve beheerst door hetgeen de redelijkheid en billijkheid met zich meebrengen.&#13;
Bij het niet totstandkomen van een overeenkomst met betrekking tot het&#13;
melkquotum zal beoordeeld moeten worden of partijen redelijkerwijs gehouden waren&#13;
wel tot overeenstemming te komen. De rechter zal daarbij een regeling betreffende het&#13;
melkquotum kunnen opleggen. Ten aanzien van de waarde van het melkquotum is dit reeds vaste jurisprudentie. Gezien de gewijzigde regelgeving zal dit in de lijn van de&#13;
thans geldende rechtspraak ook dienen te geschieden met betrekking tot het melkquotum&#13;
zelf. Met andere woorden: de rechter zal - bij het ontbreken van regelgeving terzake - in&#13;
individuele gevallen dienen te bepalen aan wie het melkquotum naar billijkheid toekomt.&#13;
De basis hiervoor is reeds gelegd in de zaak Pasman / Lippinkhof. 25 In deze zaak waren&#13;
zowel pachter als verpachter producent. De verpachter had de pachtovereenkomst opgezegd,&#13;
daar hij voornemens was het gepachte zelf in gebruik te nemen. Hij vorderde in&#13;
verband daarmee overdracht aan hem van een evenredig gedeelte van het op het bedrijf&#13;
van de pachter rustende melkquotum. De Pachtkamer stelde eerst, dat de aanspraken van&#13;
partijen op het quotum bij afwijzing van een verlengingsverzoek niet in de Beschikking&#13;
Superheffing 1988 zijn geregeld. Vervolgens overwoog de Pachtkamer het volgende:&#13;
Indien partijen in een geval als dit niet een overeenkomst betreffende het melkquotum aangaan, is&#13;
het dus niet zeker wat met het quotum gebeurt. Denkbaar is het dat het bij de pachter - in casu Lippinkhof&#13;
- blijft, omdat het deel uitmaakt van het quotum dat hem voor zijn gehele bedrijf is toegekend.&#13;
Maar het is ook denkbaar dat het - bij gebreke van overeenkomst - aan de Minister van&#13;
Landbouw en Visserij vervalt. Het ligt niet voor de hand aan te nemen, dat het zonder meer aan de&#13;
verpachter overgaat.&#13;
Bij de door de Beschikking Superheffing 1988 in het leven geroepen onzekerheid, die trouwens&#13;
ook reeds bestond toen de Beschikking Superheffing 1985 van kracht was, zal het Hof in deze zaak&#13;
een beslissing geven naar billijkheid, met inachtneming van de omstandigheden van het geval.&#13;
De Pachtkamer kwam vervolgens tot de conclusie, dat in dit geval een evenredig deel van&#13;
het quotum aan de verpachter toekwam nu deze de grond had gekocht met de bedoeling&#13;
deze in gebruik te nemen en de pachter dit ook wist.&#13;
Wat in een individueel geval billijk is, zal door de rechter zoveel mogelijk aan de hand&#13;
van objectieve criteria dienen te worden vastgesteld. De huidige uitgangspunten bij de&#13;
waardeverdeling van het melkquotum - de wederzijdse investeringen van verpachter en&#13;
pachter in de melkproduktie - zijn alleszins redelijk en kunnen gehandhaafd blijven. De&#13;
objectieve criteria aan de hand waarvan de wederzijdse investeringen kunnen worden ingeschat,&#13;
kunnen gevonden worden in de door Tolner ontwikkelde factorkosten-methode.&#13;
Het uitgangspunt voor een beslissing wie recht heeft op het melkquotum zou - ingeval&#13;
van botsende belangen van partijen - kunnen zijn, dat degene die de meeste investeringen&#13;
in de melkproduktie heeft gedaan en voornemens is na het einde van de pachtovereenkomst&#13;
de melkproduktie voort te zetten, dan wel op het gepachte te doen voortzetten, het&#13;
melkquotum krijgt toegewezen onder de voorwaarde, dat hij met zijn wederpartij dient af&#13;
te rekenen over diens investering in de melkproduktie.&#13;
Tot zover de rechten van verpachter en pachter met betrekking tot het melkquotum bij&#13;
het einde van een pachtovereenkomst, zoals die naar mijn mening op basis van de huidige&#13;
regelgeving vastgesteld dienen te worden.&#13;
9. EEN NIEUW SYSTEEM VAN MELKQUOTERING&#13;
In het voorgaande heb ik reeds aangegeven, dat naar mijn mening de huidige rechtspraak,&#13;
waarbij het melkquotum per definitie aan de verpachter wordt toegewezen, onjuist is en in feite in strijd is met de uitgangspunten van de jurisprudentie met betrekking tot de verrekening&#13;
van de waarde van het melkquotum. Nu op grond van de vigerende regelgeving&#13;
in feite zowel toewijzing van het melkquotum aan de verpachter als aan de pachter mogelijk&#13;
is, brengt de billijkheid met zich mee, dat de uitgangspunten die thans met betrekking&#13;
tot de verrekening van de waarde van het melkquotum gelden, ook toegepast worden op&#13;
de toewijzing van het melkquotum zelf.&#13;
De door sommigen geuite bezwaren, dat de redelijkheid en billijkheid aan een dergelijk&#13;
systeem in de weg staan, nu dit het gevolg heeft dat de verpachter ingeval van toewijzing&#13;
van het melkquotum aan de pachter een niet meer als melkveebedrijf te exploiteren&#13;
object zou overhouden, berusten op een denkfout. Uitgaande van het gegeven, dat op basis&#13;
van de berekeningsmethode van Tolner het melkquotum in het gemiddelde geval zal&#13;
worden toegewezen aan de pachter, zal de verpachter in de praktijk geconfronteerd worden&#13;
met een aantal potentiële exploitanten, die hun eigen melkquotum meenemen. Hij zal&#13;
derhalve in de sfeer van de exploitatiemogelijkheden van het voormalige pachtobject&#13;
geen nadeel ondervinden. Voorzover de toepassing van de hiervoor geschetste uitgangspunten&#13;
in bijzondere gevallen tot evident onredelijke situaties zou leiden, heeft de rechter&#13;
overigens de bevoegdheid daarmee in zijn beslissing rekening te houden indien daarvoor&#13;
termen aanwezig zijn.&#13;
Het systeem dat ik thans geschetst heb, is in wezen geen nieuw systeem van melkquotering,&#13;
doch een systeem zoals dat eruit zou moeten zien bij een juiste toepassing en invulling&#13;
van de thans geldende regelgeving en jurisprudentie. Het is evenwel denkbaar, dat&#13;
gestreefd zou worden naar een geheel ander systeem van melkquotering, waarbij met&#13;
name de verkeerswaarde aan het quotum zou worden ontnomen. Een aantal mogelijkheden&#13;
is al eerder onderwerp van discussie geweest.26 Ik zal een tweetal in het kort aan de&#13;
orde stellen.&#13;
Zowel in de Structuurnota Landbouw27 als de Discussienota grond en produktierechten&#13;
van het Landbouwschap28 wordt de mogelijkheid aan de orde gesteld van invoering van&#13;
graasdiereenheden, waarbij een maximum veebezetting per hectare geldt. Invoering van&#13;
een dergelijk systeem betekent feitelijk het afschaffen van het huidige systeem van&#13;
melkquotering, daar er geen sprake is van het toekennen van een referentiehoeveelheid&#13;
aan een individuele melkproducent, doch de bevoegdheid van een ieder een maximum&#13;
aantal dieren per hectare te houden. Hetgeen de dieren produceren is in dit systeem niet&#13;
relevant: slechts de veebezetting is aan een maximum gebonden, de produktie niet. Het&#13;
opvoeren van de produktie met handhaving van de maximale veebezetting is derhalve&#13;
mogelijk.&#13;
Een tweede - minder vergaand - systeem is het toevoegen van alle thans beschikbare&#13;
referentiehoeveelheden aan de nationale reserve en het toewijzen van persoonsgebonden&#13;
produktierechten aan individuele melkproducenten. Een dergelijk systeem is te beschouwen&#13;
als een vergunningensysteem. Afhankelijk van de uitwerking van het systeem gaat&#13;
het hier om individueel bepaalde produktierechten, die evenwel niet verhandelbaar zijn.&#13;
Men zou in dit geval kunnen spreken van een melkquotum met een nul-waarde.&#13;
In beide alternatieven spelen eventuele belangentegenstellingen tussen verpachter en&#13;
pachter geen rol, nu er geen sprake is van produktierechten met een verkeerswaarde. Van investeringen in produktierechten is in beide alternatieven eveneens geen sprake. Dergelijke&#13;
aspecten zouden de economische structuur van de landbouw ten goede kunnen komen.&#13;
Ook uit oogpunt van milieu zijn beide alternatieven interessant, in het bijzonder het&#13;
systeem van de graasdiereneenheid. In dat systeem is de milieubelasting immers aan een&#13;
absolute limiet gebonden.&#13;
Geconcludeerd kan worden, dat zowel het vergunningensysteem als het systeem van&#13;
de graasdiereneenheid de moeite van het bestuderen waard is. Of invoering van een van&#13;
beide systemen zonder meer mogelijk is, althans wenselijk is, wordt niet slechts bepaald&#13;
door de aard van de systemen zelf, doch mede door de overgangsproblematiek die ontstaat&#13;
doordat er geen sprake is van het slechts creëren van een nieuw systeem, doch mede&#13;
van het vervangen van een oud systeem door een nieuw systeem. Om deze overgangsproblematiek&#13;
op zijn juiste waarde te kunnen beoordelen, is nader onderzoek noodzakelijk.&#13;
10. CONCLUSIE&#13;
Op grond van de thans geldende regelgeving en de grondslagen van de jurisprudentie met&#13;
betrekking tot de verdeling van de waarde van het melkquotum tussen verpachter en&#13;
pachter bij het einde van de pachtovereenkomst, zal eveneens een toewijzing van het&#13;
melkquotum zelf dienen plaats te vinden op basis van de wederzijdse inspanningen en investeringen&#13;
in de melkproduktie. De redelijkheid en billijkheid brengen met zich mee, dat&#13;
het melkquotum wordt toegewezen aan degene die de grootste investering in de melkproduktie&#13;
heeft verricht, wanneer deze althans melkproducent blijft, onder de gehoudenheid&#13;
met zijn wederpartij af te rekenen over diens investeringen in de melkproduktie. Voorzover&#13;
het de grondslagen betreft is dit systeem niet als nieuw te kwalificeren, voor wat betreft&#13;
de uitwerking wel. Het betekent een individuele toepassing volgens objectieve&#13;
criteria van het billijkheidsbeginsel.&#13;
Zowel op grond van (bedrijfs)economische redenen als redenen van milieu is het te&#13;
overwegen om te komen tot een systeem waarbij het melkquotum geen verkeerswaarde&#13;
heeft. Of de overgang naar een dergelijk systeem geen onaanvaardbare gevolgen kan hebben,&#13;
is thans niet te beoordelen. Naar dat aspect zal nader onderzoek verricht dienen te&#13;
worden.</content><legacyfootnotes>1. Zie voor een overzicht van de rechtspraak A.H.T. Heisterkamp: Overzicht en bespreking van de&#13;
rechtspraak in pachtzaken, Agr R 1991, p. 592 e.v.&#13;
2. Zie noot 1.&#13;
3. Pk. Hof Arnhem 21 januari 1991, AgrR 1991,4485.&#13;
4. Pachtkamer Hof Arnhem d.d. 20 juli 1992 (Tromp / Folkertsma), Agr R 1992,4581. Zie ook mijn artikel:&#13;
Het melkquotum en het voorkeursrecht van de pachter; enkele opmerkingen naar aanleiding van het arrest&#13;
van de Pachtkamer van het Gerechtshof te Arnhem d.d. 20 juli 1992 (Tromp / Folkertsma), De&#13;
Landpachter 1992 nr. 7/8 (augustus).&#13;
5. J. Tolner, Pacht en (schade)vergoeding bij overdracht van melkquotum. Een juridische en&#13;
bedrijfseconomische benadering van de verhouding pachter-verpachter, Agr R 1993, p. 73 e.v.&#13;
6. D.W. de Hoop en C.H.G. Daatselaar, De hoogte van de verschillende factorkosten op melkveebedrijven,&#13;
AgrR 1993, p. 89 e.v.&#13;
7. Bij de uitgangspunten van de berekeningen kan de kanttekening worden gemaakt, dat de investering van&#13;
de verpachter is berekend op basis van 4% van de vrije waarde van het gepachte. In werkelijkheid zal de&#13;
investering van de verpachter in veel gevallen lager zijn, en de investeringen van de pachter in die&#13;
gevallen verhoudingsgewijs derhalve hoger.&#13;
8. Hof van Justitie van de Europese Gemeenschappen 13 juli 1989 (zaak 5/88), Jur. 1989, p. 2609.&#13;
9. P.S.A. Overwater: De redelijkheid en billijkheid en het melkquotum, Agr R 1993, p. 243 e.v.&#13;
10. Zie het in noot 3 aangehaalde arrest inzake Meijer / Van der Laan, in welk geval omstandigheden&#13;
aanwezig werden geacht om van de verdeling 50%-50% af te wijken.&#13;
11. C.W. Dubbink: De redelijkheid en billijkheid volgens artikel 3:12 NBW, WPNR 1990 (5963 en 5964), p.&#13;
359 e.v. en 375 e.v.&#13;
12. Zie ik het goed, dan is de visie van Dubbink het tegendeel van hetgeen Overwater beweert dat zij is.&#13;
13. Verwezen kan worden naar de vaste jurisprudentie terzake van het toebrengen van vermogensschade aan&#13;
de verpachter als gevolg van vervreemding door de pachter van melkquotum.&#13;
14. Pk. Hof Arnhem 2 april 1990, Agr R 1990,4378.&#13;
15. Men dient niet te lichtvaardig te denken over de uitvoerbaarheid van een dergelijk onderzoek. Er zijn&#13;
naast de melkquotering tal van aspecten die bij de prijsvorming van grond een rol spelen, zoals de&#13;
mestregels, de beperkingen in het gebruik vanwege milieu en landschap, de fiscale aspecten (bij aankoop&#13;
van grond met quotum zal om redenen van overdrachtsbelasting en afschrijving de grondprijs zo laag&#13;
mogelijk en de quotumprijs zo hoog mogelijk worden gesteld).&#13;
16. Publikatieblad van de Europese Gemeenschappen nr. L 405 p. 1 t/m 5 d.d. 31 december 1992.&#13;
17. Publikatieblad van de Europese Gemeenschappen nr. L 57 p. 12 t/m 16 d.d. 10 maart 1993.&#13;
18. Vgl. Hof van Justitie 5 juli 1964 nr. 6/64 inzake Costa / ENEL en Hof van Justitie 5 februari 1963 nr&#13;
26/62 inzake Van Gend en Loos.&#13;
19. De tekst van de verordening spreekt abusievelijk over 'bepalingen'; bedoeld is belangen.&#13;
20. Stcrt. 1993 nr. 60 (26 maart 1993); de beschikking is in werking getreden op 1 april 1993.&#13;
21. Zie noot 8, alsmede M. van der Velde en H.C.A. Walda, Pacht en superheffing: de betekenis van het arrest&#13;
van het Hof van Justitie in zaak 5/88, Agr R 1990, p. 216 e.v.&#13;
22. Behoudens de grondgebondenheid van de overdracht van het melkquotum ex art. 15, lid 1 BSH 1993.&#13;
23. Dit stemt overeen met de (belasting)rechtspraak met betrekking tot het melkquotum. Zie HR 31 mei 1989,&#13;
BNB 1989,235 en Hof Leeuwarden (belastingkamer) 3 juni 1988, Infobulletin 88/420.&#13;
24. Zie noot 20. In de toelichting wordt aangegeven dat het oude systeem, inhoudende dat het quotum de&#13;
grond volgt, thans vervangen is door het uitgangspunt dat de grond het quotum volgt.&#13;
25. Pk. Hof Arnhem 9 mei 1988, Agr R 1988,4174.&#13;
26. Zie de Discussienota grond en produktierechten van het Landbouwschap d.d. 12 maart 1990, nr.&#13;
10\1558a.01.&#13;
27. Nota van de minister van Landbouw en Visserij d.d. 18 mei 1989.&#13;
28. Zie noot 26.&#13;
</legacyfootnotes><footnotes><footnote/></footnotes><auteurs>Mr. drs. P.A. de Hoog</auteurs><published>1993-08-01 00:00:00</published><modified>1992-07-20 00:00:00</modified><editiondate>1993-08-01</editiondate><htmlpath>https://denhollander.info/artikel/6086</htmlpath></article>
</articles></edition>
<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/1989</searchword><id>7216</id><udhid>UDH:TvAR/7216</udhid><titel>'de erven K. T. / P.H.J. M.' (TvAR 1989/4206)</titel><searchwords><searchword>TvAR 2/1989</searchword><searchword>TvAR 1989/4206</searchword><searchword>UDH:TvAR/7216</searchword></searchwords><attachments><attachment><name>1989_nr 2_Rechtspraak_4206.pdf</name><extention>pdf</extention><url>https://denhollander.info/download/6799/ci</url></attachment></attachments><inleiding>Pachtwet, art. 36&#13;
Verpachters hebben een verklaring voor&#13;
recht gevorderd, dat de gedane opzegging&#13;
rechtskracht heeft. Daaromtrent is overwogen,&#13;
dat ter beoordeling van de vraag, of&#13;
verpachter daar belang bij heeft, ervan moet&#13;
worden uitgegaan, dat de eisen van een&#13;
behoorlijke rechtspleging meebrengen, dat de&#13;
eiser niet willekeurig zijn vordering mag&#13;
splitsen in een afzonderlijke vordering&#13;
betreffende erkenning van recht en een vordering&#13;
tot veroordeling tot prestatie. In dezen&#13;
is niet gebleken van bijzondere omstandigheden&#13;
die aan een veroordeling van de&#13;
pachter, het gepachte na de datum waartegen&#13;
is opgezegd aan verpachter op te leveren en te&#13;
ontruimen, vooralsnog in de weg staan.&#13;
Verpachters zijn dus niet ontvankelijk in hun&#13;
vordering wegens gebrek aan belang. </inleiding><content>Pachtkamer Gerechtshof Arnhem, 13 juni&#13;
1988&#13;
In de zaak van:&#13;
de erven K. T.&#13;
ten deze vertegenwoordigd door&#13;
J.H. D.,&#13;
wonende te W.,&#13;
appellanten, procureur: mr. D. K.,&#13;
tegen&#13;
P.H.J. M.,&#13;
wonende te F., gemeente F. en H., geïntimeerde,&#13;
procureur: mr. J.P.M. v. d. H.;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer van&#13;
het kantongerecht te Zevenbergen gewezen&#13;
vonnis van 27 augustus 1987, dat in&#13;
fotocopie aan dit arrest is gehecht;&#13;
Overwegende:&#13;
Appellanten zijn bij exploit van 25 september&#13;
1987 in hoger beroep gekomen van&#13;
voormeld vonnis, met gelijktijdige dagvaarding&#13;
van geïntimeerde voor dit hof. Bij&#13;
dat exploit zijn na te melden grieven&#13;
aangevoerd, hebben appellanten voorts hun&#13;
eis vermeerderd en is - evenals bij memorie&#13;
van grieven - geconcludeerd, dat vonnis te&#13;
vernietigen en opnieuw rechtdoende&#13;
Primair:&#13;
dat de pachtkamer van het hof een verklaring&#13;
voor recht afgeeft, waaruit blijkt dat de door&#13;
verpachter gedane opzegging rechtskracht heeft&#13;
en mitsdien de onderhavige pachtverhouding&#13;
eindigt per 31 oktober 1987, en&#13;
Subsidiair:&#13;
voor het geval de overeenkomst van 22&#13;
maart 1963, goedgekeurd door de Grondkamer&#13;
op 3 mei 1963 geen nieuwe overeenkomst&#13;
is doch een wijziging van de (oude)&#13;
overeenkomst van 2 december 1958, op 20&#13;
februari 1959 goedgekeurd door de Grondkamer,&#13;
te verklaren voor recht, dat de&#13;
overeenkomst eindigt op 31 oktober 1989,&#13;
met veroordeling van geïntimeerde in de&#13;
kosten van beide instanties.&#13;
Bij memorie van antwoord is verweer gevoerd&#13;
met conclusie de vorderingen van appellanten,&#13;
zowel de primaire als de subsidiaire,&#13;
af te wijzen en te bekrachtigen het vonnis&#13;
waarvan beroep met veroordeling van&#13;
appellanten in de proceskosten.&#13;
Daarna hebben partijen de stukken aan het&#13;
hof overgelegd voor het wijzen van arrest.&#13;
1. De grieven&#13;
De grieven luiden als volgt:&#13;
I. Ten onrechte is de pachtkamer van&#13;
oordeel dat de notariële akte van 22 maart&#13;
1963 een wijzigingsovereenkomst inhoudt&#13;
van de bestaande pachtovereenkomst betreffende&#13;
het litigieuze perceel bouwland.&#13;
II. Ten onrechte overweegt de pachtkamer,&#13;
dat de op 19 september 1986 door ver&#13;
pachters gedane opzegging mitsdien niet&#13;
tijdig is gedaan overeenkomstig het bepaal&#13;
de in artikel 36, lid 2, van de Pachtwet, zo&#13;
dat de pachtovereenkomst van rechtswege&#13;
is verlengd tot 1 november 1992.&#13;
2. De ontvankelijkheid van de primaire&#13;
vordering in hoger beroep&#13;
2.1 Appellanten hebben bij inleidend verzoekschrift&#13;
- en in appel, primair - gevorderd&#13;
een verklaring voor recht, dat de door&#13;
verpachter gedane opzegging rechtskracht&#13;
heeft en mitsdien de onderhavige&#13;
pachtverhouding eindigt per 31 oktober&#13;
1987.&#13;
2.2 Daaromtrent wordt ambtshalve het&#13;
volgende overwogen:&#13;
2.3 Een vordering, die uitsluitend strekt&#13;
om bij gewijsde het bestaan van een rechts&#13;
verhouding te doen vaststellen, is slechts&#13;
toelaatbaar, indien de eisende partij er belang&#13;
bij heeft, dat zodanige de wederpartij&#13;
bindende verklaring reeds dadelijk door de&#13;
rechter wordt gegeven. De rechter moet&#13;
ambtshalve letten op de aanwezigheid van&#13;
zodanig belang als een onmisbaar vereiste&#13;
voor het bestaan van het recht op rechtsbescherming&#13;
door rechtserkenning zonder&#13;
meer. Ter beoordeling van de vraag, of zo&#13;
danig belang aanwezig is, moet ervan worden&#13;
uitgegaan, dat de eisen van een behoorlijke&#13;
rechtspleging meebrengen, dat de&#13;
eisende partij niet willekeurig haar rechts&#13;
vordering mag splitsen in een afzonderlijke&#13;
vordering betreffende erkenning van recht&#13;
en een vordering tot veroordeling tot prestatie,&#13;
en dat deze splitsing alleen toelaat&#13;
baar is, wanneer bijzondere omstandigheden&#13;
dit tot behoud van haar rechten recht&#13;
vaardigen.&#13;
2.4 Appellanten vorderen in appel primair,&#13;
dat de pachtkamer een verklaring&#13;
voor recht afgeeft, dat de door hen gedane&#13;
'opzegging', gedagtekend 19 september&#13;
1986, van de tussen partijen geldende pacht&#13;
overeenkomst tegen 31 oktober 1987, rechts&#13;
kracht heeft. Uit deze kennisgeving blijkt,&#13;
dat appellanten bezwaar hebben tegen ver&#13;
lenging van de pachtovereenkomst met geintimeerde,&#13;
omdat deze de 65-jarige leeftijd&#13;
bereikt. Zij verzoeken hem daarbij de pachtgrond&#13;
bij het einde van de pachtovereenkomst&#13;
op te leveren zoals in de pachtovereenkomst&#13;
overeengekomen. Ten processe is&#13;
niet gesteld of gebleken, dat geïntimeerde&#13;
vervolgens tijdig verlenging van de pacht&#13;
overeenkomst heeft verzocht. Er wordt dus&#13;
vanuitgegaan, dat hij dat niet heeft gedaan.&#13;
Op grond van het voorgaande kunnen&#13;
appellanten een afzonderlijke vaststelling&#13;
in rechte, dat de namens hen gedane kennisgeving&#13;
rechtskracht heeft, alleen vorderen&#13;
bij het bestaan van bijzondere omstandigheden,&#13;
welke aan een veroordeling van&#13;
geïntimeerde, het gepachte na 31 oktober&#13;
1987 aan appellanten op te leveren en het te&#13;
ontruimen, vooralsnog in de weg staan, maar&#13;
het voor appellanten niettemin wenselijk&#13;
maken, dat die rechtsgeldigheid reeds thans&#13;
door een bindende verklaring van de rechter&#13;
komt vast te staan.&#13;
Het bestaan van zodanige omstandigheden&#13;
volgt niet uit hetgeen appellanten in eerste&#13;
aanleg of in hoger beroep hebben gesteld.&#13;
Ten processe is niet gebleken, waarom het&#13;
voor appellanten wenselijk is, afzonderlijk de&#13;
rechtsgeldigheid van de 'opzegging' van de&#13;
pachtovereenkomst in rechte te doen&#13;
vaststellen, dan wel, waarom het hun niet&#13;
mogelijk is, reeds thans de oplevering van het&#13;
verpachte en de ontruiming daarvan door&#13;
geïntimeerde te vorderen.&#13;
2.5 Hieruit volgt, dat appellanten alsnog&#13;
wegens gebrek aan belang niet ontvankelijk&#13;
zullen worden verklaard in hun primaire&#13;
vordering in appel.&#13;
3. Behandeling van de subsidiaire vordering&#13;
in appel&#13;
Daargelaten, of ook voor de subsidiaire&#13;
vordering in appel voldoende belang ontbreekt,&#13;
wordt overwogen, dat indien de&#13;
pachtovereenkomst - zoals appellanten&#13;
subsidiair stellen - op 31 oktober 1989 zou&#13;
eindigen, de kennisgeving ingevolge art. 36,&#13;
lid 2, Pachtwet, gedateerd 19 september 1986,&#13;
te vroeg, immers eerder dan drie jaren vóór&#13;
het einde van de lopende pachtovereenkomst,&#13;
is geschied. Op grond hiervan mist deze&#13;
kennisgeving rechtskracht, zodat de&#13;
subsidiaire vordering moet worden&#13;
afgewezen.&#13;
4. Slotsom&#13;
De grieven behoeven niet meer te worden&#13;
behandeld. Er zal worden beslist als volgt.&#13;
Rechtdoende in hoger beroep:&#13;
Vernietigt het vonnis waarvan beroep, en&#13;
opnieuw rechtdoende:&#13;
Verklaart appellanten alsnog niet-ontvankelijk&#13;
in hun primaire vordering.&#13;
Ontzegt hun de subsidiaire vordering. Veroordeelt appellanten in de kosten van het&#13;
hoger beroep, gevallen aan de zijde van&#13;
geïntimeerde, en tot deze uitspraak begroot op ƒ&#13;
1500,- (eenduizend vijfhonderd gulden).</content><legacyfootnotes/><footnotes><footnote/></footnotes><auteurs/><published>1989-02-01 00:00:00</published><modified>1989-02-01 00:00:00</modified><editiondate>1989-02-01</editiondate><htmlpath>https://denhollander.info/artikel/7216</htmlpath></article>
</articles></edition>
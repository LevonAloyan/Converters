<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1994</searchword><id>6044</id><udhid>UDH:TvAR/6044</udhid><titel>OPINIE. Wachauf exit</titel><searchwords><searchword>TvAR 5/1994</searchword><searchword>UDH:TvAR/6044</searchword></searchwords><attachments><attachment><name>1994_nr 5_Artikel_opinie.pdf</name><extention>pdf</extention><url>https://denhollander.info/download/5853/ci</url></attachment></attachments><inleiding>Het uur van de waarheid heeft geslagen. In een arrest van 24 maart 1994 (zaak C-2/92)&#13;
heeft het Hof van Justitie van de Europese Gemeenschappen duidelijkheid geschapen inzake&#13;
een vraag die schrijvers en lezers van dit tijdschrift gedurende met name het jaar&#13;
1993 verdeeld heeft gehouden.&#13;
Welke implicaties hebben de overwegingen in het Wachauf-arrest (HvJEG 13 juli&#13;
1989), zaak 5/88, Jur. 1989, blz. 2609) voor de mogelijke gehoudenheid van een verpachter&#13;
om zijn gewezen pachter een vergoeding te betalen voor het melkquotum dat de pachter&#13;
hem in verband met het ten einde komen van de pachtovereenkomst heeft moeten&#13;
overdragen? Het antwoord op de vraag luidt heel kort samengevat: geen.&#13;
Bostock had sedert 1962 een melkveehouderij gepacht. De desbetreffende overeenkomst&#13;
kwam ten einde per 25 maart 1985. Het in 1984 verkregen melkquotum had hij in&#13;
verband met het einde van de overeenkomst aan de verpachter moeten afstaan. De omvang&#13;
van het quotum was mede te danken aan substantiële verbeteringen die Bostock in&#13;
de loop der jaren aan het bedrijf had aangebracht. Met name in het jaar 1967 was de melkproduktie&#13;
als gevolg van zijn inspanningen en investeringen verhoogd.</inleiding><content>Voor het afgestane quotum had Bostock geen enkele vergoeding ontvangen. Indien de&#13;
overeenkomst iets meer dan anderhalfjaar langer in stand zou zijn gebleven was de verpachter&#13;
echter verplicht geweest het verlies van het quotum te compenseren. Bostock had&#13;
dan namelijk een aanspraak op een door de verpachter te betalen vergoeding kunnen ontlenen&#13;
aan artikel 13 van de met ingang van 25 september 1986 in werking getreden Agriculture&#13;
Act 1986.&#13;
In mei 1990 maakt Bostock een procedure aanhangig tegen de minister van Agriculture,&#13;
Fisheries and Food. In deze procedure stelde hij zich op het standpunt dat de Engelse&#13;
wetgeving gedurende de periode april 1984 (de maand waarin de oorspronkelijk aan de&#13;
superheffing ten grondslag liggende EEG-verordeningen van kracht werden) tot september&#13;
1986 ten onrechte niet in een verplichting tot compensatie had voorzien. De wetgever&#13;
zou op grond van bedoelde verordeningen, althans ingevolge de algemene beginselen van&#13;
het gemeenschapsrecht, gehouden zijn geweest maatregelen te nemen zoals die uiteindelijk&#13;
eerst met de Agriculture Act 1986 waren getroffen.&#13;
Hét High Court of Justice, Queen's Bench Division, schorste de procedure teneinde&#13;
zich met een tweetal prejudiciële vragen tot het Hof van Justitie te Luxemburg te wenden.&#13;
Het hof kwam - nadat beide vragen tot één waren samengevat - tot de volgende beslissing.&#13;
De verordeningen (EEG) 856/84, 857/84 en 1371/84 'ainsi que les principes&#13;
généraux du droit communautaire n'imposent pas a un Etat membre une obligation d'instituer&#13;
un régime d'indemnisation du preneur sortant par Ie bailleur ni ne confèrent directement&#13;
au preneur un droit a une telle indemnisation, au titre de la quantité de référence&#13;
transférée au bailleur a 1'expiration du contract de bail'. Met andere woorden: noch de&#13;
verordeningen, noch de algemene beginselen van het gemeenschapsrecht verplichten de&#13;
Lid-Staten maatregelen als bedoeld te nemen, terwijl een vertrekkende pachter er evenmin&#13;
een directe aanspraak op vergoeding jegens zijn verpachter aan kan ontlenen. Het hof volgde hiermee de ter zitting d.d. 20 april 1993 genomen conclusie van Advocaat-generaal&#13;
Gulman.&#13;
Het Wachauf-arrest wordt expliciet aangehaald in de overwegingen 12 tot en met 16&#13;
van het onderhavige arrest. Het Hof van Justitie komt kortweg tot de conclusie dat in die&#13;
zaak een geheel andere vraag werd aangeroerd. Wachauf maakte aanspraak op een vergoeding&#13;
door de bevoegde Duitse overheid in verband met het feit dat hij had besloten&#13;
zijn melkproduktie te staken. Dat is iets anders dan het maken van aanspraak op een door&#13;
de verpachter te betalen vergoeding, nadat de pacht is geëindigd.&#13;
Met het arrest is komen vast te staan dat de in de jurisprudentie van het Pachthof uitgezette&#13;
lijn, ingevolge waarvan de verpachter in het algemeen - de omstandigheden van het&#13;
geval in aanmerking genomen en naar redelijkheid en billijkheid - een vergoeding ter&#13;
hoogte van de helft van de verkeerswaarde van het overgedragen quotum dient te voldoen,&#13;
niet met het Europese recht in strijd is. Het Europese recht noopt niet tot het creëren&#13;
van een grondslag voor compensatie, maar staat er evenmin aan in de weg. Het bepalen&#13;
van (een methode ter berekening van) de hoogte van een eventuele vergoeding is daarmee&#13;
aan de individuele Lid-Staten voorbehouden. Het arrest biedt geen aanleiding voor de opvatting&#13;
dat een en ander niet aan de (pacht)rechter zou kunnen worden overgelaten. In dit&#13;
verband is naast het voorgaande met name overweging 26 van belang. In het kader van&#13;
het verwerpen van het door Bostock gedane beroep op ongerechtvaardigde verrijking&#13;
wijst het hof er op dat de rechtsverhouding tussen pachters en verpachters, in het bijzonder&#13;
bij het einde van de pacht, naar de huidige stand van het Europese recht door het recht&#13;
van de Lid-Staten wordt beheerst.</content><legacyfootnotes/><footnotes><footnote/></footnotes><auteurs>G.M.F. Snijders</auteurs><published>1994-05-01 00:00:00</published><modified>1993-08-23 00:00:00</modified><editiondate>1994-05-01</editiondate><htmlpath>https://denhollander.info/artikel/6044</htmlpath></article>
</articles></edition>
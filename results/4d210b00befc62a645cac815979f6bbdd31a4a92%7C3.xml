<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1999</searchword><id>4792</id><udhid>UDH:TvAR/4792</udhid><titel>Stichting IJssellandsschap / Haarman-Frederiks (TvAR 1999/4944)</titel><searchwords><searchword>TvAR 1/1999</searchword><searchword>TvAR 1999/4944</searchword><searchword>UDH:TvAR/4792</searchword></searchwords><attachments><attachment><name>1999_nr 1_Rechtspraak_4944.pdf</name><extention>pdf</extention><url>https://denhollander.info/download/4734/ci</url></attachment></attachments><inleiding>Pachtwet art. 38a.1&#13;
BW art. 3:61, 3:62&#13;
&#13;
Pachtster is ouder dan 65 jaar en oefent geen&#13;
bedrijf meer uit. Zij vraagt verlenging aanvoerende&#13;
dat de rentmeester heeft toegezegd&#13;
dat zij tot het einde van haar leven mocht&#13;
blijven wonen. Hof:&#13;
– Een pachter mag aannemen dat een rentmeester&#13;
bevoegd is tot gewone daden van&#13;
beheer. Verpachting kan niet worden aangemerkt&#13;
als een gewone daad van beheer, die&#13;
onder de bevoegdheid van een rentmeester valt.&#13;
– Een toezegging om tot het einde van het&#13;
leven te blijven wonen komt neer op een toezegging&#13;
om gedurende het leven van de pachter&#13;
geen kennisgeving van niet-verlenging te&#13;
doen. Ook het doen van een dergelijke toezegging&#13;
valt niet onder de bevoegdheid van&#13;
de rentmeester.&#13;
– Feiten of omstandigheden op grond waarvan&#13;
moet worden aangenomen dat bij pachtster de&#13;
schijn is gewekt dat de rentmeester wel&#13;
bevoegd was tot het doen van de beweerde&#13;
toezeggingen zijn niet gesteld of gebleken.&#13;
Evenmin is van enige daad van bekrachtiging&#13;
gebleken. Derhalve dient buiten beoordeling&#13;
te blijven of de beweerde toezegging inderdaad&#13;
is gedaan.</inleiding><content>Beschikking in de zaak van:&#13;
Stichting IJssellandschap, kantoorhoudende te&#13;
Deventer, appellante,&#13;
procureur: mr. B. Peek,&#13;
tegen&#13;
A.W.J. Haarman-Frederiks, wonende te Wesepe,&#13;
geïntimeerde,&#13;
procureur: mr. J.M.J. Huver&#13;
1. Het geding in eerste aanleg&#13;
1. De pachtkamer van het kantongerecht te&#13;
Deventer heeft op 15 december 1994 en 21&#13;
maart 1997 beschikkingen gegeven tussen partijen.&#13;
Deze beschikkingen zijn in fotocopie&#13;
aan de onderhavige beschikking gehecht.&#13;
Naar de inhoud van de beschikkingen van de&#13;
pachtkamer van het kantongerecht wordt verwezen&#13;
voor het procesverloop in de eerste&#13;
aanleg, de beslissingen en de gronden daarvoor.&#13;
2. Het geding in hoger beroep&#13;
2. Appellante, verder ook te noemen de Stichting,&#13;
is bij op 23 april 1997 ter griffie van het&#13;
hof ingekomen beroepsschrift in hoger&#13;
beroep gekomen tegen de beschikkingen van&#13;
de pachtkamer van het kantongerecht. Zij&#13;
voert de hierna te vermelden grieven aan tegen&#13;
die beschikkingen. Bij het beroepsschrift&#13;
is een aantal produkties overlegd. De Stichting&#13;
concludeert dat de pachtkamer van het hof de&#13;
beschikkingen waarvan beroep zal vernietigen&#13;
en opnieuw beschikkende alsnog het verzoek&#13;
van geïntimeerde, mevrouw Haarman, tot&#13;
verlenging van de pachtovereenkomst tussen&#13;
partijen zal afwijzen.&#13;
Mevrouw Haarman heeft op 28 mei 1997 ter&#13;
griffie van het hof een verweerschrift ingediend.&#13;
Zij verzoekt de Stichting niet-ontvankelijk te&#13;
verklaren in haar hoger beroep, althans de&#13;
bestreden beschikkingen te bekrachtigen.&#13;
Op 11 augustus 1997 heeft een mondelinge&#13;
behandeling van het hoger beroep plaatsgehad,&#13;
waarbij de Stichting vertegenwoordigd&#13;
was door haar directeur-rentmeester D.A.J.&#13;
Bruil, bijgestaan door mr H.J. Schaatsbergen,&#13;
advocaat te Zwolle, en waarbij mevrouw&#13;
Haarman in persoon is verschenen, bijgestaan&#13;
door jhr mrW.L.F. Prisse, advocaat te Zutphen.&#13;
Van de zijde van partijen zijn daarbij inlichtingen&#13;
aan het hof verstrekt, waarna de raadslieden&#13;
(wat de raadsman van de Stichting&#13;
betreft aan de hand van een overgelegde pleitnota)&#13;
de wederzijdse standpunten nader hebben&#13;
toegelicht.&#13;
3. De grieven&#13;
3. Door de Stichting zijn de volgende grieven&#13;
aangevoerd:&#13;
1. Ten onrechte heeft de pachtkamer het inleidende&#13;
verzoekschrift van mevrouw Haarman&#13;
als een geldig verzoekschrift aangemerkt.&#13;
2. Ten onrechte heeft de pachtkamer mevrouw&#13;
Haarman ten bewijze opgedragen dat&#13;
haar door de Stichting, althans haar rechtsvoorganger,&#13;
is toegezegd dat zij in de hoeve&#13;
kon blijven wonen tot haar dood, althans&#13;
woorden van gelijke strekking.&#13;
3. Ten onrechte heeft de pachtkamer in&#13;
rechtsoverweging II.7 de conclusie na enquêtes&#13;
zijdens de Stichting op hoofdlijnen onvolledig&#13;
weergegeven.&#13;
4. Ten onrechte heeft de pachtkamer de verklaringen&#13;
van de getuige Van Kuilenburg&#13;
samengevat respectievelijk geciteerd als opgenomen&#13;
in de rechtsoverweging II.2 en in de&#13;
tweede zin van rechtoverweging II.8.&#13;
5. Ten onrechte heeft de pachtkamer dan ook&#13;
geoordeeld dat mevrouw Haarman aan haar&#13;
bewijsopdracht heeft voldaan.&#13;
6. Ten onrechte heeft de pachtkamer overwogen&#13;
gelijk zij heeft gedaan in rechtsoverweging&#13;
II.10.&#13;
7. Ten onrechte heeft de pachtkamer de pachtovereenkomst&#13;
tussen partijen met ingang van&#13;
22 februari 1996 met zes jaren verlengd.&#13;
4. De mondelinge behandeling&#13;
4.1 Vanwege de Stichting is ter zitting van het&#13;
hof, zakelijk weergegeven, verklaard:&#13;
Wij blijven bij wat in de procedure naar voren&#13;
is gebracht. Als de pachtovereenkomst niet&#13;
wordt verlengd zal de grond worden toegewezen&#13;
aan een naburige pachter en de boerderij&#13;
zal dan verkocht worden. Er is reeds&#13;
onderzocht of wellicht mevrouw Haarman&#13;
met behulp van derden de woning zou kunnen&#13;
kopen, maar dat bleek niet te realiseren.&#13;
Het beleid van de Stichting is erop gericht een&#13;
einde te maken aan pachtovereenkomsten met&#13;
pachters die ouder dan vijfenzestig jaar zijn.&#13;
Wij willen daarbij geen uitzonderingen maken.&#13;
4.2 Door mevrouw Haarman is, zakelijk&#13;
weergegeven, het volgende verklaard:&#13;
Ik wil graag blijven wonen. Ik weet zelf niet&#13;
meer precies hoe het is gegaan met de toezeggingen,&#13;
maar ik weet wel zeker dat die toezeggingen&#13;
zijn gedaan. Mijn zoon is daarbij geweest.&#13;
Ik ben nu 73 jaar. Zelf oefen ik geen bedrijf&#13;
meer uit.&#13;
In de gebouwen (twee schuren) zit nu een man&#13;
met paarden. In een van de schuren zijn caravans&#13;
gestald geweest, maar dat is nu niet meer zo.&#13;
Op het land wordt door een handelaar vee&#13;
ingeschaard. Dat is sinds ongeveer 1986.&#13;
Nadat het bedrijf verkleind is in 1981 hebben&#13;
wij nog wel fokvarkens gehouden in de beide&#13;
schuren. Ik denk dat wij ongeveer tachtig varkens&#13;
hadden, maar daar moet u mij niet aan&#13;
houden.&#13;
De schuren hebben wij zelf gebouwd met&#13;
hout van de Stichting.&#13;
Ik ben geboren op deze boerderij en ik zou&#13;
daar ook het liefst tot het eind van mijn leven&#13;
blijven.&#13;
5. De feiten&#13;
Op grond van hetgeen over en weer door partijen&#13;
is gesteld, voor zover niet deugdelijk&#13;
betwist, alsmede op grond van de ten processe&#13;
overlegde stukken staat het navolgende vast:&#13;
– Tussen de Stichting en Herman Haarman,&#13;
de overleden echtgenoot van mevrouw Haarman,&#13;
is op 22 oktober 1965 een pachtovereenkomst&#13;
gesloten met betrekking tot de hoeve&#13;
“Lentelo” te Wesepe, gemeente Olst, omvattende&#13;
11.25.00 ha land met de zich daarop&#13;
bevindende opstallen en wel met ingang van 1&#13;
februari 1966 voor de tijd van twaalf jaren.&#13;
– De overeenkomst is enkele malen van rechtswege&#13;
verlengd. Bij wijzigingsovereenkomst&#13;
van 19 juni 1981 is de oppervlakte verminderd&#13;
en gebracht op 1.50.00 ha met inbegrip van&#13;
alle opstallen.&#13;
– In 1986 is Herman Haarman overleden. De&#13;
pachtovereenkomst is voortgezet door mevrouw&#13;
Haarman.&#13;
– Bij brief van 29 september 1994 heeft de&#13;
Stichting aan mevrouw Haarman te kennen&#13;
gegeven de pachtovereenkomst niet verder te&#13;
willen verlengen. Mevrouw Haarman heeft&#13;
vervolgens bij verzoekschrift, ter griffie van&#13;
het kantongerecht ingekomen op 25 oktober&#13;
1994, verlenging van de overeenkomst gevraagd.&#13;
6. De beoordeling van het geschil in&#13;
hoger beroep&#13;
6.1 De Stichting heeft onweersproken gesteld&#13;
dat de beschikking van de pachtkamer van het&#13;
kantongerecht van 21 maart 1997 op 24 maart&#13;
1997 is verzonden. Het hoger beroepsschrift&#13;
is ter griffie van het hof ingekomen op 23&#13;
april 1997, derhalve tijdig.&#13;
6.2 Het geschil tussen partijen laat zich alsvolgt&#13;
samenvatten.&#13;
De Stichting heeft bij brief van 29 september&#13;
1994 doen weten de pachtovereenkomst niet&#13;
verder te willen verlengen. De aanzegging is&#13;
tijdig en deugdelijk gedaan, zodat, behoudens&#13;
verlenging, de pachtovereenkomst eindigt op&#13;
1 februari 1996. Ingevolge artikel 38a Pw&#13;
moet het verzoek om verlenging worden afgewezen&#13;
nu mevrouw Haarman reeds 73 jaar is&#13;
en de Stichting vanwege de leeftijd bezwaar&#13;
heeft gemaakt tegen de verlenging. Mevrouw&#13;
Haarman meent dat niettemin in het onderhavige&#13;
geval toch verlenging zal dienen plaats te&#13;
vinden, omdat door de rentmeester van de&#13;
Stichting en, naar zij mocht aannemen, namens&#13;
de Stichting is toegezegd dat zij tot het&#13;
einde van haar leven op het gepachte zou&#13;
mogen blijven wonen. De Stichting betwist die&#13;
toezegging en betwist de bevoegdheid van de&#13;
rentmeester om een dergelijke toezegging te&#13;
doen. De pachtkamer van het kantongerecht&#13;
heeft mevrouw Haarman tot bewijslevering van&#13;
de toezegging toegelaten, het bewijs geleverd&#13;
geacht en de pachtovereenkomst verlengd.&#13;
De Stichting acht dit onjuist en is van de&#13;
beschikking houdende de bewijsopdracht en&#13;
de eindbeschikking in hoger beroep gekomen&#13;
en wenst, zoals uit het beroepsschrift blijkt,&#13;
het geschil in volle omvang door het hof te&#13;
doen beoordelen.&#13;
6.3 De eerste grief van de Stichting heeft&#13;
betrekking op enkele gebreken in het inleidend&#13;
verzoekschrift. Die grief is bij mondelinge&#13;
behandeling ingetrokken en behoeft derhalve&#13;
geen bespreking meer.&#13;
6.4 Het hof zal eerst de zesde grief bespreken.&#13;
Deze grief richt zich tegen het oordeel van de&#13;
pachtkamer van het kantongerecht dat de&#13;
Stichting is gebonden door de beweerde toezegging&#13;
van haar rentmeester aan Herman&#13;
Haarman danwel het echtpaar Haarman.&#13;
Het hof overweegt daaromtrent het volgende.&#13;
Een pachter mag aannemen, dat een rentmeester&#13;
bevoegd is tot gewone daden van beheer&#13;
namens zijn opdrachtgever. Verpachting grijpt&#13;
zo diep in op de zeggenschap van de verpachter&#13;
met betrekking tot zijn onroerende zaak&#13;
dat verpachting niet als een gewone daad van&#13;
beheer kan worden aangemerkt, die onder&#13;
bevoegdheid van een rentmeester valt.&#13;
In het onderhavige geschil dient niet anders te&#13;
worden geoordeeld; er zijn geen bijzondere&#13;
omstandigheden, die nopen tot de conclusie,&#13;
dat de rentmeester van de Stichting bevoegd&#13;
was zelfstandig zonder goedkeuring van het&#13;
bestuur van de Stichting te verpachten.&#13;
Hetgeen hiervoor is overwogen ten aanzien&#13;
van het sluiten van een pachtovereenkomst&#13;
geldt in niet mindere mate voor de toezegging,&#13;
die volgens mevrouw Haarman aan haar&#13;
en haar overleden echtgenoot is gedaan, inhoudende&#13;
dat zij samen danwel de langstlevende&#13;
van hen tot het einde van hun leven het&#13;
gepachte zouden mogen blijven bewonen,&#13;
hetgeen neer zou komen op een toezegging&#13;
dat gedurende het leven van beiden danwel de&#13;
langstlevende geen kennisgeving van niet verlenging&#13;
van de pachtovereenkomst zou worden&#13;
gedaan. Een dergelijke toezegging grijpt&#13;
zover in in de beschikkingsbevoegdheid van&#13;
de verpachter, dat het doen van zo’n toezegging&#13;
niet buiten de verpachter om door een&#13;
rentmeester mag worden gedaan.&#13;
De Stichting is dus in beginsel niet gebonden&#13;
door de beweerde toezegging. Dit betekent&#13;
dat de zesde grief slaagt.&#13;
Door mevrouw Haarman is nog aangevoerd,&#13;
dat haar man en zij erop mochten rekenen, dat&#13;
de rentmeester wel bevoegd was tot het doen&#13;
van de toezegging. Feiten of omstandigheden,&#13;
waaruit dat volgt zijn niet komen vast te staan.&#13;
Vanwege de verpachter is ook niet de schijn&#13;
gewekt, dat de rentmeester bevoegd zou zijn&#13;
een dergelijke toezegging te doen. Evenmin is&#13;
van enige daad van bekrachtiging gebleken.&#13;
6.5 Vanwege mevrouw Haarman is nog aangevoerd,&#13;
dat het beleid van de Stichting gedurende&#13;
geruime tijd zo is geweest, dat gedurende&#13;
het leven van de pachter geen kennisgeving&#13;
van niet verlenging werd gedaan. Mevrouw&#13;
Haarman noemt enkele voorbeelden. De&#13;
Stichting heeft gemotiveerd bestreden, dat in&#13;
de door mevrouw Haarman gedane gevallen&#13;
onvoorwaardelijke toezeggingen zijn gedaan&#13;
in een zelfde situatie als de onderhavige. Daar&#13;
tegenover is vanwege mevrouw Haarman niet&#13;
aangetoond, dat het beleid van de Stichting&#13;
zodanig was, dat gerekend mocht worden op&#13;
het achterwege blijven van de kennisgeving&#13;
van niet verlenging. Het hof neemt daarbij in&#13;
aanmerking dat dat beleid mede zal zijn afgestemd&#13;
op de wetgeving en dat het bepaald niet&#13;
ongeoorloofd is bij wijziging van wetgeving&#13;
een ander beleid te gaan voeren. Voorts is een&#13;
beleid van een particuliere verpachter zoals in&#13;
het onderhavige geval geen regel, waarop een&#13;
wederpartij in een individueel geval een&#13;
beroep kan doen.&#13;
6.6 Door de Stichting zijn nog grieven aange-&#13;
voerd tegen de bewijsopdracht en door de&#13;
Stichting is de vraag opgeworpen of het opgedragen&#13;
bewijs, indien geleverd, kon leiden tot&#13;
de conclusie, die de pachtkamer van het kantongerecht&#13;
daaruit heeft getrokken. Gezien&#13;
hetgeen hiervoor is overwogen kunnen deze&#13;
grieven buiten bespreking blijven. De Stichting&#13;
heeft bij de behandeling daarvan geen&#13;
belang.&#13;
6.7 De Stichting heeft te kennen gegeven, dat&#13;
zij er in verband met de omstandigheid, dat de&#13;
procedure in de eerste aanleg lang heeft&#13;
geduurd, geen bezwaar tegen heeft dat de&#13;
pachtovereenkomst nog met twee jaren wordt&#13;
verlengd, derhalve tot 1 februari 1998, zulks&#13;
mits wordt bepaald dat geen verdere verlenging&#13;
zal kunnen plaats vinden. Het hof zal&#13;
dienovereenkomstig beslissen.&#13;
Beslissing&#13;
Het hof, rechtdoende in hoger beroep,&#13;
vernietigt de op 21 maart 1997 door de pachtkamer&#13;
van het kantongerecht te Deventer tussen&#13;
partijen gegeven beschikking;&#13;
verlengt de tussen partijen bestaande pachtovereenkomst&#13;
met betrekking tot het gepachte&#13;
voor de tijd van twee jaren, zulks met&#13;
ingang van 1 februari 1996 en bepaalt dat geen&#13;
verdere verlenging van de pachtovereenkomst&#13;
kan worden verzocht;&#13;
wijst af het anders of meer verzochte.</content><legacyfootnotes/><footnotes><footnote/></footnotes><auteurs/><published>1999-01-01 00:00:00</published><modified>1997-05-20 00:00:00</modified><editiondate>1999-01-01</editiondate><htmlpath>https://denhollander.info/artikel/4792</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2008</searchword><id>6698</id><udhid>UDH:TvAR/6698</udhid><titel>Een kijkje over de schutting. Het nieuwe pachtrecht vergeleken met het huurrecht bedrijfsruimte. Preadvies Vereniging voor Agrarisch Recht</titel><searchwords><searchword>TvAR 3/2008</searchword><searchword>UDH:TvAR/6698</searchword></searchwords><attachments><attachment><name>TAR 2008-3 Kerpestein.pdf</name><extention>pdf</extention><url>https://denhollander.info/download/6439/ci</url></attachment></attachments><inleiding>1 Inleidende beschouwingen&#13;
&#13;
1.1. Afgrenzing huur - pacht&#13;
Pacht lijkt op huur maar is het niet. Dit blijkt uit art. 7:201&#13;
lid 3 BW, welke bepaling de opvolger is van het vroegere&#13;
art. 7A:1584 lid 3 en 1585 BW. Het verschil tussen pacht&#13;
en huur hangt samen met de woorden ‘ter uitoefening van&#13;
de landbouw’.1 In de nieuwe wetgeving is hier het criterium&#13;
van bedrijfsmatigheid aan toegevoegd (art. 7:312 BW).2 Bepalend&#13;
voor de vraag of een overeenkomst wel of niet een&#13;
pachtovereenkomst is, is het tussen partijen overeengekomen&#13;
gebruik van de onroerende zaak.&#13;
&#13;
1.2. Wetsystematiek&#13;
Bij de invoering van titel 5 boek 7 BW3 is daar waar mogelijk&#13;
aangesloten bij titel 4 (huur). De Memorie van Toelichting&#13;
geeft hiervoor als reden dat:&#13;
‘nu het huurrecht is gemoderniseerd en beter geordend,&#13;
verdient het aanbeveling daarvan over te nemen hetgeen&#13;
ook voor wat betreft de pachtovereenkomst, als&#13;
verbetering moet worden beschouwd.’4&#13;
Opmerkelijk is dat de wetgever er hier a priorivanuit gaat&#13;
dat het nieuwe huurrecht als een verbetering kan worden&#13;
beschouwd. Let u hier vooral op het woordje ‘ook’. Er kan,&#13;
om maar een voorbeeld te noemen, worden getwijfeld aan&#13;
de verbetering van de nieuwe wettelijke gedoogregeling (art.&#13;
7:220 j° 7:296 BW). Op grond van deze gedoogregeling&#13;
kan in het geval een verhuurder op het idee komt het object&#13;
maar eens te slopen en een ander object daarvoor in de&#13;
plaats te bouwen, een detaillist hangende de huurovereenkomst&#13;
(met een wettelijke bescherming van 5 + 5 jaar) via&#13;
een kort geding gedwongen worden tijdelijk te worden uitgeplaatst&#13;
en drie straten verderop in een portocabin worden&#13;
geplaatst. Deze detaillist komt geen enkele schadevergoeding&#13;
toe indien geen sprake is van daadwerkelijke gebreken&#13;
(verpaupering is wat anders dan een gebrek), terwijl locatiebescherming&#13;
en investeringsbescherming nu juist het tweeledige&#13;
ijkpunt is waar in de jaren ’50 het gehele wettelijke&#13;
huurrecht bedrijfsruimte op was gebaseerd, welk grondbeginsel&#13;
tot op heden is blijven bestaan. Met name komen detaillisten&#13;
de laatste tijd bijzonder in de knel als huurders van&#13;
units in winkelcentra die in Amsterdam begin jaren ’90&#13;
voor een appel en een ei door woningcorporaties van het&#13;
Woningbedrijf Amsterdam zijn gekocht. Jarenlang&#13;
uitblijvend&#13;
verhuurdersonderhoud zorgde ervoor dat de toch al&#13;
weinig florissant uitziende winkelcentra verder zijn verpauperd.&#13;
En juist deze verpaupering wordt nu door verhuurders&#13;
als argument aangevoerd dat sloop met nieuwbouw&#13;
(gefinancierd met gemeenschapsgeld) opeens dringend&#13;
noodzakelijk is geworden. Verhuurders wachten tot het&#13;
laatste moment met het – in kort geding – afdwingen van&#13;
de wettelijke gedoogplicht. Dan is er voor een bodemprocedure&#13;
waarin een renovatievoorstel op redelijkheid kan worden&#13;
getoetst (hetgeen uitdrukkelijk de bedoeling van de&#13;
wetgever met art. 7:220 BW was) natuurlijk geen tijd meer.&#13;
Zodoende wordt op het allerlaatste moment in kort geding&#13;
gevorderd dat de huurder de geplande werkzaamheden&#13;
krachtens art. 7:220 BW moet gedogen. Deze gang van&#13;
zaken kan als een heus self-fulfilling prophecyworden aangemerkt.&#13;
Voorzieningenrechters prikken hier -voorlopigniet&#13;
door heen, wegen slechts een zwaarwegend belang van&#13;
een miljoenenproject tegen het belang van een kruidenier.&#13;
Zodoende hebben verhuurders per 1 augustus 2003 het&#13;
scherpe zwaard van art. 7:220 BW in handen (en verpachters&#13;
per 1 september 2007 het overeenkomstige zwaard van&#13;
art. 7:354 lid 1 BW). Met behulp van een in kort geding afgedwongen&#13;
ordemaatregel wordt de tegenstribbelende&#13;
huurder doorgaans tot ontruiming veroordeeld en moet&#13;
deze maar zien of zijn winkel elders bestaansrecht krijgt. Na&#13;
een renovatie van een jaar of drie moet deze detaillist zijn&#13;
boeltje voor een tweede keer oppakken. Zijn terugkeer in&#13;
het splinternieuwe winkelcentrum wordt met een breed gebaar&#13;
door de verhuurder als aantrekkelijk gepresenteerd,&#13;
maar de huurovereenkomst is voor de huurder (die het lef&#13;
had zich eerder te verweren en als lastig wordt ervaren)&#13;
doorgaans niet onderhandelbaar en de huurprijs door de&#13;
verhuurder vastgesteld.&#13;
Aldus blijkt de art. 7:220 BW-regeling voor een huurder&#13;
van bedrijfsruimte ronduit dramatische gevolgen te hebben.&#13;
Het verbaast mij dat er geen aanknopingspunt in de wetge-&#13;
schiedenis bestaat waaruit blijkt dat deze gevolgen niet voor&#13;
het pachtrecht (waarin een overeenkomstige gedoogplicht&#13;
in art. 7:354 BW lid 1 is opgenomen) zijn onderkend en de&#13;
regeling blindelings naar het nieuwe wettelijke pachtrecht is&#13;
gekopieerd.&#13;
De synchroniciteit tussen huur en pacht doet zich tevens&#13;
gevoelen bij de art. 7:346-359 BW die met art. 7:212-225&#13;
BW corresponderen. Ook corresponderen de art. 7:361-&#13;
362 BW met art. 7:226-227 BW. Ook zijn art. 7:340 BW&#13;
en art. 7:207 BW gelijkluidend voor wat betreft partiële&#13;
ontbinding.5&#13;
Zo blijkt dat de pachtwetgever bij het inrichten van titel&#13;
7.5 goed over de schutting heeft gekeken naar de wijze&#13;
waarop het huurrecht was ingericht, zij het dat deze zich&#13;
naar mijn smaak wat kritischer had kunnen betonen wat&#13;
betreft de gevolgen van de gedoogplicht voor de pachter die&#13;
wordt geconfronteerd met een renovatie. Anderzijds heeft&#13;
de pachtwetgever geen wetsystematische weeffout gemaakt&#13;
en dat laatste kan van de huurwetgever niet worden gezegd,&#13;
zeker niet omdat bij het optuigen van de regeling aanvankelijk&#13;
een complete categorie bedrijfsruimten over het hoofd&#13;
is gezien. Een korte uitleg.&#13;
Het huidige art. 7:230A BW waarin de categorie ‘overige&#13;
bedrijfsruimte’ wettelijk is geregeld, heeft namelijk een opmerkelijke&#13;
plaats in het nieuwe wettelijke huurrecht gekregen:&#13;
in afdeling 4 (‘De overgang van de huur bij overdracht&#13;
van de verhuurder zaken en het eindigen van de huur’). Het&#13;
artikel is opgenomen in de serie waarin ook de ‘koop breekt&#13;
geen huur’-regeling is opgenomen (art. 7:226 en 227 BW)&#13;
en waarin tevens de algemene opzeggingsbepaling van art.&#13;
7:228 BW, de regeling van de overleden huurder (art. 7:229&#13;
BW) en de wederinhuur (art. 7:230 BW) staan vermeld.&#13;
Het art. 7:230A BW is door de wetgever uitdrukkelijk in&#13;
nauw verband geplaatst met het pal voorgaande art. 7:230&#13;
BW en vlak vóór het algemene buitengerechtelijke ontbindingsverbod&#13;
van art. 7:231 BW. De logica van deze situering&#13;
ontgaat mij. De regeling van categorie ‘overige bedrijfsruimte’&#13;
houdt geen enkel verband met die van de meteen&#13;
daaraan voorafgaande commune wederinhuur-regeling (als&#13;
algemene bepaling ook geldend voor woonruimte en detailhandelsbedrijfsruimte).&#13;
En ook met de andere bepalingen&#13;
van afdeling 4 zie ik geen enkel logisch en wetsystematisch&#13;
verband.&#13;
In de wandelgangen wordt wel gezegd dat deze situering&#13;
wordt gerechtvaardigd omdat art. 7:230A ziet op een situatie&#13;
waarin de huurovereenkomst formeel is beëindigd doch&#13;
de (gewezen) huurder (nog) niet behoeft te ontruimen, dit&#13;
in het verlengde van het voorgaande art. 7:230 BW. Dit&#13;
acht ik niet overtuigend. Ten eerste ontbreekt daartoe een&#13;
aanknopingspunt in de wetsgeschiedenis. Sterker nog: de&#13;
wetgeschiedenis spreekt over de situering met geen woord.&#13;
Dit angstvallige stilzwijgen duidt erop dat, zoals al vermeld,&#13;
men de categorie ‘overige bedrijfsruimte’ bij het optuigen&#13;
van de wettelijke structuur over het hoofd heeft gezien en&#13;
deze vervolgens maar op de minst onlogische plek in de&#13;
toen reeds bestaande nummering heeft geplaatst. Voorts is&#13;
de nummering op zichzelf onlogisch: waarom zou in een&#13;
nieuwe wet een artikel met nummer ‘230A’ moeten worden&#13;
opgenomen? Er kon toch gewoon vanaf art. 7:230 worden&#13;
dóórgenummerd? Wederom: de wetgever zwijgt. Bovendien&#13;
wordt de qua volume en economisch belang aanzienlijke&#13;
sector van de ‘overige bedrijfsruimte’ op één lijn geplaatst&#13;
met de qua volume en economisch belang verwaarloosbare&#13;
groep onbebouwde onroerende zaken, hetgeen de categorie&#13;
‘overige bedrijfsruimte’ vanuit wetsystematisch oogpunt tekort&#13;
doet. Naar mijn mening was situering van deze restcategorie&#13;
in de vorm van een art. 7:311 in een aparte nieuw&#13;
afdeling 7.4.7 (met de naam ‘overige bedrijfsruimte’) logisch&#13;
geweest, direct volgend op de hoofdcategorie detailhandelsbedrijfsruimte&#13;
(afd. 7.4.6) welke laatste categorie&#13;
dan ook als zodanig in de naamgeving van de afdeling zou&#13;
moeten worden hernoemd. Maar het is nog niet te laat.&#13;
Omdat onze nieuwe buren zo vriendelijk zijn geweest eerst&#13;
vanaf: art. 7:311 te nummeren is er nog ruimte tot annexatie.&#13;
Bij de eerstvolgende wetswijziging zal ik daarvoor een&#13;
lans breken.&#13;
&#13;
1.3. Het grotere plaatje&#13;
Leidt de nieuwe pachtregeling nu tot een overzichtelijker en&#13;
minder verbrokkelde regeling, zoals ook bij het nieuwe wettelijke&#13;
huurrecht de bedoeling was? Voor de beantwoording&#13;
van deze vraag moeten we de focus verwijden tot het grotere&#13;
plaatje, namelijk dat van de inbedding van bijzondere&#13;
overeenkomsten in de gelaagde structuur van het nieuwe&#13;
BW.&#13;
Op 1 januari 1992 zijn de boeken 3, 5 en 6 samen met een&#13;
aantal titels van boek 7 van het nieuwe Burgerlijk Wetboek&#13;
ingevoerd. De boeken 1 en 2 waren op dat tijdstip reeds ingevoerd&#13;
(in 1970 resp. in 1976). Deze hercodificatie van&#13;
het BW wordt ook wel aangeduid als het grootste en het&#13;
meest ambitieuze Nederlandse wetgevingsproject van de 20e&#13;
eeuw.6 De nieuwe pachtregeling is geplaatst in Titel 5 van&#13;
Boek 7: bijzondere overeenkomsten. Op boek 9 (intellectuele&#13;
eigendom) en boek 10 (internationaal privaatrecht) na7,&#13;
is de invoering van de nieuwe wettelijke regeling van het&#13;
pachtrecht één van de laatste sluitstukken van de hercodificatie&#13;
van het BW. Wat was daarvan ook alweer de bedoeling?&#13;
‘De wenselijkheid van de totstandkoming van een&#13;
nieuw burgerlijk wetboek is geen andere dan die van de&#13;
wenselijkheid van het behoud van de codificatiegedachte’&#13;
aldus Meijers in zijn toelichting op het nieuwe BW.8&#13;
De hierboven genoemde codificatiegedachte is diep in onze&#13;
rechtstaat geworteld en opgenomen in art. 107 van de&#13;
Grondwet. Het oude burgerlijk wetboek was gebaseerd op&#13;
de Franse Code Civil en is op 1 februari 1831 ingevoerd.9&#13;
Door tijdsverloop en maatschappelijke ontwikkelingen gaf&#13;
dit wetboek niet langer antwoord op prangende rechtsvragen.&#13;
Het Nederlandse recht werd in toenemende mate beheerst&#13;
door rechtspraak en werd steeds meer jurisprudentierecht.&#13;
Deze ontwikkeling is strijdig met het codificatiebeginsel&#13;
en het nieuwe burgerlijk wetboek moest dit oplossen.&#13;
Om dit doel te bereiken dienden ten eerste de wetteksten te&#13;
worden vernieuwd. Deze dienden weer in overeenstemming&#13;
te worden gebracht met de huidige maatschappelijke ontwikkelingen.&#13;
Voorts diende het systeem van het burgerlijk&#13;
wetboek te worden gemoderniseerd, zodat het overzichtelijker&#13;
werd, meer eenheid zou krijgen en derhalve weer toegankelijk&#13;
zou worden voor de burger. Dit brengt rechtszekerheid&#13;
met zich mee.10 Daarnaast moest het (systeem van&#13;
het) nieuwe burgerlijk wetboek in staat zijn om nieuwe&#13;
maatschappelijke ontwikkelingen te kunnen opvangen.11&#13;
Het BW heeft een gelaagd systeem. Het heeft een opbouw&#13;
van algemene naar bijzondere bepalingen.12 Zo regelt boek&#13;
3 BW het vermogensrecht in het algemeen, boek 5 de zakelijke&#13;
rechten, boek 6 het verbintenissenrecht in het algemeen&#13;
en boek 7 de bijzondere overeenkomsten. Derhalve:&#13;
van algemeen naar bijzonder. Zo spelen bijvoorbeeld voor&#13;
de beoordeling van de geldigheid van een (pacht)overeenkomst&#13;
van algemeen naar bijzonder zowel bepalingen uit&#13;
boek 3, boek 6, alsook uit boek 7 BW een rol. Bijvoorbeeld:&#13;
art. 3:33-3:35 BW (totstandkoming), art. 6:215 BW&#13;
(gemengde overeenkomsten)13, art. 3:40 BW&#13;
(nietigheid/vernietigbaarheid), art. 6:228 BW (dwaling) en&#13;
art. 6:258 BW (onvoorziene omstandigheden).&#13;
Sommige overeenkomsten zijn echter niet voldoende bepaald.&#13;
De rechtsgevolgen van deze overeenkomsten zijn niet&#13;
goed uit de algemene bepalingen van boek 3 en boek 6 BW&#13;
te destilleren. Deze overeenkomsten hebben nadere uitwerking&#13;
nodig. Boek 7 BW werkt een aantal bijzondere overeenkomsten&#13;
verder uit, stelt hieraan bijzondere contractuele&#13;
grenzen en geeft bepaalde partijen waar nodig&#13;
bescherming.14&#13;
De hierboven omschreven verbijzondering van wettelijke&#13;
regelingen heeft ook een keerzijde. Dit leidt er namelijk toe,&#13;
dat het systeem van het burgerlijk wetboek steeds ingewikkelder&#13;
wordt en als het ware verbrokkeld.15 Dit doet de eenheid&#13;
en systematiek van het burgerlijk wetboek vanzelfsprekend&#13;
geen goed en staat haaks op de gedachte die aan het&#13;
nieuwe huurrecht ten grondslag lag, namelijk het tegengaan&#13;
van de verbrokkeling.&#13;
Per 1 september 2003 is een aantal artikelen toegevoegd aan&#13;
titel 7.1 BW, koop en ruil. Het betreft een aantal voorschriften&#13;
voor de koop van onroerende zaken. Deze nieuwe&#13;
wettelijke regeling in boek 7 BW is een goed voorbeeld van&#13;
de hierboven geschetste ontwikkeling van de verbijzondering&#13;
die verbrokkeling niet tegengaat doch juist in de hand&#13;
werkt. Om te bepalen welk koopregime van toepassing is,&#13;
moet men bij de koop van onroerende zaken naar veel aspecten&#13;
te kijken. Zo dient men te kijken naar de aard van&#13;
de zaak (tot bewoning bestemd of niet), de aard van de&#13;
koper (particulier of bedrijfsmatig), de wijze van koop, en&#13;
de vorm van de koop (via de notaris of niet). Afhankelijk&#13;
van deze aspecten kan men onder een tiental bepalingen&#13;
vallen.16 Deze verbrokkeling maakt het voor de rechtzoekende&#13;
wel lastig om zijn of haar positie te bepalen. Een&#13;
ander voorbeeld vormt titel 7.2 BW, de financiële zekerheidsovereenkomst.&#13;
Deze wordt hier aangehaald omdat de&#13;
wettelijke regeling een implementatie is van een Europese&#13;
richtlijn.17 Het BW ondervindt derhalve ook invloed van&#13;
Europees recht. Problematisch hierbij is dat de Nederlandse&#13;
wetgever hierdoor de controle verliest over het systeem van&#13;
het BW, mate name op de punten waar zij is verplicht uitzonderingen&#13;
en termen in het BW op te nemen, die hier&#13;
volstrekt niet in passen.18 Zie bij de financiële zekerheidsovereenkomsten&#13;
bijvoorbeeld de term ‘overdracht’ van geld&#13;
door girale overschrijving in art. 7:51 BW. Deze term sluit&#13;
niet goed aan bij de term overdracht uit het Nederlandse&#13;
goederenrecht,19 en verstoort derhalve de eenheid van ons&#13;
BW. Ik geef nog een derde voorbeeld: de huurvermindering&#13;
bij gebreken, dit ter illustratie van het feit dat het soms niet&#13;
eenvoudig is om vast te stellen in hoeverre een bijzondere&#13;
regeling in boek 7 BW afwijkt van de algemene regels uit&#13;
boek 3, 5 en 6 BW en in hoeverre er in dat geval ruimte&#13;
overblijft voor toepassing van die algemene regels. Zo kan&#13;
een huurder huurprijsvermindering krachtens art. 7:207&#13;
BW vorderen indien een gebrek kleeft aan het gehuurde.&#13;
Hiertoe moet naar de rechter worden gestapt. Maar indien&#13;
de verhuurder verzuimt het gebrek te verhelpen kan de&#13;
huurder wèl buitengerechtelijk ontbinden krachtens art.&#13;
6:265 BW, maar niet krachtens de specialis: art. 7:207&#13;
BW.20 Kortom, er bestaan een aantal incongruenties in de&#13;
BW-structuur die door de gelaagdheid zijn veroorzaakt en&#13;
verbrokkeling en soms zelfs rechtsonzekerheid in de hand&#13;
werkt.&#13;
&#13;
1.4. Flexibilisering in titel 7.5 BW&#13;
Aan titel 7.5 is, zoals al vermeld, een zeer lange geschiedenis&#13;
vooraf gegaan. De oude Pachtwet dateert van 1958 en haar&#13;
voorganger uit 1937. De nieuwe regeling vormt ogenschijn-&#13;
lijk een beperkt aantal wijzigingen. Wijzigingen zijn vooral&#13;
aangebracht in de definities, de opzeggingsregeling, het&#13;
voorkeursrecht en de geliberaliseerde pachtovereenkomst.21&#13;
Het inhoudelijke doel van titel 7.5 was het flexibiliseren&#13;
van het pachtrecht, naast de inpassing daarvan in boek 7&#13;
BW.22 De hier beoogde flexibiliteit is mijns inziens, los van&#13;
de vraag wat daarvan is terecht gekomen, een oogmerk&#13;
waarvan de huidige - wetsystematische - naburige beoefenaars&#13;
van het huurrecht bedrijfsruimte, aan de andere zijde&#13;
van de schutting derhalve, slechts konden dromen.23 Het&#13;
nieuwe huurrecht bedrijfsruimte dat per 1 augustus 2003 in&#13;
werking is getreden had een meer bescheiden oogmerk: het&#13;
vereenvoudigen van de verbrokkelde regelgeving met hier&#13;
en daar een codificatie van vaste rechtspraak. Een politieke&#13;
wens tot ingrijpende inhoudelijke wijziging deed zich&#13;
slechts voor bij het oogmerk dat, zoals eerder hierboven al&#13;
behandeld, het belang van de huurder moest wijken voor&#13;
dat van de verhuurder indien deze het object wilde renoveren.&#13;
Zo is het ook in de wet gekomen in het (commune)&#13;
art. 7:220 en in art. art. 7:296 BW, maar daar bleef het bij.&#13;
De nieuwe pachtregeling is echter ook weer geen algemene&#13;
fundamentele herziening van de Pachtwet, zoals laatstelijk&#13;
gewijzigd in 1995. De regeling beoogt te zijn een ‘aanpassing&#13;
van de voormalige regelgeving voor enkele knelpunten&#13;
in de praktijk.’24&#13;
De vraag dringt zich op wat de achtergrond van dit doel is&#13;
en of dit doel is verwezenlijkt.&#13;
De Pachtwet uit 1958 bevatte veel dwingend recht ten behoeve&#13;
van bescherming van de pachter. Het pachtrecht&#13;
werd hierdoor voor de verpachter als te stringent ervaren.&#13;
Het gevolg hiervan was dat het gebruik van pacht als financieringsinstrument&#13;
erg terugliep. Om deze ontwikkeling&#13;
tegen te gaan, werd in 1995 het pachtrecht geflexibiliseerd.&#13;
25 Deze flexibilisering bevatte de introductie van de&#13;
eenmalige kortdurende pachtovereenkomst voor los land&#13;
onder uitsluiting van dwingendrechtelijke beschermingsbepalingen.&#13;
26 In titel 7.5 is deze flexibilisering verder doorgevoerd.&#13;
De pacht van los land is thans geregeld in art. 7:325&#13;
BW, de ‘geliberaliseerde pachtovereenkomst’. Ingevolge art.&#13;
7:397 BW zijn hierop, zoals hierboven aangeduid, de dwingendrechtelijke&#13;
bepalingen niet van toepassing. Nieuw is&#13;
voorts dat het eenmalige karakter ervan is komen te vervallen.&#13;
27 Deze vergaande flexibilisering heeft tot gevolg dat in&#13;
de praktijk, uitzonderingen daargelaten, alleen nog maar&#13;
geliberaliseerde pachtovereenkomsten zullen worden gesloten.&#13;
28 Reguliere pacht zal in onbruik geraken. Dit heeft op&#13;
zijn beurt weer tot gevolg dat titel 7.5, dat thans 93 artikelen&#13;
bevat, grotendeels in onbruik zal raken. Reguliere pacht&#13;
wordt in de literatuur zelfs een juridisch reservaat&#13;
genoemd.29 Het behoeft geen betoog, dat dit niet bijdraagt&#13;
aan het welslagen van titel 7.5 in brede zin. Flexibiliteit&#13;
kent zo zijn prijs.&#13;
De bepalingen omtrent reguliere pacht zijn overigens nog&#13;
wel van toepassing op bestaande reguliere pachtovereenkomsten.&#13;
30 Zittende reguliere pachters genieten derhalve&#13;
nog wél bescherming van dwingendrechtelijke bepalingen&#13;
van de nieuwe pachtwet. Zittende pachters worden daardoor&#13;
bevoordeeld ten opzichte van nieuwkomers.31 Ook dit&#13;
draagt niet bij aan het welslagen van titel 7.5.&#13;
En dan de eerder aangestipte verwantschap met het nieuwe&#13;
wettelijke huurrecht in titel 7.4. Daarbij is zoveel als mogelijk&#13;
daarbij aansluiting gezocht. Dit heeft o.a. tot gevolg dat&#13;
de jurisprudentie over pacht en huur zich op bepaalde punten&#13;
hand in hand zal ontwikkelen.32 Vanuit de perceptie dat&#13;
de eerste jurisprudentie op art. 7:220 BW in alle objectiviteit&#13;
als onwenselijk te beschouwen is vanuit de strekking&#13;
van de regeling bezien, spreek ik de hoop uit dat hier een&#13;
cesuur zal ontstaan.&#13;
In de nieuwe pachtwet is de definitie van pachtovereenkomst&#13;
gewijzigd ten opzichte van de oude pachtwet. ‘ Pacht&#13;
is de overeenkomst waarbij de ene partij, de verpachter, zich&#13;
verbindt aan de andere partij, de pachter, een onroerende&#13;
zaak of een gedeelte daarvan in gebruik te verstrekken ter&#13;
uitoefening van de landbouw en de pachter zich verbindt&#13;
tot een tegenprestatie’, aldus art. 7:311 BW. Het verschil&#13;
ten opzichte van de oude pachtwet zit ’m in de term ‘landbouw’.&#13;
Ingevolge art. 7:312 BW dient landbouw ‘bedrijfsmatig’&#13;
te zijn. De grens tussen bedrijfsmatig en niet bedrijfsmatig&#13;
is soms moeilijk te bepalen.33 De wetsgeschiedenis&#13;
geeft aan dat het moet gaan om een agrarische onderneming,&#13;
die als hoofdfunctie landbouw heeft.34 Ondanks deze&#13;
toelichting in de parlementaire geschiedenis blijft de grens&#13;
een grijs gebied vormen. Dit heeft tot gevolg dat het in&#13;
sommige gevallen moeilijk kan zijn vast te stellen of sprake&#13;
is van een pachtovereenkomst of van een huurovereenkomst.&#13;
Ook dit lijkt mij onwenselijk.&#13;
Ondanks een klein aantal onvolkomenheden en verschrijvingen35&#13;
kan men tot de eerste conclusie komen, dat titel&#13;
7.5 in zijn algemeenheid, vanuit wetsystematisch opzicht,&#13;
redelijk is ingepast in boek 7 BW. Hierbij is op hoofdlijnen&#13;
redelijk tot goed aangesloten bij titel 7.4, behoudens een&#13;
enkele uitzondering. In de literatuur is hieromtrent geen&#13;
kritiek te bespeuren, maar dat betekent niet dat er geen kritiek&#13;
bestaat. De oorzaak van de kleine onvolkomenheden&#13;
schuilt mogelijk in het feit dat de wetgever bij een aantal&#13;
bepalingen twee doelstellingen heeft wensen te verenigen,&#13;
hetgeen in een enkel geval niet goed mogelijk was: aan de&#13;
ene kant de regeling uit de oude Pachtwet behouden en aan&#13;
de andere kant een dergelijke regeling zo veel als mogelijk te&#13;
stroomlijnen met het huurrecht.36 Echter, het doel van het&#13;
BW was in zijn algemeenheid tevens om toekomstige ontwikkelingen&#13;
te kunnen opvangen. Daartoe lijkt het met zijn&#13;
flexibele en open systeem ogenschijnlijk goed in staat,37 los&#13;
van de vraag of sommige nieuwe ontwikkelingen wel zo&#13;
wenselijk zijn, zoals de gedoogregeling van art. 7:354 lid 1&#13;
BW.&#13;
&#13;
1.5. De ratio van het huurrecht bedrijfsruimte versus de&#13;
ratio van het pachtrecht&#13;
Huur en pacht hebben dezelfde wortels. Sedert de opkomst&#13;
van de stedelijke bedrijvigheid aan het einde van de Mid -&#13;
del eeuwen ontstond de behoefte aan obligatoire regelgeving&#13;
op het gebied van huisvesting. Deze behoefte bestond zowel&#13;
in de particuliere sfeer als in de commerciële sector. Een&#13;
onderscheid daartussen werd toen nog niet gemaakt. Op&#13;
lokaal niveau ontstond hiertoe weinig ontwikkelde regel -&#13;
geving: de verhuurder bepaalde de huurprijs en de verho -&#13;
gingen daarvan en maakte tevens uit wanneer hij het wel -&#13;
letjes vond en stelde dan eenzijdig de ontruimingsdatum&#13;
vast. Indien men weigerde te ontruimen was daar geen&#13;
civielrechtelijk kruid tegen gewassen. Verschillende plaatse -&#13;
lijke regelingen sorteerden geen effect. Om deze reden werd&#13;
de weigering te ontruimen strafbaar gesteld. Op grond van&#13;
de Ordonnantie van de Staten van Holland van 26 sep -&#13;
tember 1685 kon een weigerachtige huurder zelfs de dood -&#13;
straf krijgen (na ontruiming). De in de Middeleeuwen&#13;
gerecipieerde Romeinsrechtelijke basis maakte na de Franse&#13;
Revolutie (1789) plaats voor de gedachte ‘vrijheid, gelijk-&#13;
heiden broederschap’ welk ideeëngoed ten grondslag lag&#13;
aan de Code Napoleon (1804). Deze gelijkheidsgedachte&#13;
betekende ook huurbescherming. In deze Code bepaalde&#13;
art. 1768 dan ook dat de verhuurder de huur niet kon&#13;
opzeggen, ook al had hij het object zelf dringend nodig.&#13;
Huurbeëindiging kon in die tijd slechts met wederzijds&#13;
goedvinden plaatsvinden. De achtergrond daarvan was dat&#13;
er in die tijd geen woningnood heerste en de verhuurder&#13;
eenvoudig elders een woning kon vinden.&#13;
Bovendien was in die tijd de samenleving goeddeels agra -&#13;
risch. Het pachten van grond, vee en de bijbehorende boer -&#13;
derij kon slechts plaatsvinden indien boeren van voortdu -&#13;
rend gebruik verzekerd waren. Het is dit ideeëngoed dat de&#13;
achtergrond vormde van de definitieve wettelijke basis van&#13;
het huurrecht in de vorm van het Burgerlijk Wetboek uit&#13;
1838. De daarin opgenomen wettelijke bepalingen (art.&#13;
1583 BW t/m 1623 BW) vormden de eerste nationale wettelijke&#13;
grondslag van het huurrecht in de vorm van een tijdelijk,&#13;
persoonsgebonden en niet-zakenrechtelijk gebruiksen&#13;
genotsrecht. In de Eerste en Tweede Wereldoorlog ontstond&#13;
vanuit het oogpunt van schaarste het risico op niet te&#13;
beteugelen ontruimingen en huurstijgingen. Dit heeft geleid&#13;
tot aanvullende (ad hoc) regelgeving ter beperking van&#13;
dergelijke, op basis van algeheel aanvaarde maatschappelijk&#13;
aanvaardbare normen, onwenselijke situaties.38&#13;
De historische basis van het wettelijk huurrecht zoals wij&#13;
dat thans kennen, wordt derhalve gevormd door de zes afdelingen&#13;
van de Zevende Titel van het Derde Boek van het&#13;
oude Burgerlijk Wetboek uit 1838. Die wettelijke basis bevatte&#13;
grotendeels aanvullend recht, waardoor partijen vrijelijk&#13;
daarvan afwijkende afspraken konden maken. De wettelijke&#13;
regeling was daarnaast algemeen van aard: het latere&#13;
onderscheid tussen woonruimte, detailhandelsbedrijfsruimte&#13;
en overige bedrijfsruimte ontbrak. Niemand had in&#13;
1838 kunnen vermoeden dat deze wettelijke huurrechtregeling&#13;
in hoofdlijnen ruim 165 jaar zou blijven bestaan. Een&#13;
belangrijke cesuur wordt gevormd door de Eerste Wereldoorlog.&#13;
Door de in die periode (1914-1918) ontstane woningschaarste&#13;
was sprake van een sterke stijging van de&#13;
huurprijzen. De positie van huurders werd kwetsbaar. De&#13;
aloude balans der gelijkheid kwam onder druk te staan.&#13;
Op het onderdeel van gebouwen en gronden met een agrarische&#13;
bestemming introduceerde de Pachtwet van 1937 de&#13;
wettelijke regeling van de verhouding tussen de ver pachter&#13;
en de pachter.39 Deze regeling, later in 1958 ver nieuwd en&#13;
in 1995 inhoudelijk gewijzigd was (en is) met name gebaseerd&#13;
op de schaarste van de grond. Plaatsgebondenheid,&#13;
dat in het huurrecht van detailhan dels be drijfsruimte een&#13;
belangrijke plaats inneemt, speelde in de Pachtwet principieel&#13;
geen rol.&#13;
In de Eerste Wereldoorlog ontstond grote woningschaarste.&#13;
Dit leidde tot een sterke stijging van de huurprijzen. De positie&#13;
van de huurder werd hierdoor kwetsbaar. Dit heeft tot&#13;
een aantal wettelijke regelingen geleid die ten doel hadden&#13;
de huurprijzen te beteugelen. Kort na de Tweede Wereldoorlog&#13;
ontstond er grote woningnood. De Huurwet van&#13;
1950 was het centrale instrument bij de bestrijding van&#13;
deze woningnood. Deze wet verhoogde de rechtsbescherming&#13;
van de huurder, maar toch schoot deze daarin tekort.&#13;
Door de bouw van de IJ-tunnel in Amsterdam, begin jaren&#13;
’50, werden bedrijfsmatige huurders geconfronteerd met&#13;
hun zwakke juridische positie als huurders van panden die&#13;
werden onteigend en ontruimd. De Huurwet bood de&#13;
huurders namelijk geen enkele financiële compensatie of&#13;
bescherming, naast de Onteigeningswet. Een tijdelijk wet&#13;
uit 1961 van de Staatscommissie-Houwing bood deze bescherming&#13;
echter wel. Deze commissie werkte deze verder&#13;
uit tot een wetsontwerp. De daaruit voorvloeiende nieuwe&#13;
wet trad in 1971 in werking. Deze wet had echter wel één&#13;
groot nadeel: het op de Napoleontische leest geschoeide opzeggingssysteem&#13;
was sterk in het nadeel van de huurder.&#13;
Daarnaast ontbrak een wettelijke regeling voor nadere&#13;
huurprijsvaststelling. Als gevolg daarvan stegen huurprijzen&#13;
enorm. Teneinde dit tegen te gaan kwam de wetgever in&#13;
1980 met een nieuwe wet waarin huurprijsverhoging tot&#13;
marktniveau onmogelijk werd gemaakt. In 1981 werd het&#13;
wettelijk huurrecht bedrijfsruimte wederom ingrijpend gewijzigd.&#13;
Het opzeggingssysteem veranderde ten voordele&#13;
van de huurder. In 1995 is met het indienen van het wetsvoorstel&#13;
24 150 een poging gedaan om het huurrecht van&#13;
bedrijfsruimte ingrijpend te flexibiliseren. Zo zou de termijnbescherming&#13;
worden afgeschaft en voor de huurprijsvaststelling&#13;
werd het marktniveau het ijkpunt. Dit voorstel&#13;
stuitte op veel weerstand in de Tweede Kamer. Uiteindelijk&#13;
werd een aanzienlijk minder ingrijpend wetsvoorstel ingediend&#13;
dat uiteindelijk heeft geresulteerd in de huidige titel&#13;
7.4, ingegaan per 1 augustus 2003. In het huurrecht bedrijfsruimte&#13;
worstelde men dus aanvankelijk met prijsbescherming&#13;
die telkenmale niet afdoende bleek en de drang&#13;
tot flexibiliteit, waarvan uiteindelijk niets terecht is gekomen.&#13;
En daar waar flexibiliteit wèl ontstaat zoals bij art.&#13;
7:220 BW (ook op woonruimte van toepassing), worden de&#13;
gevolgen miskend omdat de nieuwe regeling de aloude en&#13;
gekoesterde termijnbescherming via de achterdeur illusoir&#13;
maakt. Ook het wijzigen van dwingend recht in semi-dwingend&#13;
recht is een mislukte poging tot flexibiliseren omdat&#13;
dit rechtsonzekerheid veroorzaakt.&#13;
Aanvankelijk zijn er dus hoogdravende plannen, maar uiteindelijk&#13;
verandert er nauwelijks iets en wat er dan wèl verandert&#13;
is niet goed doordacht. Gebrek aan wezenlijke interesse&#13;
in een deugdelijke wettelijke regeling van het huurrecht&#13;
bedrijfsruimte bij de Tweede Kamer is daarvan de&#13;
oorzaak. Ook op Regeringsniveau laat men het onderwerp&#13;
links liggen. Nieuwe regelgeving wordt bij het Ministerie&#13;
van Justitie ontworpen maar behoort welbeschouwd door&#13;
de Staatssecretaris van Economische Zaken te worden geïnitieerd.&#13;
Maar bij EZ bemoeit niemand zich met dit onderwerp.&#13;
Interessanter is wat verder te speuren naar de achterliggende&#13;
reden van het gebrekkige parlementaire draagvlak&#13;
en het ontbreken van enige interesse op Regeringsniveau. Ik&#13;
meen in dit opzicht dat huurrecht bedrijfsruimte en pachtrecht&#13;
geen belangrijke bron van electoraal gewin vormen.&#13;
Anders is het (een enkele keer) bij het wettelijk huurrecht&#13;
van woonruimte. Naast de jaarlijkse discussie over de maximale&#13;
huurverhoging is het niet verwonderlijk dat de eerder&#13;
aangehaalde nieuwe gedoogregeling kon ontstaan. Stedelijke&#13;
vernieuwing staat namelijk hoog op de agenda en het&#13;
opvijzelen van de onderhoudstoestand van het Nederlandse&#13;
woningbestand is iets waar een parlementslid niet met enig&#13;
fatsoen tegen kan stemmen. Men heeft echter niet onderkend&#13;
onderkend&#13;
dat het commune art. 7:220 BW ook voor bedrijfsmatige&#13;
huurders geldt, in wier geval het vervullen van de&#13;
gedoogplicht hand in hand gaat met het lijden van aanzienlijke&#13;
schade, welke, zonder dat sprake is van een gebrek,&#13;
niet voor vergoeding in aanmerking komt.&#13;
Hoe zit dat met de ratio van het nieuwe pachtrecht?&#13;
De oude Pachtwet dateert uit 1958. Deze wet wordt gekenmerkt&#13;
door een grote mate van rechtsbescherming van de&#13;
pachter.40 In 1995 is deze wet gedeeltelijk gewijzigd. Het&#13;
toenmalige kabinet werd namelijk geconfronteerd met een&#13;
gestage afname van het pachtareaal, die tot op heden voortduurt.&#13;
Van minder dan twee miljoen hectare grond dat voor&#13;
landbouw wordt gebruikt, wordt op dit moment minder&#13;
dan 30% door een pachter geëxploiteerd. In de jaren vijftig&#13;
was dat zo’n 52%. Het laatste percentage had bovendien&#13;
betrekking op een in absolute termen hoger areaal landbouwgrond.&#13;
Er is dus in meerdere opzichten sprake van een&#13;
voortdurende terugloop. Deze is te verklaren door het lage&#13;
rendement van de verpachter.41 De sterke dwingendrechtelijke&#13;
bescherming van de pachter veroorzaakte in samenhang&#13;
daarmee eveneens voor een gestage afname van het&#13;
pachtareaal.42 De terugloop werd en wordt politiek als onwenselijk&#13;
geduid en men zocht het antwoord in liberalisering.&#13;
Liberalisering van het pachtrecht werd vooral gezocht in het&#13;
doen afnemen van dwingend recht.43 Het pachtrecht moest&#13;
flexibeler worden, een oogmerk dat op dat moment (1995)&#13;
ook bij het ontwerpen van een nieuw wettelijk huurrecht&#13;
bedrijfsruimte speelde. Met het oog daarop is de eenmalige&#13;
pacht ingevoerd. Met deze nieuwe pachtvorm konden verpachters&#13;
hun grond tijdelijk verpachten voor ten hoogste&#13;
twaalf aaneengesloten jaren. De dwingendrechtelijke bepalingen&#13;
van de Pachtwet werden buiten toepassing gelaten;&#13;
partijen konden zelf de looptijd en prijs bepalen. De wetgever&#13;
heeft de verpachter hierdoor meer vrijheid gegeven ten&#13;
koste van de bescherming van de pachter. Ook hier dringt&#13;
de overeenkomst met huur zich op. Ondanks deze wijziging&#13;
bleef een afname van het pachtareaal bestaan. Daarom is in&#13;
1999 de Commissie Pachtbeleid in het leven geroepen.&#13;
Deze Commissie moest de werking van de Pachtwet evalueren&#13;
en een toekomstvisie voor de pacht ontwikkelen. De&#13;
Commissie stelde een vergaande liberalisering voor in haar&#13;
advies ‘Ruimte voor pacht’. Het kabinet stelde een iets minder&#13;
vergaande liberalisering voor, omdat het vreesde voor&#13;
een verslechtering van de positie van de pachter die in belangrijke&#13;
mate afhankelijk was van de voortzetting van&#13;
pacht. De verpachter zou bijvoorbeeld onredelijke prijzen&#13;
kunnen bedingen, al dan niet bij het continueren van de&#13;
pachtrelatie.44 In 2004 is een Voorontwerp opgesteld. De&#13;
organisaties van pachters en verpachters wezen dit Voorontwerp&#13;
unaniem af. De verpachters meenden dat de pachters&#13;
nog teveel werden beschermd.45 Maar nog steeds was er in&#13;
de praktijk dringende behoefte aan een nieuwe regeling.&#13;
Deze organisaties hebben toen zelf aan de Ministeries van&#13;
Justitie en Landbouw voorstellen aangereikt. Hier vloeide&#13;
de nieuwe regeling uit voort.&#13;
Gezien de geschiedenis van het huurrecht heeft de wetgever&#13;
de huurder sinds de jaren ’50 juist steeds meer bescherming&#13;
willen bieden. In Nederland is juist in de jaren ’50 de keuze&#13;
gemaakt dat de huurder-ondernemer moet worden beschermd&#13;
tegen de verhuurder die de huurovereenkomst wil&#13;
opzeggen of de huur flink wil verhogen. Telkens werden er&#13;
weer nieuwe wetten aangenomen, omdat de oude toch niet&#13;
de bescherming bleken te bieden die de wetgever voor ogen&#13;
had. Uiteindelijk heeft dit dan geresulteerd in titel 7.4 BW.&#13;
De bescherming van de huurder is door de jaren heen juist&#13;
alleen maar toegenomen. Alleen op het punt van de gedoogplicht&#13;
is sprake van een uitholling.&#13;
Daarentegen is aan de hand van de wetsgeschiedenis van&#13;
het pachtrecht te zien dat de wetgever de pachter juist minder&#13;
bescherming heeft willen bieden met de nieuwe regeling&#13;
van het pachtrecht. De dwingendrechtelijke bescherming&#13;
van de pachter knelde. Het pachtareaal liep hierdoor steeds&#13;
verder terug. De wetgever moest noodgedwongen liberaliseringsmaatregelen&#13;
treffen. De bescherming van de pachter is&#13;
hierdoor afgenomen, maar deze ontwikkeling is overeenkomstig&#13;
de ratio van de nieuwe regeling.</inleiding><content>2. Capita selecta&#13;
&#13;
2.1. Beëindiging door opzegging&#13;
De regeling van beëindiging van pachtovereenkomst komt&#13;
in grote lijnen overeen met de regeling van beëindiging van&#13;
de huur van detailhandelbedrijfsruimte, geregeld in art.&#13;
7:293 e.v. BW. De bepalingen met betrekking tot bevoegdheid&#13;
tot opzegging, de vormvereisten, het verzet door de&#13;
pachter tegen opzegging door de verpachter en de gronden&#13;
van opzegging hebben nagenoeg dezelfde strekking als die&#13;
van de huurder ten opzichte van de verhuurder van detailhandelbedrijfsruimte.&#13;
Toch wordt er op verschillende wijze&#13;
uitleg geven aan de invulling van deze bepalingen. De voor&#13;
de hand liggende vraag of de beëindigingsregeling voor de&#13;
pachter vriendelijker of onvriendelijker is dan de soortgelijke&#13;
regeling voor de huurder van detailhandelsbedrijfruimte,&#13;
kan aan de hand van de verschillende invullingen&#13;
die aan de bepalingen van de regelingen zijn gegeven, worden&#13;
beantwoord.&#13;
Ten eerste bestaat een verschil in invulling op het gebied&#13;
van de wijze waarop met vormfouten dient te worden omgegaan.&#13;
Zo staat er door uitleg van hetgeen bepaald is in&#13;
art. 7:293 lid 2 een zwaardere sanctie op het niet voldaan&#13;
zijn aan het vereiste van het versturen van een aangetekende&#13;
brief voor de huurder dan voor de verhuurder. Indien niet&#13;
kan worden aangetoond dat de opzeggingsbrief is gearriveerd&#13;
bij de geadresseerde, wordt daaraan in het geval dat&#13;
de verhuurder deze fout heeft begaan geen sanctie verbonden.&#13;
Ondanks dat er sprake is van een vormfout is in dat&#13;
geval geen sprake van nietigheid. De verhuurder blijft ontvankelijk&#13;
ontvankelijk&#13;
in zijn vordering tot beëindiging. Indien de huurder&#13;
niet kan aantonen dat zijn brief tijdig bij de verhuurder&#13;
is gearriveerd, loopt deze het risico dat de huurovereenkomst&#13;
niet tijdig is opgezegd en dus wordt verlengd, wellicht&#13;
zelfs voor een langere duur. De huurder heeft in dit&#13;
opzicht dus een zwakkere positie dan de verhuurder.&#13;
Bij de pachtregeling bewerkstelligt toetsing van vormfouten&#13;
aan de redelijkheid en billijkheid dat dergelijke situaties&#13;
kunnen worden voorkomen. Het niet versturen van de opzegging&#13;
per aantekende brief zorgt niet per definitie voor&#13;
ongeldigheid.46 Het voorschrift strekt slechts ertoe dat door&#13;
middel van de redelijkheid en billijkheid wordt gewaarborgd&#13;
dat een opzeggingsbrief de geadresseerde bereikt. Een&#13;
lichtere toetsing derhalve dan bij het huurrecht detailhandelbedrijfsruimte.&#13;
Daarnaast vindt bij het onderzoek in het kader van de rechterlijke&#13;
beoordeling van een huurrechtelijk beroep op dringend&#13;
eigen gebruik geen belangenafweging plaats. De vraag&#13;
wordt beperkt tot of het ‘aannemelijk’ is dat er bij de verhuurder&#13;
van een wil tot dringend eigen gebruik van het gehuurde&#13;
sprake is. Er vindt daarbij uitdrukkelijk geen belangenafweging&#13;
plaats. Hierdoor is de rechter verplicht tot toewijzing&#13;
van de vordering, wanneer er van de aannemelijkheid&#13;
van het dringend eigen gebruik is gebleken en dat is al&#13;
vrij snel het geval. Deze imperatieve instructie aan de rechter&#13;
zorgt ervoor dat de verhuurder zich in een betrekkelijk&#13;
comfortabele positie bevindt indien deze wegens dringend&#13;
eigen gebruik wil opzeggen.&#13;
Bij de beoordeling van de vraag of sprake is van een dringend&#13;
eigen gebruik bij pacht heeft de rechter wèl de mogelijkheid&#13;
een belangenafweging te maken. In art. 7:369 lid 2&#13;
BW is het woordje ‘kan’ opgenomen en dat is geen imperatieve&#13;
instructie aan de rechter. Dit zou uiteindelijk moeten&#13;
betekenen dat de rechter een belangenafweging moet kunnen&#13;
maken in geval van een beroep op dringend eigen gebruik&#13;
in het geval toewijzing van de vordering ervoor zorgt&#13;
dat de pachter ernstig in zijn maatschappelijke belangen&#13;
zou worden geschaad. De pachter geniet zo een beter beschermde&#13;
positie dan de huurder van detailhandelbedrijfsruimte.&#13;
Tenslotte valt op te merken dat het opvallend is dat in de&#13;
rechtspraak van het huurrecht detailhandelbedrijfsruimte de&#13;
verhuurder vaak met succes een beroep kan doen op een&#13;
puur financieel belang bij opzegging wegens dringend eigen&#13;
gebruik. In het pachtrecht is een puur financieel belang van&#13;
een verpachter daarentegen niet snel een reden tot beëindiging&#13;
van de pachtovereenkomst. Een uitzonderlijk slechte&#13;
financiële positie van de verpachter zou doorslaggevend&#13;
kunnen zijn, hetgeen als ondergrens te beschouwen valt.47&#13;
Daarnaast heeft het argument ook kans van slagen indien&#13;
de belangstelling van de pachter voor het verpachte dubieus&#13;
te noemen is.48 In veel andere gevallen wordt een beroep afgewezen.&#13;
Te denken valt aan situaties waarin het te gelde&#13;
maken van het object kan leiden tot een hogere opbrengst&#13;
als in verpachte toestand, de pachter om financiële redenen&#13;
geweigerd heeft het gepachte te kopen, om het inkomen&#13;
van de verpachter te vergroten of om bij te dragen aan het&#13;
oplossen van de financiële problemen van de verpachter.&#13;
Deze voorbeelden uit de rechtspraak maken duidelijk dat&#13;
het voor de verpachter lastig is om op grond van een louter&#13;
financieel belang een pachtovereenkomst te doen beëindigen.&#13;
Uit analyse van de bovengenoemde verschilpunten tussen&#13;
de beëindigingregelingen van pacht en huur kan geconcludeerd&#13;
worden dat de regeling voor de pachter vriendelijker&#13;
is dan de soortgelijke regeling voor de huurder.&#13;
&#13;
2.2. Indeplaatsstelling&#13;
De indeplaatsstellingsregeling is duidelijk bedoeld om de&#13;
vertrekkende pachter te beschermen en vormt, gelijk als in&#13;
het huurrecht bedrijfsruimte, een belangrijk onderdeel van&#13;
de ruggengraat van de wettelijke regeling. Via deze regeling&#13;
kan de pachter, kort gezegd, zonder instemming van de verpachter&#13;
bij de rechter vorderen dat een ouder, echtgenoot,&#13;
(pleeg)kind of medepachter in zijn of haar plaats pachter&#13;
wordt. Daarmee vormt deze regeling een inbreuk op het beginsel&#13;
van de contractsvrijheid, want het resultaat is dat de&#13;
verpachter een nieuwe pachter krijgt opgedrongen.&#13;
De indeplaatsstellingsregeling is met de Pachtwet 1958&#13;
geïntroduceerd. Vóór de invoering was overname van de&#13;
pachtovereenkomst slechts mogelijk na overlijden van de&#13;
pachter, waardoor de pachter genoodzaakt werd de pachtovereenkomst&#13;
tot zijn overlijden voort te zetten.49 Er werden&#13;
aan indeplaatsstelling wel strenge voorwaarden gesteld,&#13;
namelijk dat de pachter tenminste 65 jaar oud was of dat&#13;
ziekte of invaliditeit in de weg stond aan een behoorlijke exploitatie&#13;
van het gepachte. Deze voorwaarden zijn echter bij&#13;
Wet van 28 juni 1984 geschrapt om doorstroming van&#13;
jonge boeren soepeler te laten verlopen.&#13;
Art. 49 van de Pachtwet 1958, die de oude indeplaatsstellingsregeling&#13;
bevatte, is gewijzigd in art. 7:363 BW. Indien&#13;
de oude regeling met de nieuwe wordt vergeleken, valt op&#13;
dat er slechts twee zaken zijn veranderd: de term ‘pachtkamer’&#13;
uit art. 49 Pw is vervangen door ‘rechter’ in art. 7:363&#13;
BW (zonder inhoudelijke consequenties) en lid 6 van art.&#13;
49 Pw is geschrapt. Dit zesde lid hield in dat de rechter de&#13;
vordering tot indeplaatsstelling moest afwijzen indien de&#13;
voorgestelde pachter op het tijdstip waarop de vordering&#13;
aanhangig werd gemaakt 65 jaar of ouder was en de verpachter&#13;
op deze grond verzocht de vordering af te wijzen.&#13;
Leeftijdsdiscriminatie was voor deze schrapping het argument.&#13;
50 Geconcludeerd kan worden dat de regeling in het&#13;
nieuwe pachtrecht, afgezien van de vervallen leeftijdsdiscriminatie,&#13;
niet anders is dan de regeling die gold onder de&#13;
Pachtwet 1958.&#13;
De regeling van art. 7:363 BW bestaat vooral om de bedrijfscontinuïteit&#13;
van de pachter te beschermen.51 Zoals al&#13;
vermeld, maakt de regeling indeplaatsstelling mogelijk door&#13;
de echtgenoot of geregistreerd partner, één of meer bloedverwanten&#13;
in de rechte lijn, één of meer van zijn pleegkinderen&#13;
pleegkinderen&#13;
of één of meer van zijn medepachters. Deze beperking&#13;
van de kring van mogelijke opvolgers komt voort uit&#13;
het feit dat art. 7:363 BW gezien moet worden tegen de&#13;
achtergrond van art. 7:366 BW, welke artikel de overgang&#13;
van de pachtovereenkomst op de erfgenamen na de dood&#13;
van de pachter regelt.52 De indeplaatsstellingsregeling maakt&#13;
het mogelijk dat een pachter nog bij leven de beoogde opvolger&#13;
in zijn plaats als pachter laat treden.&#13;
Slechts de pachter kan indeplaatsstelling vorderen. De beoogde&#13;
opvolger kan dus niet als eiser, maar ook niet als&#13;
mede-eiser naast de pachter optreden; hij is in zijn vordering&#13;
dan niet-ontvankelijk.53Wel moet blijken dat hij ook&#13;
daadwerkelijk bereid is de rechten en verplichtingen uit de&#13;
pachtovereenkomst na te komen, maar dat kan door overlegging&#13;
van een schriftelijke verklaring.54 Het voornemen&#13;
moet echter wel serieus zijn en de beoogde opvolger moet&#13;
tijdens de zitting kunnen laten blijken dat hij zich serieus&#13;
op de opvolging heeft voorbereid en belangstelling heeft het&#13;
bedrijf te leiden.55 De beoogde opvolger speelt een grotere&#13;
rol in de toets die de rechter ingevolge lid 5 van art. 7:363&#13;
moet verrichten; de beoogde pachter moet voldoende waarborgen&#13;
bieden voor een behoorlijke bedrijfsvoering. Dat&#13;
houdt in dat er voldoende theoretische kennis van de landbouw&#13;
en/of voldoende ervaring die relevant is voor de opvolging&#13;
bij hem aanwezig moet zijn.56 Financiële bekwaamheid&#13;
is daarvan een belangrijk aspect. Otten gaat zelfs zover&#13;
te stellen dat over het algemeen de indeplaatsstelling slechts&#13;
plaatsvindt indien de voorgestelde pachter financieel bekwaam&#13;
is.57&#13;
Teneinde de rechter voldoende beoordelingsruimte te geven&#13;
bepaalt lid 3 van art. 7:363 BW dat deze naar ‘billijkheid’&#13;
beslist. Lange tijd kwam aan deze bepaling voor wat betreft&#13;
de belangenafweging geen zelfstandige betekenis toe, maar&#13;
gaandeweg is daar verandering in gekomen en worden er&#13;
(meer) belangen meegewogen.58 De rechter moet de vordering&#13;
afwijzen als deze de landbouwkundige toets niet doorstaat.&#13;
Aangezien hiervan zelden sprake is, komt aan dit aspect&#13;
weinig betekenis meer toe.59&#13;
Ten slotte verdient lid 2 nog vermelding. Ingevolge dit artikellid&#13;
kan de verpachter, nadat de pachter indeplaatsstelling&#13;
heeft gevorderd, in reconventie vorderen dat iemand anders&#13;
uit de kring van personen als in lid 1 genoemd als opvolger&#13;
benoemd wordt. Gevolg hiervan is dat indien deze tegenvordering&#13;
wordt toegewezen de pachter genoodzaakt is het&#13;
deel van zijn bedrijf dat op het pachtobject wordt uitgeoefend,&#13;
aan een ander dan degene die hij zelf gekozen heeft&#13;
uit handen te geven. In de literatuur is hierop kritiek geleverd,&#13;
omdat dit een wel erg onbillijk gevolg is.60 Snijders&#13;
stelt dat het overweging verdient deze bepaling maar te&#13;
schrappen.61 Uit het onderzoek waarvan Otten de resultaten&#13;
bespreekt in agrarisch recht, blijkt echter dat slechts&#13;
weinig geschillen betrekking hebben op deze bepaling.62 De&#13;
oorzaak hiervan is wellicht dat de door de verpachter gewenste&#13;
opvolger ook daadwerkelijk bereid moet zijn de&#13;
pachter op te volgen. Hoewel de regeling dus in de praktijk&#13;
wellicht niet voor veel problemen zorgt, kan ik mij in de&#13;
mening van Snijders vinden, aangezien het mij onbillijk&#13;
voorkomt dat uit de toch al kleine kring van mogelijke opvolgers&#13;
door de verpachter een andere opvolger gekozen zou&#13;
worden dan die door de pachter is voorgesteld, hetgeen belemmerend&#13;
kan werken voor de verkoop van het bedrijf.&#13;
Ook bij de huur en verhuur van (detailhandel-)bedrijfsruimte&#13;
is de indeplaatsstellingsregeling terug te vinden, en&#13;
wel in art. 7:307 BW. Deze regeling kent een aantal verschillen&#13;
ten opzichte van de indeplaatsstellingsregeling bij&#13;
pacht. Het meest in het oog springende verschil is wellicht&#13;
het feit dat de kring van personen uit wie de beoogde opvolger&#13;
gekozen kan worden, niet beperkt is tot ´naasten´&#13;
van de huidige huurder. Ook rechtspersonen kunnen in de&#13;
huurovereenkomst die op naam staat van een natuurlijk&#13;
persoon als huurder opvolgen.63 In principe kan élke derde&#13;
in de plaats van de oorspronkelijke huurder gesteld worden&#13;
indien aan de wettelijke voorwaarden is voldaan. Een belangrijke&#13;
reden voor de wetgever indeplaatsstelling bij huur&#13;
mogelijk te maken is dat het mogelijk moet zijn dat een&#13;
huurder zijn bedrijf overdraagt aan een derde teneinde in&#13;
zijn oude dag te voorzien, zonder dat nieuwe huurvoorwaarden&#13;
een beletsel vormen.64 Het feit dat de verhuurder&#13;
over het algemeen niet graag de oude huurovereenkomst zal&#13;
willen voortzetten is logisch indien men bedenkt dat deze&#13;
in een stijgende markt liever een nieuwe huurovereenkomst&#13;
op het niveau van een hogere markthuurprijs zal aangaan.&#13;
Daar komt bij dat op grond van art. 6:159 j° 6:157 BW de&#13;
eventuele rechten van de verhuurder op grond van borgtocht&#13;
bij contractsovername in beginsel tenietgaan.&#13;
Gelijk aan de indeplaatsstelling bij pacht is dat het bedrijf&#13;
dat vanuit het gehuurde wordt geëxploiteerd daadwerkelijk&#13;
moet worden overgedragen.65 Voortzetting van hetzelfde bedrijf&#13;
(met personeel, inventaris en handelsnaam) speelt dus&#13;
ook hier een centrale rol. Overigens kan indeplaatsstelling&#13;
niet alleen door de huurder worden gevorderd, maar ook&#13;
door een ander die het bedrijf daadwerkelijk exploiteert.66&#13;
Verder moet ofwel de huurder ofwel de beoogde opvolger&#13;
een zwaarwichtig belang hebben bij de overdracht van het&#13;
bedrijf.67 Gelijk als bij pacht moet de beoogde opvolger voldoende&#13;
waarborgen bieden voor een behoorlijke bedrijfsvoering&#13;
en correcte nakoming van de verplichtingen uit de&#13;
huurovereenkomst.68 Er bestaat een tendens deze eisen ruim&#13;
uit te leggen om de overdracht van een bedrijf mogelijk te&#13;
maken.&#13;
De eis in art. 7:307 lid 2 BW van het zwaarwichtig belang&#13;
vormt een strengere toetssteen dan bij pacht gesteld wordt,&#13;
terwijl aan de kring van mogelijke opvolgers dus minder&#13;
zware eisen gesteld worden. Het lijkt erop dat deze twee bepalingen&#13;
in enige mate communicerende vaten zijn omdat&#13;
de specifieke persoon van de opvolgend huurder een rol kan&#13;
spelen bij het hebben van een zwaarwichtig belang.69 Maar&#13;
ook andere belangen kunnen een rol spelen. Zo is over het&#13;
algemeen een puur financieel belang reeds van grote betekenis.&#13;
70 De rechter heeft de volledige vrijheid om alle aangedragen&#13;
feiten en omstandigheden mee te nemen in zijn oordeel&#13;
of van een zwaarwichtig belang sprake is.&#13;
Zoals eerder genoemd, moet de indeplaatsstellingsregeling&#13;
bij pacht gezien worden tegen de achtergrond van de regeling&#13;
die geldt bij overname van de overeenkomst door de&#13;
erven na het overlijden van de pachter. Deze notie speelt bij&#13;
de indeplaatsstelling bij huur geen rol. Naar mijn mening&#13;
verdient de indeplaatsstellingsregeling bij pacht ook loskoppeling&#13;
van de regeling die geldt bij overlijden en dus gelijkschakeling&#13;
met de regeling die geldt bij huur van bedrijfsruimte.&#13;
Het karakter van pacht van landbouwgrond en&#13;
huur van bedrijfsruimte verschilt naar mijn inzicht niet zodanig&#13;
dat een dergelijk onderscheid in de kring van mogelijke&#13;
opvolgers gerechtvaardigd is. Het lijkt mij dat de toets&#13;
die de rechter moet uitvoeren of een zwaarwichtig belang&#13;
aanwezig is de meest aangewezen toets is om op te beslissen&#13;
of indeplaatsstelling al of niet gerechtvaardigd is, ook al&#13;
omdat in deze toets het feit dat de opvolger een specifiek&#13;
persoon is (bijvoorbeeld een ‘naaste’) kan worden meegenomen.&#13;
De rol van de verpachter verschilt niet wezenlijk van&#13;
die van de verhuurder aangezien beiden zich geconfronteerd&#13;
zien met overname van de overeenkomst zonder dat zij voor&#13;
hen gunstigere voorwaarden hebben kunnen stipuleren.&#13;
Het komt mij voor dat de belangen van een verpachter dan&#13;
ook niet zwaarder wegen dan die van een verhuurder van&#13;
bedrijfsruimte. Naar mijn idee zou, indien voor indeplaatsstelling&#13;
bij pacht dezelfde voorwaarden zouden gelden als&#13;
voor indeplaatsstelling bij huur, er meer flexibiliteit in de&#13;
beoordeling mogelijk zijn, die beide partijen ten goede&#13;
komt. Het feit dat niet slechts de huurder, maar ook degene&#13;
die het bedrijf daadwerkelijk exploiteert de vordering tot indeplaatsstelling&#13;
kan instellen, draagt aan deze flexibiliteit&#13;
nog bij.&#13;
&#13;
2.3. Ontbinding&#13;
De oude regeling voor ontbinding van de pachtovereenkomst&#13;
wegens wanprestatie van art. 55 Pw is vervangen&#13;
door het nieuwe art. 7:376 BW.71 In overeenstemming met&#13;
de eerder behandelde gelaagde structuur van het BW zijn de&#13;
algemene bepalingen van met name Boek 3 en Boek 6 BW&#13;
van -aanvullende- toepassing.72 Voor de ontbindingsregeling&#13;
betekent dit dat in grote lijnen aansluiting dient te worden&#13;
gezocht bij art. 6:265 BW.73&#13;
Ter bescherming van de pachter kan pachtontbinding wegens&#13;
wanprestatie slechts plaatsvinden door de rechter.74 De&#13;
keuzemogelijkheid van art. 6:267 BW is zodoende niet van&#13;
toepassing. Buitengerechtelijke ontbinding zou een abrupt&#13;
einde aan de pachtovereenkomst kunnen betekenen. Dit&#13;
druist in tegen de bescherming die de wetgever heeft willen&#13;
bieden aan de pachter.75&#13;
Zoals uit de wetstekst van het voormalige 55 Pw en de&#13;
nieuwe regeling van 7:376 BW voortvloeit is voor ontbinding&#13;
vereist dat pachter is tekortgeschoten in de nakoming&#13;
van zijn verplichtingen. In overeenstemming met de algemene&#13;
ontbindingsregeling van 6:265 BW kan in beginsel&#13;
‘iedere’ tekortkoming van de pachter tot ontbinding leiden,&#13;
tenzijde tekortkoming gezien haar bijzondere aard of geringe&#13;
betekenis, deze ontbinding met haar gevolgen niet&#13;
rechtvaardigt.76 Hieruit volgt dat toerekenbaarheid van de&#13;
tekortkoming aan de pachter, niet is vereist voor ontbinding.&#13;
77 Een tekortkoming in de verplichtingen van de pachter&#13;
kan onder meer zijn gelegen in een schending van de bepalingen&#13;
die zijn neergelegd in afdeling 7 van titel 7.5.&#13;
Voorbeelden hiervan zijn wanbetaling78, het niet gedragen&#13;
zoals een goed pachter betaamt79 of de wijziging van de bestemming,&#13;
de inrichting of de gedaante van de gepachte&#13;
gronden.80&#13;
Uit de tenzij-bepaling van art. 6:265 BW volgt dat vereist is&#13;
dat de ernst van de wanprestatie de ontbinding rechtvaardigt.&#13;
De algemene stelregel die in de jurisprudentie wordt&#13;
gehanteerd is of de wanprestatie van pachter van zodanig&#13;
gewicht is, dat van de pachter niet kan worden gevergd de&#13;
pachtovereenkomst langer te laten voortduren.81 Bij deze&#13;
beoordeling spelen alle omstandigheden van het geval een&#13;
rol.82&#13;
Uit de omvangrijke jurisprudentie die bestaat op het gebied&#13;
van wanprestatie van de pachter onder het oude recht van&#13;
55 Pw kunnen een aantal factoren worden afgeleid waar&#13;
rechters in het bijzonder waarde aan hechten.83 Van belang&#13;
is ten eerste of sprake is van stelselmatige wanprestatie.84&#13;
Verder is meerdere malen de afweging gemaakt of de wanprestatie&#13;
wellicht (mede) is gelegen in de kern van verpach-&#13;
ters’ verplichtingen.85 Rekening wordt verder gehouden met&#13;
het nadeel dat de verpachter ondervindt aan de wanprestatie.&#13;
86 Ook kan meespelen of al of niet opzet van de pachter&#13;
in het spel is.87&#13;
Uit de jurisprudentie kan geconcludeerd worden dat de&#13;
rechter niet op lichtvaardige gronden tot ontbinding van de&#13;
pachtovereenkomst overgaat. Eerst ingeval sprake is van&#13;
stelselmatige wanprestatie, opzet of ernstige tekortkoming&#13;
zal de ontbinding worden uitgesproken. Daarmee wijkt de&#13;
lagere rechter met deze aanpak af van de bedoeling van de&#13;
wetgever die niets wil weten van een vereiste van ‘ernstige&#13;
tekortkoming’.88 In cassatie valt dit feitelijk oordeel van een&#13;
lagere rechter echter moeilijk te toetsen. Dit geeft de feitenrechter&#13;
veel vrijheid bij de toepassing van de tenzij-bepaling&#13;
van 6:265 BW.89&#13;
Opvallend is de tweede volzin van het eerste lid, waarin&#13;
twee vormen van tekortschieten door de pachter zijn omschreven.&#13;
De wetgever heeft hiermee beoogd twee gevallen&#13;
uitdrukkelijk te noemen welke in ieder geval ‘ ontbinding&#13;
rechtvaardigen’.90 Deze overweging van de wetgever is niet&#13;
in overeenstemming met de letterlijke tekst van het eerste&#13;
lid van 7:376 BW, waarin is neergelegd dat de twee voorbeelden&#13;
in ieder geval tot wanprestatie leiden. Conform de&#13;
regeling van 6:265 BW en hetgeen is overwogen wat betreft&#13;
de rechtvaardiging van de ontbinding, dient alsnog te worden&#13;
bepaald of de tekortkoming de ontbinding rechtvaardigt.&#13;
Teneinde te kunnen voorspellen of de rechter op basis&#13;
van de twee voorbeelden die zijn gegeven in de nieuwe ontbindingsregeling&#13;
in ieder geval zal besluiten tot ontbinding&#13;
óf nog een afweging wat betreft de rechtvaardigheid van de&#13;
ontbinding zal maken, kan worden gekeken naar het voormalige&#13;
lid 2 van art. 55 Pw. In dit lid was de verplichting&#13;
voor de rechter opgenomen over te gaan tot ontbinding indien&#13;
de pachter in gebreke was de pachtprijs te voldoen.91&#13;
Toch heeft het Hof Arnhem overwogen dat niet iedere achterstand&#13;
in de pachtbetaling tot ontbinding zou moeten leiden.&#13;
92 Rechters zijn dus ondanks de verplichting tot ontbinding&#13;
overgegaan tot de afweging of de ernst van de tekortkoming&#13;
de ontbinding wel kon rechtvaardigen.93 Het&#13;
zal bij de rechtspraak over tekortkomingen in verband met&#13;
7:376 BW niet anders lopen. Ondanks het feit dat de wetgever&#13;
heeft bepaald dat deze tekortkomingen ‘ontbinding&#13;
rechtvaardigen’, valt te verwachten dat de rechter alsnog de&#13;
afweging zal maken of de tekortkomingen voldoende ernstig&#13;
zijn om de ontbinding te rechtvaardigen.&#13;
In het tweede lid van art. 7:376 BW is opgenomen dat de&#13;
rechter aan de pachter een laatste kans kán vergunnen aan&#13;
zijn verplichtingen te voldoen. De pachter dient dit uitdrukkelijk&#13;
te verzoeken, zo volgt uit de wetstekst.94 De regeling&#13;
van lid 2 sluit feilloos aan op de bedoeling van de wetgever&#13;
de pachter in bescherming te nemen.&#13;
Ook onder het oude recht kwam aan de rechter de bevoegdheid&#13;
toe aan de pachter een terme de grâce te verlenen.&#13;
Deze bevoegdheid kwam echter alleen aan de rechter&#13;
toe ingeval de pachter in gebreke was de pachtprijs te voldoen.&#13;
95 De nieuwe regeling omtrent de terme de grâce kan&#13;
als een verbetering worden beschouwd ten opzichte van het&#13;
oude recht. De pachter wordt thans door de pachtwetgever&#13;
uitdrukkelijk in bescherming genomen, ongeacht de aard&#13;
en ernst van de wanprestatie. Aangezien de terme de grâce&#13;
een korte hersteltermijn betreft zal de wederpartij door de&#13;
verlening hiervan niet snel in zijn belangen worden getroffen.&#13;
Ingeval de belangen van de verpachter wél onredelijk&#13;
zouden worden benadeeld door de tweede kans kan de&#13;
rechter het verzoek van de pachter afwijzen. Het lijkt mij&#13;
echter dat doorgaans ook de verpachter meer gebaat is bij&#13;
nakoming in tweede instantie dan bij ontbinding. In dat&#13;
laatste geval zal de verpachter immers een nieuwe pachter&#13;
moeten vinden en een nieuwe pachtovereenkomst aan moeten&#13;
gaan, waarmee de nodige tijd en kosten zijn gemoeid.&#13;
In het derde en vierde lid van art. 7:376 BW is de mogelijkheid&#13;
opgenomen dat de verpachter, die meent dat de pachter&#13;
in zijn onderhoudsverplichtingen tekortschiet, een verzoek&#13;
uitbrengt aan de rechter om op zeer korte termijn een&#13;
onderzoek te doen naar de toestand daarvan. De wetgever&#13;
heeft nadrukkelijk aangegeven met deze regeling de oude&#13;
regeling van de leden 3 tot en met 6 van art. 55 Pw voort te&#13;
willen zetten.96&#13;
De ratio van deze bepaling is dat tussen het uitbrengen van&#13;
de dagvaarding en het moment waarop een vonnis - hetzij&#13;
een eindvonnis, hetzij een tussenvonnis waarin een plaats-&#13;
opneming is gelast - kan worden gewezen, doorgaans veel&#13;
tijd passeert. De pachter kan hiervan misbruik maken en op&#13;
het allerlaatste moment achterstallige onderhoudswerkzaamheden&#13;
verrichten, zonder dat de rechter het tekortschieten&#13;
kan vaststellen. De regeling van lid 3 en 4 helpt&#13;
deze situatie voorkomen doordat de pachtkamer op grond&#13;
hiervan ook zonder voorafgaand vonnis bevoegd is de staat&#13;
van de gronden op te nemen.97 De rechter kan naar aanleiding&#13;
van dit onderzoek aanwijzingen geven aan de pachter&#13;
die binnen een bepaalde termijn opgevolgd dienen te worden.&#13;
Deze mogelijkheid vormt een terme de grâce voor de&#13;
pachter.&#13;
Het verzoek tot een onderzoek ter plaatse dient in de lopende&#13;
ontbindingsprocedure te worden gedaan. Dit volgt&#13;
uit het zinsdeel ‘alvorens op de vordering tot ontbinding te&#13;
beslissen’, zoals is neergelegd in het derde lid van art. 7:376&#13;
BW. In het oude art. 55 Pw waren deze woorden niet opgenomen.&#13;
In de literatuur is dan ook betoogd dat het derde&#13;
lid van art. 55 Pw zag op een verzoek aan de pachtkamer&#13;
vóórdat of zónder dat een vordering tot ontbinding aanhangig&#13;
werd gemaakt.98 Mijns inziens bestond onder het oude&#13;
recht de mogelijkheid tot het doen van een verzoek, zowel&#13;
vóórdat een procedure aanhangig was gemaakt als gedurende&#13;
een lopende ontbindingsprocedure. Dit sluit aan bij&#13;
de tekst van het derde lid van art. 55 Pw.99 Gelet op de&#13;
strekking van het verzoek verdient de voormalige regeling&#13;
de voorkeur. Het doel van de regeling is het beste gediend&#13;
bij een zo spoedig mogelijk onderzoek. Het voordeel van&#13;
het doen van een dergelijk verzoek alvorens de ontbindingsprocedure&#13;
aanhangig is gemaakt is bovendien dat op deze&#13;
wijze onnodige procedures kunnen worden voorkomen.100&#13;
Hoe is de ontbinding bij huur geregeld?&#13;
De specifieke ontbindingsregeling bij wanprestatie van de&#13;
huurder is vastgelegd in art. 7:231 BW. Ook voor de ontbinding&#13;
bij huur geldt dat aansluiting dient te worden gezocht&#13;
bij de algemene ontbindingsregeling van 6:265&#13;
BW.101 Krachtens art. 7:231 BW is buitengerechtelijke ontbinding&#13;
van een huurovereenkomst door de verhuurder niet&#13;
mogelijk.102 Art. 6:267 BW is zodoende op een dergelijke&#13;
situatie niet van toepassing.&#13;
Uit de tekst van art. 7:231 BW volgt dat een tekortkoming&#13;
in de nakoming van de verplichtingen van de huurder is&#13;
vereist voor ontbinding. Zoals we bij de behandeling van de&#13;
ontbinding bij pacht hebben gezien is in de algemene regeling&#13;
van boek 6 BW opgenomen dat íedere wanprestatie de&#13;
ontbinding rechtvaardigt, behoudens bijzondere gevallen.103&#13;
Volgens de Hoge Raad bestaat er geen goede grond om in&#13;
het huurrecht af te wijken van de algemene regel dat wanprestatie&#13;
doorgaans ontbinding rechtvaardigt.104 Het argument&#13;
dat door huurders regelmatig wordt opgeworpen&#13;
kortweg inhoudende dat sprake dient te zijn van een ‘ernstige&#13;
tekortkoming’, gaat dus niet op. Voorts geldt ook in&#13;
het huurrecht dat niet is vereist dat de tekortkoming van de&#13;
huurder toerekenbaar of verwijtbaar is.105&#13;
Uit de tekst van 6:265 BW kan worden afgeleid dat ontbinding&#13;
van de huurovereenkomst op grond van een tekortkoming&#13;
van de huurder níet plaatsvindt indien de tekortkoming,&#13;
gezien haar bijzondere aard of geringe betekenis, de&#13;
ontbinding van de huurovereenkomst met haar gevolgen&#13;
niet rechtvaardigt.106 Het is aan de huurder om dit te stellen&#13;
én te bewijzen.107 De rechter moet bij de beoordeling van&#13;
de ernst van de tekortkoming rekening houden met alle&#13;
omstandigheden van het geval.108 Voorbeelden van dergelijke&#13;
factoren zijn de aard en de betekenis van de verplichting&#13;
die de huurder niet is nagekomen, het nadeel dat de&#13;
verhuurder op grond van de wanprestatie ondervindt109, de&#13;
belangen van beide partijen110 en zelfs omstandigheden die&#13;
zich ná de tekortkoming hebben voorgedaan.111&#13;
Uit de literatuur en de rechtspraak van de Hoge Raad is gebleken&#13;
dat indien de wanprestatie van huurder eenmaal is&#13;
vastgesteld, de rechter maar een beperkte beoordelingsmarge&#13;
heeft om de gevorderde ontbinding af te wijzen.112&#13;
Niettemin blijken rechters geneigd niet op grond van (te)&#13;
geringe tekortkomingen tot ontbinding over te gaan.113&#13;
Zoals eerder is opgemerkt heeft de feitenrechter veel vrijheid&#13;
bij de toepassing van de tenzij-bepaling, omdat dit feitelijke&#13;
oordeel in cassatie moeilijk kan worden getoetst.114&#13;
In het tweede lid van art. 7:231 BW is de regeling van de&#13;
zogenaamde ‘drugspanden’ neergelegd. Deze is opgenomen&#13;
in verband met de overlast die door dergelijke panden&#13;
wordt veroorzaakt. Met behulp van de regeling kan de verhuurder&#13;
terzake van drugspanden die op last van het College&#13;
van B&amp;W zijn gesloten, op snelle (buitengerechtelijke)&#13;
wijze ontbinden. Dit geldt zowel voor overeenkomsten met&#13;
de huurders die de bron van de overlast vormen, maar ook&#13;
met andere huurders binnen dit ‘drugspand’ die niets met&#13;
deze overlast van doen hebben.&#13;
Voor de huur van woonruimte geldt art. 7:280 BW waarin&#13;
een terme de grâce is opgenomen, op grond waarvan de&#13;
huurder een laatste kans kan worden vergund alsnog aan&#13;
zijn of haar verplichtingen te voldoen. De rechter kan hem&#13;
een termijn van een maand gunnen om alsnog aan zijn verplichtingen&#13;
te voldoen teneinde aldus ontbinding te voorkomen.&#13;
115 Ingeval de huurder voor het verstrijken van de&#13;
maand niet volledig aan zijn verplichtingen heeft voldoen,&#13;
moet de rechter tot ontbinding overgaan, behoudens bijzondere&#13;
omstandigheden.116&#13;
Wie komt er nu beter van af: de huurder of de pachter?&#13;
Waar mogelijk is in titel 7.5 BW zoveel mogelijk aansluiting&#13;
gezocht bij titel 7.4 (huur) BW.117 Dit is bevorderlijk&#13;
voor de systematiek van het BW. Ook hier heeft de wetgever&#13;
getracht twee vergelijkbare regelingen te ontwerpen.118&#13;
Afwijkingen zijn gemaakt waar deze naar de visie van de&#13;
wetgever nodig zijn gebleken. De leden 2 en 3 van art.&#13;
7:231 BW zijn bijvoorbeeld bij pacht niet nodig en derhalve&#13;
maar achterwege gelaten.119&#13;
In zowel het pachtrecht als het huurrecht dient sprake te&#13;
zijn van een tekortkoming die met haar gevolgen ontbinding&#13;
van de overeenkomst rechtvaardigt. Bij beide regelingen&#13;
heeft de wetgever en/of de Hoge Raad benadrukt niet&#13;
te willen afwijken van de algemene regeling van art. 6:265&#13;
BW en derhalve geen ‘ernstige tekortkoming’ als vereiste&#13;
voor ontbinding te stellen. Toch is in de praktijk, zowel bij&#13;
huur als bij pacht, gebleken dat rechters niet snel tot ontbinding&#13;
over willen gaan. De ratio hiervan is dat de rechter&#13;
pachters en huurders wil beschermen tegen de ernstige gevolgen&#13;
van ontbinding. Op grond van de ernst van de wanprestatie&#13;
die is vereist voor ontbinding zitten de pachter en&#13;
de huurder dus in hetzelfde schuitje.&#13;
Aan de huurder van een bedrijfsruimte kan de rechter geen&#13;
tweede kans bieden om alsnog aan zijn verplichtingen te&#13;
voldoen. Dit is wel het geval in het pachtrecht. Duidelijk&#13;
moge zijn dat een dergelijke terme de grâce extra bescherming&#13;
aan de pachter biedt, omdat deze zich aan de nadelige&#13;
gevolgen van ontbinding kan ontrekken door alsnog na te&#13;
komen. De pachter komt er op dit gebied dus beter vanaf&#13;
dan de huurder, hoewel de ratio van dit verschil mij ontgaat.&#13;
De mogelijkheid in het pachtrecht een onderzoek ter plaat -&#13;
se verzoeken ‘alvorens op de vordering tot ontbinding is beslist’&#13;
vormt een extra mogelijkheid die aan de verpachter&#13;
wordt geboden op korte termijn de toestand van de grond&#13;
op te laten nemen. Deze mogelijkheid bestaat naast de bevoegdheid&#13;
van de rechter om een tussenvonnis te wijzen&#13;
waarin plaatsopneming wordt gelast. Het huurrecht kent&#13;
een dergelijke extra mogelijkheid niet, om mij onbekende&#13;
reden. Ik betreur dat vooral omdat deze regeling preventief&#13;
werkt.</content><legacyfootnotes>* Mr. G.M. Kerpestein is advocaat te Amsterdam.&#13;
1. H.J. Rossel, Huurrecht algemeen,Deventer: Kluwer 2007, p. 14.&#13;
2. T.H.G. Steenmetser &amp; W. Raas, Huurrecht Wetteksten en Toelichtingen,&#13;
Den Haag: Sdu Uitgevers 2007, p. 339.&#13;
3. Stb. 2007, nr. 163.&#13;
4. Kamerstukken II 2005/06, 30448, nr. 3, p. 18.&#13;
5. N.M. van der Horst, Het nieuwe pachtrecht, Maandblad voor Vermogensrecht&#13;
mei 2007, nr. 5, p. 101.&#13;
6. E.O.H.P. Florijn, Ontstaan en ontwikkeling van het nieuwe burgerlijk&#13;
wetboek(diss. Maastricht) Maastricht: Universitaire Pers Maastricht&#13;
1994, p. 1.&#13;
7. A.S. Hartkamp, Aard en opzet van het nieuwe vermogensrecht, Monografieën&#13;
Nieuw BW, deel A1, Deventer: Kluwer 2002, p. 20.&#13;
8. Parlementaire geschiedenis van het nieuwe burgerlijk wetboek, Algemeen&#13;
deel, Deventer: Kluwer 1961, p. 121.&#13;
9. A. Pitlo/P.H.M. Gerver e.a., Het systeem van het Nederlandse privaatrecht,&#13;
Gouda: Quint 1995, p. 49.&#13;
10. Hartkamp, p. 8.&#13;
11. W. Snijders, Een blik op het BW, NJB, januari 2007, nr. 1, p. 14.&#13;
12. Pitlo/Gerver, p. 69.&#13;
13. Zie hieromtrent: A.G. Castermans, Gemengde overeenkomsten,&#13;
NbBW, juli/augustus 2003, nr. 7/8, p. 104 e.v.&#13;
14. B. Wessels, Bijzondere overeenkomsten, Deventer: Kluwer 2006, p. 4.&#13;
15. Snijders, p. 10.&#13;
16. B. Wessels, Boek 7 (Bijzondere overeenkomsten): op weg naar volwassenheid&#13;
en op zoek naar samenhang, NbBW, juli/augustus 2003, nr.&#13;
7/8, p. 101.&#13;
17. Richtlijn 2002/47/EG.&#13;
18. Snijders, p. 13.&#13;
19. H.J. Snijders, Wetgever, heb mededogen met ons Burgerlijk Wetboek,&#13;
ook bij financiëlezekerheidsovereenkomsten, NTBR, 2005/3, p. 91.&#13;
20. A.M. Kloosterman, Het nieuwe huurrecht tegen het licht van het algemene&#13;
verbintenissenrecht, in Algemeen-Bijzonder, CRBS-reeks,&#13;
deel 7, Den Haag: Boom Juridische Uitgevers 2003 p. 95.&#13;
21. G.M.F. Snijders, Titel 7.5 BW (Pacht) in werking, WPNR,&#13;
2007/6725, p. 823.&#13;
22. E.H.M. Harbers, Een nieuwe regeling voor de pacht, Agr.r., december&#13;
2004, nr. 12, p. 749.&#13;
23. G.M. Kerpestein, Huur en verhuur van bedrijfsruimte, diss. Leiden&#13;
2005.&#13;
24. E.H.M. Harbers, ‘Stand van zaken aanpassing pachtwetgeving’, Agr.&#13;
Recht 2006, p. 666; E.H.M. Harbers, Op herhaling: een nieuwe regeling&#13;
voor de pacht, Agr.r. 2006, p. 225; Snijders, p. 823; N.M van&#13;
der Horst, Het nieuwe pachtrecht, MvV2007, p. 103; E.H.M. Harbers,&#13;
De pachtregelgeving in het Burgerlijk Wetboek, Vgr2007, p.&#13;
63.&#13;
25. N.M. van der Horst, Het nieuwe pachtrecht, MvV, mei 2007, nr. 5,&#13;
p. 99.&#13;
26. Harbers, Vastgoedrecht,2007-2, p 65.&#13;
27. J.G. Bongers e.a., Parlementaire geschiedenis vaststelling en invoering&#13;
van titel 7.5 (Pacht) van het burgerlijk wetboek, p. 68.&#13;
28. G.M.F. Snijders, Het wetsvoorstel Pacht, een ‘nieuwe’ titel in het&#13;
BW?, WPNR, 2006/6663, p. 320.&#13;
29. D.L. Rodrigues Lopes, Pacht, Deventer: Kluwer 2007, p. 364.&#13;
30. Zie omtrent overgangsrechtelijke problematiek: H.L. van der Beek,&#13;
Pacht in de overgang, Agr.r., december 2007, nr. 12, p. 423 e.v.&#13;
31. E.M.H. Harbers, Op herhaling: een nieuwe regeling voor de pacht,&#13;
Agr.r., mei 2006, nr. 5, p. 236.&#13;
32. D.L. Rodrigues Lopes, Pacht, Deventer: Kluwer 2007, p. 363.&#13;
33. G.M.F. Snijders, Het wetsvoorstel Pacht, een ‘nieuwe’ titel in het&#13;
BW?, WPNR, 2006/6663, p. 316.&#13;
34. Bongers, p. 58.&#13;
35. Welke op korte termijn worden hersteld. Zie hieromtrent wetsvoorstel&#13;
31 107.&#13;
36. G.M.F. Snijders, Het wetsvoorstel Pacht, een ‘nieuwe’ titel in het&#13;
BW?, WPNR, 2006/6663, p. 317.&#13;
37. W. Snijders, Een blik op het BW, NJB, januari 2007, nr. 1, p. 14.&#13;
38. Asser-Abas, 5-IIA, p. 13 e.v.&#13;
39. Zie voor een algemene beschouwing over pacht: Asser-Snijders, 5-II,&#13;
Bijzondere overeenkomsten(pacht).&#13;
40. E.H.M. Harbers, Een nieuwe regeling voor de pacht. Het voorontwerp&#13;
titel 7.5 Burgerlijk Wetboek, Agr.r. 2004, p. 748-758.&#13;
41. Rodrigues Lopes, p. 3.&#13;
42. Kamerstukken II2005/06, 30448, nr. 3, p. 1.&#13;
43. Kamerstukken II 2005/06, 30448, nr. 3, p. 2 (MvT).&#13;
44. Kamerstukken II2000/01, 27 924, nr. 1.&#13;
45. Kamerstukken II2005/06, 30448, nr. 3, p. 5 (MvT).&#13;
46. Rodriques Lopes, p. 162.&#13;
47. Rodrigues Lopes, p. 196.&#13;
48. Rodrigues Lopes, p. 196.&#13;
49. Otten 1995, p. 516.&#13;
50. Parl. Gesch. Titel 7.5 BW, p. 103-104.&#13;
51. Parl. Gesch. Titel 7.5 BW, p. 2.&#13;
52. G.M.F. Snijders, Asser Handleiding tot de beoefening van het Nederlands&#13;
burgerlijk recht. 5. Bijzondere overeenkomsten. Deel IIB.&#13;
Pacht, Deventer: W.E.J. Tjeenk Willink 2001, p. 146.&#13;
53. Hof Arnhem 23 maart 1987, Agr.r. 1987, 4063 (Ellen c.s./Staat).&#13;
54. Hof Arnhem 9 mei 1983, Agr.r. 1983, 3708.&#13;
55. Hof Arnhem 20 maart 2007, Pr kort mei 2007, nr. 1 resp. Hof Arnhem&#13;
19 december 2000, Agr.r.2002, 5146.&#13;
56. Rodrigues Lopes, p. 134-135.&#13;
57. Otten 1995, p. 523.&#13;
58. Rodrigues Lopes 2007, p. 136.&#13;
59. Rodrigues Lopes 2007, p. 131.&#13;
60. Asser/Snijders 2001 ( 5-IIB), p. 148 en Rodrigues Lopes 2007, p. 119.&#13;
61. Asser/Snijders 2001 ( 5-IIB), p. 148.&#13;
62. Otten 1995, p. 520.&#13;
63. Rechtspersonen die tot hetzelfde concern behoren, zullen sneller aan&#13;
de eis van zwaarwichtig belang uit art. 7:307 lid 2 voldaan hebben,&#13;
zie Ktr. Amsterdam 1 december 1994, WR 1995, 20 (Liedelmeijer/&#13;
Erven Taverne) en Rb. Groningen 10 november 1995, WR 1996, 60&#13;
(Plassania/Berghuis).&#13;
64. Kamerstukken II2001/02, 16 932, nr. 3.&#13;
65. Art. 7:307 lid 1 BW.&#13;
66. HR 8 mei 1992, NJ 1992, 690 (Schuitema/Schuitema).&#13;
67. Art. 7:307 lid 2 BW.&#13;
68. Art. 7:307 lid 3 BW.&#13;
69. HR 14 oktober 1983, NJ 1984, 107 (Stevers/Dumée).&#13;
70. Ktr. Haarlem 18 februari 2004, WR 2004, 53 (De Wildt/Franzen).&#13;
71. Zie de transponeringstabel in de MvT, Kamerstukken II2005/06,&#13;
30448, nr. 3, p. 41. Zie ook: Rodrigues Lopes, p. 214.&#13;
72. Kamerstukken II2005/06, 30448, nr. 3, p. 10. Zie over het opnemen&#13;
van de pachtregeling in het BW meer uitgebreid: N.M. van der&#13;
Horst, Het nieuwe pachtrecht, MvV2007, p. 101-102.&#13;
73. Zie A.H.T. Heisterkamp en W.L. Valk, Nieuw Pachtrecht: tekst en&#13;
commentaar, Deventer: Kluwer 2007, p. 93. In de MvT wordt bij&#13;
het artikelsgewijs commentaar bij art. 7:376 BW dan ook verwezen&#13;
naar de regeling van 6:265 BW. Zie ook de vele verwijzingen naar de&#13;
algemene regeling van boek 6 BW bij de behandeling van de nieuwe&#13;
ontbindingsregeling bij pacht door Rodrigues Lopes, p. 214 e.v.&#13;
74. Zie 7:376 BW lid 1. Zo ook: Heisterkamp/Valk, p. 93. Ook onder&#13;
het oude recht van art. 55 Pw was dit het geval, zie: G.M.F Snijders,&#13;
Asser Bijzondere overeenkomsten: Deel IIB Pacht, Deventer: Tjeenk&#13;
Willink 2001, p. 167; P.A. de Hoog, De pachtwet in de praktijk, Den&#13;
Haag: Elsevier 2000, p. 133.&#13;
75. Zie hierover: G.M.F Snijders, Asser Bijzondere overeenkomsten: Deel&#13;
IIB Pacht, Deventer: Tjeenk Willink 2001, p. 167. Hoewel het hier&#13;
een bespreking van art. 55 Pw betreft, is hetgeen hier wordt gezegd&#13;
ook van toepassing op de nieuwe ontbindingsregeling in titel 7.5 BW.&#13;
76. Kamerstukken II2005/06, 30448, nr. 3, p. 29.&#13;
NB. De ontbindingsbevoegdheid van de verpachter kent nog de beperking&#13;
van verzuim zoals is neergelegd in art. 6:265 lid 2 BW. Voor&#13;
een behandeling van deze problematiek zie onder meer: Rueb p. 72-&#13;
77. G.M.F Snijders, Asser Bijzondere overeenkomsten: Deel IIB Pacht,&#13;
Deventer: Tjeenk Willink 2001, p. 168. Hoewel het hier een bespreking&#13;
van art. 55 Pw betreft, is hetgeen hier wordt gezegd ook van toepassing&#13;
op de nieuwe ontbindingsregeling in titel 7.5 BW.&#13;
78. Voorbeelden uit de jurisprudentie zijn onder meer: Hof Arnhem 3 februari&#13;
1998, Agr.r.1999, 4980 en Hof Arnhem 6 augustus 1996,&#13;
Agr.r.1998, 4905.&#13;
79. Voorbeelden uit de jurisprudentie zijn onder meer: Hof Arnhem 8&#13;
oktober 1962, P1963, 2352 en Hof Arnhem 12 december 1988,&#13;
Agr.r.1989, 4272.&#13;
80. Zie bijv. Hof Arnhem 30 mei 1994, Agr.r.1995, 4730.&#13;
81. Hof Arnhem 23 december 1946, NJ1947, 147; Hof Arnhem 26 augustus&#13;
1985, Agr.r.1986, 3978 en Hof Arnhem 12 december 1988,&#13;
Agr.r.1989, 4270.&#13;
82. A.H.T. Heisterkamp, Pachtwet, Deventer: Kluwer (losbl.), aantekening&#13;
563.&#13;
NB. De rechter hoeft deze omstandigheden niet ambtshalve te onderzoeken.&#13;
De pachter zal gemotiveerd aan moeten voeren dat de wanprestatie&#13;
de ontbinding niet rechtvaardigt. Dit volgt uit het arrest HR&#13;
31 december 1993, NJ1994, 317, betreffende ontbinding bij huur.&#13;
Deze regel dient ook toegepast te worden op de pachtregeling, nu er&#13;
mijns inziens geen reden is om onderscheid te maken tussen de proceshouding&#13;
van de rechter in het huurrecht en het pachtrecht.&#13;
83. Heisterkamp, aant. 563; Rodrigues Lopes, p. 217 e.v.; K. Kok, Overzicht&#13;
pachtjurisprudentie 2006, Agr.r. 2007, p. 23 e.v.; K. Kok,&#13;
‘Overzicht pachtjurisprudentie 2005’, Agr.r.2006, p. 506 e.v.&#13;
84. Bijvoorbeeld Hof Arnhem, 12 december 1988, Agr.r.1989, 4272.&#13;
85. Zie bijvoorbeeld Hof Arnhem 31 augustus 2004, Agr.r.2006, 5334.&#13;
Hierbij zij opgemerkt dat in een arrest van de Hoge Raad inzake een&#13;
ontbindingsgeschil in het huurrecht is bepaald dat geen onderscheid&#13;
dient te worden gemaakt tussen tekortkomingen in bedingen die wel&#13;
de kern van de overeengekomen prestatie betreffen en bedingen die&#13;
dit niet doen, zie HR 22 oktober 1999, NJ2000/208. Mijns inziens&#13;
is dit oordeel ook van toepassing op het pachtrecht. Er mag dus geen&#13;
vast onderscheid gemaakt worden tussen wanprestaties van de pachter&#13;
die al of niet de kern van zijn verplichtingen betreffen. De rechter&#13;
dient altijd een belangenafweging te maken. Wel kan dit onderscheid&#13;
mijns inziens een rol spelen bij het maken van de afweging of de ernst&#13;
van de wanprestatie de ontbinding rechtvaardigt.&#13;
86. Bijvoorbeeld Hof Arnhem 23 december 1963, NJ1964, 155.&#13;
87. Zie bijvoorbeeld Hof Arnhem 15 juni 2004, Agr.r.2006, 5323.&#13;
88. Zie de tekst van 6:265 BW en hetgeen is besproken in paragraaf&#13;
1.2.2.1.&#13;
89. E.H.H. Schelhaas, ‘De ontbinding van een huurovereenkomst door&#13;
een tekortkoming van de huurder’, TvHB2007, p. 80. Dit artikel&#13;
ziet op de ontbinding in het huurrecht. De constatering van Schelhaas&#13;
gaat echter ook op in het pachtrecht.&#13;
90. Kamerstukken II2005/06, 30448, nr. 3, p. 29.&#13;
91. Deze verplichting volgt uit de bewoordingen ‘(…) ontbindt de pachtkamer&#13;
(…)’ .&#13;
92. Hof Arnhem 13 september 1971, P1972, 3052. Zie hierover: G.M.F&#13;
Snijders, Asser Bijzondere overeenkomsten: Deel IIB Pacht, Deventer:&#13;
Tjeenk Willink 2001, p. 168.&#13;
93. Deze conclusie is niet geheel onomstreden. Zie bijvoorbeeld: Hof&#13;
Arnhem 14 november 2006, besproken in: K. Kok, ‘Overzicht pachtjurisprudentie&#13;
2006’, Agr.r.2007, p. 237. Zo ook: Hof Arnhem 31&#13;
augustus 2004, Agr.r. 2006, 5334 (r.o. 5.5).&#13;
94. Zie de woorden ‘op zijn verlangen’.&#13;
95. Zie de tekst van art. 55 lid 2 Pw. Zie ook: Rodrigues Lopes, p. 214.&#13;
96. Kamerstukken II2005/06, 30448, nr. 3, p. 29.&#13;
97. G.M.F Snijders, Asser Bijzondere overeenkomsten: Deel IIB Pacht,&#13;
Deventer: Tjeenk Willink 2001, p. 169. Zo ook: Heisterkamp, Pachtwet,&#13;
Kluwer (losbl.), aant. 565d.&#13;
98. Heisterkamp/Valk, p. 56. Ook volgens Heisterkamp bestaat de mogelijkheid&#13;
tot een onderzoek ter plaatse over te gaan alvorens er een proces&#13;
aanhangig is, zie Heisterkamp, Pachtwet, Kluwer (losbl.), aant.&#13;
565d.&#13;
99. Deze conclusie is tevens gebaseerd op de opmerking van Heisterkamp&#13;
dat alléén voorafgaande kennisneming aan partijen voor de opneming&#13;
is vereist, als er reeds een procedure aanhangig is, zie Heisterkamp,&#13;
Pachtwet, Kluwer (losbl.), aant. 565d.&#13;
100. Dit zal het geval zijn indien de rechter bij het onderzoek ter plaatse&#13;
oordeelt dat geen sprake is van een tekortkoming of slechts van een&#13;
geringe tekortkoming.&#13;
101. Zie voor een uitgebreide behandeling: Rueb, p. 71. Zie verder nog de&#13;
verwijzingen naar de regeling in boek 6 BW bij de behandeling van&#13;
de ontbinding bij huur in: Rossel, p. 208 e.v.&#13;
102. R.A. Dozy en J.L.R.A. Huydecoper, T&amp;C Huurrecht, Deventer:&#13;
Kluwer 2006, p. 51; Rossel, p. 211 en Rueb, p. 71.&#13;
103. HR 22 oktober 1999, NJ2000, 208. Zo ook: Schelhaas, p. 77 en&#13;
Rossel, p. 208-209.&#13;
NB. De ontbindingsbevoegdheid van de verhuurder kent nog de beperking&#13;
van verzuim zoals is neergelegd in art. 6:265 lid 2 BW. Voor&#13;
een behandeling van deze problematiek, zie onder meer: Rueb, p. 72-&#13;
73.&#13;
104. HR 27 november 1998, NJ1999, 197 en HR 22 oktober 1999, NJ&#13;
2000, 208.&#13;
105. HR 19 mei 1995, NJ1995, 532. Zie ook onder meer: Schelhaas, p.&#13;
76.&#13;
106. Rossel, p. 209.&#13;
107. HR 30 november 1984, NJ1985, 232.&#13;
108. HR 10 augustus 1992, NJ1992, 715. Zo ook: HR 22 oktober 1999,&#13;
NJ2000, 208.&#13;
109. Zie bijv. Rechtbank Rotterdam 14 november 2002, WR2003, 20.&#13;
110. Zie bijv. Hof ’s-Hertogenbosch 7 november 2006, Prg. 2007, 49.&#13;
111. Zie bijv. Rechtbank Amsterdam 9 januari 2002, WR2003, 6.&#13;
112. Zie bijv. HR 27 november 1998, NJ1999, 197 en HR 22 oktober&#13;
1999, NJ2000, 208. Zie verder: Dozy/ Huydecoper, p. 52 en Rueb,&#13;
p. 73.&#13;
113. Neem bijvoorbeeld het geval van wanbetaling. Voor ontbinding op de&#13;
grond van structurele wanbetaling dient sprake te zijn van een zekere&#13;
habitualiteit. Enkele maanden (tot ongeveer vijf maanden oplopend)&#13;
voortdurend te laat betalen lijkt geen ontbinding te rechtvaardigen.&#13;
Zie hierover uitgebreid: S.H.W Le Large, Ontbinding huurovereenkomst&#13;
wegens structurele wanbetaling, TvHB2006, p. 104-108.&#13;
114. Schelhaas, p. 80.&#13;
115. Zie hierover: Rossel, p. 211.&#13;
116. HR 22 maart 1985, NJ1985, 751.&#13;
117. Van der Horst, p. 101.&#13;
118. Dit volgt onder meer uit de MvT, waarin bij de bespreking van 7:376&#13;
BW een verwijzing wordt gemaakt naar art. 7:231 BW omdat in dit&#13;
artikel dezelfde materie is geregeld; zie Kamerstukken II2005/06,&#13;
30448, nr. 3, p. 29.&#13;
119. Kamerstukken II2005/06, 30448, nr. 3, p. 29.&#13;
&#13;
</legacyfootnotes><footnotes><footnote/></footnotes><auteurs>mr. G.M. Kerpestein</auteurs><published>2008-03-01 00:00:00</published><modified>2017-06-16 16:17:51</modified><editiondate>2008-03-01</editiondate><htmlpath>https://denhollander.info/artikel/6698</htmlpath></article>
</articles></edition>
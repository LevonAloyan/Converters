<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>7/8</uitgave><aflevering>7</aflevering><searchword>TvAR 7/8/2017</searchword><id>14411</id><udhid>UDH:TvAR/14411</udhid><titel>Pacht - Pachtkamer Hof Arnhem-Leeuwarden, 14 februari 2017, ECLI:NL:GHARL:2017:1230 - (Laarakker Landbouwgronden en Laarakker Groenteverwerking/BBL en Provincie Limburg) (TvAR 2017/5888)</titel><searchwords><searchword>TvAR 7/8/2017</searchword><searchword>TvAR 2017/5888</searchword><searchword>UDH:TvAR/14411</searchword></searchwords><attachments><attachment><name>19288.pdf</name><extention>pdf</extention><url>https://denhollander.info/download/19288/ci</url></attachment></attachments><inleiding/><content>&lt;p&gt;(mrs. Th.C.M. Willemse, J.H. Lieber en H.L. Wattel en de deskundige leden mr. ing. E. Oostra en ir. H.K.C. Roelofsen)&lt;/p&gt;&#13;
&lt;h3 class="jurisprudentieinzake"&gt;Hoevepacht. Ontduiking.&lt;/h3&gt;&#13;
&lt;p&gt;[Burgerlijk Wetboek, art. 6:248 lid 1, art. 7:311, art. 7:313 lid 3, art. 7:325 lid 3, art. 799, Uitvoeringswet Grondkamers, art. 17 lid 1.]&lt;/p&gt;&#13;
&lt;p&gt;Laarakker Landbouwgronden B.V. pacht jaarlijks circa 210 ha landbouwgrond van BBL, verpachter. Laarakker Groenteverwerking B.V. heeft op basis van een bruikleenovereenkomst een bedrijfswoning en een aantal bedrijfsgebouwen van BBL om niet in bruikleen. De B.V.&amp;rsquo;s beroepen zich op hoevepacht.&lt;/p&gt;&#13;
&lt;p&gt;Wil sprake zijn van hoevepacht dan dient aannemelijk te zijn dat er een complex van tenminste een gedeelte van een gebouw en het daarbij behorende land bestaat en dat er een tegenprestatie voor zowel het gebruik van het land als de gebouwen is overeengekomen.&lt;/p&gt;&#13;
&lt;p&gt;De feiten en omstandigheden van de zaak bieden voldoende aanknopingspunten om de gebouwen en de grond aan te merken als een complex. Als onvoldoende gemotiveerd staat verder vast dat een tegenprestatie voor de gebouwen is verdisconteerd in de pachtsom voor de grond, zodat op beide overeenkomsten uit hoofde van artikel 7:313 lid 3 BW de bepalingen omtrent verpachting van hoeven van toepassing zijn met ingang van het tijdstip waarop de laatste van beide overeenkomsten is gesloten. Het hof acht bij dit alles niet relevant dat de pachtovereenkomst voor los land is gesloten met Laarakker Landbouwgronden B.V. en de bruikleenovereenkomst voor de bedrijfsgebouwen met Laarakker Groenteverwerking B.V. Destijds is met de voorganger van BBL een ontduikingsconstructie uitgedacht waarbij het nodig leek beide overeenkomsten op naam van verschillende vennootschappen te stellen. Nadat BBL eigenaar was geworden, heeft BBL aanvankelijk (in 2010) Laarakker Landbouwgronden B.V. op beide overeenkomsten vermeld, maar na een opmerking daarover van de controller Van Laarakker Landbouwgronden B.V. de bruikleenovereenkomst alsnog op naam van Laarakker Groenteverwerking B.V. gesteld. Het feit dat met twee vennootschappen is gecontracteerd, had kennelijk ook voor BBL geen andere achtergrond dan voortzetten van wat daarvoor gebruikelijk was. Tot slot berust de zeggenschap in beide vennootschappen uiteindelijk geheel bij Laarakker die feitelijk alle (contractuele) handelingen heeft verricht. In zoverre worden beide vennootschappen aangemerkt als dezelfde (weder)partij als bedoeld in artikel 7:313 lid 3 BW.&lt;/p&gt;&#13;
&lt;p&gt;Met noot G.M.F. Snijders&lt;/p&gt;&#13;
&lt;p&gt;Arrest van de pachtkamer&lt;/p&gt;&#13;
&lt;p&gt;in de zaak van&lt;/p&gt;&#13;
&lt;p&gt;1. de besloten vennootschap met beperkte aansprakelijkheid Laarakker Landbouwgronden B.V. en&lt;/p&gt;&#13;
&lt;p&gt;2. de besloten vennootschap met beperkte aansprakelijkheid Laarakker Groenteverwerking B.V.,&lt;/p&gt;&#13;
&lt;p&gt;beide gevestigd te Well, gemeente Bergen,&lt;/p&gt;&#13;
&lt;p&gt;appellanten,&lt;/p&gt;&#13;
&lt;p&gt;hierna respectievelijk Laarakker Landbouwgronden en Laarakker Groenteverwerking en samen Laarakker,&lt;/p&gt;&#13;
&lt;p&gt;advocaat: mr. E.H.M. Harbers,&lt;/p&gt;&#13;
&lt;p&gt;tegen:&lt;/p&gt;&#13;
&lt;p&gt;1. de publiekrechtelijke rechtspersoon Bureau Beheer Landbouwgronden,&lt;/p&gt;&#13;
&lt;p&gt;gevestigd te Utrecht,&lt;/p&gt;&#13;
&lt;p&gt;hierna: BBL,&lt;/p&gt;&#13;
&lt;p&gt;2. de publiekrechtelijke rechtspersoon Provincie Limburg,&lt;/p&gt;&#13;
&lt;p&gt;gevestigd te Maastricht,&lt;/p&gt;&#13;
&lt;p&gt;hierna: de provincie,&lt;/p&gt;&#13;
&lt;p&gt;ge&amp;iuml;ntimeerden,&lt;/p&gt;&#13;
&lt;p&gt;advocaat: mr. F. Sepmeijer.&lt;/p&gt;&#13;
&lt;h2&gt;1 Het verdere verloop van het geding in hoger beroep&lt;/h2&gt;&#13;
&lt;p&gt;1.1 Het hof neemt de inhoud van het tussenarrest van 20 september 2016 hier over. Bij dat arrest is een comparitie van partijen bepaald, die heeft plaatsgevonden op 10 januari 2017. Hierbij is akte verleend van het overleggen van de stukken die bij bericht van 19 december 2016 door mr. Harbers namens Laarakker zijn ingebracht. Aan het slot van de comparitie heeft het hof arrest bepaald.&lt;/p&gt;&#13;
&lt;p&gt;1.2 Laarakker vordert in het hoger beroep - kort samengevat - het vonnis van 16 december 2015 te vernietigen en te verklaren voor recht dat de tussen Laarakker en BBL gesloten overeenkomst geliberaliseerde pacht en de bruikleenovereenkomst woon- en bedrijfsruimte tezamen dienen te worden aangemerkt als een pachtovereenkomst voor een hoeve, de&lt;/p&gt;&#13;
&lt;p&gt;vordering in reconventie alsnog af te wijzen en BBL en de provincie te veroordelen in de kosten van de beide instanties, te vermeerderen met nakosten.&lt;/p&gt;&#13;
&lt;h2&gt;2 De vaststaande feiten&lt;/h2&gt;&#13;
&lt;p&gt;Het hof gaat in hoger beroep uit van de volgende feiten:&lt;/p&gt;&#13;
&lt;p&gt;2.1 F.J.A. Laarakker is bestuurder en enig aandeelhouder van Laaraker Landbouw B.V. en Laarakker Groenteverwerking. Laarakker Landbouw B.V. pachtte na een inschrijvingsprocedure van verpachter Landgoed Wellsmeer B.V. (hierna: Landgoed Wellsmeer) met ingang van 1 december 2008 210 ha landbouwgrond gelegen te Well. Laarakker Groenteverwerking had op basis van een schriftelijke overeenkomst van Landgoed Wellsmeer een bedrijfswoning en een aantal bedrijfsgebouwen om niet in bruikleen. Laarakker had in 2008 op de landbouwgrond en gebouwen samen ingeschreven voor een bedrag van &amp;euro; 1.710 per hectare. Bij dezelfde inschrijving had Laarakker voor alleen de grond ingeschreven voor een bedrag van &amp;euro; 1.260.&lt;/p&gt;&#13;
&lt;p&gt;2.2 In juli 2009 is Landgoed Wellsmeer verkocht en geleverd aan BBL. BBL heeft het landgoed aangekocht om te voorzien in ruilgrond voor uit te plaatsen agrari&amp;euml;rs in de omgeving in verband met de realisatie van de Ecologische Hoofdstructuur.&lt;/p&gt;&#13;
&lt;p&gt;2.3 BBL heeft met Laarakker Landbouw een geliberaliseerde pachtovereenkomst gesloten voor de duur van &amp;eacute;&amp;eacute;n jaar, eindigend op 31 december 2010, en voor elk volgend jaar steeds een geliberaliseerde pachtovereenkomst voor de duur van &amp;eacute;&amp;eacute;n jaar gesloten met betrekking tot de in de overeenkomsten omschreven percelen grond. De laatste eindigde op 31 december 2013. Met Laarakker Groenteverwerking heeft BBL een bruikleenovereenkomst om niet gesloten, steeds ook voor een periode van &amp;eacute;&amp;eacute;n jaar en telkens opgevolgd door een overeenkomst voor de duur van &amp;eacute;&amp;eacute;n jaar, ter zake van het gebruik van de bedrijfswoning en bedrijfsgebouwen. De aanvangspachtprijs in 2010 bedroeg &amp;euro; 982 per hectare. In 2011 bedroeg deze &amp;euro; 1.004 en in 2012 en 2013 &amp;euro; 1.024. In die jaren werd respectievelijk 226,03 ha, 223,38 ha en in de jaren 2012 en 2013 209,38 ha aan Laarakker verpacht. BBL verpachtte in die periode tevens een perceel van 5,17 ha in Duitsland aan Laarakker.&lt;/p&gt;&#13;
&lt;p&gt;2.4 Op enig moment heeft Laarakker Landbouw een naamswijziging ondergaan waarna de vennootschap Laarakker Landbouwgronden is gaan heten.&lt;/p&gt;&#13;
&lt;p&gt;2.5 BBL heeft Laarakker medegedeeld dat zij na 31 december 2013 geen nieuwe pachtovereenkomst en geen nieuwe bruikleenovereenkomst zal sluiten. BBL wenst de gronden te verkopen aan een derde omdat het doel waarvoor het landgoed is gekocht, niet meer actueel is. Laarakker heeft zich vervolgens beroepen op hoevepacht.&lt;/p&gt;&#13;
&lt;h2&gt;3 Het geschil en de beslissing in eerste aanleg&lt;/h2&gt;&#13;
&lt;p&gt;3.1 Laarakker heeft in eerste aanleg in conventie gevorderd een verklaring voor recht dat de tussen BBL en Laarakker gesloten overeenkomsten dienen te worden aangemerkt als een pachtovereenkomst voor hoevepacht. In reconventie heeft BBL de veroordeling van Laarakker gevorderd tot ontruiming van de cultuurgronden en de bedrijfsruimten, veroordeling van Laarakker Landbouwgronden om vanaf 1 januari 2014 een bedrag van &amp;euro; 18.647 per maand te betalen als vergoeding voor het voortgezet onrechtmatig gebruik en voorwaardelijk de vernietiging van beide overeenkomsten op grond van dwaling.&lt;/p&gt;&#13;
&lt;p&gt;3.2 De pachtkamer heeft bij uitvoerbaar bij voorraad verklaard vonnis van 16 december 2015 geoordeeld dat onvoldoende aannemelijk is dat BBL bij het sluiten van de overeenkomsten de bedoeling heeft gehad om een hoevepachtovereenkomst te sluiten en de vordering in conventie afgewezen. In reconventie heeft de pachtkamer Laarakker veroordeeld om de percelen en bedrijfsgebouwen te ontruimen en verschillende bedragen te betalen. Laarakker is in conventie en in reconventie veroordeeld in de proceskosten.&lt;/p&gt;&#13;
&lt;h2&gt;4 De beoordeling van de grieven en de vordering&lt;/h2&gt;&#13;
&lt;p&gt;4.1 Naar het hof begrijpt heeft Laarakker de provincie zekerheidshalve en na overleg met BBL en de provincie in het geding betrokken omdat overdracht van de gronden van BBL aan de provincie in het verschiet lag. Desgevraagd heeft de provincie ter zitting van 10 januari 2017 medegedeeld dat die overdracht niet ophanden is. In zoverre heeft Laarakker geen belang bij de beoordeling van haar grieven en haar vorderingen jegens de provincie.&lt;/p&gt;&#13;
&lt;p&gt;4.2 De vraag ligt voor of het samenstel van overeenkomsten kwalificeert als hoevepacht. Artikel 7:313 lid 3 BW bepaalt: &amp;ldquo;Indien echter tussen dezelfde partijen bij een overeenkomst los land en bij een andere overeenkomst een of meer gebouwen of gedeelten daarvan zijn verpacht, worden de bepalingen omtrent verpachting van hoeven op beide overeenkomsten van toepassing met ingang van het tijdstip waarop de laatste van beide overeenkomsten is gesloten.&amp;rdquo; Wil sprake zijn van hoevepacht in voormelde zin dan dient aannemelijk te zijn dat er een complex van tenminste een gedeelte van een gebouw en het daarbij behorende land bestaat en dat er een tegenprestatie voor zowel het gebruik van het land als de gebouwen is overeengekomen.&lt;/p&gt;&#13;
&lt;p&gt;4.3 Op basis van de geliberaliseerde pachtovereenkomsten met BBL beschikte Laarakker Landbouwgronden over ruim 200 ha grond ten dienste van het landbouwbedrijf van Laarakker, dat circa 50% van de grond aanwendde voor laagrenderende en circa 50% voor hoogrenderende gewassen. De bedrijfsgebouwen van Laarakker liggen in de nabijheid van de gepachte percelen. De door BBL in gebruik gegeven bedrijfsgebouwen liggen centraal op de gepachte gronden. Bedrijfsgebouwen en grond zijn als een geheel te exploiteren en zijn ook voor landbouwkundige exploitatie door BBL ter beschikking van Laarakker gesteld. Het hof wijst voor zoveel nodig op artikel 7 van de bruikleenovereenkomsten waarin staat dat het de bruiklener uitsluitend is toegestaan de bedrijfsruimtes te gebruiken in het kader van agrarische bedrijfsvoering.&lt;/p&gt;&#13;
&lt;p&gt;4.4 Laarakker gebruikt de zogenoemde Jacobsschuur ten behoeve van opslag van door haar geteelde landbouwproducten. Ook gebruikt zij de mestsilo. De Jacobschuur heeft een capaciteit van ongeveer 3600 ton en bestaat uit vier koelingen. Laarakker werkt daarnaast op het landgoed samen met Peiffer, die graszoden teelt op het voormalige Landgoed Wellsmeer. Peiffer gebruikt een deel van de bedrijfsgebouwen van BBL voor opslag van werktuigen. Vanwege een storm in 2010/2011 en het tenietgaan van (delen van) de bedrijfsgebouwen, stalt Laarakker haar werktuigen niet meer in de gebouwen van BBL, maar in haar eigen bedrijfsgebouwen. De bedrijfswoning heeft Laarakker anti-kraak in gebruik gegeven aan een werknemer, die toezicht houdt op de bedrijfsgebouwen. Tot slot wordt een deel van de gebouwen gebruikt door BBL voor de opslag van de inschuurlijn en de haspels voor de beregeningsinstallatie die Laarakker (en Peiffer) gebruiken ten behoeve van hun landbouwactiviteiten. Deze feiten en omstandigheden bieden voldoende aanknopingspunten om de gebouwen en de grond aan te merken als een complex.&lt;/p&gt;&#13;
&lt;p&gt;4.5 Laarakker heeft gemotiveerd aangevoerd dat in de pachtprijs per hectare een vergoeding is begrepen voor het gebruik van de gebouwen. Zij heeft verwezen naar de getuigenverklaringen uit het voorlopig getuigenverhoor (producties 3 en 5 bij inleidende dagvaarding), in het bijzonder naar de getuigenverklaring van Boskamp en Coolen. In productie 11 bij inleidende dagvaarding heeft Laarakker voorgerekend dat de van BBL gehuurde aantallen hectares pachtgrond, inclusief het perceel te Duitsland, verminderd met een vaste huur voor gebouwen en mestsilo van &amp;euro; 70.000 per jaar, salderen tot een pachtprijs van &amp;euro; 698 per hectare in de jaren 2011 tot en met 2013. De pachtprijs voor de gebouwen is marktconform omdat alleen de Jacobsschuur en mestsilo voldoende doelmatig zijn, aldus Laarakker. Daarnaast heeft Laarakker aangevoerd dat in 2010 een perceel van 1,1 ha is bijgepacht van BBL waarvoor BBL een bedrag van &amp;euro; 700 per hectare heeft gerekend. Bij de vermindering van het areaal met 14 ha in 2012, is de totale pachtprijs ten opzichte van 2011 verlaagd met &amp;euro; 9.764, dat wil zeggen &amp;euro; 698 per ha, terwijl in de pachtovereenkomst voor 2012 een bedrag van &amp;euro; 1.024 per hectare is genoemd. Tot slot voert Laarakker mede onder verwijzing naar de getuigenverhoren aan dat zijn accountant in 2010 bij de onderhandelingen met BBL over de pachtprijs is uitgegaan van een opbouw van de pachtprijs van &amp;euro; 700 per hectare voor het land en &amp;euro; 70.000 voor de huur van gebouwen. Omgerekend naar een pachtprijs per hectare kwam dat toen neer op een bedrag van &amp;euro; 998,28, welk bedrag Laarakker bereid was te betalen.&lt;/p&gt;&#13;
&lt;p&gt;4.6 BBL heeft hier tegenover aangevoerd dat in 2010 op zijn initiatief (uiteindelijk) een bedrag van &amp;euro; 982 is afgesproken per hectare, maar is het antwoord schuldig gebleven op de vraag hoe dit bedrag tot stand is gekomen. De door hem gemaakte vergelijking met de pachtprijzen die de andere pachters bereid waren te betalen, gaat mank omdat deze pachters, Peiffer en Willems, op het landgoed op basis van geliberaliseerde pachtovereenkomsten respectievelijk graszoden en rozen telen waarvoor doorgaans andere (hogere) bedragen worden gehanteerd dan voor akkerbouw. Bovendien heeft BBL niet weersproken dat de grondkwaliteit verschilt. BBL is voorts het antwoord schuldig gebleven op de vraag hoe de pachtprijswijzigingen in de jaren 2011 - 2013 verklaard kunnen worden, terwijl productie 11 daarvoor een rekenkundige verklaring biedt. Dat hij een vermindering in 2012 van &amp;euro; 700 &amp;lsquo;wel genoeg&amp;rsquo; vond omdat de vrijgekomen percelen voor een hogere prijs aan Peiffer of Willems verpacht konden worden, is onvoldoende redengevend. Tot slot heeft BBL &amp;ndash; als professioneel verpachter - niet gemotiveerd betwist dat de genoemde pachtprijs voor de gebouwen marktconform is.&lt;/p&gt;&#13;
&lt;p&gt;4.7 Nu dat onvoldoende gemotiveerd is betwist, staat vast dat een tegenprestatie voor de gebouwen is verdisconteerd in de pachtsom voor de grond, zodat op beide overeenkomsten uit hoofde van artikel 7:313 lid 3 BW de bepalingen omtrent verpachting van hoeven van toepassing zijn met ingang van het tijdstip waarop de laatste van beide overeenkomsten is gesloten. De overeenkomsten zijn laatstelijk gesloten in januari 2013, met ingang van 1 januari 2013, zodat beide overeenkomsten vanaf dat tijdstip voor de duur van 12 jaar zijn gaan gelden.&lt;/p&gt;&#13;
&lt;p&gt;4.8 Het hof acht bij dit alles niet relevant dat de pachtovereenkomst voor los land is gesloten met Laarakker Landbouwgronden en de bruikleenovereenkomst voor de bedrijfsgebouwen met Laarakker Groentenverwerking. Zoals Laarakker onweersproken heeft toegelicht is destijds met Landgoed Wellsmeer een ontduikingsconstructie uitgedacht waarbij het nodig leek beide overeenkomsten op naam van verschillende vennootschappen te stellen. Nadat BBL eigenaar was geworden, heeft BBL aanvankelijk (in 2010) Laarakker Landbouw op beide overeenkomsten vermeld, maar na een opmerking daarover van de controller van Laarakker de bruikleenovereenkomst alsnog op naam van Laarakker Groentenverwerking gesteld. Het feit dat met twee vennootschappen is gecontracteerd, had kennelijk ook voor BBL geen andere achtergrond dan voortzetten van wat daarvoor gebruikelijk was. Tot slot berust de zeggenschap in Laarakker Landbouwgronden en Laarakker Groentenverwerking uiteindelijk geheel bij F.J.A. Laarakker, die feitelijk alle (contractuele) handelingen heeft verricht. In zoverre worden beide vennootschappen aangemerkt als dezelfde (weder)partij als bedoeld in artikel 7:313 lid 3 BW.&lt;/p&gt;&#13;
&lt;p&gt;4.9 BBL heeft als verweer aangevoerd dat het naar maatstaven van redelijkheid en billijkheid onaanvaardbaar is dat Laarakker zich beroept op hoevepacht. Bij de beoordeling van dit verweer stelt het hof het volgende voorop. Artikel 7:313 lid 3 BW is van dwingend recht (artikel 7:399 BW) en beoogt ontduiking van de bepalingen van hoevepacht tegen te gaan. Daarom is een bijzondere in acht te nemen terughoudendheid geboden, meer nog dan in gewone gevallen van toepassing van de beperkende werking van redelijkheid en billijkheid reeds geldt.&lt;/p&gt;&#13;
&lt;p&gt;4.10 Laarakker en BBL zijn beide professionele partijen. Daarom mag worden aangenomen dat zij zich bij het aangaan van het samenstel van de eenjarige pacht- en bruikleenovereenkomsten bewust zijn geweest van de risico&amp;rsquo;s die daaraan kleefden in verband met de bepalingen omtrent hoevepacht. Beide partijen hebben kennelijk het maximaal mogelijke proberen te halen uit de gegeven omstandigheid dat de gronden van BBL beschikbaar moesten blijven voor ruilgrond. Voor Laarakker gold dat zij de gronden en gebouwen die voor haar bedrijfsvoering zeer gunstig lagen, door sluiting van de overeenkomsten kon blijven gebruiken en voor BBL dat het zijn handen vrijhield en een hogere prijs kon bedingen dan de reguliere pachtprijs. Zolang partijen beide baat hadden bij deze constructie, bestond geen risico dat de pachter hoevepacht zou claimen. Dat risico heeft zich echter verwezenlijkt nadat BBL te kennen heeft gegeven de grond &amp;ndash; niet aan te wenden als ruilgrond maar &amp;ndash; te verkopen. Juist omdat dit een en ander inherent is aan de keuze van partijen voor dit samenstel van overeenkomsten, zijn de omstandigheden dat Laarakker heeft ingestemd met die constructie, weet had van de belangen van BBL en niet eerder een beroep heeft gedaan op hoevepacht, geen valide argumenten voor toepassing van artikel 6:248 lid 2 BW. De risico&amp;rsquo;s die BBL heeft gelopen door deze constructie aan te gaan, dienen voor haar eigen rekening te blijven. Daarbij overweegt het hof nog dat aan BBL alternatieven ten dienste stonden waarmee het zijn persoonlijke belangen had kunnen dienen, zoals kortdurende hoevepacht (artikel 7:325 lid 3 BW).&lt;/p&gt;&#13;
&lt;p&gt;4.11 Zonder nadere toelichting, die ontbreekt, ziet het hof evenmin aanleiding om bepaalde rechtsgevolgen (voorkeursrecht, duur of prijs) van hoevepacht voor Laarakker bij voorbaat uit te sluiten. Ook dat betoog faalt.&lt;/p&gt;&#13;
&lt;p&gt;4.12 BBL heeft voorwaardelijk, in het geval de bepalingen omtrent verpachting van hoeven van toepassing zouden zijn, een beroep op dwaling gedaan. De voorwaarde is vervuld. Aan zijn beroep op dwaling heeft BBL ten grondslag gelegd dat het de overeenkomsten niet had gesloten indien Laarakker hem van de tegenprestatie voor de bedrijfsgebouwen op de hoogte had gesteld. Nu BBL de verpachter is en heeft aangevoerd dat het de aanvangspachtprijs heeft bepaald, is het beroep op dwaling onvoldoende begrijpelijk toegelicht. Reeds daarom wordt aan een verdere beoordeling niet toegekomen. Hierbij overweegt het hof nog dat uit de getuigenverklaringen kan worden opgemaakt dat bij aanvang van de pachtrelatie met medewerkers van BBL is gesproken over de huur van de gebouwen en de verdiscontering daarvan in de pachtprijs per hectare. De getuigen die werkzaam zijn (geweest) bij BBL hebben dat niet ontkend.&lt;/p&gt;&#13;
&lt;p&gt;4.13 De overige stellingen en verweren behoeven geen bespreking meer omdat deze, indien besproken, niet tot een andere uitkomst leiden. Uit hetgeen hiervoor is overwogen volgt tot slot dat aan (nadere) bewijslevering niet wordt toegekomen.&lt;/p&gt;&#13;
&lt;h2&gt;Slotsom&lt;/h2&gt;&#13;
&lt;p&gt;4.14 Het hoger beroep slaagt, zodat het bestreden vonnis moet worden vernietigd. Het hof zal alsnog de vorderingen in conventie toewijzen en de vorderingen in reconventie afwijzen. Als de in het ongelijk te stellen partij zal het hof BBL in de kosten van beide instanties veroordelen. Wat de eerste aanleg betreft gaat het om de conventie en de reconventie en de kosten van het voorlopig getuigenverhoor, waarbij voor het toepasselijke tarief een maximum van 6 punten geldt.&lt;/p&gt;&#13;
&lt;p&gt;De kosten voor de procedure in eerste aanleg aan de zijde van Laarakker zullen dan worden vastgesteld op:&lt;/p&gt;&#13;
&lt;p&gt;- explootkosten &amp;euro; 92,82&lt;/p&gt;&#13;
&lt;p&gt;- griffierecht &amp;euro; 115&lt;/p&gt;&#13;
&lt;p&gt;- getuigentaxen &amp;euro; 15&lt;/p&gt;&#13;
&lt;p&gt;subtotaal verschotten &lt;span class="underlined"&gt;&amp;euro; 222,82&lt;/span&gt;&lt;/p&gt;&#13;
&lt;p&gt;- salaris advocaat &amp;euro; 2.712 (6 punten x tarief II)&lt;/p&gt;&#13;
&lt;p&gt;Totaal &lt;span class="underlined"&gt;&amp;euro; 2.934,82 &lt;/span&gt;&lt;/p&gt;&#13;
&lt;p&gt;De kosten voor de procedure in hoger beroep aan de zijde van Laarakker zullen worden vastgesteld op:&lt;/p&gt;&#13;
&lt;p&gt;- explootkosten &amp;euro; 77,75&lt;/p&gt;&#13;
&lt;p&gt;- griffierecht &amp;euro; 718&lt;/p&gt;&#13;
&lt;p&gt;subtotaal verschotten &lt;span class="underlined"&gt;&amp;euro; 795,75 &lt;/span&gt;&lt;/p&gt;&#13;
&lt;p&gt;- salaris advocaat &amp;euro; 1.788 (2 punten x tarief II)&lt;/p&gt;&#13;
&lt;p&gt;Totaal &lt;span class="underlined"&gt;&amp;euro; 2.583,75 &lt;/span&gt;&lt;/p&gt;&#13;
&lt;p&gt;4.15 Als niet weersproken zal het hof ook de nakosten toewijzen zoals hierna vermeld.&lt;/p&gt;&#13;
&lt;h2&gt;5 De beslissing&lt;/h2&gt;&#13;
&lt;p&gt;Het hof, recht doende in hoger beroep:&lt;/p&gt;&#13;
&lt;p&gt;vernietigt het vonnis van de pachtkamer te Roermond (rechtbank Limburg) van 16 december 2015 en doet opnieuw recht:&lt;/p&gt;&#13;
&lt;p&gt;verklaart voor recht dat de tussen Laarakker en BBL gesloten overeenkomst geliberaliseerde pacht van januari 2013 met betrekking tot 209.38.10 ha landbouwgrond te Well, gemeente Bergen, alsmede de bruikleenovereenkomst woon- en bedrijfsruimte van januari 2013 met&lt;/p&gt;&#13;
&lt;p&gt;betrekking tot opstallen, plaatselijk bekend Wellsmeer 1 en 1A te Well omvattende een torenhal, mestsilo, bedrijfswoning, weegbrug met toebehoren, hoofdschuur met koelcellen, werkplaatsen, kantine en kantoor, erfverharding, Jacobsschuur, beregeningsapparatuur, inschuurapparatuur en veldschuur, tezamen dienen te worden aangemerkt als een pachtovereenkomst voor een hoeve in de zin van artikel 7:311 BW en 7:313 BW, welke kwalificeert als door partijen ondertekende aktes in de zin van artikel 17 lid 1 Uitvoeringswet Grondkamers zodat deze gezamenlijk voor behandeling als &amp;eacute;&amp;eacute;n pachtovereenkomst voor een hoeve door de grondkamer in aanmerking komen;&lt;/p&gt;&#13;
&lt;p&gt;wijst de vorderingen in reconventie alsnog af;&lt;/p&gt;&#13;
&lt;p&gt;veroordeelt BBL in de kosten van beide instanties, tot aan de bestreden uitspraak aan de zijde van Laarakker vastgesteld op &amp;euro; 2.934,82 en tot aan deze uitspraak aan de zijde van Laarakker vastgesteld op &amp;euro; 2.583,75;&lt;/p&gt;&#13;
&lt;p&gt;veroordeelt BBL in de nakosten, begroot op &amp;euro; 131, met bepaling dat dit bedrag zal worden verhoogd met &amp;euro; 68 in geval BBL niet binnen veertien dagen na aanschrijving aan deze uitspraak heeft voldaan &amp;eacute;n betekening heeft plaatsgevonden;&lt;/p&gt;&#13;
&lt;p&gt;verklaart dit arrest ten aanzien van de proceskostenveroordelingen uitvoerbaar bij voorraad.&lt;/p&gt;&#13;
&lt;h2&gt;Noot&lt;/h2&gt;&#13;
&lt;p&gt;BBL had gedurende een aantal opeenvolgende jaren ongeveer 200 hectaren landbouwgrond geliberaliseerd verpacht aan Laarakker Landbouwgronden BV, telkens voor de duur van &amp;eacute;&amp;eacute;n jaar. Dezelfde periode had BBL &amp;ndash; eveneens voor steeds afzonderlijke jaren &amp;ndash; met een landbouwkundig oogmerk een bedrijfswoning en een aantal bedrijfsgebouwen in bruikleen gegeven aan Laarakker Groenteverwerking BV. De heer F.J.A. Laarakker was bestuurder en enig aandeelhouder van de beide vennootschappen. De opstallen bevonden zich centraal op de gepachte gronden. Gronden en gebouwen waren als een geheel te gebruiken; in pachtrechtelijke termen vormden zij een &amp;ldquo;complex&amp;rdquo; (art. 7:313 BW), en dus een &amp;ldquo;hoeve&amp;rdquo;.&lt;/p&gt;&#13;
&lt;p&gt;Het complex had op zichzelf genomen met een reguliere pachtovereenkomst als hoeve verpacht kunnen worden. BBL koos echter bewust voor geliberaliseerde pacht. De landbouwgrond was bedoeld als ruilgrond voor uit te plaatsen agrari&amp;euml;rs in de omgeving. In verband hiermee moest zij binnen afzienbare tijd pachtvrij kunnen worden. Bij reguliere pacht was dat lastig te regelen[4], terwijl de gewenste flexibiliteit met geliberaliseerde pacht eenvoudig viel te realiseren. Na afloop van de overeengekomen duur ervan was verlenging immers niet aan de orde.&lt;/p&gt;&#13;
&lt;p&gt;Geliberaliseerde pacht kent wel een belangrijke beperking: deze pachtvorm kan slechts ter zake van losse grond worden aangegaan. De eigenaar van een hoeve die deze voor een korte periode aan een ander in gebruik wenst te geven, kan slechts de tot het complex behorende landbouwgrond geliberaliseerd verpachten; voor de gebouwen zal hij een andere oplossing moeten bedenken. Heisterkamp droeg een oplossing aan in het jaar 1995, ter gelegenheid van de introductie van de eenmalige pacht, voorloper van de huidige geliberaliseerde pacht: &amp;ldquo;Een hoeve kan niet [eenmalig] worden verpacht. Dat behoeft echter geen probleem te zijn: men kan het gebouw om niet in gebruik geven en de grond verpachten tegen een prijs die de bruikleen compenseert. De wet bevat geen hiertegen gerichte bepaling (&amp;hellip;) en het is zeer de vraag of de rechter bij het ontbreken van zo&amp;rsquo;n bepaling de mogelijkheid heeft om tegen een dergelijk handelen op te treden&amp;rdquo;.[5] Het was een eerste gedachte van de auteur, op een moment waarop de nieuwe pachtvorm voor de praktijk nog volstrekt onbekend was en nog niemand anders erover had geschreven. Enige tijd later verwoordde hij een meer genuanceerde benadering van het probleem. Heisterkamp schreef toen dat de rechter, om een constructie als bedoeld tegen te gaan, vanwege de ontduikingsbedoeling de bepalingen van de Pachtwet van toepassing zou moeten achten op de bruikleenovereenkomst. Aangezien een daartoe strekkende wettelijke bevoegdheid ontbrak, zou gewerkt moeten worden met ficties &amp;ldquo;als dat partijen, gelet op de &amp;lsquo;niet-economische&amp;rsquo; prijs voor het land, kennelijk hebben beoogd een hoeve te verpachten. Indien het geheel nadrukkelijk in twee overeenkomsten is vastgelegd, zal dit uiteraard juist niet bedoeld zijn. Toch zal men, wil men dit soort constructies tegengaan, wel moeten wijzen op de strekking van de overeenkomst en het kennelijke doel, de dwingende bepalingen van de wet te ontlopen&amp;rdquo;.[6]&lt;/p&gt;&#13;
&lt;p&gt;Het heeft tot 2017 geduurd voordat het Pachthof zich over de combinatie van eenmalige c.q. geliberaliseerde pacht en bruikleen heeft kunnen uitspreken.[7] Aangezien na verloop van tijd duidelijk werd dat de verpachte landbouwgrond niet meer als ruilgrond zou worden aangewend, wilde BBL deze tezamen met de gebouwen verkopen. In verband hiermee werd aan Laarakker bericht dat na 31 december 2013 noch een nieuwe pachtovereenkomst noch een nieuwe bruikleenovereenkomst zou worden gesloten. Hierop wendde Laarakker zich tot de pachtrechter. Hij vorderde een verklaring voor recht dat het samenstel van overeenkomsten moest worden aangemerkt als een (reguliere) pachtovereenkomst voor een hoeve.&lt;/p&gt;&#13;
&lt;p&gt;Alvorens in te gaan op de door het hof gemaakte afwegingen, wijs ik er voor de goede orde op dat zowel een verpachter als een pachter zich bij een combinatie van geliberaliseerde pacht en bruikleen op oneigenlijke wijze kan opstellen. In het voorgaande draaide het om mogelijk misbruik door een verpachter; met gebruikmaking van de combinatie kan in feite een hoeve worden verpacht tegen een daarvoor gepaste prijs, zonder aan de bezwaren van een reguliere pachtovereenkomst te zijn gebonden.[8] Aan de zijde van een pachter is het denkbaar dat hij van begin af aan uit is op het verkrijgen van hoevepacht (met alle voor hem daaraan verbonden voordelen[9]), maar dit niet kenbaar maakt en vooralsnog genoegen neemt met geliberaliseerde pacht van grond en bruikleen van gebouwen, waarbij hij een betrekkelijk hoge pachtprijs voor de grond voor lief neemt. Hij is zich er daarbij van bewust dat hij, indien en zodra de verpachter het hem lastig mocht gaan maken (bijvoorbeeld door voor de toekomst geen nieuwe overeenkomsten meer te willen sluiten), kan proberen de rechter ervan te overtuigen dat sprake is van een constructie die moet worden doorgeprikt en als reguliere pacht van een hoeve moet worden gekwalificeerd.&lt;/p&gt;&#13;
&lt;p&gt;Oneigenlijke bedoelingen verdienen geen bescherming.[10] Het feit dat elk van partijen bij het aangaan van de gecombineerde overeenkomsten onzuivere motieven kan hebben gehad, maakt het nemen van een beslissing in een geval als het onderhavige voor de rechter extra lastig. Hij zal zich immers moeten afvragen &amp;ograve;f er van dergelijke motieven sprake is geweest, en zo ja, welk van partijen zich daaraan heeft bezondigd. Vervolgens rijst de vraag welke gevolgen de desbetreffende vaststellingen kunnen en moeten hebben.&lt;/p&gt;&#13;
&lt;p&gt;Het Pachthof heeft Laarakker in het gelijk gesteld. Daarbij is doorslaggevend geweest dat hij het hof ervan heeft kunnen overtuigen dat in de pachtprijs voor de landbouwgrond mede een tegenprestatie was verdisconteerd voor de gebouwen. De redenering luidde als volgt. In feite bleek BBL voor de losse grond een pachtprijs te hanteren van ongeveer &amp;euro;&amp;nbsp;700 per hectare per jaar. Dit was echter niet het bedrag dat Laarakker betaalde; hij was verplicht een pachtprijs te voldoen van ongeveer &amp;euro;&amp;nbsp;1.000 per hectare per jaar. Het verschil was min of meer gelijk aan een redelijke tegenprestatie voor het gebruik van de gebouwen, althans voor zover van doelmatige gebouwen sprake was. Een redelijke huurprijs daarvoor kwam immers neer op circa &amp;euro;&amp;nbsp;70.000 per jaar. Indien dit bedrag werd gedeeld door de in de laatste jaren gepachte oppervlakten (vari&amp;euml;rend van 209 tot 226 ha), zou dat een tegenprestatie ter zake van de gebouwen hebben betekend van ruim &amp;euro;&amp;nbsp;300 per hectare per jaar. Op de vraag hoe de feitelijk betaalde prijs van &amp;euro;&amp;nbsp;1.000 tot stand was gekomen, was BBL het antwoord schuldig gebleven.&lt;/p&gt;&#13;
&lt;p&gt;Volgens het hof dienden onder deze omstandigheden op beide overeenkomsten de bepalingen omtrent de verpachting van hoeven te worden toegepast.[11] Het verwees daarbij naar art. 7:313 lid 3 BW, ingevolge waarvan deze bepalingen op twee overeenkomsten van toepassing zijn indien tussen dezelfde partijen bij &amp;eacute;&amp;eacute;n overeenkomst los land en bij een andere overeenkomst gebouwen zijn verpacht. De gecursiveerde woorden leverden een hobbel op, die nog wel moest worden genomen; de ene overeenkomst was immers gesloten met Laarakker Landbouwgronden BV en de ander met Laarakker Groenteverwerking BV. Het hof beschouwde de beide vennootschappen als &amp;ldquo;dezelfde (weder)partij&amp;rdquo;, enerzijds omdat BBL er kortgezegd niet bewust toe had besloten met twee verschillende vennootschappen te contracteren[12] , en anderzijds omdat de zeggenschap over de BV&amp;rsquo;s berustte bij &amp;eacute;&amp;eacute;n persoon die feitelijk alle (contractuele) handelingen had verricht.&lt;/p&gt;&#13;
&lt;p&gt;De aldus gevolgde redenering is mijns inziens in overeenstemming met hetgeen de wetgever met art. 7:313 lid 3 BW (en zijn voorloper art. 1 lid 3 Pachtwet) heeft bedoeld te regelen (lees: heeft willen vermijden). Bij de kracht van het eerste argument plaats ik dan wel een vraagteken. Mijns inziens was er juist nog meer aanleiding geweest om art. 7:313 lid 3 BW toe te passen, indien was gebleken dat BBL er op had aangedrongen om niet met &amp;eacute;&amp;eacute;n maar met twee vennootschappen te contracteren. Het was dan immers extra aannemelijk geweest dat sprake was van een constructie waarmee werd beoogd aan de werking van de bepaling te ontkomen.&lt;/p&gt;&#13;
&lt;p&gt;BBL had nog als verweer aangevoerd dat het naar maatstaven van redelijkheid en billijkheid onaanvaardbaar was dat Laarakker zich op hoevepacht beriep. Dit aan art. 6:2 en art. 6:248 BW ontleende argument kan bij uitstek worden ingezet bij het bestrijden van oneigenlijke constructies. Gelet op het voorgaande had het overigens meer voor de hand gelegen dat niet BBL maar Laarakker een beroep op redelijkheid en billijkheid had gedaan. Wat hier ook van moge zijn, het hof heeft ter weerlegging van het argument een overweging gehanteerd die bijvoorbeeld ook al voorkwam in arresten over gevallen waarin een verpachter zich tegen schriftelijke vastlegging verzette. Bij het toepassen van de beperkende werking van redelijkheid en billijkheid dient de rechter zich sowieso al terughoudend op te stellen. Ingevolge art. 6:2 BW is een krachtens wet, gewoonte of rechtshandeling geldende regel immers slechts niet van toepassing, indien dit in de gegeven omstandigheden naar maatstaven van redelijkheid en billijkheid onaanvaardbaar zou zijn. Art. 6:248 BW kent een gelijkluidende voorwaarde. In een geval als het onderhavige moet de lat n&amp;ograve;g hoger worden gelegd, aangezien het gaat om het (niet) toepassen van dwingend recht dat bedoelt de pachter te beschermen.[13]&lt;/p&gt;&#13;
&lt;p&gt;Met dit arrest is het laatste woord in deze zaak niet gesproken. BBL is in cassatie gegaan, zodat de definitieve beslissing door de Hoge Raad zal worden genomen.&lt;/p&gt;&#13;
&lt;p&gt;G.M.F. Snijders&lt;/p&gt;</content><legacyfootnotes/><footnotes><footnote>4 Zie art. 7:325 lid 3, 4 en 6 BW.</footnote><footnote>5 A.H.T. Heisterkamp, ‘Versoepeling van de pacht’, &lt;span class="italic"&gt;Agr.r&lt;/span&gt;. 1995, p. 499-500.</footnote><footnote>6 Houwing/Heisterkamp, art. 70&lt;span class="italic"&gt;f&lt;/span&gt;, aant. 601&lt;span class="italic"&gt;n&lt;/span&gt; (tegenwoordig te vinden in Module Pacht en landelijk gebied, art. 70&lt;span class="italic"&gt;f&lt;/span&gt; Pw, aant. 12). In dezelfde zin Asser/Snijders &amp; Valk 7-III 2016/566.</footnote><footnote>7 De Centrale Grondkamer deed dit al in 2014. Zie Centrale Grondkamer 3 juli 2014, &lt;span class="italic"&gt;TvAR &lt;/span&gt;2015/5791 (Koni/Verheul-de Jong), met noot E.H.M. Harbers.</footnote><footnote>8 Met de bezwaren van een reguliere pachtovereenkomst doel ik op de beschermde pachtprijs, op de mogelijkheden tot verlenging, indeplaatsstelling en medepacht en op het voorkeursrecht van de pachter.</footnote><footnote>9 De bezwaren voor een verpachter leveren evenzovele voordelen op voor een pachter.</footnote><footnote>10 Vgl. art. 3:13 BW inzake misbruik van recht.</footnote><footnote>11 Op het eerste gezicht lijkt het alsof plotsklaps een heel aantal wetsartikelen van toepassing wordt. De werkelijkheid is anders. In feite gaat het slechts om art. 7:325 lid 1 BW: een pachtovereenkomst inzake een hoeve geldt voor een bepaalde tijd van twaalf jaren (in plaats van zes jaren bij los land).</footnote><footnote>12 Laarakker bleek met de rechtsvoorganger van BBL een “ontduikingsconstructie” te hebben uitgedacht, waarbij het nodig bleek de twee overeenkomsten op naam van verschillende vennootschappen te stellen. BBL had slechts willen voortzetten wat in het verleden gebruikelijk was.</footnote><footnote>13 Zie hierover uitgebreid Asser/Snijders &amp; Valk 7-III 2016/42.</footnote></footnotes><auteurs>G.M.F. Snijders</auteurs><published>2017-08-21 11:59:07</published><modified>2017-08-22 10:22:20</modified><editiondate>2017-08-21</editiondate><htmlpath>https://denhollander.info/artikel/14411</htmlpath></article>
</articles></edition>
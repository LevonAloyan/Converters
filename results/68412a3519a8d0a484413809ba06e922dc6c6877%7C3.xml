<edition><articles><article><jaar>2014</jaar><naam>Tijdschrift voor Agrarisch Recht</naam><uitgave>9</uitgave><aflevering>9</aflevering><searchword>TvAR 9/2014</searchword><id>11573</id><udhid>UDH:TvAR/11573</udhid><titel>Rechtspraak (TvAR 2014/5773,5774,5775,5776,5777)</titel><searchwords><searchword>TvAR 9/2014</searchword><searchword>TvAR 2014/5773</searchword><searchword>TvAR 2014/5774</searchword><searchword>TvAR 2014/5775</searchword><searchword>TvAR 2014/5776</searchword><searchword>TvAR 2014/5777</searchword><searchword>UDH:TvAR/11573</searchword></searchwords><attachments><attachment><name>16946.pdf</name><extention>pdf</extention><url>https://denhollander.info/download/16946/ci</url></attachment></attachments><inleiding/><content>&lt;p class="Kaderkop"&gt;﻿Pacht﻿&lt;/p&gt;&lt;p class="JurisprudentieArtikelnummer"&gt;5773&lt;/p&gt;&lt;p class="BroodtekstSchreefloos"&gt;Pachtkamer Hof Arnhem-Leeuwarden, 14 januari 2104, ECLI:NL:GHARL:2014:184&lt;/p&gt;&lt;p class="BroodtekstSchreefloos"&gt;(Van de Ven c.s. - R.K. Parochiële Kerk van St. Sebastianus)&lt;/p&gt;&lt;p class="BroodtekstSchreefloos"&gt;(mrs. W.L. Valk, J.H. Lieber en Th.C.M. Willemse)&lt;/p&gt;&lt;h3&gt;Pacht. Melkquotum. Schadestaatprocedure.&lt;/h3&gt;&lt;p&gt;[Burgerlijk Wetboek, art. 6:80 en 6:119]&lt;/p&gt;&lt;p&gt;&lt;span class="Cursief"&gt;Hoger beroep in schadestaatprocedure. Begroting van verschuldigde vergoeding na verkoop van melkquotum. Bedrijfsoppervlakte in referentiejaar. Ingangsdatum wettelijke rent vanaf het moment van het instellen van de vordering.&lt;/span&gt;&lt;/p&gt;&lt;p&gt;Met noot G.M.F. Snijders&lt;/p&gt;&lt;p&gt;Arrest van de pachtkamer van 14 januari 2014 inzake&lt;/p&gt;&lt;p&gt;1. Adrianus Gerardus Johannes Henricus van de Ven,&lt;/p&gt;&lt;p&gt;wonende te Herpen, gemeente Oss,&lt;/p&gt;&lt;p&gt;2. Adrianus Martinus van de Ven,&lt;/p&gt;&lt;p&gt;wonende te Overlangel, gemeente Oss,&lt;/p&gt;&lt;p&gt;appellanten in het principaal beroep,&lt;/p&gt;&lt;p&gt;geïntimeerden in het incidenteel beroep,&lt;/p&gt;&lt;p&gt;hierna: Van de Ven (in enkelvoud),&lt;/p&gt;&lt;p&gt;advocaat: mr. Th.J.H.M. Linssen,&lt;/p&gt;&lt;p&gt;tegen:&lt;/p&gt;&lt;p&gt;de rechtspersoonlijkheid bezittende R.K. Parochiële Kerk van St. Sebastianus,&lt;/p&gt;&lt;p&gt;gevestigd te Herpen, gemeente Oss,&lt;/p&gt;&lt;p&gt;geïntimeerde in het principaal beroep,&lt;/p&gt;&lt;p&gt;appellante in het incidenteel beroep,&lt;/p&gt;&lt;p&gt;hierna: de Parochie,&lt;/p&gt;&lt;p&gt;advocaat: mr. A. Groffen.&lt;/p&gt;&lt;h3&gt;1 Het geding in eerste aanleg&lt;/h3&gt;&lt;p&gt;Voor het geding in eerste aanleg verwijst het hof naar de inhoud van het vonnis van 5 juli 2012, dat de pachtkamer van de rechtbank ’s-Hertogenbosch, sector kanton, locatie ’s-Hertogenbosch, tussen Van de Ven als gedaagde en de Parochie als eiseres heeft gewezen.&lt;/p&gt;&lt;h3&gt;2 Het geding in hoger beroep&lt;/h3&gt;&lt;p&gt;2.1 Het verloop van de procedure blijkt uit:&lt;/p&gt;&lt;ul&gt;&lt;li class="Opsomming_Dash"&gt;de dagvaarding in hoger beroep van 26 juli 2012;&lt;/li&gt;&lt;li class="Opsomming_Dash"&gt;de memorie van grieven;&lt;/li&gt;&lt;li class="Opsomming_Dash"&gt;de memorie van antwoord in het principaal beroep tevens memorie van grieven in het incidenteel beroep;&lt;/li&gt;&lt;li class="Opsomming_Dash"&gt;de memorie van antwoord in het incidenteel beroep;&lt;/li&gt;&lt;li class="Opsomming_Dash"&gt;de pleitaantekeningen van mrs. Linssen en Groffen bij gelegenheid van de pleidooizitting op 16 december 2013, alsmede vier tijdig op voorhand door mr. Linssen toegezonden nieuwe producties.&lt;/li&gt;&lt;/ul&gt;&lt;p&gt;2.2 Na afloop van de pleidooien heeft het hof arrest bepaald (op één dossier).&lt;/p&gt;&lt;h3&gt;3 De vaststaande feiten&lt;/h3&gt;&lt;p&gt;3.1 Tussen partijen staan in hoger beroep als enerzijds gesteld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&lt;/p&gt;&lt;p&gt;3.2 Van de Ven heeft op grond van schriftelijke pachtovereenkomsten van de Parochie in pacht de percelen grond kadastraal bekend gemeente Herpen, sectie G, nummer 248 ter grootte van 2.40.30 ha en een perceel grond, kadastraal bekend gemeente Herpen, sectie G, nummer 611 ter grootte van 1.06.70 ha.&lt;/p&gt;&lt;p&gt;3.3 Van de Ven heeft eind 2003 het met het gepachte samenhangende melkquotum verkocht.&lt;/p&gt;&lt;p&gt;3.4 Tussen partijen is naar aanleiding van de verkoop van het melkquotum eerder een procedure gevoerd. In die procedure vorderde Van de Ven in conventie onder meer een verklaring voor recht dat de Parochie afstand had gedaan van haar aanspraken ter zake van het met het gepachte samenhangende melkquotum. In reconventie heeft de Parochie onder meer gevorderd ontbinding van de pachtovereenkomst en betaling van hetgeen haar ter zake van het melkquotum toekomt. Bedoelde procedure is gevoerd voor de pachtkamer van de rechtbank ’s-Hertogenbosch, sector kanton, locatie Boxmeer en (wat betreft een tussentijds hoger beroep tegen twee tussenvonnissen) de pachtkamer van het toenmalige gerechtshof Arnhem (zie het arrest van 28 april 2009, &lt;span class="Cursief"&gt;LJN &lt;/span&gt;BI4239), en is geëindigd met het vonnis van de pachtkamer van de rechtbank van 9 maart 2010. Het dictum van dit vonnis houdt in reconventie onder meer in:&lt;/p&gt;&lt;p&gt;“veroordeelt&lt;span class="Vet"/&gt; Van de Ven c.s. om aan de R.K. Parochie H. Sebastianus te betalen de waarde van het met het gepachte verbonden melkquotum en te berekenen volgens de vaste jurisprudentie van de Pachtkamer van het Gerechtshof te Arnhem, een en ander op te maken bij staat en te vereffenen volgens de wet”.&lt;/p&gt;&lt;p&gt;Bij het voorafgaande vonnis van 9 oktober 2007 was de vordering in conventie tot verklaring voor recht dat de Parochie afstand had gedaan reeds afgewezen, welk vonnis bij het arrest van 28 april 2009 was bekrachtigd.&lt;/p&gt;&lt;p&gt;3.5 Tegen het vonnis van 9 maart 2010 is geen rechtsmiddel ingesteld.&lt;/p&gt;&lt;h3&gt;4 De motivering van de beslissing in hoger beroep&lt;/h3&gt;&lt;p&gt;4.1 Deze zaak betreft de schadestaatprocedure als vervolg op het vonnis in de hoofdzaak van 9 maart 2010 (hiervoor onder 3.4). Het principaal beroep en het incidenteel beroep stellen diverse geschilpunten aan de orde, die het hof zoveel mogelijk gezamenlijk zal bespreken.&lt;/p&gt;&lt;p&gt;&lt;span class="Cursief"&gt;Verhouding tussen schadestaatprocedure en hoofdzaak &lt;/span&gt;&lt;/p&gt;&lt;p&gt;4.2 Met grief 1 in het principaal beroep stelt Van de Ven zich onder meer op het standpunt dat de Parochie nog geen aanspraak ter zake van het melkquotum kan doen gelden, omdat de pachtovereenkomst nog niet is geëindigd en niet is voldaan aan de vereisten van artikel 6:80 lid 1 Burgerlijk Wetboek. Daarvoor beroept Van de Ven zich op de arresten van deze kamer van 9 november 2011, &lt;span class="Cursief"&gt;LJN &lt;/span&gt;BO3607, Agr.r 2012, 5633, inzake Moerdijk/Waterschap Zuiderzeeland en 11 januari 2011, &lt;span class="Cursief"&gt;LJN &lt;/span&gt;BP0854, Agr.r. 2012, 5634, inzake arendse/Barendse.&lt;/p&gt;&lt;p&gt;4.3 De vraag of de Parochie aanspraak heeft op een vergoeding ter zake van het melkquotum is in de hoofdprocedure beslist. Zowel de aard van de schadestaatprocedure – die strekt ter vaststelling van de &lt;span class="Cursief"&gt;hoogte &lt;/span&gt;van de verschuldigde vergoeding – als het gezag van gewijsde van het vonnis van 9 maart 2010 verzetten zich ertegen dat de bedoelde aanspraak van de Parochie (opnieuw) ter discussie wordt gesteld. In zoverre faalt de grief. Ten overvloede voegt het hof daaraan nog toe dat het de vraag is of de aanspraak van de Parochie op een tekortkoming van Van de Ven is gegrond (zie hierna onder 4.12), zodat het kwestieus is of artikel 6:80 Burgerlijk Wetboek op zichzelf genomen tussen partijen toepassing had kunnen vinden.&lt;/p&gt;&lt;p&gt;&lt;span class="Cursief"&gt;Begroting van het verschuldigde bedrag in hoofdsom &lt;/span&gt;&lt;/p&gt;&lt;p&gt;4.4 Met betrekking tot de begroting van het verschuldigde bedrag in hoofdsom stellen de grieven twee vragen aan de orde: (1) hoeveel quotum met het gepachte samenhangt en (2) met welke prijs per kg behoort te worden gerekend.&lt;/p&gt;&lt;p&gt;4.5 Op de vraag hoeveel quotum met het gepachte samenhangt zien grief 2 in het principaal beroep van Van de Ven en de grief in het incidenteel beroep van de Parochie.&lt;/p&gt;&lt;p&gt;4.6 Volgens Van de Ven dient bij de berekening van het gedeelte van het melkquotum dat met het gepachte samenhangt, rekening te worden gehouden met 11.54.30 ha die hij in 1983 op grond van een mondelinge pachtovereenkomst met De Kleijn in gebruik heeft gehad. In totaal rekent Van de Ven met 25.54.30 ha grond. De pachtkamer in eerste aanleg heeft met de door Van de Ven gestelde mondelinge pachtovereenkomst met De Kleijn geen rekening gehouden omdat het bewijs daarvoor onvoldoende zou zijn. Daarbij is de pachtkamer in eerste aanleg ervan uitgegaan dat Van de Ven in dit verband de bewijslast draagt. Tegen dit laatste richt Van de Ven geen grief, zodat het hof van die verdeling van de bewijslast dient uit te gaan.&lt;/p&gt;&lt;p&gt;4.7 Voor zover de Parochie zich (ook) in dit verband heeft beroepen op het gezag van gewijsde van het vonnis van 9 maart 2010, is klaarblijkelijk sprake van een vergissing. In het tussen partijen gewezen vonnis van 9 maart 2010 is de omvang van het bedrijfsareaal van Van de Ven in het referentiejaar 1983 nadrukkelijk in het midden gebleven (zie het laatste blad, tweede alinea). In het eveneens op 9 maart 2010 gewezen vonnis tussen Van de Ven en de gemeente Oss is de bedoelde vraag wel beslist, maar dat vonnis heeft tussen partijen uiteraard geen gezag van gewijsde.&lt;/p&gt;&lt;p&gt;4.8 Van de Ven heeft bij memorie van grieven – in aanvulling op de bewijsmiddelen waarover de pachtkamer in eerste aanleg heeft geoordeeld – schriftelijke verklaringen in het geding gebracht van Reuzenaar (productie 3 bij memorie van grieven) en Boeijen (productie 1 voorafgaand aan de pleidooizitting). Deze schriftelijke verklaringen bieden, tezamen met de getuigenverklaringen van Van de Ven en De Kleijn, voldoende bewijs van het gebruik door Van de Ven van de bedoelde 11.54.30 ha in het referentiejaar 1983. Reuzenaar heeft verklaard dat hij als loonwerker in de periode 1975-1985 ieder jaar in opdracht van Van de Ven gras van 12 hectare weiland in de Keentse Uiterwaard heeft verzameld en afgevoerd naar de bedrijfsgebouwen van Van de Ven. Boeyen heeft verklaard dat hij grond heeft in de Keentse Uiterwaard en dat bij zijn weten Van de Ven sinds eind jaren ’70 tot en met 1985&lt;/p&gt;&lt;p&gt;een aangrenzend weiland van 12 hectare in gebruik heeft gehad. Ook Van de Ven en De Kleijn hebben over dit gebruik verklaard. De tegenstrijdigheden en onduidelijkheden in hun beider verklaringen op onderdelen, doen in verband met het aanvullend bewijs dat in de verklaringen van Reuzenaar en Boeyen besloten ligt, er niet aan af dat het gebruik in het referentiejaar 1983 voldoende overtuigend vast is komen te staan. Het hof ziet geen aanleiding om de Parochie nog tot tegenbewijs toe te laten, omdat de Parochie bij gelegenheid van de pleidooizitting heeft laten weten dat zij ter besparing van proceskosten afstand doet van het horen van getuigen. Grief 2 in het principaal beroep van Van de Ven slaagt dus.&lt;/p&gt;&lt;p&gt;4.9 Met haar grief in het incidenteel beroep beklaagt de Parochie zich er onder meer over dat de pachtkamer in eerste aanleg uit is gegaan van een bedrijfsoppervlakte van 14.54.20 ha (toelichting op de grief onder 38). Volgens de Parochie moet dat 14 hectare zijn. Vergelijking met productie 1 in hoger beroep van de Parochie (een berekening van Van de Ven van zijn bedrijfsareaal) leert dat de Parochie op het standpunt staat dat de pachtkamer in eerste aanleg het erfperceel van Van de Ven ten onrechte heeft meegerekend. Van de Ven heeft in zijn reactie op de grief uitsluitend gewezen op het gebruik van de hiervoor bedoelde 11.54.30 ha. Ook zijn berekening van zijn totale bedrijfsoppervlakte op 25.54.30 ha gaat ervan uit dat het erfperceel niet meetelt. Het hof heeft daarvan dus uit te gaan. De grief slaagt dus in zoverre dat, afgezien van het perceel van 11.54.30 ha, uit moet worden gegaan van 14.00.00 ha grond.&lt;/p&gt;&lt;p&gt;4.10 De Parochie stelt zich verder op het standpunt dat moet worden uitgegaan van de waarde van het melkquotum op 3 december 2003, die zij stelt op € 0,4638 per kg vet (toelichting op de grief in het incidenteel beroep onder 39). In zoverre faalt haar grief. Terecht heeft de pachtkamer in eerste aanleg gerekend met een gemiddelde prijs van € 0,3936 per kg vet en niet met de incidenteel hogere opbrengst voor het gedeelte dat op 3 december 2003 is verkocht.&lt;/p&gt;&lt;p&gt;&lt;span class="Cursief"&gt;Wettelijke rente &lt;/span&gt;&lt;/p&gt;&lt;p&gt;4.11 Grief 1 in het principaal beroep betreft mede de ingangsdatum van de wettelijke rente (zie de toelichting onder 19), evenals de grief in het incidenteel beroep (toelichting onder 42). De pachtkamer in eerste aanleg heeft wettelijke rente toegewezen vanaf 9 oktober 2007, zijnde de datum van een tussenvonnis uit de hoofdprocedure. Volgens het standpunt van Van de Ven is nog geen wettelijke rente verschuldigd, waarvoor hij zich beroept op het tweede lid van artikel 6:80 Burgerlijk Wetboek. Volgens het standpunt van de Parochie dient uit te worden gegaan primair van 3 december 2003 en subsidiair van de datum waarop zij haar vordering heeft ingesteld, namelijk 11 oktober 2005.&lt;/p&gt;&lt;p&gt;4.12 Het hof overweegt als volgt. In de hoofdprocedure is in het midden gebleven of de aanspraak van de Parochie gegrond is op tekortkoming of niet. Het hof heeft in het arrest van 28 april 2009 onder 4.12 immers overwogen dat voor de aanspraak van de Parochie op betaling van de helft van de waarde van het melkquotum ten tijde van de verkoop niet van belang is of Van de Ven heeft mogen begrijpen dat de Parochie tegen de verkoop op zichzelf geen bezwaar had, waarmee het hof klaarblijkelijk het oog heeft gehad op hetgeen de eisen van redelijkheid en billijkheid meebrengen in een geval dat een pachter met toestemming van de verpachter het met het gepachte samenhangende melkquotum verkoopt, zonder dat partijen afspraken hebben gemaakt over de afrekening van de waarde van dat quotum. Het hof verwijst naar de arresten van deze kamer van 28 december 2004, Agr.r. 2006/5343 inzake Natuurmonumenten/Willemsen en 19 februari 2008, &lt;span class="Cursief"&gt;LJN &lt;/span&gt;BC7324, Agr.r. 2009/5528 inzake Stichting Het Weeshuis/Bergsma c.s. Naar de overwegingen van het hof in het arrest van 28 april 2009 is door de pachtkamer van de rechtbank in het vonnis van 9 maart 2010 verwezen (overgang p. 2 en 3), zodat ook dat vonnis in het midden laat of van een tekortkoming sprake is of niet.&lt;/p&gt;&lt;p&gt;4.13 Ervan uitgaande dat Van de Ven – conform zijn standpunt in de hoofdprocedure – toestemming had voor de verkoop, is artikel 6:80 Burgerlijk Wetboek dus niet van toepassing en is sprake van een aanspraak van de Parochie op nakoming van hetgeen uit de eisen van redelijkheid en billijkheid voortvloeit, namelijk voldoening van de helft van de verkoopopbrengst. De wettelijke rente begint dan te lopen (bij gebreke van een eerdere ingangsdatum van het verzuim) vanaf het moment van het instellen van de vordering, dus 11 oktober 2005.&lt;/p&gt;&lt;p&gt;4.14 Hetzelfde geldt als het hof met Van de Ven ervan zou uitgaan dat de vordering van de Parochie wel op tekortkoming is gegrond. Weliswaar bepaalt het tweede lid van artikel 6:80 Burgerlijk Wetboek dat in geval van de toepasselijkheid van het eerste lid het oorspronkelijke tijdstip van opeisbaarheid blijft gelden voor de verschuldigdheid van schadevergoeding wegens vertraging, maar daaruit volgt niet dat ook geen wettelijke rente loopt vanaf het moment dat de schuldeiser daadwerkelijk op schadevergoeding aanspraak is gaan maken. De door Van de Ven verdedigde uitleg van artikel 6:80 lid 2 Burgerlijk Wetboek zou betekenen dat de schuldenaar straffeloos betaling kan uitstellen tot het oorspronkelijke moment van opeisbaarheid, wat uiteraard in strijd is met de strekking van het eerste lid van dat artikel. Ook ervan uitgaande dat de vordering van de Parochie op tekortkoming is gegrond, is dus wettelijke rente verschuldigd vanaf het moment van het instellen van de vordering, zijnde 11 oktober 2005.&lt;/p&gt;&lt;p&gt;4.15 Uit het voorgaande volgt dat in zoverre grief 1 in het principaal beroep faalt en de grief in het incidenteel beroep slaagt.&lt;/p&gt;&lt;h3&gt;5 Slotsom&lt;/h3&gt;&lt;p&gt;5.1 Uit hetgeen is overwogen, volgt dat grief 2 in het principaal beroep slaagt, namelijk wat betreft de in aanmerking te nemen bedrijfsoppervlakte, en dat de grieven in het principaal beroep voor het overige geen doel treffen. De grief in het incidenteel beroep slaagt wat betreft de datum van ingang van de wettelijke rente en faalt voor het overige.&lt;/p&gt;&lt;p&gt;5.2 Het hof zal het bestreden vonnis vernietigen. Het bedrag van hetgeen Van de Ven aan de Parochie verschuldigd is, berekent het hof als volgt. Van het totale melkquotum van Van de Ven in 2003, voor zover dat teruggaat op de toekenning in 1984, van 263.596 kg hangt samen met het gepachte een gedeelte groot 3.47.00/25.54.30, is afgerond 35.809 kg. De waarde van dat quotum bedroeg ten tijde van de verkoop van het quotum € 59.337,52 (35.809 * 4,21 * € 0,3936). Daarvan komt aan de Parochie de helft toe, wat het hof met Van de Ven zal afronden op € 29.670,—. De ingangsdatum van de wettelijke rente is 11 oktober 2005.&lt;/p&gt;&lt;p&gt;5.3 Partijen zijn zowel in het principaal beroep als het incidenteel beroep ieder deels in het ongelijk gesteld. Het hof zal in verband daarmee de proceskosten compenseren aldus dat ieder van partijen de eigen kosten draagt. Ook de kosten van de eerste aanleg zal het hof tussen partijen compenseren.&lt;/p&gt;&lt;h3&gt;6 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;vernietigt het vonnis van de pachtkamer van de rechtbank ’s-Hertogenbosch, sector kanton, locatie ’s-Hertogenbosch, van 5 juli 2012 en doet opnieuw recht;&lt;/p&gt;&lt;p&gt;veroordeelt Van de Ven om tegen kwijting aan de Parochie een bedrag te betalen van € 29.670,—, vermeerderd met de wettelijke rente over dat bedrag vanaf 11 oktober 2005 en verklaart dit arrest in zoverre uitvoerbaar bij voorraad;&lt;/p&gt;&lt;p&gt;compenseert de kosten van de eerste aanleg en het principaal en het incidenteel beroep aldus dat ieder van partijen de eigen kosten draagt.&lt;/p&gt;&lt;h3&gt;Noot&lt;/h3&gt;&lt;p&gt;Aan dit arrest is al het nodige voorafgegaan. In rechtsoverweging 3.4 is melding gemaakt van een arrest van het Pachthof dat dateert van 28 april 2009, in een tussentijds hoger beroep van twee tussenvonnissen van de Pachtkamer Boxmeer. Dat eerdere arrest werd in dit tijdschrift gepubliceerd als&lt;span class="Cursief"&gt; Agr.r.&lt;/span&gt; 2009/5525. De zaak ging om het volgende. Pachter had in 2003 het met het gepachte samenhangende melkquotum verkocht. Verpachtster wenste hiervoor een vergoeding te ontvangen. Pachter stelde zich echter op het standpunt dat verpachtster afstand had gedaan van haar aanspraken op het quotum, en vorderde dat terzake een verklaring voor recht werd gegeven. In reconventie vorderde verpachtster een vergoeding voor het weggemaakte quotum en de ontbinding van de pachtovereenkomst. Het hof overwoog om te beginnen dat in eerste aanleg terecht was beslist dat pachter was belast met het bewijs van de juistheid van zijn stelling dat verpachtster afstand had gedaan van haar aanspraken. Ook achtte het hof de beslissing van de Pachtkamer Boxmeer juist, dat het opgedragen bewijs niet was geleverd. Voorts was in eerste aanleg onder meer terecht beslist dat geen sprake was van een tekortkoming die de ontbinding van de pachtovereenkomst rechtvaardigde. Het hof verwees de zaak ter verdere behandeling weer naar de Pachtkamer Boxmeer.&lt;/p&gt;&lt;p&gt;Deze verdere behandeling resulteerde in een vonnis van 9 maart 2010 (zie het hierboven afgedrukte arrest, r.o. 3.4). De pachtkamer veroordeelde pachter om de schade te vergoeden die verpachtster als gevolg van de verkoop van het quotum had geleden, “op te maken bij staat en te vereffenen volgens de wet”. Dit betekende dat een zogenoemde “schadestaatprocedure” moest worden gestart, waarin de hoogte van de schade zou worden vastgesteld.&lt;/p&gt;&lt;p&gt;De schadestaatprocedure mondde uit in een vonnis van de Pachtkamer ’s-Hertogenbosch van 5 juli 2012. Tegen dit vonnis was het hoger beroep gericht waarin het hierboven afgedrukte arrest werd gewezen. Pachter had zich op het standpunt gesteld dat verpachtster nog geen aanspraak ter zake van het melkquotum kon doen gelden, omdat de pachtovereenkomst nog niet was geëindigd en niet was voldaan aan de vereisten van artikel 6:80 BW. In dat verband had hij verwezen naar een tweetal arresten die het Pachthof na 28 april 2009 (de datum van het eerdere arrest) had gewezen. Kennelijk werd niet verwezen naar het eerste arrest waarbij het Pachthof uitdrukkelijk op dit punt was “omgegaan”, maar ook dat arrest had eerst nadien het licht gezien; zie Pachtkamer Hof Arnhem 9 februari 2010, &lt;span class="Cursief"&gt;Agr.r.&lt;/span&gt; 2010/5565 (Beelaerts van Blokland/Dimmendaal, met noot Bruil). Het hof ging niet inhoudelijk op het standpunt van pachter in, omdat de vraag of verpachtster aanspraak had op schadevergoeding in het hoger beroep niet meer aan de orde kon komen. Tussen partijen stond sinds het vonnis van 9 maart 2010 immers vast dat deze aanspraak bestond; tegen dat vonnis was kennelijk geen hoger beroep aangetekend, zodat het “gezag van gewijsde” had verkregen. Ook de aard van de schadestaatprocedure verzette zich er volgens het hof tegen dat het onderwerp opnieuw ter discussie werd gesteld. Zie over de aard van schadestaatprocedures bijvoorbeeld HR 16 mei 2008,&lt;span class="Cursief"&gt;NJ&lt;/span&gt; 2008/285 en HR 25 januari 2013, &lt;span class="Cursief"&gt;NJ&lt;/span&gt; 2013/169.&lt;/p&gt;&lt;p&gt;Het hof overwoog in dit verband aan het slot van r.o. 4.3 ten overvloede dat het maar de vraag was of de aanspraak van verpachtster op een tekortkoming van pachter was gegrond, zodat kwestieus was of art. 6:80 BW in deze zaak toepassing had kunnen vinden. Dit onderwerp is verder uitgewerkt in r.o. 4.12. In de hoofdzaak (dat wil zeggen: in de zaak waarin het arrest van 28 april 2009 werd gewezen) had het hof het antwoord op de vraag ook al in het midden gelaten. De Pachtkamer Boxmeer deed hetzelfde in het vonnis van 5 juli 2012. De achtergrond hiervan was dat het voor het al of niet bestaan van een vergoedingsplicht niet uitmaakte of verpachtster toestemming voor de verkoop van melkquotum had gegeven. Indien verpachtster met de verkoop had ingestemd – zodat geen sprake zou zijn van een tekortkoming – was immers niet uitgesloten dat een plicht tot het betalen van een vergoeding voortvloeide uit de eisen van redelijkheid en billijkheid. Het Pachthof heeft in dit verband naar eigen vaste rechtspraak verwezen, gepubliceerd in &lt;span class="Cursief"&gt;Agr.r&lt;/span&gt;. 2006/5343 (Natuurmonumenten/Willemsen) en &lt;span class="Cursief"&gt;Agr.r&lt;/span&gt;. 2009/5528 (Stichting Het Weeshuis/Bergsma c.s.).&lt;/p&gt;&lt;p&gt;Laatstbedoelde rechtsoverweging heeft overigens betrekking op de vraag met ingang van welke dag over de vergoeding wettelijke rente is verschuldigd. In r.o. 4.13 en 4.14 heeft het hof uitgelegd dat de wettelijke rente zowel in geval van een tekortkoming, als in het andere geval, is verschuldigd met ingang van de dag waarop de vordering in de hoofdzaak werd ingesteld. De strekking van r.o. 4.14 is opmerkelijk, omdat het hof hiermee – zonder dit met zoveel woorden te overwegen – terugkomt op de twee arresten die kunnen worden beschouwd als de voorlopers van de eerder bedoelde uitspraak in Beelaerts van Blokland/Dimmendaal, te weten Pachtkamer Hof Arnhem 16 december 2008, &lt;span class="Cursief"&gt;Agr.r&lt;/span&gt;. 2009/5506 (Van de Vegte/Zwolle) en 31 maart 2009, &lt;span class="Cursief"&gt;Agr.r&lt;/span&gt;. 2009/5510 (Conjarts/Graaf von Marchant und Ansembourg). In die arresten werd namelijk overwogen dat het bepaalde in art. 6:80 lid 2 BW met zich meebracht dat eerst wettelijke rente was verschuldigd vanaf het (ergens in de toekomst gelegen) moment dat de pachtovereenkomst eindigt.&lt;/p&gt;&lt;p&gt;In r.o. 4.4 t/m 4.10 is de vraag aan de orde waar het in de schadestaatprocedure allemaal om begonnen was: wat is de hoogte van het bedrag dat pachter ter zake van het verkochte melkquotum aan verpachtster moet betalen? Het antwoord op deze vraag bleek minder gemakkelijk te geven dan men op het eerste gezicht zou verwachten. Een complicatie werd immers gevormd door een mondelinge pachtovereenkomst ingevolge waarvan pachter in het referentiejaar 1983 tevens 11.54.30 ha in gebruik zou hebben gehad van ene De Kleijn. Pachter stelde zich op het standpunt dat bij de berekening van het bedrag ook met deze pachtovereenkomst rekening moest worden gehouden. Blijkens r.o. 4.7 is in dit kader van belang dat het bedrijfsareaal van pachter in het tussen partijen gewezen vonnis van 9 maart 2010 in het midden was gebleven. In een vonnis van dezelfde datum tussen pachter en de Gemeente Oss was de oppervlakte wel bepaald, maar dat vonnis had logischerwijs tussen pachter en verpachtster geen gezag van gewijsde, omdat verpachtster daarbij geen partij was geweest.&lt;/p&gt;&lt;p&gt;Het hof besliste dat pachter voldoende bewijs had geleverd van zijn stelling dat hij in 1983 inderdaad 11.54.30 ha van De Klein in gebruik had gehad. Een evenredig deel van het melkquotum dat pachter in het referentiejaar op zijn naam had staan, hing dus met deze grond samen, zodat hierover niet met verpachtster afgerekend hoefde te worden.&lt;/p&gt;&lt;p&gt;G.M.F. Snijders&lt;/p&gt;&lt;p class="JurisprudentieArtikelnummer"&gt;5774&lt;/p&gt;&lt;p class="BroodtekstSchreefloos"&gt;Pachtkamer Hof Arnhem, 18 oktober 2011, zaaknummer 200.093.523, 29 oktober 2013, ECLI:NL:GHARL:2013:8146 en 25 februari 2014, ECLI:NL:GHARL:2014:1416&lt;/p&gt;&lt;p class="BroodtekstSchreefloos"&gt;(Smak-Wiering)&lt;/p&gt;&lt;p class="BroodtekstSchreefloos"&gt;(mrs. W.L. Valk, H.L. van der Beek en Th.C.M. Willemse)&lt;/p&gt;&lt;h3&gt;Pachtovereenkomst.&lt;/h3&gt;&lt;p&gt;[Burgerlijk Wetboek art. 6:78, 6:83, 6:119 en 7:337]&lt;/p&gt;&lt;p&gt;&lt;span class="Cursief"&gt;Pacht voor de teelt van bloembollen. Schade aan het gewas doordat water op de grond is blijven staan. Gebrekkige drainage de oorzaak? Gebrek in de zin van art. 7:337 BW? Op de bloembollenteler rust, gezien zijn deskundigheid,  een onderzoeksplicht welke echter niet zover gaat dat de pachter niet zou mogen afgaan op door de verpachter gedane mededelingen, althans voor zover die mededelingen stellig, concreet en zonder voorbehoud zijn gedaan.&lt;/span&gt;&lt;span class="Cursief"&gt;Indien de verpachter te goeder trouw was, levert dat overmacht op. In dat geval is hij op de voet van art. 6:78 BW mogelijk toch gedeeltelijk tot schadevergoeding verplicht. Verpachter ziet af van bewijs.&lt;/span&gt;&lt;/p&gt;&lt;p&gt;arrest van de pachtkamer van 18 oktober 2011 inzake&lt;/p&gt;&lt;p&gt;de vennootschap onder firma Gebr. Smak &amp;amp; Zn,&lt;/p&gt;&lt;p&gt;gevestigd te Wervershoof, gemeente Medemblik,&lt;/p&gt;&lt;p&gt;appellante,&lt;/p&gt;&lt;p&gt;advocaat: mr. J.A. van den Berg,&lt;/p&gt;&lt;p&gt;tegen:&lt;/p&gt;&lt;p&gt;1. de maatschap naar burgerlijk recht Maatschap Wiering,&lt;/p&gt;&lt;p&gt;gevestigd te Zwaagdijk,&lt;/p&gt;&lt;p&gt;2. M.J.J. Wiering,&lt;/p&gt;&lt;p&gt;wonende te Zwaagdijk,&lt;/p&gt;&lt;p&gt;3. J.J. Wiering,&lt;/p&gt;&lt;p&gt;wonende te Zwaagdijk,&lt;/p&gt;&lt;p&gt;geïntimeerden,&lt;/p&gt;&lt;p&gt;advocaat: mr. K. Aantjes.&lt;/p&gt;&lt;h3&gt;1 Het geding in eerste aanleg&lt;/h3&gt;&lt;p&gt;Voor het verloop van het geding in eerste aanleg verwijst het hof naar de inhoud van de vonnissen van 11 april 2011 en 25 juli 2011 die de pachtkamer (Rechtbank Alkmaar, sector kanton, Locatie Hoorn) heeft gewezen tussen appellante (hierna te noemen: Smak) als eiseres en geïntimeerden (hierna te noemen: Wiering c.s.) als gedaagden. Van laatstgenoemd vonnis is een fotokopie aan dit arrest gehecht.&lt;/p&gt;&lt;h3&gt;2 Het geding in hoger beroep&lt;/h3&gt;&lt;p&gt;2.1 Smak heeft bij exploot van 23 augustus 2011 Wiering c.s. aangezegd van het vonnis van 25 juli 2011 in hoger beroep te komen, met dagvaarding van Wiering c.s. voor dit hof.&lt;/p&gt;&lt;p&gt;2.2 Op de roldatum 13 september 2011 is de zaak aangebracht en zijn Wiering c.s. bij advocaat verschenen.&lt;/p&gt;&lt;p&gt;2.3 Op de roldatum 27 september 2011 hebben partijen opgave verhinderdata gedaan en Smak heeft in tweevoud een kopie het volledige procesdossier van de eerste aanleg overgelegd.&lt;/p&gt;&lt;h3&gt;3. De beoordeling van het geschil in hoger  beroep&lt;/h3&gt;&lt;p&gt;3.1 Het hof ziet aanleiding om een comparitie van partijen te gelasten. Het doel is het beproeven van een minnelijke regeling, maar de zitting kan daarnaast benut worden om inlichtingen in te winnen, de mogelijkheden van mediation te bezien en om bewijsvoering of rapportage door deskundigen te bespreken&lt;span class="Cursief"&gt;. &lt;/span&gt;Iedere verdere beslissing zal worden aangehouden.&lt;/p&gt;&lt;p&gt;3.2 Indien partijen uiterlijk twee weken na het wijzen van dit arrest de raadsheercommissaris eenparig verzoeken om van de comparitie af te zien, zal deze geen doorgang vinden en zal een nieuwe roldatum worden bepaald voor memorie van grieven.&lt;/p&gt;&lt;h3&gt;4 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;bepaalt dat partijen, Smak en Maatschap Wiering vertegenwoordigd door iemand die van de zaak op de hoogte en tot het geven van de verlangde inlichtingen in staat is en hetzij bevoegd hetzij speciaal schriftelijk gemachtigd is tot het aangaan van een schikking en M.J.J. Wiering en J.J. Wiering in persoon, tezamen met hun raadslieden zullen verschijnen voor het hierbij tot raadsheer-commissaris benoemde lid van het hof mr. Th.C.M. Willemse, in aanwezigheid van het deskundige lid ir. A. Jansen, die daartoe zitting zullen houden in het paleis van justitie aan de Walburgstraat 2-4 te Arnhem op dinsdag 8 november 2011 om 14:00 uur, opdat kan worden onderzocht of partijen het op een of meer punten met elkaar eens kunnen worden;&lt;/p&gt;&lt;p&gt;bepaalt dat indien een partij bij gelegenheid van de comparitie van partijen nog een proceshandeling wenst te verrichten of producties in het geding wenst te brengen, deze partij ervoor dient te zorgen dat de raadsheer-commissaris en de wederpartij uiterlijk vier werkdagen voor de dag van de zitting een afschrift van de te verrichten proceshandeling of de in het geding te brengen producties hebben ontvangen;&lt;/p&gt;&lt;p&gt;houdt verder iedere beslissing aan.&lt;/p&gt;&lt;p&gt;Arrest van de Pachtkamer van 29 oktober 2013&lt;/p&gt;&lt;h3&gt;1 Het verloop van het geding&lt;/h3&gt;&lt;p&gt;1.1 Voor het verloop van het geding tot aan het arrest van 18 oktober 2011 verwijst het hof naar dat arrest.&lt;/p&gt;&lt;p&gt;1.2 Het vervolg van de procedure blijkt uit:&lt;/p&gt;&lt;ul&gt;&lt;li class="Opsomming_Dash"&gt;het proces-verbaal van comparitie van partijen;&lt;/li&gt;&lt;li class="Opsomming_Dash"&gt;de memorie van grieven;&lt;/li&gt;&lt;li class="Opsomming_Dash"&gt;de memorie van antwoord;&lt;/li&gt;&lt;li class="Opsomming_Dash"&gt;de akte van Smak;&lt;/li&gt;&lt;li class="Opsomming_Dash"&gt;de pleidooien overeenkomstig de pleitnotities van de advocaten van partijen.&lt;/li&gt;&lt;/ul&gt;&lt;p&gt;1.3 Na afloop van de pleidooien heeft het hof arrest bepaald.&lt;/p&gt;&lt;h3&gt;2 De vaststaande feiten&lt;/h3&gt;&lt;p&gt;2.1 Tussen partijen staan in hoger beroep als enerzijds gesteld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&lt;/p&gt;&lt;p&gt;2.2 In het najaar van 2009 heeft Wiering bij mondelinge overeenkomst aan Smak voor de duur van één jaar verpacht een perceel grasland van circa 3 hectare, gelegen aan de Zwaagdijk 285 te Zwaagdijk (hierna: de pachtgrond), voor de prijs van € 4,50 per Rijnlandse Roede. Smak heeft op de pachtgrond twee cultivars tulpen geplant.&lt;/p&gt;&lt;p&gt;2.3 In maart 2010 bleek een deel van de geteelde tulpenbollen beschadigd doordat er water op de pachtgrond was blijven staan. In opdracht van Smak heeft S. Veldboer, agrarisch registertaxateur sierteeltgewassen, op 19 juni 2010 de schade vastgesteld. Veldboer vermeldt als schadeoorzaak:&lt;/p&gt;&lt;p&gt;‘In een perceel tulpen van Smak is pleksgewijs ernstige waterschade ontstaan. Smak heeft het perceel gehuurd van Wiering. De waterschade is in de wintermaanden ontstaan door een lokaal gebrekkige afwatering van het perceel. De structuur van de grond, met name onder de teelaardelaag is zodanig dat het water niet via de drainage is afgevoerd.’&lt;/p&gt;&lt;p&gt;Veldboer heeft het schadebedrag berekend op € 21.625,— exclusief BTW. Veldboer vermeldt in zijn schadevaststelling dat de schade is opgenomen samen met een expert die optrad namens de aansprakelijkheidsverzekeraar van Wiering, K. Stoop, en ook dat er met deze expert overeenstemming is over de hoogte van het schadebedrag.&lt;/p&gt;&lt;p&gt;2.4 Vervolgens heeft Smak nog een andere deskundige ingeschakeld, J. van Berkum van Aequator Groen &amp;amp; Ruimte B.V. De conclusie van diens rapportage van 25 juni 2010 vermeldt onder meer:&lt;/p&gt;&lt;p&gt;‘De wateroverlast is veroorzaakt doordat de drains langere tijd onder het waterpeil hebben gelegen en te weinig af konden voeren. Het bodemprofiel heeft zich volgezogen en kon de sneeuw en natte dooi in de winter van 2010 niet verwerken of afvoeren.&lt;/p&gt;&lt;p&gt;De bodem raakte verzadigd, waardoor de tulpen zijn verzopen.’&lt;/p&gt;&lt;p&gt;2.5 Eveneens in opdracht van Smak heeft M. Kok van DLV Plant op 13 september 2011 gerapporteerd over de weersomstandigheden in de periode september 2009 tot en met april 2010 in de regio Zwaagdijk/Hauwert. Volgens de conclusie van deze rapportage viel er in de bedoelde periode een gemiddelde hoeveelheid neerslag, zonder extremen, was er veel sneeuw in december en januari, was er geen of nauwelijks vorst in de bodem en zijn geen gevallen bekend van waterschade. De conclusie besluit als volgt:&lt;/p&gt;&lt;p&gt;‘Op een perceel met normale structuur en normaal functionerende drainage is de kans zeer klein dat er waterschade zou kunnen optreden in de betreffende regio en het teeltseizoen.’&lt;/p&gt;&lt;p&gt;2.6 De advocaat van Smak heeft met Veldboer per e-mail over zijn conclusies gecorrespondeerd.&lt;/p&gt;&lt;p&gt;Een e-mail van Veldboer van 25 maart 2013 houdt het volgende in:&lt;/p&gt;&lt;p&gt;‘Dhr. Smak heeft gelijk, ik heb geen grond- of bodemonderzoek gedaan en mijn conclusies gebaseerd op visuele inspectie van de grond. De feiten op basis waarvan ik concludeerde dat de schade in het gewas uitsluitend het gevolg was van de structuur van het perceel waren de gewasgroei op de hogere, niet beschadigde plekken in het perceel[,] [d]e beworteling van de tulpen en het verstikkingspatroon in de schadegedeelten dat kenmerkend is voor structuurschade. Als de schade een andere oorzaak zou hebben gehad zouden de schadesymptomen in het perceel anders zijn geweest.’&lt;/p&gt;&lt;p&gt;Een e-mail van Veldboer van 26 maart 2013 houdt in:&lt;/p&gt;&lt;p&gt;‘Drainage is bedoeld om het grondwaterpeil te stabiliseren op een gewenste hoogte.&lt;/p&gt;&lt;p&gt;Als drainage niet optimaal functioneert wordt het teveel aan grondwater onvoldoende afgevoerd en zal het peil stijgen. Dan loopt het land vol.&lt;/p&gt;&lt;p&gt;Het aangetroffen schadebeeld kan het gevolg zijn van onvoldoende afvoeren van water.’&lt;/p&gt;&lt;h3&gt;3 De motivering van de beslissing in hoger beroep&lt;/h3&gt;&lt;p&gt;3.1 In deze zaak vordert Smak blijkens de memorie van grieven veroordeling van Wiering tot vergoeding van de door hem geleden schade ad € 21.625,—, te vermeerderen met de wettelijke (handels)rente hierover tot aan de dag der algehele voldoening, alsmede tot vergoeding van de kosten van de door hem ingeschakelde experts ad € 1.781,91 en € 499,80. De pachtkamer in eerste aanleg heeft de vordering van Smak afgewezen op grond van, kort gezegd, zijn onderzoeksplicht. Tegen die beslissing richten zich de grieven. Het hof zal die grieven gezamenlijk bespreken.&lt;/p&gt;&lt;p&gt;3.2 Het tweede lid van artikel 7:337 Burgerlijk Wetboek omschrijft een gebrek van de verpachte zaak als een staat of eigenschap van die zaak of een andere niet aan de pachter toe te rekenen omstandigheid, waardoor de zaak aan de pachter niet het genot kan verschaffen dat een pachter bij het aangaan van de overeenkomst mag verwachten van een goed onderhouden zaak van de soort als waarop de overeenkomst betrekking heeft. Aldus gaat het erom welk genot van de pachtgrond Smak op grond van de overeenkomst bij het aangaan ervan redelijkerwijs mocht verwachten (vergelijk MvT, Kamerstukken II 30 448, nr. 3, p. 19).&lt;/p&gt;&lt;p&gt;3.3 Wiering stelt zich op het standpunt dat hij de pachtgrond aan Smak niet als bollenland heeft aangeboden, maar als grasland. Tussen partijen staat echter vast dat Smak door Wiering is benaderd en ook dat Wiering wist dat Smak het perceel voor de teelt van bloembollen zou gaan gebruiken. Wiering heeft bovendien niet gemotiveerd betwist de stelling van Smak (inleidende dagvaarding onder 12) dat de pachtprijs van ongeveer € 3.150,— per ha afgestemd was op het gebruik voor de bloembollenteelt. Het overeengekomen gebruik van de pachtgrond was dus dat als bloembollenland.&lt;/p&gt;&lt;p&gt;3.4 Op zichzelf betekent de omstandigheid dat land voor de teelt van bloembollen is verpacht nog niet dat de verpachter zonder meer aansprakelijk is indien de pachtgrond voor die teelt niet geschikt blijkt. Het is immers bij uitstek de bloembollenteler die de deskundigheid bezit om te kunnen beoordelen of de aan hem aangeboden grond voor de door hem voorgenomen teelt geschikt is. Op Smak rustte dus inderdaad een onderzoeksplicht. Die onderzoeksplicht gaat echter niet zo ver dat Smak niet zou mogen afgaan op door Wiering gedane mededelingen, althans voor zover die mededelingen stellig, concreet en zonder voorbehoud zijn gedaan. Het hof verwijst in dit verband naar de bestendige rechtspraak van de Hoge Raad met betrekking tot dwaling (onder meer het arrest inzake Booy/Wisman, HR 21 januari 1966, NJ 1966, 183).&lt;/p&gt;&lt;p&gt;3.5 Volgens Smak is het niet functioneren van de drainage (naar hij veronderstelt doordat in de loop der jaren de buitenmantels van de drainage verstopt zijn geraakt) de oorzaak van de waterschade. Tussen partijen staat vast dat tijdens de bezichtiging van de grond voorafgaand aan het sluiten van de pachtovereenkomst over de drainage is gesproken. Volgens Wiering mankeerde er niets aan de drainage. Op sommige plekken waar dat mogelijk niet helemaal het geval was, zou hij extra drainage aanbrengen (wat hij vervolgens ook heeft gedaan). Gelet op deze stellige, concrete en zonder voorbehoud gedane mededelingen van Wiering, mocht Smak, in het licht van de omstandigheid dat Wiering hem had benaderd voor het pachten van bollenland, ervan uitgaat dat de drainage inderdaad in orde was en behoefde hij geen problemen met de afwatering van het perceel te verwachten, uiteraard afgezien van uitzonderlijke weersomstandigheden.&lt;/p&gt;&lt;p&gt;3.6 Het bewijs dat inderdaad het niet functioneren van de drainage de oorzaak van de schade is geweest, ligt voorshands in voldoende mate besloten in de rapportages van Van Berkum en Kok. De rapportage van Veldboer is met die rapportages niet in strijd, zeker niet gelet op de toelichting die Veldboer heeft gegeven in zijn e-mails van 25 en 26 maart 2013. Wiering veronderstelt dat de wateroverlast is ontstaan doordat de toplaag van het land nog deels bevroren was op het moment dat de sneeuw die op het land lag, is gaan smelten. Gelet op met name de bevindingen van Kok ligt dat niet voor de hand. Niettemin zal het hof Wiering toelaten tot tegenbewijs. Wiering zal op de voet van het tweede lid van artikel 200 Wetboek van Burgerlijke Rechtsvordering desgewenst een of meer deskundigen kunnen doen horen. Anders dan Wiering bij gelegenheid van de pleitzitting heeft betoogd (pleitnota mr. J.L.J. van Apeldoorn onder 5), is de omstandigheid dat Smak de drainage heeft doorgespoten en dat deze schoon bleek te zijn, geen aanwijzing dat aan het drainagesysteem niets mankeerde. Dat zegt immers alleen iets over de staat van de binnenzijde van de drainagebuizen en niets over de staat van de buitenmantels.&lt;/p&gt;&lt;p&gt;3.7 Wiering heeft in dit geding zich er een en andermaal op beroepen dat hij niet op de hoogte was van problemen met betrekking tot de drainage (onder meer conclusie van antwoord onder 11 en memorie van antwoord onder 10, 18, 19 en 24). In die stellingen ligt besloten dat Wiering meent dat, voor zover de drainage niet naar behoren functioneerde, de tekortkoming niet aan hem kan worden toegerekend, omdat zij niet is te wijten is aan zijn schuld en ook niet voor zijn rekening komt. Klaarblijkelijk ook in verband met dit laatste beroept Wiering zich op de onderzoeksplicht van Smak als bloembollenteler.&lt;/p&gt;&lt;p&gt;3.8 Ervan uitgaande dat Wiering inderdaad te goeder trouw was, houdt het hof het standpunt van Wiering op dit punt voor juist. Onwetendheid van de schuldenaar kan inderdaad overmacht opleveren (vergelijk HR 9 januari 1998, NJ 1998, 272 inzake Brok/Huberts). De tekortkoming komt in bedoeld geval ook niet naar verkeersopvattingen voor rekening van Wiering; in beginsel behoort de schade tot het ondernemingsrisico van Smak.&lt;/p&gt;&lt;p&gt;3.9 Smak heeft evenwel gemotiveerd betwist dat Wiering te goeder trouw was en daarbij onder meer verwezen naar e-mailberichten van S. Ruiter en J. Ruiter (productie 7 bij memorie van grieven). Tegenover deze gemotiveerde betwisting dient Wiering de feitelijke grondslag van zijn beroep op overmacht te bewijzen, dus dat hij bij gelegenheid van het aangaan van de pachtovereenkomst geen aanleiding had om de goede werking van de drainage te betwijfelen.&lt;/p&gt;&lt;p&gt;3.10 Slaagt Wiering in dit bewijs, dan is volgens artikel 6:78 Burgerlijk Wetboek Wiering slechts in zoverre tot schadevergoeding verplicht, dat – voor zover hij in verband met de tekortkoming een voordeel geniet dat hij bij behoorlijke nakoming niet zou hebben gehad – Smak met toepassing van de regels betreffende ongerechtvaardigde verrijking recht heeft op vergoeding van zijn schade tot ten hoogste het bedrag van dit voordeel. Het ligt voor de hand dat Wiering een voordeel heeft genoten doordat hij een hogere pachtprijs (afgestemd op de bloembollenteelt) heeft kunnen bedingen dan wanneer hij van het gebrek in de drainage op de hoogte zou zijn geweest. Partijen hebben zich over een en ander echter nog niet uitgelaten. Het hof nodigt hen uit dit bij gelegenheid van hun memories na enquête alsnog te doen.&lt;/p&gt;&lt;p&gt;3.11 Bij memorie van antwoord onder 14 heeft Wiering alsnog de schadevaststelling door Veldboer betwist. Die betwisting is ten onrechte niet nader gemotiveerd. Zodanige motivering mocht van Wiering worden verwacht omdat volgens de rapportage van Veldboer hij de schade heeft vastgesteld met instemming van de expert van de aansprakelijkheidsverzekeraar van Wiering. Bovendien bedraagt ook volgens het rapport van ing. A.W.M. Pelders van 26 juni 2010 ten behoeve van de verzekeraar van Wiering de schade € 21.265,—. Wiering heeft dat rapport zelf bij conclusie van antwoord overgelegd (productie 3).&lt;/p&gt;&lt;p&gt;3.12 Voor zover de betwisting van Wiering ziet op de kosten van de door Smak ingeschakelde experts, geldt dat Smak bij akte kopieën van facturen in het geding heeft gebracht, waarna Wiering bij pleidooi op zijn betwisting niet meer is teruggekomen. Wel volgt uit de overgelegde facturen dat de gevorderde bedragen van € 1.781,91 en € 499,80 inclusief BTW zijn. Volgens de onbetwiste stellingen van Wiering (conclusie van antwoord onder 7) kan Smak BTW verrekenen, zodat slechts de factuurbedragen exclusief BTW toewijsbaar kunnen zijn, dus € 397,40 (Veldboer), € 1.100,— (Aequator) en € 420,— (DLV).&lt;/p&gt;&lt;p&gt;3.13 De slotsom is dat Wiering zal worden toegelaten tot het tegenbewijs als bedoeld onder 3.6 en het bewijs als bedoeld onder 3.9. Iedere verdere beslissing zal worden aangehouden.&lt;/p&gt;&lt;h3&gt;4 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat Wiering toe tot tegenbewijs tegenover het voorshands bewezen feit dat het niet functioneren van de drainage de oorzaak van de schade is geweest;&lt;/p&gt;&lt;p&gt;laat Wiering toe tot het bewijs van de omstandigheid dat hij bij gelegenheid van het aangaan van de pachtovereenkomst geen aanleiding had om de goede werking van de drainage te betwijfelen;&lt;/p&gt;&lt;p&gt;bepaalt dat, indien Wiering dat bewijs (ook) door middel van getuigen wenst te leveren, het verhoor van deze getuigen zal geschieden ten overstaan van het hierbij tot raadsheercommissaris benoemde lid van het hof mr. W.L. Valk en het deskundige lid ir. J.H. Jurrius, die daartoe zitting zullen houden in het paleis van justitie aan de Walburgstraat 2-4 te Arnhem en wel op een nader door de raadsheer-commissaris vast te stellen dag en tijdstip;&lt;/p&gt;&lt;p&gt;bepaalt dat partijen bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;bepaalt dat Wiering het aantal voor te brengen getuigen alsmede de verhinderdagen van beide partijen, van hun advocaten en van de getuigen zal opgeven op de roldatum 12 november 2013 (twee weken na arrestdatum), waarna dag en uur van het verhoor (ook indien voormelde opgave van een of meer van partijen ontbreekt) door de raadsheer-commissaris zullen worden vastgesteld;&lt;/p&gt;&lt;p&gt;bepaalt dat Wiering overeenkomstig artikel 170 van het Wetboek van Burgerlijke Rechtsvordering de namen en woonplaatsen van de getuigen tenminste een week voor het verhoor aan de wederpartij en de griffier van het hof dient op te geven;&lt;/p&gt;&lt;p&gt;houdt iedere verdere beslissing aan.&lt;/p&gt;&lt;p&gt;Arrest van de pachtkamer van 25 februari 2014&lt;/p&gt;&lt;h3&gt;1 Het verloop van het geding&lt;/h3&gt;&lt;p&gt;1.1 Voor het verloop van het geding tot aan de arresten van 18 oktober 2011 en 29 oktober 2013 verwijst het hof naar die arresten.&lt;/p&gt;&lt;p&gt;1.2 Het vervolg van de procedure blijkt uit:&lt;/p&gt;&lt;ul&gt;&lt;li class="Opsomming_Dash"&gt;de aantekening op de rol van 18 december 2013 waarbij aan de zijde van Wiering een getuigenverhoor is bepaald op 20 januari 2014;&lt;/li&gt;&lt;li class="Opsomming_Dash"&gt;de brief van mr. J.L.J. van Apeldoorn, kantoorgenoot van mr. Aantjes, van 13 januari 2014;&lt;/li&gt;&lt;li class="Opsomming_Dash"&gt;de brief van mr. Van den Berg van 16 januari 2014.&lt;/li&gt;&lt;/ul&gt;&lt;p&gt;1.3 Vervolgens heeft het hof arrest bepaald.&lt;/p&gt;&lt;h3&gt;2 Voortgezette motivering van de beslissing in hoger beroep&lt;/h3&gt;&lt;p&gt;2.1 Het hof roept in herinnering dat het bij het arrest van 29 oktober 2013 heeft voorop gesteld dat de omstandigheid dat land voor de teelt van bloembollen is verpacht op zichzelf nog niet betekent dat de verpachter aansprakelijk is indien de pachtgrond voor die teelt niet geschikt blijkt, omdat het bij uitstek de bloembollenteler die de deskundigheid bezit om te kunnen beoordelen of de aan hem aangeboden grond voor de door hem voorgenomen teelt geschikt is (zie rechtsoverweging 3.4). Vervolgens heeft het hof geoordeeld dat in het onderhavige geval Smak, gelet op stellige, concrete en zonder voorbehoud gedane mededelingen van Wiering, ervan mocht uitgaan dat de drainage in orde was en dat hij geen problemen met de afwatering van het perceel behoefde te verwachten, afgezien van uitzonderlijke weersomstandigheden (zie rechtsoverweging 3.5). Verder heeft het hof geoordeeld dat voorshands is bewezen dat het niet functioneren van de drainage de oorzaak van de schade is geweest. Het hof heeft Wiering op dit punt tot tegenbewijs toegelaten (zie rechtsoverweging 3.6). Het hof heeft Wiering bovendien toegelaten tot het bewijs van de feitelijke grondslag van zijn beroep op overmacht, namelijk dat hij bij gelegenheid van het aangaan van de pachtovereenkomst geen aanleiding had om de goede werking van de drainage te betwijfelen (zie rechtsoverweging 3.9).&lt;/p&gt;&lt;p&gt;2.2 Wiering heeft laten weten af te zien van het (inmiddels bepaalde) getuigenverhoor en verzocht arrest te wijzen. Dit kan niet anders worden begrepen dan dat hij afziet van het hiervoor bedoelde tegenbewijs respectievelijk bewijs.&lt;/p&gt;&lt;p&gt;2.3 Bij deze stand van zaken staat thans definitief vast dat het niet functioneren van de drainage de oorzaak van de schade is en dat Wiering daarvoor (in volle omvang) aansprakelijk is.&lt;/p&gt;&lt;p&gt;2.4 Het bedrag van de schade in hoofdsom bedraagt  € 21.625,— (arrest van 29 oktober 2013 onder 3.11; de vermelding van een bedrag van € 21.265,— is een kennelijke verschrijving). Over dit bedrag zal het hof de wettelijke rente als bedoeld in artikel 6:119 Burgerlijk Wetboek toewijzen en niet de wettelijke handelsrente als bedoeld in artikel 6:119a Burgerlijk Wetboek, omdat de bedoelde handelsrente immers alleen ziet op de (primaire) verbintenissen uit overeenkomst en niet op een verbintenis tot schadevergoeding. De ingangsdatum van de wettelijke rente zal het hof bepalen op 20 januari 2011 (datum van de inleidende dagvaarding). Weliswaar treedt volgens artikel 6:83 aanhef en onder b Burgerlijk Wetboek in geval van een schadevergoedingsverbintenis het verzuim terstond in, maar door Smak is niet toegelicht wanneer de schade geacht kan worden te zijn ingetreden.&lt;/p&gt;&lt;p&gt;2.5 Verder zijn toewijsbaar de kosten van de door Smak ingeschakelde experts tot een bedrag van in totaal € 1.917,40 (de som van € 397,40, € 1.100,— en € 420,—; arrest van 29 oktober 2013 onder 3.12).&lt;/p&gt;&lt;p&gt;2.6 Het hof zal Wiering veroordelen in de proceskosten, zowel wat betreft de eerste aanleg als het hoger beroep. De aan de zijde van Smak gevallen kosten zal het hof wat betreft de eerste aanleg begroten op € 800,— voor salaris van de gemachtigde, op € 142,— voor griffierecht en op € 76,31 voor explootkosten, en wat betreft het hoger beroep op € 4.632,— voor salaris overeenkomstig het liquidatietarief (maximum van tarief III), op € 1.769,— voor griffierecht en op € 76,31 voor explootkosten.&lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;vernietigt het vonnis van de pachtkamer van de rechtbank Alkmaar, sector kanton, locatie Hoorn, van 25 juli 2011 en doet opnieuw recht;&lt;/p&gt;&lt;p&gt;veroordeelt Wiering hoofdelijk tot betaling aan Smak van een bedrag van € 23.542,40, te vermeerderen met de wettelijke rente over een bedrag van € 21.625,— vanaf 20 januari 2011;&lt;/p&gt;&lt;p&gt;veroordeelt Wiering in de kosten van het geding in eerste aanleg en in hoger beroep, en begroot de tot op de uitspraak van dit arrest aan de zijde van Smak gevallen kosten wat betreft de eerste aanleg op € 800,— voor salaris, op € 142,— voor griffierecht en op € 76,31 voor explootkosten, en wat betreft het hoger beroep op € 4.632,— voor salaris, op  € 1.769,— voor griffierecht en op € 76,31 voor explootkosten;&lt;/p&gt;&lt;p&gt;wijst af het meer of anders gevorderde;&lt;/p&gt;&lt;h3&gt;Noot&lt;/h3&gt;&lt;p&gt;Wanneer twee partijen een overeenkomst sluiten, hebben zij allebei een zekere verantwoordelijkheid om teleurstellingen te voorkomen. Voor pachters en verpachters ligt dat niet anders.&lt;/p&gt;&lt;p&gt;Een te verpachten object mag geen gebreken vertonen. Blijkens art. 7:337 lid 1 BW is een gebrek “een staat of eigenschap van de verpachte zaak (…), waardoor de zaak aan de pachter niet het genot kan verschaffen dat een pachter bij het aangaan van de overeenkomst mag verwachten van een goed onderhouden zaak van de soort als waarop de overeenkomst betrekking heeft”. Uit deze bepaling vloeit om te beginnen voort dat op een verpachter een &lt;span class="Cursief"&gt;informatieplicht&lt;/span&gt; rust; hij zal de pachter over de eigenschappen van het pachtobject moeten informeren, zodat daarover bij die pachter juiste verwachtingen worden gewekt. Een pachter zal, indien hij bepaalde verwachtingen hééft, moeten nagaan of deze juist zijn. Met andere woorden: hij heeft een &lt;span class="Cursief"&gt;onderzoeksplicht&lt;/span&gt;. Tussen de beide plichten bestaat een relatie: naarmate de verpachter meer informatie heeft verschaft, hoeft de pachter minder te onderzoeken, omdat hij tot op zekere hoogte op mededelingen van de verpachter mag vertrouwen. Over dit thema gaan de hierboven afgedrukte arresten. Met name het tussenarrest van 29 oktober 2013 is van belang.&lt;/p&gt;&lt;p&gt;Pachter had eind 2009 een perceel grasland in gebruik gekregen voor een prijs van (omgerekend; vergelijk de overwegingen 2.2 en 3.3) € 3.150 per hectare. Op het perceel had hij tulpenbollen geplant. In maart 2010 bleek dat een deel van de bollen was beschadigd doordat er water op het perceel was blijven staan. Een door pachter ingeschakelde deskundige begrootte de schade op een bedrag van € 21.625. De visies van andere deskundigen brachten pachter tot de conclusie dat de schade was veroorzaakt doordat de in het perceel aangebrachte drainage niet goed functioneerde.&lt;/p&gt;&lt;p&gt;Vertoonde het perceel een gebrek? Welke eigenschappen had pachter van het perceel mogen verwachten? Verpachter stelde zich in dit kader op het standpunt dat hij de pachtgrond niet als bollenland aan pachter had aangeboden; het betrof immers een perceel grasland. Het Pachthof bleek daar begrijpelijkerwijs niet in te geloven; alleen al uit de hoogte van de pachtprijs moest worden afgeleid dat een gebruik als bloembollenland was overeengekomen.&lt;/p&gt;&lt;p&gt;Daarmee stond niet vast dat verpachter voor de schade aansprakelijk was. Volgens het hof is immers bij uitstek de bloembollenteler degene die de deskundigheid bezit om te kunnen beoordelen of de hem aangeboden grond voor de door hem voorgenomen teelt geschikt is. Op hem rust dus een onderzoeksplicht. In dit kader heeft het hof teruggegrepen naar al bijna 50 jaar lang bestaande rechtspraak van de Hoge Raad: de onderzoeksplicht van de ene partij gaat echter niet zover dat hij niet op mededelingen van de andere partij zou mogen afgaan, althans voor zover die mededelingen stellig, concreet en zonder voorbehoud zijn gedaan.&lt;/p&gt;&lt;p&gt;Tijdens een bezichtiging van de grond voorafgaand aan het sluiten van de pachtovereenkomst was over de drainage gesproken. Volgens verpachter mankeerde er niets aan. Op enkele plekken had hij voor de zekerheid nog wel wat extra drainage aangebracht. Dit betekende volgens het hof dat pachter ervan had mogen uitgaan dat de drainage in orde was, en dat hij – afgezien van uitzonderlijke weersomstandigheden - geen problemen met de afwatering van het perceel hoefde te verwachten. Een soortgelijke uitspraak is al terug te vinden in Pachtkamer Gerechtshof Arnhem 10 december 1996, rolnummer 95/658 P (Limmen/Kuit).&lt;/p&gt;&lt;p&gt;Gelet op de in het geding gebrachte rapportages van deskundigen achtte het hof voorshands voldoende aannemelijk dat gebreken aan de drainage tot de schade hadden geleid. Verpachter werd in verband hiermee in de gelegenheid gesteld om tegenbewijs te leveren. Bovendien kreeg hij de kans om te bewijzen dat sprake was van overmacht. Hij had daarop immers een beroep gedaan. Indien de drainage een gebrek vertoonde, zei verpachter daarvan niet op de hoogte te zijn geweest. De desbetreffende tekortkoming kon hem in dat geval niet worden toegerekend, omdat zij niet was te wijten aan zijn schuld en evenmin voor zijn rekening kwam (art. 6:75 BW). Uit het eindarrest blijkt dat het zover allemaal niet is gekomen. Verpachter heeft van het leveren van tegenbewijs respectievelijk bewijs afgezien (met het gevolg dat hij tot het betalen van het bedrag van € 21.625 met wettelijke rente werd veroordeeld).&lt;/p&gt;&lt;p&gt;Stel overigens dat verpachter had aangetoond dat van overmacht sprake was. In dat geval had dit niet tot gevolg gehad dat hij helemaal geen schadevergoeding aan pachter had hoeven voldoen. Zoals blijkt uit r.o. 3.10 van het tussenarrest van 29 oktober 2013 was de vergoedingsplicht dan echter beperkt gebleven tot het door verpachter genoten voordeel dat hij bij behoorlijke nakoming niet zou hebben gehad (art. 6:78 BW). Waarover hebben we het dan? Volgens het hof ligt het voor de hand dat verpachter een voordeel heeft genoten doordat hij een hogere pachtprijs heeft kunnen bedingen dan wanneer hij van het gebrek in de drainage op de hoogte was geweest. Hiermee wordt gesuggereerd dat het wel eens zou kunnen gaan om het verschil tussen de pachtprijs voor bloembollenland en die voor grasland. Een knoop over dit onderwerp werd niet doorgehakt, aangezien partijen zich er nog over moesten uitlaten. Uiteindelijk is dat niet gebeurd, omdat het bewijs van overmacht niet werd geleverd. Het bepalen van de omvang van het voordeel bleef daarmee een theoretisch probleem.&lt;/p&gt;&lt;p&gt;G.M.F. Snijders&lt;/p&gt;&lt;p class="JurisprudentieArtikelnummer"&gt;5775&lt;/p&gt;&lt;p class="BroodtekstSchreefloos"&gt;Pachtkamer Hof Arnhem-Leeuwarden, 19 november 2013 ,ECLI:NL:GHARL:2013:8764 en 18 maart 2014, ECLI:GHARL:2014:2186&lt;/p&gt;&lt;p class="BroodtekstSchreefloos"&gt;(Meulman – Bonte)&lt;/p&gt;&lt;p class="BroodtekstSchreefloos"&gt;(mrs. W.L. Valk, H.L. van der Beek en Th.C.M. Willemse)&lt;/p&gt;&lt;h3&gt;Vastlegging van pachtovereenkomsten.  Waardering getuigenbewijs.&lt;/h3&gt;&lt;p&gt;[Burgerlijk Wetboek, art. 3:303, 6:30, 6: 265, 7:311, 7:312, 7:325 en 7:376]&lt;/p&gt;&lt;p&gt;&lt;span class="Cursief"&gt;Bij de kwalificatie van de overeenkomst komt het aan op het door deze partijen beoogde gebruik, en niet om het feitelijke gebruik.  De bewijslast ter zake van het beoogde gebruik ligt bij de partij die zich erop beroept dat er sprake is van pacht.&lt;/span&gt;&lt;span class="Cursief"&gt;Bewijs slaagt waarmee voldoende vast staat dat bij de totstandkoming van de overeenkomst bedrijfsmatig gebruik voor de landbouw werd beoogd. Schriftelijke vastlegging van een pachtovereenkomst voor de teeltjaren 2007 en 2008 omdat de pachter geen bewijs heeft geleverd dat de overeenkomst ook betrekking heeft op de jaren daarna. &lt;/span&gt;&lt;/p&gt;&lt;p&gt;Met noot G.M.F. Snijders&lt;/p&gt;&lt;p&gt;arrest van de pachtkamer van 19 november 2013 inzake&lt;/p&gt;&lt;p&gt;Egbert Meulman,&lt;/p&gt;&lt;p&gt;wonende te Dalfsen,&lt;/p&gt;&lt;p&gt;appellant,&lt;/p&gt;&lt;p&gt;hierna: Meulman,&lt;/p&gt;&lt;p&gt;advocaat: mr. A.H. van der Wal,&lt;/p&gt;&lt;p&gt;tegen:&lt;/p&gt;&lt;p&gt;de erven G.D. Bonte, zijnde&lt;/p&gt;&lt;p&gt;1. Willem Gerard Klaassen,&lt;/p&gt;&lt;p&gt;2. Hendrikus Marinus Klaassen,&lt;/p&gt;&lt;p&gt;beiden wonende te Genemuiden,&lt;/p&gt;&lt;p&gt;geïntimeerde,&lt;/p&gt;&lt;p&gt;hierna: erven Bonte,&lt;/p&gt;&lt;p&gt;advocaat: mr. J.T.A.M. van Mierlo.&lt;/p&gt;&lt;h3&gt;1 Het geding in eerste aanleg&lt;/h3&gt;&lt;p&gt;Voor het geding in eerste aanleg verwijst het hof naar de inhoud van de vonnissen van 29 mei 2012 en 23 oktober 2012, die de pachtkamer van de rechtbank Zwolle-Lelystad, sector kanton, locatie Zwolle, tussen Meulman als eiser en de erven Bonte als gedaagden heeft gewezen.&lt;/p&gt;&lt;h3&gt;2 Het geding in hoger beroep&lt;/h3&gt;&lt;p&gt;2.1 Het verloop van de procedure blijkt uit:&lt;/p&gt;&lt;ul&gt;&lt;li class="Opsomming_Dash"&gt;de dagvaarding in hoger beroep van 15 november 2012;&lt;/li&gt;&lt;li class="Opsomming_Dash"&gt;de memorie van grieven, tevens houdende akte wijziging van eis;&lt;/li&gt;&lt;li class="Opsomming_Dash"&gt;de memorie van antwoord;&lt;/li&gt;&lt;li class="Opsomming_Dash"&gt;de akte overlegging producties van Meulman;&lt;/li&gt;&lt;li class="Opsomming_Dash"&gt;de antwoordakte van de erven Bonte.&lt;/li&gt;&lt;/ul&gt;&lt;p&gt;2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest bepaald.&lt;/p&gt;&lt;h3&gt;3 De vaststaande feiten&lt;/h3&gt;&lt;p&gt;3.1 Tussen partijen staan in hoger beroep als enerzijds gesteld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast.&lt;/p&gt;&lt;p&gt;3.2 Meulman heeft sedert 2002 een perceel grond in gebruik, in eigendom toebehorend aan wijlen G.D. Bonte (verder: Bonte), gelegen aan de Dommelerdijk te Dalfsen, groot 5.46.00 hectare, zijnde een deel van het perceel kadastraal bekend gemeente Dalfsen, sectie W, nummer 592, in totaal groot 10.81.37 ha (hierna: het perceel Dommelerdijk). In 2006 heeft Meulman tevens het resterende gedeelte, groot 5.42.00 hectare, in gebruik gekregen. Tot op heden gebruikt Meulman het gehele perceel.&lt;/p&gt;&lt;p&gt;3.3 In 2007 en 2008 heeft Meulman een perceel grond in gebruik gehad, toebehorend aan Bonte, gelegen aan de Hooigraven te Dalfsen, kadastraal bekend gemeente Dalfsen, sectie W, nummer 198, groot 5.82.36 hectare (hierna: het perceel Hooigraven). In 2009 is dit perceel door Bonte in gebruik gegeven aan een derde voor de teelt van lelies. In 2010 en 2011 is het perceel door de erven Bonte aan een (andere) derde in gebruik gegeven.&lt;/p&gt;&lt;p&gt;3.4 In 2009 heeft Meulman van Bonte een perceel grond in gebruik gehad, gelegen aan de Mennistensteeg te Dalfsen, kadastraal bekend gemeente Dalfsen sectie Q, nummer 1898, groot 1.57.65 hectare (hierna: het perceel Mennistensteeg). In 2010 heeft Meulman dit perceel opnieuw in gebruik genomen. In 2011 is het door de erven Bonte aan een derde in gebruik gegeven.&lt;/p&gt;&lt;p&gt;3.5 Meulman heeft aan Bonte de volgende bedragen betaald, met in de omschrijving “huurland” of “huurlandbouwgrond”:&lt;/p&gt;&lt;p&gt;2002: € 3.324,80&lt;/p&gt;&lt;p&gt;2003: € 3.113,—&lt;/p&gt;&lt;p&gt;2004: € 1.672.20&lt;/p&gt;&lt;p&gt;2005: € 1.672,60&lt;/p&gt;&lt;p&gt;2006: € 2.500,— en € 2.475,—&lt;/p&gt;&lt;p&gt;2007: € 8.887,50&lt;/p&gt;&lt;p&gt;2008: € 8.850,—&lt;/p&gt;&lt;p&gt;2009: € 5.879,58&lt;/p&gt;&lt;p&gt;Over 2010 en 2011 heeft Meulman wel betalingen willen doen maar die zijn door de erven Bonte niet geaccepteerd.&lt;/p&gt;&lt;p&gt;3.6 Meulman houdt rundvee (vleesstieren) en mestvarkens, en gebruikt, respectievelijk gebruikte, de hiervoor bedoelde gronden voor de winning van ruwvoer en de afzet van mest.&lt;/p&gt;&lt;p&gt;3.7 In totaal heeft Meulman sedert 2007 een oppervlakte aan beteelde grond in gebruik van circa 21 hectare, afnemend naar 18,7 hectare in 2010 en naar 16,6 hectare in 2011.&lt;/p&gt;&lt;h3&gt;4 De motivering van de beslissing in hoger beroep&lt;/h3&gt;&lt;p&gt;4.1 In dit geding heeft Meulman een verklaring voor recht gevorderd dat sprake is van pacht, alsmede schriftelijke vastlegging van pachtovereenkomsten met betrekking tot primair de percelen Dommelerdijk en Hooigraven en subsidiair de percelen Dommelerdijk en Mennistensteeg. De pachtkamer in eerste aanleg heeft de vorderingen afgewezen. In hoger beroep vordert Meulman de bedoelde verklaring voor recht en schriftelijke vastlegging alleen nog met betrekking tot de percelen Dommelerdijk en Hooigraven.&lt;/p&gt;&lt;p&gt;4.2 Wat betreft het perceel Dommelerdijk heeft de pachtkamer in eerste aanleg bij het tussenvonnis van 29 mei 2012 overwogen, kort samengevat, dat het gebruik door Meulman vaststaat, alsook dat voor het gebruik een tegenprestatie is overeengekomen. Het hof maakt deze overwegingen tot de zijne. De pachtkamer in eerste aanleg heeft bij het eindvonnis van 23 oktober 2012 niettemin ook de vorderingen met betrekking tot het perceel Dommelerdijk afgewezen, en wel op de grond dat Meulman niet heeft kunnen aantonen dat in zijn geval sprake is van bedrijfsmatige uitoefening van de landbouw. Daartegen richt zich onder meer grief 1.&lt;/p&gt;&lt;p&gt;4.3 Per 1 september 2007 is met de artikelen 7:311 e.v. Burgerlijk Wetboek een nieuwe wettelijke regeling van de pacht in werking getreden en is de Pachtwet vervallen. Op grond van artikel 68a lid 1 Overgangswet nieuw Burgerlijk Wetboek heeft het nieuwe recht te dezen onmiddellijke werking. Het hof zal derhalve nieuw recht toepassen, behoudens voor zover het de vordering tot vastlegging betreft over de periode tot 1 september 2007.&lt;/p&gt;&lt;p&gt;4.4 Verder moet voorop worden gesteld dat het bij de kwalificatie van de overeenkomst tussen wijlen Bonte en Meulman aankomt op het door deze partijen &lt;span class="Cursief"&gt;beoogde &lt;/span&gt;gebruik, en niet om het feitelijke gebruik door Meulman, hetzij bij de aanvang van het gebruik, hetzij op dit moment. Volgens artikel 7:311 Burgerlijk Wetboek gaat het er immers om waartoe partijen zich tegenover elkaar hebben verbonden. Eventueel zal het feitelijk gebruik bij de aanvang van de pacht tot de vaststelling van de partijbedoeling kunnen bijdragen, namelijk in zoverre dat feitelijk gebruik destijds voor de wederpartij kenbaar was. Maar ook dan gaat het om de vaststelling van het gebruik zoals door partijen beoogd. Ter zake van dit beoogde gebruik rust de bewijslast op de partij die zich erop beroept dat van pacht sprake is, in dit geval dus Meulman.&lt;/p&gt;&lt;p&gt;4.5 De omstandigheid dat het (huidige en/of voormalige) &lt;span class="Cursief"&gt;feitelijke &lt;/span&gt;gebruik niet als gebruik voor bedrijfsmatige landbouw kan worden gekwalificeerd, kan wel andere gevolgen hebben. Die omstandigheid zal een verpachter met name aanleiding kunnen geven om ontbinding te vorderen op de voet van artikelen 6:265 en 7:376 Burgerlijk Wetboek (vergelijk in het bijzonder het eerste lid aanhef en onder a van artikel 7:376). In dit verband is het de verpachter die de bewijslast draagt. Eventueel zal de omstandigheid dat de pachter geen agrarisch bedrijf meer heeft, ook kunnen bijdragen tot het oordeel dat hij bij een vordering tot schriftelijke vastlegging onvoldoende belang heeft in de zin van artikel 3:303 Burgerlijk Wetboek. Een ontbindingsvordering als hiervoor bedoeld is in dit geding niet aan de orde. Voor zover in de stellingen van de erven Bonte mede zou kunnen worden gelezen dat zij zich er op beroepen dat Meulman bij zijn vorderingen geen belang heeft, zal het hof daar hierna op ingaan.&lt;/p&gt;&lt;p&gt;4.6 Een aanwijzing dat Bonte en Meulman bedrijfsmatig gebruik van de gronden beoogden, is gelegen in de eigen verklaringen van Bonte aan de gemeente Dalfsen van 17 juli 2008 (productie 7 bij conclusie van repliek). Volgens deze verklaringen zijn de percelen Dommelerdijk en Hooigraven door Bonte aan Meulman verhuurd of verpacht, terwijl de vraag of de grond bedrijfsmatig wordt geëxploiteerd ten behoeve van een land- of bosbouwbedrijf, bevestigend is beantwoord. De echtheid van het stuk wordt door de erven Bonte niet betwist. Wel voeren zij aan dat het is opgesteld om te voorkomen dat over cultuurgrond OZB zou moeten worden betaald (conclusie van dupliek pagina 8). Dat zal juist zijn, maar dit betekent nog niet dat de verklaring onjuist is, óók omdat de gemeente Dalfsen er uiteraard belang bij had om het realiteitsgehalte van de verklaring te toetsen. Verder blijkt uit diverse door Meulman overgelegde producties dat hij in 2008 en in de jaren daarna meststieren, mestvarkens en aanvankelijk ook fokvarkens had en dat hij in de eerste jaren jaarlijks voor meer dan € 100.000,— vee verkocht. Gelet op een en ander ligt het zozeer voor de hand dat Bonte ervan uit is gegaan en redelijkerwijs ervan uit mocht gaan dat Meulman een agrarisch bedrijf voerde en dat de terbeschikkingstelling van de gronden dat bedrijf zou dienen, dat aan het tegengestelde standpunt van de erven Bonte als onvoldoende gemotiveerd voorbij moet worden gegaan. Hieraan doet niet af dat de door Meulman in de loop der jaren gerealiseerde netto winst zeer bescheiden is geweest, in de eerste plaats niet omdat het niet voor de hand ligt dat Bonte ten tijde van het aangaan van de overeenkomst (anders dan de omvang van de veestapel van Meulman, die immers veel gemakkelijker naar buiten blijkt) van die resultaten op de hoogte was en in de tweede plaats niet omdat in de varkenshouderij de resultaten reeds jarenlang onder druk staan.&lt;/p&gt;&lt;p&gt;4.7 Voor zover in de stellingen van de erven Bonte mede zou kunnen worden gelezen dat zij zich er op beroepen dat Meulman bij zijn vorderingen onvoldoende belang heeft, geldt dat zij onvoldoende hebben aangevoerd om tot die vergaande conclusie te komen. In dit verband is van belang dat volgens het arrest van de Hoge Raad van 17 september 1993, NJ 1994/118 terughoudendheid is geboden bij het aannemen van onvoldoende belang. Wat betreft de door Meulman voor zijn bedrijf benodigde mestplaatsingsruimte heeft Meulman bij akte van 10 juli 2012 als productie 5 een gemotiveerde berekening overgelegd, volgens welke zijn bedrijf 29.16.00 ha nodig heeft. Op die berekening zijn de erven Bonte onvoldoende ingegaan. Ten overvloede voegt het hof hieraan nog toe dat de bedoelde berekening van Meulman ook aansluit bij hetgeen in de agrarische praktijk van algemene bekendheid is.&lt;/p&gt;&lt;p&gt;4.8 Grief 1 slaagt dus.&lt;/p&gt;&lt;p&gt;4.9 Grief 2 ziet op het perceel Hooigraven. Terecht gaat de grief ervan uit dat aan schriftelijke vastlegging niet in de weg staat dat volgens de door Meulman gestelde afspraak Bonte eens per zes jaar de gronden voor de lelieteelt aan een derde ter beschikking zou stellen, waartegenover Bonte aan Meulman zoveel mogelijk vervangende grond ter beschikking zou stellen. Niets verhindert immers de geldigheid van een pachtovereenkomst met het beding dat de verpachter eens in de zes jaar de grond aan een derde in gebruik mag geven en waarbij voor dat jaar door de verpachter aan de pachter in overleg vervangende grond zal worden aangeboden. Als al sprake zou zijn van een overeenkomst voor een kortere duur dan de wettelijke – het ligt meer voor de hand om de stellingen van Meulman zo te lezen dat Bonte en hij een overeenkomst voor onbepaalde tijd hebben gesloten, zij het ook met het zojuist bedoelde beding – is onjuist het oordeel van de pachtkamer in eerste aanleg dat de vordering tot schriftelijke vastlegging afstuit op het ontbreken van goedkeuring door de grondkamer van die duur. Het voorschrift van artikel 7:325 lid 3 Burgerlijk Wetboek strekt immers ter bescherming van de pachter en raakt niet de rechtsgeldigheid van een pachtovereenkomst die voor een kortere duur dan de wettelijke is aangegaan. Iets anders is dat de grondkamer aan de overeengekomen kortere duur haar goedkeuring kan onthouden, in welk geval tussen partijen de wettelijke duur geldt.&lt;/p&gt;&lt;p&gt;4.10 Dat sprake is geweest van onderverpachting door Meulman waarbij betaling op de voet van artikel 6:30 Burgerlijk Wetboek rechtstreeks aan Bonte plaatsvond, zoals Meulman bij memorie van grieven onder 33 en 34 suggereert, acht het hof onvoldoende begrijpelijk toegelicht. Klaarblijkelijk kwam de (hogere) opbrengst van de verpachting voor de lelieteelt aan Bonte toe. Bij die stand van zaken ligt het niet voor de hand om Meulman in plaats van Bonte als verpachter aan te merken. Meulman heeft ook niet aangevoerd dat de desbetreffende lelieteler door hem werd benaderd in plaats van door Bonte.&lt;/p&gt;&lt;p&gt;4.11 Vaststaat dat Meulman het perceel Hooigraven in 2007 en 2008 heeft gebruikt. De hoogte van de overeengekomen tegenprestatie ad € 650,— per hectare (inleidende dagvaarding onder 2) is door de erven Bonte niet (voldoende) gemotiveerd betwist. In ieder geval voeren zij niet aan dat de overeengekomen tegenprestatie hoger is geweest. Wel is door hen voldoende gemotiveerd betwist dat het overeengekomen gebruik ook betrekking had op de jaren na 2008, waarbij zij er onder meer op wijzen dat Meulman in 2009 en volgende jaren van het perceel Hooigraven niet het feitelijk gebruik heeft gehad. Tegenover deze betwisting zal Meulman worden toegelaten tot het bewijs van de inhoud van de door hem met wijlen Bonte gemaakte afspraken.&lt;/p&gt;&lt;p&gt;4.12 De grieven 3 tot en met 7 betreffen de overwegingen van de pachtkamer in eerste aanleg met betrekking tot de vraag of Meulman thans nog een agrarisch bedrijf heeft. Gelet op hetgeen hiervoor is overwogen, behoeven die grieven geen afzonderlijke bespreking.&lt;/p&gt;&lt;p&gt;4.13 De slotsom is dat na bewijslevering als bedoeld onder 4.10 nader zal worden beslist. Iedere verdere beslissing zal worden aangehouden.&lt;/p&gt;&lt;h3&gt;5 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;laat Meulman toe tot het bewijs dat hij met Bonte het gebruik met betrekking tot het perceel Hooigraven is overeengekomen voor mede de jaren na 2008;&lt;/p&gt;&lt;p&gt;bepaalt dat, indien Meulman dat bewijs door middel van getuigen wenst te leveren, het verhoor van deze getuigen zal geschieden ten overstaan van het hierbij tot raadsheer-commissaris benoemde lid van het hof mr. W.L. Valk en het deskundige lid mr. ing. H.J. Vinke, die daartoe zitting zullen houden in het paleis van justitie aan de Walburgstraat 2-4 te Arnhem en wel op een nader door de raadsheer-commissaris vast te stellen dag en tijdstip;&lt;/p&gt;&lt;p&gt;bepaalt dat Meulman in persoon en de erven Bonte hetzij in persoon hetzij vertegenwoordigd door iemand die van de zaak op de hoogte en tot het beantwoorden van vragen in staat is, bij het getuigenverhoor aanwezig dienen te zijn opdat hen naar aanleiding van de getuigenverklaringen vragen kunnen worden gesteld;&lt;/p&gt;&lt;p&gt;bepaalt dat Meulman het aantal voor te brengen getuigen alsmede de verhinderdagen van beide partijen, van hun advocaten en van de getuigen zal opgeven op de roldatum 3 december 2013, waarna dag en uur van het verhoor (ook indien voormelde opgave van een of meer van partijen ontbreekt) door de raadsheer-commissaris zullen worden vastgesteld;&lt;/p&gt;&lt;p&gt;bepaalt dat Meulman overeenkomstig artikel 170 van het Wetboek van Burgerlijke Rechtsvordering de namen en woonplaatsen van de getuigen tenminste een week voor het verhoor aan de wederpartij en de griffier van het hof dient op te geven;&lt;/p&gt;&lt;p&gt;houdt iedere verdere beslissing aan.&lt;/p&gt;&lt;p&gt;Arrest van de Pachtkamer van 18 maart 2104&lt;/p&gt;&lt;h3&gt;1 Het verloop van het geding&lt;/h3&gt;&lt;p&gt;1.1 Voor het verloop van het geding tot aan het arrest van 19 november 2013 (hierna: het tussenarrest), verwijst het hof naar dat arrest.&lt;/p&gt;&lt;p&gt;1.2 Het vervolg van de procedure blijkt uit:&lt;/p&gt;&lt;ul&gt;&lt;li class="Opsomming_Dash"&gt;het proces-verbaal van het getuigenverhoor aan de zijde van Meulman;&lt;/li&gt;&lt;li class="Opsomming_Dash"&gt;het proces-verbaal van het getuigenverhoor aan de zijde van de erven Bonte.&lt;/li&gt;&lt;/ul&gt;&lt;p&gt;1.3 Bij gelegenheid van het laatste getuigenverhoor hebben partijen arrest gevraagd op de processtukken zoals eerder door hen overgelegd, waaraan toe te voegen de processen-verbaal van de getuigenverhoren. Het hof heeft arrest bepaald.&lt;/p&gt;&lt;h3&gt;2 Voortgezette motivering van de beslissing in hoger beroep&lt;/h3&gt;&lt;p&gt;2.1 Bij het tussenarrest heeft het hof Meulman toegelaten tot het bewijs dat hij met wijlen Bonte het gebruik met betrekking tot het perceel Hooigraven is overeengekomen voor mede de jaren na 2008. Meulman heeft zichzelf als getuige doen horen, alsmede zijn vader D.J.&lt;/p&gt;&lt;p&gt;Meulman. In het tegengetuigenverhoor hebben de erven Bonte doen horen T.L. Kok, destijds belastingadviseur van Bonte.&lt;/p&gt;&lt;p&gt;2.2 De verklaringen van Meulman en van zijn vader houden in, kort gezegd, dat Meulman met Bonte is overeengekomen dat Meulman het perceel Hooigraven zou gebruiken met uitzondering van bloembollenteelt door een derde eens in de zes jaar. Aan de overtuigingskracht van deze verklaringen doet (enigermate) afbreuk dat, zoals Meulman als getuige heeft erkend, de grond in 2009 bij een derde in gebruik is geweest voor maisteelt. Volgens Meulman had Bonte hem vooraf aangekondigd dat er lelies zouden worden geteeld; Meulman weet niet waarom het feitelijk anders is gegaan dan tussen hem en Bonte besproken. Aldus sluit het feitelijke gebruik niet aan bij hetgeen volgens de verklaringen van de beide getuigen zou zijn overeengekomen. Uiteraard sluit dat niet uit dat de getuigen over die afspraken naar waarheid kunnen hebben verklaard, maar hoe dan ook valt niet vol te houden dat het aanvullende bewijs (naast de partijgetuigenverklaring van Meulman) zodanig sterk is en zodanige essentiële punten betreft, dat het die verklaring voldoende geloofwaardig maakt. Het hof verwijst in dit verband naar het tweede lid van artikel 164 Wetboek van Burgerlijke Rechtsvordering en het arrest van de Hoge Raad van 31 maart 1995, NJ 1997/592.&lt;/p&gt;&lt;p&gt;2.3 Ook in de getuigenverklaring van Kok ligt geen aanvullend bewijs ten voordele van Meulman besloten. Kok heeft bevestigd dat Bonte eens in de (5 à) 6 jaar zijn gronden voor de lelieteelt ‘verhuurde’, maar heeft ook verklaard dat hij Bonte had gewaarschuwd ervoor te zorgen dat het gebruik door een partij zoals Meulman niet ‘iets vasts’ werd. Dat past niet bij wat Meulman en zijn vader hebben verklaard, als zou Bonte zich op langdurig gebruik door Meulman hebben vastgelegd.&lt;/p&gt;&lt;p&gt;2.4 Uit hetgeen bij gelegenheid van het tussenarrest is overwogen, volgt dat vastlegging dient te volgen van een pachtovereenkomst voor onbepaalde duur met betrekking tot het perceel Dommelerdijk ter grootte van 10.81.37 ha, wat betreft een gedeelte van 5.46.00 ha vanaf voorjaar 2002 en wat betreft de rest van het perceel vanaf voorjaar 2006. De pachtprijs bedroeg volgens de onbetwiste stellingen van Meulman (inleidende dagvaarding onder 2) € 450,— per hectare. Wat betreft het perceel Hooigraven kan, gelet op hetgeen hiervoor is overwogen, slechts vastlegging volgen van een inmiddels feitelijk beëindigde pachtovereenkomst gedurende twee jaar, beginnende voorjaar 2007, met als pachtprijs € 650,— per hectare (tussenarrest onder 4.11). Het meer of anders gevorderde zal worden afgewezen.&lt;/p&gt;&lt;p&gt;2.5 In de omstandigheid dat behalve de erven Bonte ook Meulman deels in het ongelijk is gesteld, ziet het hof aanleiding om de erven Bonte te veroordelen in de aan de zijde van Meulman gevallen kosten tot aan het tussenarrest, met compensatie van de proceskosten voor het overige. De bedoelde kosten tot aan het tussenarrest stelt het hof wat betreft de eerste aanleg op € 90,81 voor explootkosten en € 71,— voor griffierecht en € 750,— voor salaris van de gemachtigde (2,5 punt à € 300,—) en wat betreft het hoger beroep op € 92,17 voor explootkosten en € 291,— voor griffierecht en € 1.341,— voor salaris van de advocaat (1,5 punt tarief II à € 894,—).&lt;/p&gt;&lt;h3&gt;3 De beslissing&lt;/h3&gt;&lt;p&gt;Het hof, recht doende in hoger beroep:&lt;/p&gt;&lt;p&gt;legt vast een pachtovereenkomst tussen wijlen G.D. Bonte als verpachter en Meulman als pachter met betrekking tot het perceel kadastraal bekend gemeente Dalfsen, sectie W, nummer 592, in totaal groot 10.81.37 ha, wat betreft een gedeelte groot 5.46.00 ha vanaf voorjaar 2002 en wat betreft de rest van het perceel vanaf voorjaar 2006, voor onbepaalde duur en tegen een pachtprijs van € 450,— per hectare;&lt;/p&gt;&lt;p&gt;legt vast een inmiddels feitelijk beëindigde pachtovereenkomst tussen wijlen G.D. Bonte als verpachter en Meulman als pachter met betrekking tot het perceel kadastraal bekend gemeente Dalfsen, sectie W, nummer 198, groot 5.82.36 ha, voor de duur van de teeltjaren 2007 en 2008 en tegen een pachtprijs van € 650,— per hectare;&lt;/p&gt;&lt;p&gt;veroordeelt de erven Bonte in de aan de zijde van Meulman gevallen kosten tot aan het tussenarrest, en begroot die wat betreft de eerste aanleg op € 90,81 voor explootkosten en € 71,— voor griffierecht en € 750,— voor salaris van de gemachtigde en wat betreft het hoger beroep op € 92,17 voor explootkosten en € 291,— voor griffierecht en € 1.341,— voor salaris van de advocaat, en compenseert de proceskosten voor het overige;&lt;/p&gt;&lt;p&gt;verklaart dit arrest wat betreft voormelde veroordeling uitvoerbaar bij voorraad;&lt;/p&gt;&lt;p&gt;wijst af het meer of anders gevorderde;&lt;/p&gt;&lt;p&gt;draagt aan de griffier op om overeenkomstig het vijfde lid van artikel 1019t Wetboek van Burgerlijke Rechtsvordering aan de grondkamer drie gewaarmerkte afschriften van dit arrest te zenden.&lt;/p&gt;&lt;h3&gt;Noot&lt;/h3&gt;&lt;p&gt;In deze arresten staat de vraag centraal wie er wat moet bewijzen. Uitgangspunt daarbij is dat de partij die een bepaalde stelling poneert, de juistheid van deze stelling dient aan te tonen (althans indien de wederpartij de stelling voldoende gemotiveerd heeft betwist; zie art. 150 lid 1 Rv). In het hoger beroep verschilden partijen nog van mening over het gebruik van twee percelen, namelijk het perceel Dommelerdijk en het perceel Hooigraven. Was ter zake van deze percelen een pachtovereenkomst tot stand gekomen, waarvan de schriftelijke vastlegging diende plaats te vinden?&lt;/p&gt;&lt;p&gt;Wat betreft het perceel Dommelerdijk had in eerste aanleg ter discussie gestaan of Meulman het bedrijfsmatig ter uitoefening van de landbouw gebruikte. Het hof stelde voorop dat het bij de kwalificatie van een overeenkomst aankomt op het door de betrokken partijen &lt;span class="Cursief"&gt;beoogde&lt;/span&gt; gebruik, en niet om het gebruik dat feitelijk van het desbetreffende object is gemaakt. De bewijslast ter zake van het beoogde gebruik rust op de schouders van de partij die zich erop beroept dat sprake is van pacht. Met andere woorden: het was aan Meulman om aan te tonen dat beide partijen bij de totstandkoming van de overeenkomst de bedoeling hadden dat het perceel Dommelerdijk bedrijfsmatig voor de landbouw gebruikt zou gaan worden. Zie rechtsoverweging 4.4 van het tussenarrest. Blijkens rechtsoverweging 4.6 was het hof van oordeel dat voldoende vaststond dat een dergelijk gebruik was beoogd, zodat inderdaad van een pachtovereenkomst sprake was. In verband hiermee werd in het eindarrest tot de schriftelijke vastlegging van deze pachtovereenkomst beslist.&lt;/p&gt;&lt;p&gt;De omstandigheid dat het &lt;span class="Cursief"&gt;feitelijke &lt;/span&gt;gebruik niet als bedrijfsmatige landbouw kan worden gekwalificeerd, kan – zie rechtsoverweging 4.5 van het tussenarrest – bijvoorbeeld reden zijn om ontbinding van een pachtovereenkomst te vorderen (art. 7:376 BW). Maar een dergelijke vordering was in deze zaak niet aan de orde. Indien de verpachter zich op het standpunt stelt dat van een bedrijfsmatig agrarisch gebruik feitelijk geen sprake (meer) is, rust de bewijslast van de juistheid van die stelling op zijn schouders. Uit dezelfde overweging blijkt dat de omstandigheid dat een pachter geen agrarisch bedrijf meer heeft, kan bijdragen aan het oordeel dat hij onvoldoende belang heeft bij een vordering tot schriftelijke vastlegging (art. 3:303 BW).&lt;/p&gt;&lt;p&gt;Wat betreft het perceel Hooigraven overwoog het hof in rechtsoverweging 4.9 van het tussenarrest, dat aan schriftelijke vastlegging van een pachtovereenkomst niet in de weg staat dat partijen zijn overeengekomen dat de verpachter het betrokken perceel eens per zes jaren aan een derde ter beschikking stelt, waartegenover de pachter vervangende grond in gebruik wordt gegeven. Evenmin staat er aan in de weg dat een overeenkomst voor een kortere dan de wettelijke duur zou zijn gesloten en die kortere duur niet door de grondkamer is goedgekeurd. Een dergelijke overeenkomst kan – uiteraard – wel degelijk schriftelijk worden vastgelegd. Vervolgens is het aan de grondkamer om te toetsen of de overeengekomen kortere duur door bijzondere omstandigheden wordt gerechtvaardigd (art. 7:325 lid 4 BW).&lt;/p&gt;&lt;p&gt;Meulman had het perceel in de jaren 2007 en 2008 gebruikt. Hij beweerde dat het overeengekomen gebruik ook betrekking had op de jaren nadien. De bewijslast ter zake van de juistheid van die stelling lag bij hem. In het eindarrest werd beslist dat Meulman het vereiste bewijs niet had geleverd. Als gevolg hiervan kon slechts sprake zijn van de schriftelijke vastlegging van een pachtovereenkomst voor de duur van de teeltjaren 2007 en 2008.&lt;/p&gt;&lt;p&gt;G.M.F. Snijders&lt;/p&gt;&lt;p class="Kaderkop"&gt;﻿Ruimtelijke ordening﻿&lt;/p&gt;&lt;p class="JurisprudentieArtikelnummer"&gt;5776&lt;/p&gt;&lt;p class="BroodtekstSchreefloos"&gt;Rechtbank Oost-Brabant, 25 juni 2014, ECLI:NL:RBOBR:2014:3395&lt;/p&gt;&lt;p class="BroodtekstSchreefloos"&gt;(Geurhinder Asten)&lt;/p&gt;&lt;p class="BroodtekstSchreefloos"&gt;(mrs. M.J.H.M Verhoeven, D.J. de Lange en C.N. van der Sluis,)&lt;/p&gt;&lt;h3&gt;Geurhinder. V-stacksmodel.&lt;/h3&gt;&lt;p&gt;[Wet geurhinder en veehouderij, art.10, Wet Milieubeheer, art. 8.4, Wet algemene bepalingen omgevingsrecht]&lt;/p&gt;&lt;p&gt;&lt;span class="Cursief"&gt;Eiser stelt dat de pluimveehouderij handelt in strijd met haar omgevingsvergunning en met de Wet geurhinder en veehouderij (Wgv). De Wgv richt zich tot het bevoegd gezag en biedt geen rechtstreekse grondslag voor handhavend optreden. Uitsluitend van belang is of de pluimveehouderij handelt in strijd met haar omgevingsvergunning. Een aanvullende geurmeting is niet noodzakelijk. Als het Vstacksmodel op basis waarvan de vergunning is verleend al onjuistheden bevat en als hierdoor een onjuiste omgevingsvergunning zou zijn verleend, dan nog kan het handhavingsverzoek niet leiden tot een wijziging van de geldende, onherroepelijke, omgevingsvergunning.&lt;/span&gt;&lt;/p&gt;&lt;p&gt;&lt;span class="Cursief"&gt;Verweerder heeft voorafgaand aan het bestreden besluit onvoldoende gecontroleerd of de pluimveehouderij voldoet aan de vergunningvoorschriften. Het bestreden besluit wordt daarom vernietigd. De rechtbank laat de rechtsgevolgen in stand omdat verweerder op basis van 8 alsnog uitgevoerde controles voldoende inzichtelijk heeft gemaakt op welke wijze de inrichting in werking is en verweerder op basis van deze controles geen aanleiding heeft hoeven zien om handhavend op te treden.&lt;/span&gt;&lt;/p&gt;&lt;p&gt;Met noot F.H. Damen&lt;/p&gt;&lt;p&gt;in de zaak tussen&lt;/p&gt;&lt;p&gt;[eiser], te [woonplaats], eiser&lt;/p&gt;&lt;p&gt;(gemachtigde: ir. A.K.M. van Hoof),&lt;/p&gt;&lt;p&gt;En&lt;/p&gt;&lt;p&gt;het college van burgemeester en wethouders van de gemeente Asten, verweerder&lt;/p&gt;&lt;p&gt;(gemachtigde: F.W. Hilverda en T.J. Jeukens).&lt;/p&gt;&lt;p&gt;Aan het geding heeft als partij deelgenomen: [vergunninghoudster], vergunninghoudster (gemachtigde mr. T. van den Berk).&lt;/p&gt;&lt;h3&gt;Procesverloop&lt;/h3&gt;&lt;p&gt;Bij besluit van 25 april 2013 (het primaire besluit) heeft verweerder het verzoek van eiser om handhavend op te treden tegen het pluimveebedrijf van vergunninghoudster afgewezen.&lt;/p&gt;&lt;p&gt;Bij besluit van 10 oktober 2013 (het bestreden besluit) heeft verweerder het bezwaar van eiser - in afwijking van het advies van de commissie van advies voor de bezwaarschriften - ongegrond verklaard.&lt;/p&gt;&lt;p&gt;Eiser heeft tegen het bestreden besluit beroep ingesteld.&lt;/p&gt;&lt;p&gt;Verweerder heeft een verweerschrift ingediend.&lt;/p&gt;&lt;p&gt;Op 20 februari 2014 heeft een inlichtingencomparitie plaatsgevonden waar partijen zijn verschenen. Hiervan is proces-verbaal opgemaakt.&lt;/p&gt;&lt;p&gt;Het onderzoek ter zitting heeft plaatsgevonden op 20 mei 2014. Eiser is verschenen, bijgestaan door zijn gemachtigde. Verweerder heeft zich laten vertegenwoordigen door zijn gemachtigde. Namens derde-partij is verschenen [persoon 1], bijgestaan door mr. F.K. van den Akker als waarnemer voor zijn gemachtigde.&lt;/p&gt;&lt;h3&gt;Overwegingen&lt;/h3&gt;&lt;p&gt;1.1 De rechtbank neemt de volgende, door partijen niet betwiste, feiten als vaststaand aan.&lt;/p&gt;&lt;p&gt;Vergunninghoudster exploiteert een pluimveehouderij aan de [adres 1], in het buitengebied van Heusden, gemeente Asten. Voor de pluimveehouderij is op 22 juli 2011 een revisievergunning verleend op grond van artikel 8.4 van de Wet milieubeheer (oud) in verband met uitbreiding van het aantal dieren (met 59.990 vleeskuikens) en een omschakeling van stalsystemen. In 3 stallen worden in totaal 159.990 vleeskuikens gehuisvest. Voor wijziging van het stalsysteem in stal 1 is op 19 november 2012 een omgevingsvergunning voor milieuneutraal veranderen aangevraagd. Dit heeft geresulteerd in een omgevingsvergunning van rechtswege van 14 maart 2013. Deze is onherroepelijk.&lt;/p&gt;&lt;p&gt;1.2 Eiser woont en werkt aan [adres 2], aan de andere kant van de A67 op ongeveer 413 meter afstand van de pluimveehouderij. Eiser heeft een aantal klachten ingediend vanwege geuroverlast van dit bedrijf en heeft uiteindelijk een verzoek ingediend bij verweerder om handhavend op te treden. Verweerder heeft naar aanleiding van een zienswijze op het voornemen om het verzoek af te wijzen een controle laten uitvoeren door de SRE milieudienst op 7 februari 2013 op het bedrijf en een overtreding vastgesteld (de circulatieventilatoren in stal 1 waren in afwijking van de beschrijving van het desbetreffende stalsysteem opgehangen). Deze overtreding is echter beëindigd voorafgaand aan het primaire besluit.&lt;/p&gt;&lt;p&gt;1.3 De gemeentelijke bezwaarschriftencommissie heeft geadviseerd bij controles duidelijk aan te geven of aan alle voorschriften wordt voldaan en heeft geadviseerd een geurmetingsonderzoek te laten uitvoeren teneinde vast te stellen of de geurbelasting onder de toegelaten norm blijft.&lt;/p&gt;&lt;p&gt;1.4 Tijdens de inlichtingencomparitie hebben partijen afgesproken dat verweerder de inrichting een aantal malen zal controleren en hiervan een verslag zal doen toekomen aan de rechtbank. Verweerder heeft in totaal 8 controles uitgevoerd. Hierbij is de werking van de drie stallen gecontroleerd aan de hand van de beschrijving (leaflet) van het desbetreffende stalsysteem en is de naleving van de voorschriften van de omgevingsvergunning gecontroleerd.&lt;/p&gt;&lt;p&gt;2. Verweerder heeft in het bestreden besluit in afwijking van het advies van de gemeentelijke bezwaarschriftencommissie het primaire besluit ongewijzigd in stand gelaten.&lt;/p&gt;&lt;p&gt;3.1 Verweerder stelt zich in het verweerschrift op het standpunt dat eiser geen belanghebbende is gelet op de afstand tussen zijn woning en het pluimveebedrijf en de ligging ten opzichte van de contour. De geurbelasting van het bedrijf op eisers woning bedraagt 3,7 Ou/m3 terwijl deze 14 Ou/m3 mag bedragen.&lt;/p&gt;&lt;p&gt;3.2 Ingevolge artikel 1:2, eerste lid van de Algemene wet bestuursrecht (Awb) wordt onder belanghebbende verstaan: degene wiens belang rechtstreeks bij een besluit is betrokken. Voor de vraag of iemand een rechtstreeks betrokken belang heeft, is bepalend in hoeverre aannemelijk is dat hij milieugevolgen van de inrichting kan ondervinden. Hiervoor is niet doorslaggevend dat hij binnen of buiten een wettelijke hindercontour woont (zie de uitspraak van de Afdeling bestuursrechtspraak van de Raad van State (verder: ABRS) van 27 december 2006, ECLI:NL:RVS:2006:AZ5206).&lt;/p&gt;&lt;p&gt;3.3 Naar het oordeel van de rechtbank is voldoende aannemelijk dat eiser milieugevolgen van de inrichting kan ondervinden. Eiser heeft gesteld in meer of mindere mate een pluimveegeur te ruiken. Uit het door verweerder overgelegde rapport waarin alle klachten zijn geregistreerd alsmede de verslagen van alle controles blijkt dat incidenteel nabij eisers woning een pluimveegeur kan worden waargenomen. Naar het oordeel van de rechtbank is eiser daarom als belanghebbende aan te merken.&lt;/p&gt;&lt;p&gt;4.1 Vergunninghoudster heeft gesteld dat het beroepschrift van eiser buiten beschouwing moet worden gelaten vanwege het relativiteitsvereiste in artikel 8:69a van de Awb.&lt;/p&gt;&lt;p&gt;4.2 Ingevolge artikel 8:69a van de Awb vernietigt de bestuursrechter een besluit niet op de grond dat het in strijd is met een geschreven of ongeschreven rechtsregel of een algemeen rechtsbeginsel, indien deze regel of dit beginsel kennelijk niet strekt tot bescherming van de belangen van degene die zich daarop beroept.&lt;/p&gt;&lt;p&gt;4.3 In de uitspraak van 11 september 2013 (ECLI:NL:RVS:2013:1146) heeft de ABRS overwogen dat met artikel 8:69a van de Awb de wetgever de eis heeft willen stellen dat er een verband moet bestaan tussen een beroepsgrond en de daadwerkelijke (of: achterliggende) reden om een besluit in rechte aan te vechten en dat de bestuursrechter een besluit niet moet vernietigen wegens schending van een rechtsregel die niet strekt tot bescherming van een belang waarin de eisende partij feitelijk dreigt te worden geschaad.&lt;/p&gt;&lt;p&gt;4.4 Eiser beroept zich op de voorschriften in de geldende omgevingsvergunning en de Wet geurhinder en veehouder (Wgv). De mate van de geboden bescherming in deze rechtsregels kan zowel afhankelijk zijn van de planologische status als het feitelijk gebruik van de woning van eiser. Dit is echter geen aanleiding voor het oordeel dat deze rechtsregels kennelijk niet strekken tot bescherming van zijn belangen omdat beide rechtsregels wel bescherming bieden aan eigenaren van bedrijfswoningen.&lt;/p&gt;&lt;p&gt;5.1 Eiser heeft gesteld dat wordt gehandeld in strijd met de Wgv en de geldende omgevingsvergunning. Hij is van mening dat op basis van de controles van verweerder niet kan worden vastgesteld dat sprake is van een overtreding van beide rechtsregels. Hiervoor is een geurmeting noodzakelijk. Naar aanleiding van de inlichtingencomparitie heeft eiser een aantal vergunningsvoorschriften genoemd waarop zou kunnen worden gecontroleerd. Voorafgaand aan de behandeling ter zitting heeft verweerder een brief van gedeputeerde staten van Noord-Brabant (GS) van 22 april 2014 overgelegd. In deze brief uiten GS ernstige twijfel over de betrouwbaarheid van het rekenmodel VStacks waarop de systematiek van de Wgv is gebaseerd.&lt;/p&gt;&lt;p&gt;5.2 Verweerder heeft aangegeven dat alle controles wel voldoende zorgvuldig zijn uitgevoerd. Bij een controle door SRE milieudienst is gecontroleerd of alle maatregelen en voorzieningen zijn getroffen. Verweerder ziet geen reden in ieder controleverslag ieder voorschrift afzonderlijk te noemen. Verweerder is van mening dat er geen aanleiding is om een geurmeting uit te voeren. Op basis van de Regeling geurhinder en veehouderij (Regeling) wordt de geurhinder van een veehouderij berekend met inachtneming van het Vstacksmodel. Dat is hier ook gebeurd. De omgevingsvergunning is onherroepelijk. Dit is ook het enige toetsingskader omdat niet rechtstreeks aan de Wgv kan worden getoetst.&lt;/p&gt;&lt;p&gt;5.3 Op verzoek van de rechtbank heeft verweerder een overzicht gegeven van alle controles voorafgaand aan het bestreden besluit. Controleurs van verweerder hebben vanaf&lt;/p&gt;&lt;p&gt;4 augustus 2011 tot 12 juni 2013 circa 10 keer een bezoek gebracht aan de bedrijfslocatie. Bij een uitvoerige controle van SRE milieudienst op 7 februari 2013 is geconstateerd dat een stalsysteem niet voldeed. Hierop is vergunninghoudster aangeschreven en deze heeft de overtreding ongedaan gemaakt.&lt;/p&gt;&lt;p&gt;5.4 De Wgv vormt het exclusieve toetsingskader dat verweerder in acht dient te nemen bij vergunningverlening voor veehouderijen. De Wgv richt zich daarmee tot het bevoegd gezag en niet rechtstreeks tot een vergunninghouder dan wel drijver van een inrichting. Uit de redactie van de Wgv volgt niet dat een inrichting in overtreding is van enig wettelijk voorschrift als deze inrichting in werking is in strijd met de in of op basis van de Wgv gestelde grenswaarden. De rechtbank is van oordeel dat de Wgv geen rechtstreekse grondslag biedt voor handhavend optreden jegens vergunninghoudster. Daarom is in deze procedure uitsluitend van belang of vergunninghoudster handelt in strijd met haar omgevingsvergunning. In deze omgevingsvergunning is bepaald hoeveel dieren in de voorgeschreven stalsystemen mogen worden gehouden. De voorschriften van de omgevingsvergunning bevatten echter geen immissienormen. Wel maakt de bijgevoegde VStacksberekening deel uit van de omgevingsvergunning. Hierin is aangegeven welke immissie de inrichting veroorzaakt op de, in de berekening genoemde, objecten in een worst-case scenario (op een warme zomerdag).&lt;/p&gt;&lt;p&gt;5.5 De rechtbank stelt voorop dat de omgevingsvergunning onherroepelijk is. Van de rechtmatigheid van deze vergunning dient daarom te worden uitgegaan. Dit heeft tot gevolg dat er ook van moet worden uitgegaan dat, als de inrichting in werking is conform de aanvraag en de voorschriften van de omgevingsvergunning, door de inrichting in een worst case scenario niet meer geurhinder wordt veroorzaakt dan is berekend in de VStacksberekening en dat deze geurhinder aanvaardbaar is, gelet op de Wgv. Daarom is de rechtbank van oordeel dat verweerder bij het nemen van een besluit op een handhavingsverzoek kan volstaan met een controle of de inrichting in werking is overeenkomstig de aanvraag en de voorschriften van de omgevingsvergunning. Een aanvullende geurmeting is niet noodzakelijk. De rechtbank neemt hierbij in aanmerking dat artikel 2, eerste lid, van de Regeling het gebruik van het Vstacksmodel wettelijk voorschrijft, hetgeen onder meer blijkt uit de Nota van Toelichting op de wijziging van de Regeling (Stcrt 2010, 9998). De Regeling staat de beoordeling van de geurhinder van een veehouderij op andere wijze, bijvoorbeeld door middel van metingen of door berekeningen, in de weg. Bovendien is een geurmeting slechts een momentopname. De brief van GS aan de staatsecretaris leidt evenmin tot een ander oordeel. Als het Vstacksmodel al onjuistheden bevat en als hierdoor in dit geval een onjuiste omgevingsvergunning zou zijn verleend, iets wat eiser niet heeft gesteld en waarvoor de gedingstukken noch het verhandelde ter zitting aanwijzingen bevatten, dan nog kan eisers verzoek om handhaving niet leiden tot een wijziging van de geldende omgevingsvergunning. Paragraaf 2.6 van de Wet algemene bepalingen omgevingsrecht (Wabo) biedt hiervoor andere wegen. In hoeverre deze wegen leiden naar het door eiser voorgestane doel, valt buiten de omvang van deze procedure nu eiser geen verzoek tot wijziging van de omgevingsvergunning heeft ingediend maar een handhavingsverzoek. Verweerder heeft daarom voldoende gemotiveerd waarom hij is afgeweken van het advies van de gemeentelijke bezwaarschriftencommissie op dit punt. De beroepsgrond van eiser, voor zover die is gericht op het laten verrichten van een geurmeting, faalt.&lt;/p&gt;&lt;p&gt;5.6 De rechtbank is verder van oordeel dat verweerder het bestreden besluit onvoldoende zorgvuldig heeft voorbereid. Slechts in de milieucontrole door SRE milieudienst is gecontroleerd of de inrichting in werking was conform de destijds geldende vergunning en is een overtreding vastgesteld. De omgevingsvergunning voor een milieu neutrale wijziging is echter daarna verleend. Deze vergunning biedt het normkader op basis waarvan verweerder eisers bezwaarschrift had moeten beoordelen. Verweerder had daarom niet met een verwijzing naar de milieucontrole van SRE milieudienst kunnen volstaan. Uit de door verweerder overgelegde overige controleverslagen voorafgaand aan het bestreden besluit kan niet worden afgeleid of de inrichting zowel binnen als buiten de stallen is gecontroleerd en op welke voorschriften is gecontroleerd. Deze controleverslagen zijn daarom onvoldoende inzichtelijk en kunnen niet dienen ter motivering van het bestreden besluit. Dit bestreden besluit is daarom onvoldoende gemotiveerd. Deze beroepsgrond slaagt.&lt;/p&gt;&lt;p&gt;6. Het bestreden besluit komt daarom voor vernietiging in aanmerking. De rechtbank ziet aanleiding te onderzoeken of de rechtsgevolgen in stand kunnen blijven.&lt;/p&gt;&lt;p&gt;7.1 Eiser heeft naar aanleiding van de controles die na de inlichtingcomparitie zijn uitgevoerd opgemerkt dat in de controle op 22 april 2014 een afwijking van de leaflet van stalsysteem 1 is geconstateerd, namelijk dat de ventilatorcapaciteit in de warmteheaters als geen gebruik wordt gemaakt van de heaters tot 0% is terug geregeld in plaats van 50%. Ook blijkt volgens eiser niet dat de maximale capaciteit van de circulatieventilatoren groeit tot 100%. Verder vindt eiser het kwalijk dat verweerder ogenschijnlijk niets doet met de vele informatie uit de controles en de registraties. Hij heeft ook in de periode voorafgaand aan de behandeling ter zitting geurhinder ervaren.&lt;/p&gt;&lt;p&gt;7.2 Tijdens de eerste controle is door verweerder vastgesteld dat vergunninghoudster niet alle informatie heeft gebundeld in strijd met voorschrift 1.2.1 bij de omgevingsvergunning. Verder werden de begin- en eindtijden van het laden en lossen van dieren niet geheel geregistreerd in strijd met voorschrift 6.1.9. In de daarop volgende controles is vastgesteld dat vergunninghoudster wel aan deze registratieverplichting en logboekverplichting heeft voldaan. Volgens verweerder is de leaflet van stal 1 aangepast en mag de ventilatorcapaciteit in de warmteheaters wel worden terug geregeld tot 0% als er niet wordt verwarmd omdat de ventilatoren in de heaters dan geen functie hebben. Verweerder heeft ter zitting aangegeven dit mee te nemen in kader van de actualisatieverplichting op basis van artikel 2.20, eerste lid, van de Wabo. Verweerder heeft op basis van de registraties bezien of er een verband kan worden gelegd met de geuroverlast bij eiser. Er is een sporadisch verband met de ouderdom van de dieren, de laad- en losactiviteiten en de weersomstandigheden.&lt;/p&gt;&lt;p&gt;7.3 Vergunninghoudster heeft aangegeven dat zij in het logboek ook bijhoudt wanneer ladingen zullen plaatsvinden.&lt;/p&gt;&lt;p&gt;7.4 De rechtbank is van oordeel dat op basis van de 8 controles verweerder voldoende inzichtelijk heeft gemaakt op welke wijze de inrichting in werking is. Weliswaar heeft vergunninghoudster voorschrift 1.2.1 overtreden, maar vergunninghoudster heeft inmiddels aan de registratieverplichtingen voldaan. Dat vergunninghoudster onverplicht op voorhand bijhoudt wanneer ladingen zullen plaatsvinden, leidt niet tot een ander oordeel, zolang maar tevens wordt bijgehouden wanneer ladingen hebben plaatsgevonden. Wel is stal 1 in werking in afwijking van de leaflet, zoals deze luidde ten tijde van vergunningverlening, doordat de ventilatorcapaciteit van de heaters niet naar 50% maar naar 0% wordt terug geregeld. Dit vormt een overtreding van artikel 2.1, eerste lid onder e, van de Wabo. De rechtbank is van oordeel dat in dit verband sprake is van een concreet zicht op legalisatie. Ingevolge artikel 2.30 van de Wabo dient verweerder ambtshalve te bezien of de voorschriften die aan een omgevingsvergunning zijn verbonden nog toereikend zijn, gezien de ontwikkelingen op het gebied van de technische mogelijkheden tot bescherming van het milieu en de ontwikkelingen met betrekking tot de kwaliteit van het milieu. Hiertoe behoort tevens de vaststelling van nieuwe of herziene conclusies over de beste beschikbare technieken. Verweerder zal hierbij de omstandigheid dat de leaflet van het stalsysteem in stal 1 is gewijzigd moeten betrekken en, voor zover nodig, besluiten dat stal 1 in werking dient te zijn conform de actuele leaflet. De rechtbank stelt op basis van de controlerapporten en de reacties van partijen vast dat de inrichting voor het overige in werking is in overeenstemming met de leaflets van de stalsystemen, waaronder de actuele leaflet van het stalsysteem in stal 1 en de voorschriften van de omgevingsvergunning. De rechtbank is daarom van oordeel dat verweerder op basis van deze controles geen aanleiding heeft hoeven zien om handhavend op te treden. Weliswaar heeft eiser in de afgelopen periode geurhinder ervaren, maar het moet ervoor worden gehouden dat deze geurhinder inherent is aan de normale werking van de inrichting op basis van een onherroepelijke omgevingsvergunning. Nu deze omgevingsvergunning is verleend met inachtneming van de Wgv, moet het er tevens voor worden gehouden dat de wetgever deze mate van geurhinder aanvaardbaar heeft geacht. De rechtbank ziet geen aanleiding om de Stichting Advisering Bestuursrechtspraak in te schakelen teneinde na te gaan of er overtredingen plaatsvinden dan wel de oorzaak van de door eiser ervaren geurhinder te achterhalen. Het is in de eerste plaats aan verweerder om controles uit te voeren en aan eiser en vergunninghoudster om hierop te reageren.&lt;/p&gt;&lt;p&gt;7.5 Gelet op het bovenstaande zal de rechtbank de rechtsgevolgen van het vernietigde besluit in stand laten.&lt;/p&gt;&lt;p&gt;8. Omdat de rechtbank het beroep gegrond verklaart, bepaalt de rechtbank dat verweerder aan eiser het door hem betaalde griffierecht vergoedt. De rechtbank veroordeelt verweerder in de door eiser gemaakte proceskosten. Deze kosten stelt de rechtbank op grond van het Besluit proceskosten bestuursrecht voor de door een derde beroepsmatig verleende rechtsbijstand vast op € 1.217,50 (1 punt voor het indienen van het beroepschrift, 1 punt voor het verschijnen ter zitting, 0,5 punt voor het verschijnen op de inlichtingencomparitie met een waarde per punt van € 487,- en een wegingsfactor 1). Voorts dient verweerder de kosten van openbaar vervoer te betalen (€ 40,-).&lt;/p&gt;&lt;h3&gt;Beslissing&lt;/h3&gt;&lt;p&gt;De rechtbank:&lt;/p&gt;&lt;p&gt;verklaart het beroep gegrond;&lt;/p&gt;&lt;p&gt;vernietigt het bestreden besluit;&lt;/p&gt;&lt;p&gt;bepaalt dat de rechtsgevolgen van het vernietigde bestreden besluit in stand blijven;&lt;/p&gt;&lt;p&gt;draagt verweerder op het betaalde griffierecht van € 160,- aan eiser te vergoeden;&lt;/p&gt;&lt;p&gt;veroordeelt verweerder in de proceskosten van eiser tot een bedrag van € 1.257,50.&lt;/p&gt;&lt;h3&gt;Noot&lt;/h3&gt;&lt;p&gt;Eind april 2014 heeft de provincie Noord-Brabant het rekenprogramma V-stacks vergunning ter discussie gesteld. Volgens Gedeputeerde Staten van deze provincie zouden er gegronde redenen zijn om te twijfelen aan de betrouwbaarheid van dit rekenmodel. Een onderzoek van Witteveen + Bos zou hebben aangetoond dat geurberekeningen op basis van V-stacks zowel naar boven als naar beneden aanzienlijke verschillen vertonen met de realiteit. Naar het oordeel van de provincie Noord-Brabant is er momenteel derhalve geen betrouwbaar instrument voorhanden op basis waarvan gemeenten vergunningaanvragen van veehouderijen kunnen beoordelen. Deze informatie levert dus nieuw ‘voer’ op voor bezwaarmakers tegen vergunningen voor veehouderijen.&lt;/p&gt;&lt;p&gt;In onderhavige uitspraak kwam deze discussie ook naar voren. Aan de orde was het besluit van het college van burgemeester en wethouders van de gemeente Asten, waarin het verzoek van eiser in onderhavige procedure om handhavend op te treden tegen het pluimveebedrijf van vergunninghoudster, was afgewezen. Met dit besluit kon eiser zich niet verenigen, reden waarom eiser tegen dit besluit beroep heeft aangetekend. In zijn beroep heeft eiser onder meer aangevoerd dat wordt gehandeld in strijd met de Wet geurhinder en veehouderij (hierna: Wgv) en de geldende omgevingsvergunning. Daarnaast heeft eiser gewezen op de brief van Gedeputeerde Staten van de provincie Noord-Brabant van 22 april 2014 waarin twijfels worden geuit over de betrouwbaarheid van het rekenmodel V-stacks waarop de systematiek van de Wgv is gebaseerd.&lt;/p&gt;&lt;p&gt;In haar overweging met betrekking tot deze beroepsgrond verwijst de rechtbank eerst naar de Wgv als zijnde het exclusieve toetsingskader dat het bevoegd gezag in acht dient te nemen bij vergunningverlening voor veehouderijen. De Wgv richt zich daarmee tot het bevoegd gezag en niet rechtstreeks tot een vergunninghouder danwel drijver van een inrichting. Vervolgens overweegt de rechtbank dat uit de redactie van de Wgv niet volgt dat een inrichting in overtreding is van enig wettelijk voorschrift als deze inrichting in werking is in strijd met de in of op basis van de Wgv gestelde grenswaarden. De Wgv biedt naar het oordeel van de rechtbank dan ook geen rechtstreekse grondslag voor handhavend optreden tegen een veehouderij. Daarom beoordeelt de rechtbank in onderhavige procedure enkel of de veehouderij handelt in strijd met de vigerende omgevingsvergunning. In de omgevingsvergunning is bepaald hoeveel dieren in de voorgeschreven stalsystemen mogen worden gehouden. Bij de beoordeling van de aanvraag om een omgevingsvergunning is getoetst aan de Wgv. Op grond van artikel 10 Wgv gelezen in samenhang met artikel 2 van de Regeling geurhinder en veehouderij (hierna: Rgv) wordt de geurbelasting vanwege een veehouderij berekend met inachtneming van het verspreidingsmodel V-stacks vergunning 2010. Dit blijkt onder meer uit de Nota van Toelichting op de wijziging van de Rgv (&lt;span class="Cursief"&gt;Stcrt.&lt;/span&gt; 2010, 9998) en is ook meerdere malen door de Afdeling bevestigd (zie bijvoorbeeld ABRvS 19 februari 2014, zaaknr. 201304177). De Rgv staat de beoordeling van de geurhinder van een veehouderij op andere wijze in de weg.&lt;/p&gt;&lt;p&gt;De rechtbank stelt voorop dat de omgevingsvergunning voor het pluimveebedrijf onherroepelijk is. Daarom dient van de rechtmatigheid van deze vergunning te worden uitgegaan. Dit heeft tot gevolg dat er ook van moet worden uitgegaan dat als de inrichting in werking is conform de aanvraag en de voorschriften van de omgevingsvergunning, door de inrichting in een worst case scenario niet meer geurhinder wordt veroorzaakt dan is berekend conform het model V-stacks vergunning en dat deze geurhinder gelet op de Wgv aanvaardbaar is. Nu de Rgv, zoals gezegd, het gebruik van het model V-stacks vergunning voorschrijft, is een andere wijze van beoordeling van de geurhinder van een veehouderij niet toegestaan. De brief van Gedeputeerde Staten van de provincie Noord-Brabant doet hieraan naar het oordeel van de rechtbank niets af: “Als het Vstacksmodel al onjuistheden bevat en als hierdoor in dit geval een onjuiste omgevingsvergunning zou zijn verleend, iets wat eiser niet heeft gesteld en waarvoor de gedingstukken noch het verhandelde ter zitting aanwijzingen bevatten, dan nog kan eisers verzoek om handhaving niet leiden tot een wijziging van de geldende omgevingsvergunning. Paragraaf 2.6 van de Wet algemene bepalingen omgevingsrecht (Wabo) biedt hiervoor andere wegen. In hoeverre deze wegen leiden naar het door eiser voorgestane doel, valt buiten de omvang van deze procedure nu eiser geen verzoek tot wijziging van de omgevingsvergunning heeft ingediend maar een handhavingsverzoek.”&lt;/p&gt;&lt;p&gt;Dit oordeel van de rechtbank acht ik juist. De omgevingsvergunning voor het pluimveebedrijf is immers onherroepelijk en staat derhalve in rechte vast. Dit heeft Staatssecretaris Mansveld ook bevestigd in haar beantwoording van de Kamervragen van de leden Van Gerven en Smaling (brief van 10 juni 2014 met kenmerk IenM/BSK-2014/113597) en van de leden Cegerek en Van Dekken (brief van 10 juni 2014 met kenmerk IenM/BSK-2014/113501). Bij lopende en toekomstige vergunningaanvragen en meldingen in het kader van het Activiteitenbesluit is het bevoegd gezag nog telkenmale verplicht om te toetsen aan de geurnormen met inachtneming van het model V-stacks vergunning. De geconstateerde afwijkingen van het V-stacks model kunnen volgens de Staatssecretaris juridisch gezien enkel in concrete gevallen van belang zijn. Daarbij gaat het om gevallen waarin de afwijkingen zodanig zijn dat die tot een ander besluit op de vergunningaanvraag zouden leiden dan het besluit dat op grond van het V-stacks model zou worden genomen. Voor nieuwe besluiten op het gebied van ruimtelijke ordening is het programma V-stacks niet voorgeschreven voor de beoordeling van het aspect geur. Provincies en gemeenten kunnen deze besluiten daarom onderbouwen naar de beste bestaande inzichten, aldus de Staatssecretaris. Bij gewenst gebruik van het model V-stacks geldt hetzelfde als bij vergunningverlening. Naar aanleiding van de discussie die is ontstaan over het rekenprogramma V-stacks vergunning, wordt het programma uitgebreid met een gebouwmodule. De aanpassing en aanwijzingen in de Regeling geurhinder en veehouderij zijn naar verwachting rond september 2014 klaar. Of de gebouwmodule ook in V-stacks gebied nodig is, is op dit moment nog niet bekend.&lt;/p&gt;&lt;p&gt;mr. F.H. Damen&lt;/p&gt;&lt;p class="JurisprudentieArtikelnummer"&gt;5777&lt;/p&gt;&lt;p class="BroodtekstSchreefloos"&gt;Afdeling Bestuursrechtspraak Raad van State, 30 juli 2014, ECLI:NL:RVS:2014:2830&lt;/p&gt;&lt;p class="BroodtekstSchreefloos"&gt;(Bladel)&lt;/p&gt;&lt;p class="BroodtekstSchreefloos"&gt;(mrs. J.A.W. Scholten-Hinloopen, M.A.A. Mondt-Schouten en G. van der Wiel)&lt;/p&gt;&lt;p&gt;[Algemene wet bestuursrecht, art. 8:1, 8:6, 6:13]&lt;/p&gt;&lt;h3&gt;Bestemmingsplan. Nge-normering.&lt;/h3&gt;&lt;p&gt;&lt;span class="Cursief"&gt;De gehanteerde Nge-normering ter bepaling van het maximale aantal m2 aan stalgebruik is ruimtelijk niet relevant bij het vaststellen van het bestemmingsplan. Beroep gegrond, het besluit van 16 mei 2013 waarbij de raad het bestemmingsplan “Buitengebied Bladel 2010, tweede herziening 2013” heeft vastgesteld wordt vernietigd. &lt;/span&gt;&lt;/p&gt;&lt;p&gt;Met noot F.H. Damen&lt;/p&gt;&lt;p&gt;Uitspraak in het geding tussen:&lt;/p&gt;&lt;p&gt;1. [appellant sub 1], wonend te Hoogeloon, gemeente Bladel,&lt;/p&gt;&lt;p&gt;2. [appellante sub 2], gevestigd te Bladel, waarvan de vennoten zijn: [vennoot A], [vennoot B], [vennoot C], [vennoot D], [vennoot E] en [vennoot F],&lt;/p&gt;&lt;p&gt;en&lt;/p&gt;&lt;p&gt;de raad van de gemeente Bladel,&lt;/p&gt;&lt;p&gt;verweerder.&lt;/p&gt;&lt;h3&gt;Procesverloop&lt;/h3&gt;&lt;p&gt;Bij besluit van 16 mei 2013 heeft de raad het bestemmingsplan “Buitengebied Bladel 2010, tweede herziening 2013” vastgesteld.&lt;/p&gt;&lt;p&gt;Tegen dit besluit hebben [appellant sub 1] en [appellante sub 2] beroep ingesteld.&lt;/p&gt;&lt;p&gt;De raad heeft een verweerschrift en een aanvulling daarop ingediend.&lt;/p&gt;&lt;p&gt;De Afdeling heeft de zaak ter zitting behandeld op 22 april 2014, waar [appellant sub 1], bijgestaan door mr. J. van Groningen, advocaat te Middelharnis, [appellante sub 2], vertegenwoordigd door [vennoot F] en [vennoot A], bijgestaan door mr. J.A.J.M. van Houtum en de raad, vertegenwoordigd door P.A.M. Stappaerts, werkzaam bij de gemeente, zijn verschenen.&lt;/p&gt;&lt;h3&gt;Overwegingen&lt;/h3&gt;&lt;p&gt;1. De raad stelt zich op het standpunt dat in de beroepen van [appellant sub 1] en [appellante sub 2] een aantal beroepsgronden is vervat die niet in hun zienswijzen zijn aangevoerd, zoals de door hen gestelde schending van het gelijkheidsbeginsel. Naar stellen van de raad dienen de beroepen in zoverre niet-ontvankelijk te worden verklaard.&lt;/p&gt;&lt;p&gt;1.1. Uit artikel 8:1 van de Algemene wet bestuursrecht (hierna: Awb), in samenhang gelezen met artikel 8:6 van de Awb en artikel 2 van bijlage 2 bij de Awb alsmede met artikel 6:13 van de Awb vloeit voort dat door een belanghebbende geen beroep kan worden ingesteld tegen onderdelen van het besluit tot vaststelling van een bestemmingsplan waarover hij bij het ontwerpplan geen zienswijze naar voren heeft gebracht, tenzij hem redelijkerwijs niet kan worden verweten tegen een onderdeel geen bezwaar te hebben gemaakt.&lt;/p&gt;&lt;p&gt;1.2. Beroepsgronden als waarvan hier sprake is hebben geen betrekking op een besluitonderdeel als hiervoor bedoeld. Artikel 6:13 van de Awb staat er dan ook niet aan in de weg dat deze gronden eerst in beroep wordt aangevoerd. Anders dan de raad stelt, bestaat reeds hierom geen grond de beroepen in zoverre niet-ontvankelijk te verklaren.&lt;/p&gt;&lt;p&gt;2. Bij de vaststelling van een bestemmingsplan heeft de raad beleidsvrijheid om bestemmingen aan te wijzen en regels te geven die de raad uit een oogpunt van een goede ruimtelijke ordening nodig acht. De Afdeling toetst deze beslissing terughoudend. Dit betekent dat de Afdeling aan de hand van de beroepsgronden beoordeelt of aanleiding bestaat voor het oordeel dat de raad zich niet in redelijkheid op het standpunt heeft kunnen stellen dat het plan strekt ten behoeve van een goede ruimtelijke ordening. Voorts beoordeelt de Afdeling aan de hand van de beroepsgronden of het bestreden besluit anderszins is voorbereid of genomen in strijd met het recht.&lt;/p&gt;&lt;p&gt;3. Het plan voorziet in het vastleggen van de maximaal toegestane omvang van de stalruimte in m² van een tweetal veehouderijen, waarbij de omvang wordt beperkt tot een equivalent van 300 Nederlandse grootte-eenheden (hierna: Nge).&lt;/p&gt;&lt;p&gt;Aan het perceel [locatie 1] zijn bij het plan de bestemming “Agrarisch” en de aanduidingen “reconstructiewetzone-verwevingsgebied”, “specifieke vorm van agrarisch-varkensfokkerij”, “beekdalsysteem”, “maatvoering aantal wooneenheden=2”, “bouwvlak” en “maximum aantal vierkante meters stalruimte=6.877” toegekend.&lt;/p&gt;&lt;p&gt;Aan de percelen [locatie 2]-[locatie 3] zijn bij het plan de bestemmingen “Agrarisch met waarden-natuur- en landschapswaarden” alsmede de aanduidingen “reconstructiewetzone-verwevingsgebied”, “specifieke vorm van agrarisch-melkveehouderij”, “maximaal aantal wooneenheden=2” en “maximum aantal vierkante meters stalruimte=3058” toegekend.&lt;/p&gt;&lt;p&gt;3.1. [appellant sub 1], exploitant van een varkenshouderij aan de [locatie 1], en [appellante sub 2], exploitante van een melkveehouderij op de percelen [locatie 2]-[locatie 3], voeren aan dat de raad het plan, dat uitsluitend ziet op hun percelen, in strijd met een goede ruimtelijke ordening heeft vastgesteld. Zij voeren daartoe aan dat ter onderbouwing van het bestreden besluit en de daarin neergelegde beperking van de maximale omvang van de stalruimte van hun veehouderijen ten onrechte aansluiting is gezocht bij de norm van 300 Nge. Deze norm is naar hun stellen niet ruimtelijk relevant en de raad heeft op geen enkele wijze onderbouwd dat het hanteren van deze norm kan bijdragen aan de aan het plan ten grondslag liggende doelstelling om een goed woon- en leefklimaat in de gemeente te waarborgen. De norm is volgens hen arbitrair, nu dieren die weinig opbrengen in aantal mogen toenemen, waarmee ook de emissies kunnen toenemen, terwijl het behalen van reducties niet afhankelijk is van het aantal berekende Nge. Een bedrijf met een omvang van meer dan 300 Nge kan met toepassing van emissie-arme technieken tot minder nadelige gevolgen voor de omgeving leiden dan een bedrijf met een omvang van minder dan 300 Nge. Het gaat bovendien om een verouderde economische norm waarbij wordt uitgegaan van de op een bepaald moment geldende marktomstandigheden, terwijl deze omstandigheden niet constant zijn.&lt;/p&gt;&lt;p&gt;Verder houdt deze norm naar stellen van [appellant sub 1] en [appellante sub 2] geen rekening met de individuele omstandigheden. Zo is deze norm uitsluitend gericht op een enkelvoudig gezinsbedrijf en wordt geen rekening gehouden met andersoortige bedrijven. [appellante sub 2] voegt hier aan toe dat ten onrechte niet is gekeken naar de specifieke situatie van haar bedrijf, waar op de locatie [locatie 2]-[locatie 3] een melkveehouderij wordt geëxploiteerd, waar meerdere gezinnen en meerdere generaties de kost moeten verdienen. [appellante sub 2] heeft voorts aangevoerd dat haar bouwblok met de inwerkingtreding van het bestemmingsplan “Buitengebied 2010” juist ten behoeve van de gewenste bedrijfsuitbreiding is vergroot naar 2,9 ha en dat dit nu feitelijk tot 10 procent daarvan wordt gereduceerd. Door de ligging van haar veehouderij, pal tegen een bedrijventerrein en goed ontsloten, veroorzaakt haar bedrijf naar haar stellen geen enkele belemmering voor de omgeving. De dichtstbijzijnde woning van derden ligt op een afstand van 300 meter op het bedrijventerrein en de dichtstbijzijnde burgerwoning ligt op een afstand van meer dan 700 meter. In dit verband stellen [appellant sub 1] en [appellante sub 2] tevens dat zij ten tijde van het bestreden besluit aanvragen hadden ingediend voor een uitbreiding van hun stallen en dat de raad ten onrechte met deze concrete uitbreidingsplannen geen rekening heeft gehouden.&lt;/p&gt;&lt;p&gt;3.2. De raad stelt dat aan de vaststelling van het plan de beleidskeuze ten grondslag ligt, zoals deze volgt uit de door hem op 28 maart 2013 vastgestelde “Plattelandsnota 2013 gemeente Bladel” (hierna: Plattelandsnota 2013) tot beperking van de omvang van de bouwvlakken van veehouderijen in de gemeente. Met deze beleidskeuze wil de raad voorkomen dat zeer grootschalige bedrijven ontstaan met negatieve effecten op de omgeving en de inwoners en om grenzen te stellen aan de ongecontroleerde groei van veehouderijen. Daartoe is voor een systematiek gekozen die de bedrijfsomvang door middel van het vastleggen van de maximaal toelaatbare oppervlakte aan stalruimte in m² beperkt tot een equivalent van 300 Nge op basis van de peildatum van 1 januari 2013. Met deze keuze wil de raad in het bijzonder waarborgen dat bij het wegvallen van de varkens- en pluimveerechten en de melkquota in 2015 een grote uitbreiding van het aantal dieren en de daaraan verbonden ruimtelijke implicaties kan gaan plaatsvinden. De maat van 300 Nge is mede bepaald aan de hand van het rapport van de commissie Van Doorn, waaruit blijkt dat een bedrijfsomvang van 300 Nge een economisch verantwoorde bedrijfsomvang is, waarmee een familiebedrijf een reëel inkomen kan verwerven. In bestemmingsplannen zal het bedrijfstype per veehouderij worden vastgelegd. Omschakeling is niet meer mogelijk. Daarnaast blijven de bouwvlakken onaangetast, maar zal een maximaal aantal vierkante meters aan stalruimte worden vastgelegd waardoor veehouderijen op deze wijze in omvang worden beperkt. Weliswaar is gekozen voor een omvang waarbij een gezin in zijn inkomen kan voorzien, maar de feitelijke rechtsvorm waarin het bedrijf wordt uitgeoefend doet er niet toe, aldus de raad.&lt;/p&gt;&lt;p&gt;4. Ingevolge artikel 3, lid 3.1, van de planregels zijn de voor “Agrarisch” aangewezen gronden bestemd voor:&lt;/p&gt;&lt;p&gt;a. een agrarische bedrijfsuitoefening;&lt;/p&gt;&lt;p&gt;b. ter plaatse van de aanduiding “specifieke vorm van agrarisch-varkensfokkerij”, uitsluitend een varkensfokkerijbedrijf, met dien verstande dat de maximale oppervlakte van de stalruimte bruto niet meer mag bedragen dan ter plaatse van de aanduiding “maximale oppervlakte stalruimte bruto” op de verbeelding is aangegeven;&lt;/p&gt;&lt;p&gt;c. wonen in een bedrijfswoning binnen het bouwvlak;&lt;/p&gt;&lt;p&gt;d. ter plaatse van de aanduiding “beekdalsysteem”, een beekdalsysteem;&lt;/p&gt;&lt;p&gt;e. ter plaatse van de aanduiding “reconstructiewetzone-verwevingsgebied”, verwevingsgebied;&lt;/p&gt;&lt;p&gt;(…).&lt;/p&gt;&lt;p&gt;Ingevolge artikel 3, lid 3.2, aanhef en onder 3.2.1, mogen gebouwen, bouwwerken, geen gebouwen zijnde en parkeervoorzieningen uitsluitend binnen het bouwvlak worden opgericht en geldt daarvoor:&lt;/p&gt;&lt;p&gt;a. de maximale goothoogte van bedrijfsgebouwen bedraagt 7 meter en de maximale hoogte 12 meter;&lt;/p&gt;&lt;p&gt;b. de maximale oppervlakte aan stalruimte bruto mag niet meer bedragen dan ter plaatse van de aanduiding “maximale oppervlakte stalruimte bruto” op de verbeelding is aangegeven;&lt;/p&gt;&lt;p&gt;(…)&lt;/p&gt;&lt;p&gt;f. ter plaatse van de aanduiding “beekdalsysteem” zijn geen gebouwen en bouwwerken, geen gebouwen zijnde, toegestaan, met uitzondering van bebouwing binnen het bouwvlak.&lt;/p&gt;&lt;p&gt;Ingevolge artikel, lid 4.1 zijn de voor “Agrarisch met waarden-natuur- en landschapswaarden” aangewezen gronden bestemd voor:&lt;/p&gt;&lt;p&gt;a. een agrarische bedrijfsuitoefening;&lt;/p&gt;&lt;p&gt;b. ter plaatse van de aanduiding “specifieke vorm van agrarisch-melkrundveehouderij”, uitsluitend een melkrundveehouderij, met dien verstande dat de maximale oppervlakte van de stalruimte bruto niet meer mag bedragen dan ter plaatse van de aanduiding “maximale oppervlakte stalruimte bruto” op de verbeelding is aangegeven;&lt;/p&gt;&lt;p&gt;c. wonen in een bedrijfswoning binnen het bouwvlak;&lt;/p&gt;&lt;p&gt;d. ter plaatse van de aanduiding reconstructiewetzone-verwevingsgebied, verwevingsgebied;&lt;/p&gt;&lt;p&gt;(…).&lt;/p&gt;&lt;p&gt;Ingevolge artikel 4, lid 4.2, aanhef en onder 4.2.1 mogen gebouwen, bouwwerken, geen gebouwen zijnde en parkeervoorzieningen uitsluitend binnen het bouwvlak worden opgericht en geldt daarvoor:&lt;/p&gt;&lt;p&gt;a. de maximale goothoogte van bedrijfsgebouwen bedraagt 7 meter en de maximale hoogte 12 meter;&lt;/p&gt;&lt;p&gt;b. de maximale oppervlakte aan stalruimte bruto mag niet meer bedragen dan ter plaatse van de aanduiding “maximale oppervlakte stalruimte bruto” op de verbeelding is aangegeven;&lt;/p&gt;&lt;p&gt;(…)&lt;/p&gt;&lt;p&gt;4.1. Aan het besluit van de raad tot herziening van het bestemmingsplan “Buitengebied 2010” voor de bedrijfslocaties van [appellant sub 1] en [appellante sub 2] ligt de in de Plattelandsnota 2013 gemaakte keuze ten grondslag om een grens te stellen aan de uitbreidingsmogelijkheden van veehouderijen. Hoewel het de raad, indien hij daarbij de hogere wetgeving in acht neemt, in beginsel vrij staat een dergelijke keuze te maken, dient de raad bij de vaststelling van die begrenzing in een bestemminsplan aan te geven welke concrete, met een goede ruimtelijke ordening samenhangende aspecten in de weg staan aan een uitbreiding van de in dat plan betrokken agrarische bedrijven. Voorts dient de raad daarbij het door hem te dienen algemene belang af te wegen tegen de individuele belangen.&lt;/p&gt;&lt;p&gt;4.2. [appellant sub 1] en [appellante sub 2] betogen terecht dat de door de raad bij de vaststelling van het plan gehanteerde Nge-normering ter bepaling van het maximale aantal m² aan stalruimte niet ruimtelijk relevant is. De Nge is een door het Landbouw Economisch Instituut vastgestelde economische norm voor statistische vergelijking van agrarische bedrijven en biedt bij een bestemmingsplan geen adequaat handvat voor de beoordeling van de ruimtelijke effecten van een veehouderij op de omgeving. Niet is zonder meer inzichtelijk dat het hanteren van deze normering een adequaat middel is om de gewenste beperking van nadelige effecten van een veehouderij op de omgeving te kunnen bereiken, nu deze effecten van verschillende factoren afhankelijk zijn, waaronder de individuele bedrijfsvoering, de ligging van het bedrijf, de landschappelijke inpassing en de lokale omgevingsfactoren. Overigens is de Nge-norm verouderd en inmiddels vervangen door de Standaardopbrengst (SO) als nieuwe economische norm en worden de bestaande Nge-normen ook niet langer geactualiseerd. Voorts heeft de raad er geen blijk van gegeven dat het door hem te dienen algemene belang is afgewogen tegen de individuele belangen van [appellant sub 1] en [appellante sub 2]. Met name heeft de raad niet goed gemotiveerd waarom hij, mede gelet op de omstandigheid dat in deze gevallen sprake is van concrete bouwplannen die berusten op voorheen en deels nog recentelijk gegeven bebouwingsmogelijkheden, aan de belangen van [appellant sub 1] en [appellante sub 2] minder gewicht heeft toegekend dan aan het door de raad genoemde belang.&lt;/p&gt;&lt;p&gt;Het had derhalve op de weg van de raad gelegen te motiveren welke concrete ruimtelijke belangen zich in het geval van [appellant sub 1] en van [appellante sub 2], gelet op hun individuele bedrijfsomstandigheden, verzetten tegen de door hen gewenste uitbreiding op hun bedrijfslocatie. Hieruit volgt dat het bestreden besluit niet berust op een deugdelijke motivering.&lt;/p&gt;&lt;p&gt;De betogen slagen.&lt;/p&gt;&lt;p&gt;4.3. Gelet op het vorenoverwogene komt het besluit tot vaststelling van het plan voor vernietiging in aanmerking wegens strijd met artikel 3:46 van de Awb. Gelet op de aard van het geconstateerde gebrek en het feit dat bouwaanvragen bij de gemeente zijn ingediend, ziet de Afdeling aanleiding de raad op te dragen binnen de hierna te noemen termijn een nieuw besluit tot vaststelling van een bestemmingsplan voor de onderhavige percelen te nemen en daarbij de na te melden voorlopige voorziening te treffen.&lt;/p&gt;&lt;p&gt;5. De raad van de gemeente Bladel dient op na te melden wijze tot vergoeding van de proceskosten te worden veroordeeld.&lt;/p&gt;&lt;h3&gt;Beslissing&lt;/h3&gt;&lt;p&gt;De Afdeling bestuursrechtspraak van de Raad van State:&lt;/p&gt;&lt;p&gt;I. verklaart de beroepen gegrond;&lt;/p&gt;&lt;p&gt;II. vernietigt het besluit van de raad van de gemeente Bladel van 16 mei 2013 tot vaststelling van het bestemmingsplan “Buitengebied Bladel 2010, tweede herziening 2013”;&lt;/p&gt;&lt;p&gt;III. draagt de raad van de gemeente Bladel op om binnen 20 weken na verzending van deze uitspraak met inachtneming van hetgeen daarin is overwogen een nieuw plan vast te stellen;&lt;/p&gt;&lt;p&gt;IV. treft de voorlopige voorziening dat tot aan de inwerkingtreding van dat plan het plan “Buitengebied Bladel 2010, tweede herziening 2013” van kracht blijft;&lt;/p&gt;&lt;p&gt;V. veroordeelt de raad van de gemeente Bladel tot vergoeding van bij [appellant sub 1] in verband met de behandeling van het beroep opgekomen proceskosten tot een bedrag van € 1.010,14 (zegge: duizendtien euro en veertien cent), waarvan € 974,00 is toe te rekenen aan door een derde beroepsmatig verleende rechtsbijstand;&lt;/p&gt;&lt;p&gt;VI. veroordeelt de raad van de gemeente Bladel tot vergoeding van bij [appellante sub 2] in verband met de behandeling van het beroep opgekomen proceskosten tot een bedrag van € 974,00 (zegge: negenhonderdvierenzeventig euro), geheel toe te rekenen aan door een derde beroepsmatig verleende rechtsbijstand met dien verstande dat betaling aan een van de vennoten bevrijdend werkt ten opzichte van de anderen;&lt;/p&gt;&lt;p&gt;VII. gelast dat de raad van de gemeente Bladel aan [appellant sub 1] het door hem voor de behandeling van het beroep betaalde griffierecht ten bedrage van € 160,00 (zegge: honderdzestig euro) vergoedt;&lt;/p&gt;&lt;p&gt;VIII. gelast dat de raad van de gemeente Bladel aan vennootschap onder firma Melkveebedrijf [appellante sub 2] het door haar voor de behandeling van het beroep betaalde griffierecht ten bedrage van € 318,00 (zegge: driehonderdachttien euro) vergoedt met dien verstande dat betaling aan een van de vennoten bevrijdend werkt ten opzichte van de anderen.&lt;/p&gt;&lt;h3&gt;Noot&lt;/h3&gt;&lt;p&gt;Steeds vaker stellen gemeenten in bestemmingsplannen beperkingen aan de omvang van veehouderijen. Dit gebeurt op verschillende manieren. De gemeente Bladel had ervoor gekozen om de omvang van veehouderijen te beperken door in het bestemmingsplan de maximaal toegestane omvang van de stalruimte in m2 vast te leggen, waarbij de omvang werd beperkt tot een equivalent van 300 Nederlandse grootte-eenheden (hierna: NGE). Het bestemmingsplan dat in onderhavige zaak aan de orde is, zag enkel op twee veehouderijen. Inmiddels heeft de raad van de gemeente Bladel voor het gehele buitengebied een nieuw bestemmingsplan vastgesteld, waarbij de omvang van alle veehouderijen eveneens wordt beperkt tot een equivalent van 300 NGE.&lt;/p&gt;&lt;p&gt;De Afdeling heeft in onderhavige zaak geoordeeld dat het beperken van de omvang van veehouderijen door het opnemen van een maximum aantal toegestaan NGE niet getuigt van een goede ruimtelijke ordening. De door de raad bij de vaststelling van het plan gehanteerde NGE-normering ter bepaling van de maximale oppervlakte aan stalruimte is niet ruimtelijk relevant. De NGE is een door het Landbouw Economisch Instituut vastgestelde economische norm die is gebaseerd op het brutostandaardsaldo (de in geldwaarde uitgedrukte totaalopbrengst minus bepaalde bijbehorende specifieke kosten). Het is een maat waarmee de economische omvang van agrarische activiteiten wordt weergegeven en die wordt (of beter gezegd: werd) gebruikt voor statistische vergelijking van agrarische bedrijven. De norm biedt bij een bestemmingsplan geen adequaat handvat voor de beoordeling van de ruimtelijke effecten van een veehouderij op de omgeving, aangezien deze niets zegt over de eventuele milieubelasting van een veehouderij en dus evenmin iets over een goede ruimtelijke ordening en aanvaardbaar woon- en leefklimaat. De Afdeling oordeelde meer specifiek dat het niet zonder meer inzichtelijk is dat het hanteren van deze normering een adequaat middel is om de gewenste beperking van nadelige effecten van een veehouderij op de omgeving te kunnen bereiken, nu deze effecten van verschillende factoren afhankelijk zijn, waaronder de individuele bedrijfsvoering, de ligging van het bedrijf, de landschappelijke inpassing en de lokale omgevingsfactoren. Bovendien is de NGE-norm verouderd en inmiddels vervangen door de standaardopbrengst (SO) als nieuwe economische norm en worden de bestaande NGE-normen ook niet langer geactualiseerd. Voorts oordeelde de Afdeling dat de gemeenteraad er geen blijk van heeft gegeven dat het door hem te dienen algemene belang is afgewogen tegen de individuele belangen van de veehouderijen waar het bestemmingsplan betrekking op had.&lt;/p&gt;&lt;p&gt;Het hanteren van een NGE-normering voor het beperken van de omvang van veehouderijen getuigt aldus niet van een zorgvuldige planologie. Deze conclusie van de Afdeling deel ik volledig, en wel om de redenen zoals deze zijn weergegeven in de uitspraak. In aanvulling daarop kan nog worden gewezen op de situatie dat een ondernemer zijn veehouderij weliswaar wenst uit te breiden en daarbij de emissies afkomstig van de veehouderij zodanig zou terugbrengen, dat er positieve effecten voor milieu én omgeving zouden optreden, maar dat deze uitbreiding niet mogelijk is doordat de omvang van de veehouderij wordt beperkt door een NGE-norm. In dat geval leidt de NGE-normering er dus juist toe dat milieu én omgeving nadeliger belast worden dan in het geval de uitbreiding wordt gerealiseerd. Dat kan uiteraard niet de bedoeling zijn van het vastleggen van een NGE-norm.&lt;/p&gt;&lt;p&gt;Gelet op de hiervoor genoemde overwegingen heeft de Afdeling het bestemmingsplan van de gemeente Bladel vernietigd. Zoals gezegd, heeft de gemeente inmiddels voor het hele buitengebied een nieuw bestemmingsplan vastgesteld, met daarin eveneens een NGE-normering. Gelet op onderhavige uitspraak is de kans reëel dat ook dat bestemmingsplan zal sneuvelen bij de Afdeling.&lt;/p&gt;&lt;p&gt;F.H. Damen&lt;/p&gt;</content><legacyfootnotes/><footnotes><footnote/></footnotes><auteurs/><published>2014-09-17 12:46:07</published><modified>2014-09-19 13:11:07</modified><editiondate>2014-09-17</editiondate><htmlpath>https://denhollander.info/artikel/11573</htmlpath></article>
</articles></edition>
<edition><articles><article><jaar>2012</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2012</searchword><id>9983</id><udhid>UDH:TvAR/9983</udhid><titel>Rechtspraak 5694. Walrave / Govaert (TvAR 2012/5694)</titel><searchwords><searchword>TvAR 6/2012</searchword><searchword>TvAR 2012/5694</searchword><searchword>UDH:TvAR/9983</searchword></searchwords><attachments><attachment><name>TvAR2012_06_10_5694.pdf</name><extention>pdf</extention><url>https://denhollander.info/download/8625/ci</url></attachment></attachments><inleiding>Pachtster is geen landbouwer. Haar echtgenoot wel. Noch een onderpachtovereenkomst, noch een maatschapsovereen­komst tussen pachtster en haar echtgenoot vormen een te­kortkoming die de ontbinding van de pachtovereenkomst rechtvaardigt, nu bij het aangaan van deze overeenkomst duidelijk was, wat de rol van partijen zou zijn. &#13;
</inleiding><content>1 Het geding in eerste aanleg &#13;
Voor het geding in eerste aanleg verwijst het hof naar de in­houd van de vonnissen van 3 februari 2010 en 2 juni 2010, die de pachtkamer van de rechtbank Middelburg, sector kan­ton, locatie Terneuzen, tussen appellant (hierna: Walrave) als eiser in conventie en verweerder in reconventie en geïnti­meerden (hierna: Govaert-Walrave respectievelijk Govaert) als gedaagden in conventie, Govaert-Walrave tevens eiseres in reconventie heeft gewezen. Van genoemde vonnissen is een fotokopie aan dit arrest gehecht. &#13;
2 Het geding in hoger beroep &#13;
2.1 Het verloop van de procedure blijkt uit: &#13;
––de dagvaarding in hoger beroep van 29 juni 2010; &#13;
––de memorie van grieven; &#13;
––de memorie van antwoord. &#13;
2.2 Vervolgens hebben partijen de stukken voor het wijzen van arrest aan het hof overgelegd en heeft het hof arrest be­paald. &#13;
3 De vaststaande feiten &#13;
3.1 Tussen partijen staan in hoger beroep als enerzijds ge­steld en anderzijds erkend dan wel niet of onvoldoende weersproken en op grond van de in zoverre niet bestreden inhoud van overgelegde producties, de navolgende feiten vast. &#13;
3.2 Walrave en Govaert-Walrave zijn broer en zuster. Go­vaert-Walrave en Govaert zijn echtelieden. &#13;
3.3 Walrave en Govaert-Walrave zijn samen de enige erf­genamen van hun ouders. De langst levende ouder overleed op 1 augustus 2005. De nalatenschap is verdeeld bij (Belgi­sche) notariële akte van 10 februari 2009. &#13;
3.4 In deze zaak zijn in hoger beroep de volgende twee per­celen van belang: &#13;
I. Een perceel akkerbouwland ter grootte van 4.40.40 ha, ka­dastraal bekend gemeente Sas van Gent, sectie R, nummer 180 (hierna: perceel I). Perceel I is door de vader van par­tijen bij schriftelijke en door de grondkamer goedgekeurde pachtovereenkomst verpacht aan Govaert-Walrave voor de duur van twaalf jaar vanaf 1 oktober 1993. Perceel I is bij de verdeling van de nalatenschap toegedeeld aan Walrave. &#13;
II. Een perceel akkerbouwland ter grootte van 3.93.25 ha, kadastraal bekend gemeente Sas van Gent, sectie E, num­mer 176 (hierna: perceel II). Perceel II is door de vader van partijen, als voogd van Walrave, bij schriftelijke en door de grondkamer goedgekeurde pachtovereenkomst verpacht aan Govaert-Walrave voor de duur van zes jaar vanaf 1 oktober 1988. &#13;
3.5 Volgens schriftelijke en door de grondkamer goedge­keurde pachtovereenkomsten van 25 november 1996 heeft Govaert-Walrave aan Govaert verpacht de percelen I en II voor de duur van zes jaar vanaf 1 oktober 1996. Walrave is met deze pachtovereenkomsten eerst na de verdeling van de nalatenschap bekend geworden. &#13;
3.6 Tussen Govaert-Walrave en Govaert bestaat een niet schriftelijk vastgelegde overeenkomst van maatschap. &#13;
4 De motivering van de beslissing in hoger beroep &#13;
4.1 In dit geding in conventie heeft Walrave diverse vorde­ringen ingesteld, waaronder een vordering tot ontbinding van de tussen partijen bestaande pachtovereenkomsten met betrekking tot de percelen I en II, met ontruiming van die percelen. Bij eindvonnis heeft de pachtkamer in eerste aan­leg diverse vordering van Walrave toegewezen, maar de be­doelde vorderingen tot ontbinding en ontruiming afgewezen. De vordering in reconventie van Govaert-Walrave, die strek­te tot het aanmerken van Govaert als medepachter bij diver­se pachtovereenkomsten, is door de pachtkamer in eerste aanleg afgewezen en speelt in hoger beroep geen rol meer. &#13;
4.2 Het hof zal de grieven zoveel mogelijk gezamenlijk be­spreken. &#13;
4.3 Walrave baseert zijn vorderingen tot ontbinding en ont­ruiming wat betreft perceel I onder meer op achterstand van Govaert-Walrave in de betaling van de pachtprijs. Bij gele­genheid van de comparitie van partijen in eerste aanleg zijn tussen partijen hierover afspraken gemaakt: Walrave zou het bedrag van de achterstand aan Govaert-Walrave opgeven en &#13;
Govaert-Walrave zou het achterstallige bedrag binnen één maand nadien voldoen. Walrave &#13;
heeft een bedrag van € 3.928,86 opgegeven en verzocht om betaling op een door hem aangeduide &#13;
bankrekening op zijn naam. Govaert-Walrave heeft daarop het opgegeven bedrag betaald &#13;
op een gemeenschappelijke boedelrekening ten behoeve van de afwikkeling van de nalatenschappen van de ouders van partijen. Walrave beroept zich er met grief I op dat Govaert- Walrave aldus niet bevrijdend heeft betaald, omdat hij zon­der medewerking van Govaert-Walrave niet over de bedoel­de boedelrekening kan beschikken. &#13;
4.4 Bij memorie van antwoord onder 2 heeft Govaert-Wal­rave gesteld dat zij “ter voorkoming van onduidelijkheden” het bedrag van € 3.928,86 “inmiddels” heeft voldaan op de door Walrave opgegeven rekening. Op die stelling heeft Walrave nog niet gereageerd. &#13;
4.5 Walrave grondt zijn vorderingen tot ontbinding en ont­ruiming wat betreft beide percelen mede op de stelling dat Govaert-Walrave die percelen bij de onder 3.5 bedoelde pachtovereenkomst aan Govaert heeft onderverpacht. De pachtkamer in eerste aanleg heeft deze grondslag verworpen omdat aan de overeenkomsten tot onderverpachting van de percelen I en II geen uitvoering zou zijn gegeven. Daartegen richt zich grief II. &#13;
4.6 Walrave grondt zijn vorderingen tot ontbinding en ont­ruiming wat betreft beide percelen bovendien op de stelling dat Govaert-Walrave met de onder 3.6 bedoelde overeen­komst van maatschap de zeggenschap over het gepachte uit handen heeft gegeven. De pachtkamer in eerste aanleg heeft deze grondslag verworpen omdat Walrave onvoldoende zou hebben gesteld dat Govaert-Walrave wat betreft de beslui­ten over de exploitatie van het gepachte binnen de maat­schap kan worden overstemd door Govaert. Daartegen richt zich grief III. &#13;
Grief IV heeft betrekking op een met dit punt samenhangen­de tussenbeslissing in het vonnis van 3 februari 2010. &#13;
4.7 Het hof ziet aanleiding om een comparitie van partijen te gelasten, strekkende tot het &#13;
inwinnen van inlichtingen en het beproeven van een minne­lijke regeling. Govaert-Walrave &#13;
dient op voorhand aan het hof en Walrave te doen toekomen: &#13;
––bewijs van de onder 4.4 bedoelde betaling; &#13;
––de meest recente boekhoudrapporten van de maat­schap over drie opeenvolgende jaren; &#13;
––de opgave gewaspercelen behorende tot de gecom­bineerde opgave over de jaren 2008, 2009, 2010 en 2011. &#13;
4.8 Iedere verdere beslissing zal worden aangehouden. &#13;
5 De beslissing &#13;
Het hof, recht doende in hoger beroep: &#13;
bepaalt dat partijen in persoon tezamen met hun advocaten zullen verschijnen voor het de &#13;
pachtkamer van het hof, die daartoe zitting zal houden in het paleis van justitie aan de Walburgstraat 2-4 te Arnhem op een nader door de voorzitter te bepalen dag en tijdstip, zulks tot het geven van inlichtingen en opdat kan worden onder­zocht of partijen het op een of meer punten met elkaar eens kunnen worden; &#13;
bepaalt dat partijen de verhinderdagen van partijen en hun advocaten in de maanden november en december 2011 en januari 2012 zullen opgeven op de rol van 25 oktober 2011, waarna dag en uur van de comparitie (ook indien voormel­de opgave van een of meer van partijen ontbreekt) door de voorzitter zullen worden vastgesteld; &#13;
draagt aan Govaert-Walrave op om binnen vier weken na heden aan het hof en de wederpartij te doen toekomen, wat betreft de voor het hof bestemde stukken in zesvoud: &#13;
––bewijs van de onder 4.4 bedoelde betaling; &#13;
––de meest recente boekhoudrapporten van de maat­schap over drie opeenvolgende jaren; &#13;
––de opgave gewaspercelen behorende tot de gecom­bineerde opgave over de jaren 2008, 2009, 2010 en 2011; &#13;
bepaalt dat indien een partij bij gelegenheid van de compa­ritie van partijen nog een proceshandeling wenst te verrich­ten of producties in het geding wenst te brengen, deze partij ervoor dient te zorgen dat het hof en de wederpartij uiterlijk twee weken voor de dag van de zitting een afschrift van de te verrichten proceshandeling of de in het geding te brengen producties hebben ontvangen, wat betreft de voor het hof bestemde stukken in zesvoud; &#13;
iedere verdere beslissing zal worden aangehouden. &#13;
Arrest van 10 april 2012 &#13;
1 Het verloop van het geding &#13;
1.1 Voor het verloop van het geding tot aan het arrest van 27 september 2011 (hierna: het &#13;
tussenarrest), verwijst het hof naar dat arrest. &#13;
1.2 Ingevolge het tussenarrest heeft het hof op 19 maart 2012 met partijen gecompareerd. &#13;
Het proces-verbaal van de comparitie van partijen behoort tot de stukken. &#13;
1.3 Vervolgens hebben partijen het hof andermaal om arrest gevraagd en heeft het hof arrest bepaald. &#13;
2 De motivering van de beslissing in hoger beroep &#13;
2.1 Wat betreft de in het tussenarrest onder 4.3 bedoelde be­talingsachterstand is bij gelegenheid van de comparitie van partijen duidelijk geworden dat het bedrag ad € 3.928,86 op 2 februari 2012 ter beschikking van Walrave is gekomen, nadat Govaert-Walrave op 27 januari 2012 een volmacht had verstrekt om dat bedrag op te nemen van de gemeen­schappelijke boedelrekening. Dat thans nog van een beta­lingsachterstand sprake is, is door Walrave niet aangevoerd. Wat resteert is dat sprake is geweest van een (aanzienlijke) vertraging in de nakoming van de betaling van de pachtprijs wat betreft, zo begrijpt het hof, de verhoging van die prijs per 1 september 2007 (producties 2 en 3 bij conclusie van repliek in conventie). &#13;
2.2 Wat betreft de in het tussenarrest onder 4.5 bedoelde on­derpachtovereenkomsten hebben Govaert-Walrave en Go­vaert toegelicht, in lijn met hun memorie van antwoord on­der 4, dat zij een voorziening beoogden voor het geval Govaert-Walrave zou komen te overlijden. Zij zien thans in dat onderverpachting daartoe een ondeugdelijk middel was en dat bovendien de positie van de erfgenamen van Govaert- Walrave reeds door art. 7:366 Burgerlijk Wetboek wordt be­schermd. &#13;
2.3 In de stellingen van Walrave leest het hof geen redenen waarom hij door het aangaan van de onderpachtovereen­komsten in zijn positie zou zijn geschaad. Wel leest het hof in die stellingen dat Walrave meent dat in feite niet Govaert-Walrave maar Govaert de verpachte percelen exploiteert. In het verlengde hiervan liggen de stellingen van Walrave om­trent de maatschap tussen Govaert-Walrave en Govaert (tus­senarrest onder 4.6). Volgens de toelichting van de advo­caat van Walrave ter zitting is Govaert-Walrave geen boerin en kan zij in verband met de landbouwkundige opleiding en kunde van Govaert gemakkelijk door deze worden over­ruled. &#13;
2.4 Wat betreft de vraag welke mate van persoonlijke be­trokkenheid van Govaert-Walrave bij de landbouwkundige exploitatie van de verpachte percelen mag worden verwacht, is medebepalend wat partijen bij gelegenheid van het aan­gaan van de pachtovereenkomsten in respectievelijk 1988 en 1993 voor ogen hebben gehad. In dit verband is van belang dat perceel II in 1988 door (de toen minderjarige) Walrave zelf aan Govaert-Walrave is verpacht (zij het ook dat hij bij die gelegenheid is vertegenwoordigd door zijn toenmalige voogd) en dat Walrave wat betreft perceel I de rechtsopvol­ger onder algemene titel van de toenmalige &#13;
verpachter is. &#13;
2.5 Volgens de mededelingen van Walrave ter zitting was Govaert-Walrave in 1987 in Westdorpe gaan wonen, ge­trouwd met een man wiens vader een akkerbouwbedrijf had (namelijk Govaert) en was het haar bedoeling om een ak­kerbouwbedrijf te gaan opstarten. Govaert-Walrave heeft bij dezelfde gelegenheid meegedeeld dat zij geen landbouw­kundige opleiding had maar een opleiding talen-secretariaat heeft gevolgd. Zij was in 1988 24 jaar oud en net gehuwd met Govaert, die boerenzoon was en meewerkte in het be­drijf van zijn vader. &#13;
2.6 Gelet op deze feiten en omstandigheden is onaanneme­lijk dat partijen in 1988 respectievelijk 1993 voor ogen heb­ben gehad dat Govaert-Walrave bij de landbouwkundige ex­ploitatie van de verpachte percelen zelf het voortouw diende te nemen en ligt het integendeel voor de hand dat partijen bedoelden dat volstond dat Govaert-Walrave als echtgenote van Govaert in een min of meer algemene zin bij het bedrijf zou zijn betrokken. Weliswaar heeft Walrave ter zitting nog aangevoerd dat Govaert-Walrave cursussen zou gaan vol­gen (kennelijk op landbouwkundig terrein), maar die stelling heeft hij op geen enkele wijze geconcretiseerd. &#13;
2.7 Govaert-Walrave heeft onder meer verklaard dat zij de administratie van het bedrijf doet en dat zij met haar echtge­noot veel over het bedrijf spreekt. De feitelijke juistheid van een en ander is door Walrave niet betwist. In het licht van hetgeen hiervoor is overwogen, is dat een voldoende per­soonlijke betrokkenheid van Govaert-Walrave bij de exploi­tatie van de door haar van Walrave gepachte percelen. Voor zover daarover al anders zou kunnen worden geoordeeld, geldt dat tegen de achtergrond van de hiervoor bedoelde fei­ten en omstandigheden de tekortkoming de ontbinding niet kan rechtvaardigen, ook niet wanneer het hof er rekening mee houdt dat Govaert-Walrave en haar gezin niet voor hun levensonderhoud van de exploitatie van het gepachte afhan­kelijk zijn en met hun landbouwbedrijf ook slechts een zeer bescheiden rendement realiseren. &#13;
2.8 Ook wat betreft de overige feiten en omstandigheden die Walrave aan zijn vordering tot ontbinding ten grondslag heeft gelegd, geldt dat die niet tot toewijzing van zijn vor­dering kunnen leiden. Wat betreft de vertraging in de beta­ling als onder 2.1 bedoeld, is van belang dat die vertraging eenmalig van karakter is geweest. Het hof houdt Govaert- Walrave in dit verband voor dat zij er niet op kan rekenen dat bij een herhaald tekortschieten ook een nieuwe vorde­ring tot ontbinding kansloos zal zijn. Wat betreft de onder­pachtovereenkomsten geldt dat voor zover uit die overeen­komsten kan worden afgeleid dat Govaert bij de exploitatie van het gepachte in de dagelijkse bedrijfsvoering het voor­touw neemt, die gang van zaken volgens hetgeen hiervoor is overwogen in overeenstemming is met wat partijen in 1988 en 1993 voor ogen heeft gestaan. In die zin veranderden de onderpachtovereenkomsten niets aan de feitelijke bedrijfs­voering door Govaert-Walrave en Govaert. Wat betreft de maatschap tussen Govaert-Walrave en Govaert en het door Walrave veronderstelde overwicht van Govaert in die maat­schap geldt mutatis mutandis hetzelfde. Ook als het hof de hiervoor bedoelde feiten en omstandigheden tezamen neemt, is geen sprake van een tekortkoming die de ontbinding van de pachtovereenkomsten kan rechtvaardigen. &#13;
2.9 De slotsom is dat de grieven falen. Het hof zal de bestre­den vonnissen bekrachtigen en Walrave veroordelen in de kosten van het hoger beroep. &#13;
3 De beslissing &#13;
Het hof, recht doende in hoger beroep: &#13;
bekrachtigt de vonnissen van de pachtkamer van de recht­bank Middelburg, sector kanton, locatie Terneuzen, van 3 februari 2010 en 2 juni 2010; &#13;
veroordeelt Walrave in de kosten van het hoger beroep, tot op de uitspraak van dit arrest aan de zijde van Govaert-Wal­rave begroot op € 1.788,- voor salaris overeenkomstig het li­quidatietarief en op € 263,- voor griffierecht. &#13;
(mrs. W.L. Valk, Th.C.M. Willemse en P.H. Veling en de deskundige leden mr. ing. J.A. Jansens van Gellicum en ir. H.B.M. Duenk) &#13;
 &#13;
</content><legacyfootnotes/><footnotes><footnote/></footnotes><auteurs>mrs. W.L. Valk, M.G.W.M. Stienissen en Th.C.M. Wil­lemse en de deskundige leden F.J.A. baron van Ver­schuer en ir. H.K.C. Roelofsen</auteurs><published>2012-06-01 00:00:00</published><modified>2012-06-01 00:00:00</modified><editiondate>2012-06-01</editiondate><htmlpath>https://denhollander.info/artikel/9983</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/1990</searchword><id>7085</id><udhid>UDH:TvAR/7085</udhid><titel>'Garmt Riemersma / Dato Homan' (TvAR 1990/4334)</titel><searchwords><searchword>TvAR 3/1990</searchword><searchword>TvAR 1990/4334</searchword><searchword>UDH:TvAR/7085</searchword></searchwords><attachments><attachment><name>1990_nr 3_Rechtspraak_4334.pdf</name><extention>pdf</extention><url>https://denhollander.info/download/6695/ci</url></attachment></attachments><inleiding>Pachtwet, art. 11 en 12&#13;
Het gaat erom voor welk doel het overeengekomen&#13;
gebruik van het land strekte.&#13;
In casu is dat beweiding met vee en dat&#13;
is uitoefening van landbouw, ongeacht of&#13;
dat vee al dan niet handelsvee is. Voor het&#13;
gebruik van de stal maakt dit laatste wel&#13;
verschil: het onderbrengen van handelsvee&#13;
in een stal is geen landbouwkundig gebruik.&#13;
Volgt schriftelijke vastlegging wat betreft&#13;
het land en afwijzing van de vordering&#13;
wat betreft de stal. Aangegaan voor onbepaalde&#13;
tijd brengt op grond van artikel 12,&#13;
lid 1, der Pachtwet voor los land mede: een&#13;
duur van zes jaar. </inleiding><content>Pachtkamer gerechtshof te Arnhem, arrest&#13;
d.d. 30 oktober 1989&#13;
(Mr. Maris, mr. Spoer, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
Garmt Riemersma, wonende te Enumatil,&#13;
appellant, procureur: Mr. J. van Dijkhuizen,&#13;
tegen&#13;
Dato Homan, wonende te Boerakker, geïntimeerde,&#13;
procureur: Mr. K. van der Meulen.&#13;
Het gerechtshof te Arnhem, pachtkamer:&#13;
Gezien de stukken van het geding, waaronder&#13;
de tussen partijen door de pachtkamer&#13;
van het kantongerecht te Groningen&#13;
gewezen vonnissen van 31 augustus 1988&#13;
(tussenvonnis) en 12 oktober 1988 (eindvonnis),&#13;
die in fotocopie aan dit arrest zijn&#13;
gehecht;&#13;
Overwegende: Appellant is bij exploit van&#13;
14 november 1988 in hoger beroep gekomen van voormelde&#13;
vonnissen, met gelijktijdige dagvaarding&#13;
van geïntimeerde voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
de vonnissen, waarvan beroep, te&#13;
vernietigen en, opnieuw rechtdoende, alsnog&#13;
vast te leggen de pachtovereenkomst&#13;
zoals omschreven in het inleidende verzoekschrift,&#13;
met veroordeling van geïntimeerde&#13;
in de kosten van de procedure in&#13;
beide instantiën.&#13;
Bij memorie van antwoord is verweer gevoerd&#13;
met conclusie om appellant in zijn&#13;
vordering in hoger beroep niet-ontvankelijk&#13;
te verklaren, althans hem die te ontzeggen,&#13;
met zijn veroordeling in de kosten van&#13;
het geding.&#13;
Partijen hebben vervolgens een akte, een&#13;
antwoord-akte en nogmaals een akte gewisseld,&#13;
waarna zij de stukken aan het hof&#13;
hebben overgelegd voor het wijzen van arrest.&#13;
De grieven:&#13;
De grieven luiden:&#13;
I. Ten onrechte heeft de pachtkamer van&#13;
het kantongerecht overwogen: 'Met ge&#13;
daagde is de pachtkamer van oordeel, dat&#13;
eiser het land en de schuur slechts als veeen&#13;
schapenhandelaar in gebruik heeft ge&#13;
kregen voor de opslag van zijn handels vee&#13;
en schapen'.&#13;
II. Ten onrechte heeft de pachtkamer&#13;
van het kantongerecht overwogen, dat er&#13;
sprake zou zijn van een wijziging van het&#13;
overeengekomen gebruik sinds het aangaan&#13;
van de onderhavige overeenkomsten.&#13;
III. Ten onrechte heeft de pachtkamer&#13;
van het kantongerecht niet tenminste de&#13;
schriftelijke pachtovereenkomst vastgelegd&#13;
met betrekking tot het land.&#13;
IV. Ten onrechte heeft de pachtkamer&#13;
van het kantongerecht de vorderingen van&#13;
appellant in eerste aanleg afgewezen.&#13;
De ontvankelijkheid van het hoger beroep:&#13;
Appellant heeft tegen het tussenvonnis van&#13;
31 augustus 1988 geen grieven aangevoerd,&#13;
weshalve hij in zijn hoger beroep,&#13;
voorzover dat tegen genoemd tussenvonnis&#13;
is gericht, niet kan worden ontvangen.&#13;
De vaststaande feiten:&#13;
Als enerzijds gesteld en anderzijds erkend&#13;
dan wel niet of onvoldoende weersproken&#13;
staat ten processe het navolgende&#13;
vast:&#13;
- geïntimeerde is eigenaar van een boer&#13;
derij met enige grond te Boerakker, kadastraal&#13;
bekend gemeente Leek, sectie I, nrs.&#13;
3153 en 3154, totaal groot 2.93.80;&#13;
- geïntimeerde is van beroep bedrijfsverzorger&#13;
en bewoont met zijn gezin het tot&#13;
voormelde boerderij behorende woongedeelte;&#13;
- van de boerderij maakt ook deel uit&#13;
een houten stal met een dak van golfplaten,&#13;
groot ongeveer 11 x 10 meter; aansluitend&#13;
aan de gebouwen ligt de rest van voormelde&#13;
kadastrale percelen, die in gebruik zijn als&#13;
grasland;&#13;
- nadat geïntimeerde in de herfst van&#13;
1981 een gedeelte van de stal aan appellant&#13;
in gebruik had gegeven, heeft hij in het&#13;
voorjaar van 1982 het achter de stal gelegen&#13;
grasland (groot ongeveer 2.60 ha) en in de&#13;
herfst van dat jaar de gehele stal aan betrokkene&#13;
in gebruik afgestaan, zulks voor&#13;
ƒ 750,- per jaar wat de stal betreft en&#13;
ƒ 1500,- per jaar wat het land betreft;&#13;
- appellant is van beroep veehandelaar;&#13;
hij mest voorts stieren en houdt schapen,&#13;
waarmee hij lammeren fokt; hij exploiteert&#13;
in totaal 16 ha land;&#13;
- appellant gebruikte het eerste jaar de&#13;
stal voor het daarin stallen van rundvee;&#13;
daarna is hij de stal ook gaan gebruiken&#13;
voor het mesten van stieren, aanvankelijk&#13;
weinige voor kortere tijd en later meer voor&#13;
langere tijd, alsmede voor het onderbrengen&#13;
van schapen.&#13;
Behandeling van het geschil in hoger beroep:&#13;
1. De rechtsstrijd tussen partijen spitst&#13;
zich allereerst toe op de vraag of het door&#13;
geïntimeerde aan appellant in gebruik verstrekken&#13;
van de stal en de grond in geschil&#13;
is geschied ter uitoefening van de landbouw.&#13;
Appellant stelt dat hij beide objecten&#13;
in gebruik heeft gekregen zonder dat&#13;
aan dat gebruik enige beperking was gegeven,&#13;
er daarbij onder meer op wijzend dat&#13;
hij niet alleen veehandelaar maar ook veehouder&#13;
is. Geïntimeerde ontkent dit en&#13;
voert aan dat de ingebruikgeving slechts is geschied voor het stallen respectievelijk&#13;
weiden van het handels vee van appellant.&#13;
2. Op zichzelf is niet van doorslaggevend&#13;
belang of appellant behalve veehandelaar&#13;
al dan niet tevens veehouder is. Het gaat er&#13;
om voor welk doel het overeengekomen gebruik&#13;
strekte en het beroep van de gebruiker&#13;
van land en/of opstallen behoeft dat&#13;
gebruik niet te bepalen.&#13;
3. Uit het door beide partijen aangevoerde&#13;
volgt, dat de grond in geschil in gebruik&#13;
is gegeven respectievelijk genomen voor de&#13;
beweiding met vee. Derhalve is in elk geval&#13;
sprake van bodemcultuur als bedoeld in artikel&#13;
1, lid 1, sub b 7, van de Pachtwet en&#13;
daaruit volgt dat het tussen partijen overeengekomen&#13;
gebruik strekte ter uitoefening&#13;
van de landbouw. Nu, naar in confesso is,&#13;
ook aan de overige vereisten daarvoor is&#13;
voldaan, moet het tussen hen met betrekking&#13;
tot het land in geschil overeengekomene&#13;
dan ook worden aangemerkt als een&#13;
pachtovereenkomst. De derde grief is dus&#13;
gegrond.&#13;
4. Ten aanzien van de stal in geschil&#13;
maakt het wel verschil of de ingebruikgeving&#13;
en -neming al dan niet beperkt was tot&#13;
het daarin onderbrengen van handelsvee.&#13;
Immers, indien de overeenkomst tussen&#13;
partijen die beperking inhoudt, dan is geen&#13;
sprake van een gebruik voor de landbouw&#13;
en kan de overeenkomst tussen partijen&#13;
niet worden aangemerkt als een pachtovereenkomst.&#13;
Daarom komt thans de vraag&#13;
aan de orde op wie van partijen is casu de&#13;
bewijslast rust met betrekking tot hetgeen&#13;
tussen hen ten aanzien van het gebruik van&#13;
de stal is overeengekomen. In beginsel rust&#13;
op appellant als eisende partij de bewijslast&#13;
met betrekking tot het door hem aangevoerde&#13;
en naar oordeel van het hof zijn er&#13;
uit een oogpunt van redelijkheid en billijkheid&#13;
onvoldoende gronden aanwezig om in&#13;
dezen tot een andere conclusie te komen.&#13;
Het hof neemt daarbij, zulks tesamen en in&#13;
onderling verband, de volgende feiten en&#13;
omstandigheden mede in aanmerking:&#13;
- appellant is in de eerste plaats veehandelaar;&#13;
- gebruik van land en stal zijn, hoewel&#13;
in dezelfde periode, los van elkaar tussen&#13;
partijen overeengekomen met een afzon&#13;
derlijke tegenprestatie voor elk van beide&#13;
objecten;&#13;
— appellant heeft kennelijk in het begin&#13;
alleen handels vee in de stal ondergebracht;&#13;
— de stal in geschil is een betrekkelijk&#13;
kleine stal met een beperkt aantal veestanden,&#13;
hetgeen meer wijst in de richting van&#13;
een gebruik voor het telkens gedurende betrekkelijk&#13;
korte tijd daarin stallen van vee,&#13;
dat voor de handel bestemd is, dan van een&#13;
gebruik ten behoeve van een weidebedrijf&#13;
van ongeveer 16 ha.&#13;
Appellant heeft evenwel geen voldoende&#13;
gespecificeerd bewijsaanbod gedaan en&#13;
volstaat zowel in eerste aanleg als in hoger&#13;
beroep met een algemeen bewijsaanbod,&#13;
hetgeen als ongenoegzaam en te vaag door&#13;
het hof wordt gepasseerd.&#13;
5. Uit het vorenoverwogene volgt, dat de&#13;
vordering van appellant, voorzover betrek&#13;
king hebbende op de stal in geschil, door de&#13;
pachtkamer van het kantongerecht terecht&#13;
van de hand is gewezen. De grieven I en II&#13;
falen derhalve. Grief IV heeft geen zelf&#13;
standige betekenis, behoeft daarom geen&#13;
bespreking en is, gelet op het hierboven onder&#13;
3 overwogene, gegrond.&#13;
6. Uit het door partijen aangevoerde&#13;
volgt, dat de tussen hen gesloten overeen&#13;
komst is aangegaan voor onbepaalde tijd,&#13;
hetgeen ingevolge het bepaalde in artikel&#13;
12, lid 1, der Pachtwet medebrengt, dat&#13;
voor de met betrekking tot het land in ge&#13;
schil schriftelijk vast te leggen pachtovereenkomst&#13;
moet worden uitgegaan van een&#13;
duur van zes jaar. Voorts staat als ener&#13;
zijds gesteld en anderzijds niet weersproken&#13;
tussen partijen vast dat het land in ge&#13;
schil een oppervlakte heeft van ongeveer&#13;
2.60.00 ha en het hof zal daar dan ook van&#13;
uitgaan.&#13;
Slotsom:&#13;
Appellant moet niet-ontvankelijk worden&#13;
verklaard in zijn hoger beroep, voorzover&#13;
dat is gericht tegen het tussenvonnis&#13;
van 31 augustus 1988. Het vonnis van 12&#13;
oktober 1988, waarvan beroep, moet worden&#13;
vernietigd. De vordering van appellant&#13;
moet worden toegewezen voorzover deze&#13;
het land in geschil betreft en voor het overige&#13;
worden afgewezen. Nu beide partijen&#13;
gedeeltelijk in het ongelijk worden gesteld,&#13;
acht het hof termen aanwezig de&#13;
proceskosten tussen hen te compenseren. Rechtdoende in hoger beroep:&#13;
Verklaart appellant niet-ontvankelijk in&#13;
zijn hoger beroep, voorzover dat is gericht&#13;
tegen het door de pachtkamer van het kantongerecht&#13;
te Groningen tussen partijen gewezen&#13;
vonnis van 31 augustus 1988.&#13;
Vernietigt het door genoemde pachtkamer&#13;
tussen partijen gewezen vonnis van 12&#13;
oktober 1988, waarvan beroep,&#13;
en in zoverre opnieuw rechtdoende:&#13;
Legt schriftelijk vast een pachtovereenkomst&#13;
tussen geïntimeerde als verpachter&#13;
en appellant als pachter met betrekking tot&#13;
enkele percelen grasland ter grootte van in&#13;
totaal ongeveer 2.60.00 ha, deel uitmakend&#13;
van het aan geïntimeerde in eigendom toebehorend&#13;
onroerend goed aan De Jammer&#13;
te Boerakker, kadastraal bekend gemeente&#13;
Leek, sectie I, nrs. 3153 en 3154, in zijn geheel&#13;
groot 2.93.80 ha, aangegaan voor de&#13;
duur van zes jaar, ingaande voorjaar 1982&#13;
en tegen een pachtprijs van ƒ 1500,- totaal&#13;
per jaar, een en ander onverminderd het&#13;
bepaalde in artikel 9, lid 1, der Pachtwet en&#13;
de mogelijke toepassing van artikel 9, lid 2,&#13;
van die wet.&#13;
Wijst af het meer of anders gevorderde.&#13;
Compenseert de in deze procedure in beide&#13;
instanties tussen partijen gevallen proceskosten&#13;
des dat iedere partij haar eigen&#13;
kosten draagt.</content><legacyfootnotes/><footnotes><footnote/></footnotes><auteurs>Mr. Maris, mr. Spoer, mr. Kok, mr. ing.&#13;
Jansens van Gellicum en Wentink</auteurs><published>1990-03-01 00:00:00</published><modified>1990-03-01 00:00:00</modified><editiondate>1990-03-01</editiondate><htmlpath>https://denhollander.info/artikel/7085</htmlpath></article>
</articles></edition>
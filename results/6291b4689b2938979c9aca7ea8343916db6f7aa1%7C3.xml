<edition><articles><article><jaar>1989</jaar><naam>Tijdschrift voor Agrarisch Recht</naam><uitgave>7</uitgave><aflevering>7</aflevering><searchword>TvAR 7/1989</searchword><id>7842</id><udhid>UDH:TvAR/7842</udhid><titel>'Nico Hubertus Hooglander / Jan Darwinkel' (TvAR 1989/4258)</titel><searchwords><searchword>TvAR 7/1989</searchword><searchword>TvAR 1989/4258</searchword><searchword>UDH:TvAR/7842</searchword></searchwords><attachments><attachment><name>1989_nr 7_Rechtspraak_4258.doc</name><extention>doc</extention><url>https://denhollander.info/download/16402/ci</url></attachment></attachments><inleiding>4258 Pachtwet, art. 43, lid 5 jo. lid 1&#13;
Verzoekschriftprocedure buiten  eigenlijk rechtsgeding.&#13;
Vermeerdering van eis door pachter eerst bij mondelinge behandeling. Geen onrede­lijke bemoeilijking voor verpachter voeren verweer. Het gepachte vormt ruim 22% van areaal van de pachter waarop hij in 1985/1986 f 141 872,- en in 1986/1987 f 99 138,- als netto-resultaat boekte. Ern­stige aantasting in grondslag maatschappe­lijk bestaan bij verlies gepachte. Rechts­opvolging verpachter i.s.m. voorkeursrecht pachter. Verlenging met 12 jaar sedertdien.&#13;
Pachtkamer gerechtshof Arnhem, beschik­king d.d. 21 november 1988&#13;
Het gerechtshof te Arnhem, pachtkamer;&#13;
Gezien&#13;
het op 10 juni 1988 ter griffie van het hof ingekomen beroepschrift van&#13;
&#13;
Nico Hubertus Hooglander, wonende te Zeegse, gemeente Vries, - hierna te noe­men verpachter -, procureur: mr. D. Knottenbelt,&#13;
tegen een beschikking van de pachtkamer van het kantongerecht te Assen van 3 mei 1988, waarbij met zes jaren is verlengd de pachtovereenkomst met &#13;
Jan Darwinkel,  wonende te Zeegse, ge­meente Vries, als pachter, betreffende twee stukken groenland, ka­dastraal bekend gemeente Vries, sectie W, nr. 863, groot 1.00.90 ha en nr. 968, ge­deeltelijk, groot 10.90.00 ha;&#13;
</inleiding><content>Mede gezien&#13;
een fotocopie van de beschikking, waarvan&#13;
beroep,   alsmede  de   overige   stukken;&#13;
Gelet op&#13;
de behandeling van het hoger beroep in raadkamer van het hof op 7 oktober 1988, waarbij aanwezig waren, verpachter, bij­gestaan door mr. R. van der Molen, advo­caat te Assen, en pachter met zijn echtge­note, bijgestaan door mr. J.G. Besling, ad­vocaat te Assen;&#13;
Overweegt &#13;
De stukken&#13;
de voormelde beschikking is gegeven op grond van de samenvattende overweging dat nu van een ernstige aantasting van de grondslag van het maatschappelijk bestaan van pachter bij beëindiging van de pacht is gebleken doch het eigen gebruik van ver­pachter niet van overwegende betekenis is, de pachtovereenkomst naar billijkheid moet worden verlengd.&#13;
Verpachter heeft tegen de beschikking de navolgende grieven aangevoerd:&#13;
Grief I&#13;
De pachtkamer van het kantongerecht heeft de vaststaande, althans niet bestreden feiten, veelal niet juist of niet volledig weergegeven;&#13;
Grief II&#13;
Ten onrechte is de pachtkamer van het kantongerecht niet ingegaan op althans heeft zij onvoldoende rekening gehouden met de door verpachter aangedragen en door pachter niet of niet voldoende bestre­den stellingen dat pachter naar verhouding teveel jongvee heeft en redelijkerwijs een&#13;
gedeelte daarvan kan afstoten en hij grond en/of ruwvoer kan bijkopen;&#13;
Grief III&#13;
Ten onrechte overweegt de pachtkamer van het kantongerecht dat het verlies van het gepachte voor pachter een ernstige aan­tasting van de grondslag van diens maat­schappelijk bestaan oplevert;&#13;
Grief IV&#13;
Ten onrechte heeft de pachtkamer van het kantongerecht overwogen dat het per­soonlijk gebruik van het gepachte voor verpachter niet van overwegende betekenis is;&#13;
Grief V&#13;
Er zijn voldoende redenen van billijk­heid om het verlengingsverzoek af te wijzen.&#13;
Pachter heeft bij verweerschrift aange­voerd dat hij zich volledig kan verenigen met de inhoud van de beschikking, waar­van beroep en hij heeft de aangevoerde grieven bestreden met conclusie dat het hof verpachter in zijn beroep niet-ontvankelijk zal verklaren althans hem dit zal ontzeg­gen.&#13;
De mondelinge behandeling &#13;
Niet of onvoldoende weersproken is ver­klaard door: de verpachter:&#13;
- Het is mijn bedoeling het verpachte per­soonlijk in gebruik te nemen voor een melkveebedrijf met ongeveer 14 koeien en voor mijn schapenhouderij.&#13;
Op de onderhavige pachtgrond ligt een melkquotum van ongeveer 70.000 kg. Ik bezit nu 25 schapen en 5 kalveren. De vori­ge verpachter W. Groeneveld is op 1 sep­tember 1986 overleden. Hij heeft mij zijn huisperceel met gebouwen, dat bij de ver­pachte grond ligt, en die grond gelegateerd. Alles is mij in oktober 1987 geleverd. Groe­neveld had een melkveebedrijf, waarop ik heb gewerkt. Mijn huisperceel is 25 are groot. Ik heb van perceel W 968 voorts 70 are in eigendom. Verder pacht ik op 1 kilo­meter afstand 1,5 ha weiland en ik heb 4 ha gras op stam gekocht. Mijn boerderij da­teert van 1921. Er staat een schuur met stal van na de oorlog. Onlangs heb ik er een kapschuur gezet. Er is een capaciteit voor 30 melkkoeien. Er zijn kalverhokken. In de boerderij en in de grote schuur bevindt zich een schapenstal. In de boerderij zitten af-lammerhokken. Ik beschik over een trac­tor, een kunstmeststrooier en een cyclo-maaier.&#13;
Ik toon u een bedrijfseconomisch advies van het Consulentschap voor de Rundvee­houderij 'Groningen-Drenthe' te Assen d.d. 19 februari 1988, dat ik heb ingewon­nen. Het voor de investeringen - met na­me de aankoop van melkvee en de aanleg van een melkleiding - benodigde kapitaal kan ik via een hypotheek met behulp van mijn hier aanwezige moeder lenen. Tot juli 1988 heb ik werk bij AVEBE te Foxhol. Ik verdien daar gemiddeld ƒ 2000,- netto per maand. Ik heb de diploma's lagere en mid­delbare landbouwschool behaald. Voorts heb ik diverse landbouwkundige cursussen gevolg. Ik ben ongehuwd;&#13;
De huidige pachter&#13;
- Ik ben 52 jaar oud. Mijn vrouw en ik hebben drie dochters, allen meerderjarig en op eigen benen staande. Ik beschik voor mijn melkveebedrijf over ongeveer 48 ha grasland inclusief 6.30 ha grasland, deel-uitmakend van een natuurgebied aan de Drenthsche Aa, dat ik van Staatsbosbeheer van jaar tot jaar pacht en waarop exploita­tiebeperkingen rusten zoals een mestver-bod, en inclusief het pachtland waarom het hier gaat. Ik heb een melkquotum van on­geveer 402.000 kg. In 1976 heb ik een lig-boxenstal gebouwd voor 64 stuks vee. Ik heb nu 69 melkkoeien. De erfgenamen van W. Groeneveld hebben mij het verpachte niet eerst te koop aangeboden.&#13;
De beoordeling van het geschil in hoger be­roep&#13;
1. Het hof zal allereerst ingaan op de grief IV, welke de verste strekking heeft. Op grond van de bovenstaande verklaring van de verpachter moet naar het oordeel van het hof worden aangenomen dat deze het verpachte persoonlijk voor zijn scha­penhouderij en voor een melkveebedrijf in gebruik wil nemen en dat dit gebruik voor hem van zeer groot belang is. Bij gebruik van de grond in geschil door verpachter kan deze - zoals mede blijkt uit het door hem overgelegde bedrijfseconomische ad­vies - een landbouwbedrijf tot ontwikke­ling brengen dat voor hem mogelijkheden&#13;
biedt om invulling te geven aan het beroep waarvoor hij is opgeleid.&#13;
2.	De grief IV is derhalve gegrond en de&#13;
beschikking waarvan beroep kan niet in&#13;
stand blijven terwijl de overige grieven&#13;
geen bespreking behoeven.&#13;
Geconstateerd wordt dat de wil tot per­soonlijk gebruik van verpachter met toe­passing van artikel 41 van de Pachtwet tot afwijzing van het verlengingsverzoek van de pachter zou moeten leiden.&#13;
3.	Bij het verweerschrift in appèl heeft de&#13;
pachter zich echter subsidiair beroepen op&#13;
artikel 43 van de Pachtwet in dier voege dat&#13;
de pachtovereenkomst welke op 1 novem­-&#13;
ber 1990 zou eindigen, in ieder geval ver­-&#13;
lengd zou moeten worden tot zes jaren na&#13;
het einde van het pacht jaar, waarin de ver­-&#13;
pachter de vorige verpachter is opgevolgd.&#13;
Bij gelegenheid van de mondelinge behan­-&#13;
deling in hoger beroep heeft de pachter zijn&#13;
als incidenteel appèl op te vatten beroep op&#13;
artikel 43 van de Pachtwet nader gepreci­-&#13;
seerd met een beroep op het vijfde lid daar­&#13;
van. Hij heeft zijn eis toen vermeerderd&#13;
met een vordering tot verlenging van de&#13;
pachtovereenkomst tot twaalf jaren na het&#13;
einde van het pachtjaar, waarin de ver­&#13;
pachter de vorige verpachter is opgevolgd.&#13;
De verpachter is in de hem geboden moge­-&#13;
lijkheid hiertegen verweer te voeren niet&#13;
onredelijk bemoeilijkt.&#13;
Bij verlies van het gepachte zou de&#13;
pachter ruim 22% van zijn huidige areaal,&#13;
waarop hij blijkens de door hem overgeleg­-&#13;
de jaarrekeningen over het boekjaar 1985/&#13;
1986 een nettoresultaat van ƒ 141.872,- en&#13;
over 1986/1987/99.138,- boekte, ontval­&#13;
len. Nog daargelaten het eventuele verlies&#13;
van een melkquotum van 70.000 kg - ruim&#13;
17% van zijn huidige quotum - zou de&#13;
pachter bij verlies van het gepachte ernstig&#13;
in de grondslag van zijn maatschappelijk&#13;
bestaan worden aangetast. Niet is gebleken&#13;
dat de pachter daadwerkelijk hem passende&#13;
- in de naaste omgeving gelegen - ver­&#13;
vangende grond zou kunnen verwerven.&#13;
De verpachter is de vorige verpachter&#13;
met wie hij geen familieband had als be­-&#13;
doeld in artikel 43, lid 1 van de Pachtwet,&#13;
blijkens de overgelegde eigendomsakte op&#13;
14 oktober 1987 onder bijzondere titel op­&#13;
gevolgd. Bij die rechtsopvolging is gehan­-&#13;
deld in strijd met artikel 56b, lid 1, van de Pachtwet. Het pacht jaar van pachter ein­digt op 30 oktober van elk jaar.&#13;
6. Op grond van het bovenstaande is het hof op de voet van artikel 43, lid 5 jo. lid 1, van de Pachtwet verplicht de pachtover­eenkomst te verlengen tot 1 november 1999.&#13;
Slotsom&#13;
7. De beschikking waarvan beroep kan niet&#13;
in stand blijven en beslist moet worden als&#13;
volgt.&#13;
Beschikkende in hoger beroep &#13;
Vernietigt de beschikking waarvan beroep.&#13;
Wijst af het primaire verzoek van pach­ter tot verlenging van de onderhavige pacht­overeenkomst met een termijn van zes ja­ren na afloop van de huidige pachttermijn per 1 november 1990.&#13;
Wijst het subsidiaire verzoek, zoals in hoger beroep vermeerderd, toe en verlengt de onderwerpelijke pachtovereenkomst tot en met 30 oktober 1999.&#13;
</content><legacyfootnotes/><footnotes><footnote/></footnotes><auteurs/><published>1989-07-01 00:00:00</published><modified>1989-07-01 00:00:00</modified><editiondate>1989-07-01</editiondate><htmlpath>https://denhollander.info/artikel/7842</htmlpath></article>
</articles></edition>
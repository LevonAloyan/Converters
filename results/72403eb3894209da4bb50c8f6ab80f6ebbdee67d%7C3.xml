<edition><articles><article><jaar>1991</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1991</searchword><id>6830</id><udhid>UDH:TvAR/6830</udhid><titel>'Stichting 'Werkgroep Behoud de Peel' / Burgemeester en Wethouders van Helden' (TvAR 1991/4474)</titel><searchwords><searchword>TvAR 4/1991</searchword><searchword>TvAR 1991/4474</searchword><searchword>UDH:TvAR/6830</searchword></searchwords><attachments><attachment><name>1991_nr 4_Rechtspraak_4474.pdf</name><extention>pdf</extention><url>https://denhollander.info/download/6549/ci</url></attachment></attachments><inleiding>Hinderwet, art. 2&#13;
Vernietiging beschikking vergunningverlening,&#13;
omdat niet beoordeeld is of buiten de&#13;
straal van 500 meter om het bedrijf rekening&#13;
zou moeten worden gehouden met de ammoniakuitstoot.</inleiding><content>Uitspraak in het geschil tussen:&#13;
Stichting 'Werkgroep Behoud de Peel' te&#13;
Deurne, appellante&#13;
en&#13;
Burgemeester en Wethouders van Helden,&#13;
verweerders.&#13;
Bij beschikking van 21 december 1987, no.&#13;
51-18, hebben verweerders aan M.T.G. Rutten&#13;
te Panningen een nieuwe, de gehele inrichting&#13;
omvattende, vergunning onder&#13;
voorschriften als bedoel in art. 6a van de&#13;
Hinderwet verleend voor een varkenshouderij&#13;
op het perceel Hondsheuvelstraat 13, kadastraal&#13;
bekend gemeente Helden, sectie H,&#13;
nummer 911.&#13;
De beschikking van verweerders van 21&#13;
december 1987 is aan deze uitspraak gehecht.&#13;
Tegen deze beschikking heeft appellante&#13;
beroep ingesteld bij de Kroon. Her beroepschrift&#13;
is aan deze uitspraak gehecht.&#13;
Desgevraagd hebben verweerders een&#13;
verweerschrift ingediend.&#13;
Desgevraagd heeft de Directeur-Generaal&#13;
voor de Milieuhygiëne een ambtsbericht ingediend.&#13;
Nader is ingekomen een memorie van&#13;
appellante.&#13;
Het geschil is op 11 januari 1990 behandeld&#13;
in een openbare vergadering van een&#13;
Enkelvoudige Kamer van de Afdeling voor&#13;
de geschillen van bestuur van de Raad van&#13;
State, waarin appellante, vertegenwoordigd&#13;
door W.M.M, van Opbergen, en verweerders,&#13;
vertegenwoordigd door H. Hanssen,&#13;
hun standpunten hebben toegelicht. Tevens&#13;
is gehoord M.T.G. Rutten. In rechte&#13;
Het geschil is aanhangig gemaakt door een&#13;
beroep op de Kroon. Inmiddels is de Tijdelijke&#13;
wet Kroongeschillen in werking getreden.&#13;
Ingevolge art. 1, eerste lid, van deze wet&#13;
is de Afdeling, voornoemd, met de beslissing&#13;
van het geschil belast.&#13;
Verweerders hebben bij hun bestreden beschikking&#13;
aan M.T.G. Rutten te Panningen&#13;
een nieuwe, de gehele inrichting omvattende,&#13;
vergunning onder voorschriften als&#13;
bedoeld in art. 6a van de Hinderwet verleend&#13;
voor een varkenshouderij in de Hondsheuvelstraat&#13;
13 te Helden.&#13;
De verleende vergunning strekt tot uitbreiding&#13;
van de inrichting met 110 opfokzeugen,&#13;
280 zeugen en 1 136 biggen tot circa 25 kg.&#13;
Blijkens de stukken is de inrichting gesitueerd&#13;
op een afstand van circa 750 meter van&#13;
een voor verzuring gevoelig natuurgebied.&#13;
De bezwaren van appellante komen - kort&#13;
samengevat - hierop neer dat de uitbreiding&#13;
van het bedrijf zal leiden tot een onaanvaardbare&#13;
verdere verhoging van de regionale&#13;
ammoniakemissie.&#13;
Appellante heeft in dit verband betoogd&#13;
dat de achtergronddepositie in de gemeente&#13;
Helden reeds beduidend hoger ligt dan de&#13;
streefwaarde van 1 300 mol potentieel zuur&#13;
per ha per jaar voor het jaar 2000 en dat elke&#13;
uitbreiding van de ammoniakemissie, mede&#13;
gelet op de voedselarme bodem van de&#13;
Peelrestanten, schade zal toebrengen aan de&#13;
waarde van dit natuurgebied.&#13;
Daarbij is door appellante aangevoerd dat&#13;
haars inziens ook inrichtingen als de onderwerpelijke&#13;
die verder dan 500 meter van de&#13;
Peelrestanten zijn verwijderd, in belangrijke&#13;
mate bijdragen aan de depositie van ammoniak&#13;
in dit gebied.&#13;
Blijkens de overwegingen van de bestreden&#13;
beschikking hebben verweerders de aanvraag&#13;
getoetst aan de richtlijn 'Ammoniak en&#13;
Veehouderij', welke richtlijn normen bevat&#13;
ten aanzien van de ammoniakemissie door&#13;
intensieve veehouderijbedrijven die binnen&#13;
een afstand van 500 meter van een voor&#13;
verzuring gevoelig gebied zijn gelegen.&#13;
Verweerders hebben gesteld dat tegen het&#13;
verlenen van de gevraagde vergunning op&#13;
grond van de richtlijn geen bezwaar bestaat,&#13;
aangezien het dichtstbijzijnde voor verzuring&#13;
gevoelig gebied op circa 750 meter&#13;
afstand is gelegen van de inrichting.&#13;
Het bezwaar van appellante ten aanzien&#13;
van de verhoging van de ammoniakemissie&#13;
moet naar de mening van verweerders dan&#13;
ook als ongegrond worden beschouwd.&#13;
Met betrekking tot de eutrofiëringsproblematiek&#13;
overwegen verweerders voorts dat&#13;
de richtlijn inwilliging van de aanvraag mogelijk&#13;
maakt. Ter openbare vergadering hebben&#13;
verweerders hun standpunt aldus toegelicht&#13;
dat vergunningen als de onderwerpelijke,&#13;
voor wat de problematiek van de&#13;
ammoniakemissie betreft, kunnen worden&#13;
verleend, indien de desbetreffende inrichting&#13;
op meer dan 500 meter van een voor verzuring&#13;
gevoelig gebied is gelegen.&#13;
De Afdeling stelt ter zake vast dat de richtlijn&#13;
'Ammoniak en Veehouderij', gelet op de&#13;
situering van de inrichting, in dit geval niet&#13;
van toepassing is.&#13;
Deze omstandigheid betekent echter niet&#13;
dat het verlenen van de vergunning op grond&#13;
van dat niet van toepassing zijn der richtlijn&#13;
zonder meer mogelijk is en dat verweerders&#13;
derhalve geen rekening zouden behoeven te&#13;
houden met een toeneming van de ammoniakemissie&#13;
in verband met de aard en omvang&#13;
van de inrichting en de mogelijke schadelijke&#13;
gevolgen daarvan voor de omgeving.&#13;
Het standpunt van verweerders dat, gelet&#13;
op de ammoniakproblematiek, ten aanzien&#13;
van bedrijven als de onderwerpelijke die&#13;
verder dan 500 meter van een voor verzuring&#13;
gevoelig gebied zijn verwijderd, zonder&#13;
meer vergunning kan worden verleend, komt&#13;
de Afdeling dan ook onjuist voor.&#13;
Door in de bestreden beschikking te overwegen&#13;
dat op grond van de richtlijn de vergunning&#13;
kan worden verleend en de bezwaren&#13;
van appellante met betrekking tot de&#13;
ammoniakemissie en de eutrofiëring van de&#13;
bodem ongegrond zijn, hebben verweerders&#13;
naar het oordeel van de Afdeling een onjuiste&#13;
casu quo onvoldoende draagkrachtige motivering&#13;
aan de beschikking ten grondslag gelegd.&#13;
De bestreden beschikking is derhalve genomen&#13;
in strijd met het algemeen beginsel&#13;
van behoorlijk bestuur, dat een besluit moet&#13;
worden gedragen door de daaraan gegeven&#13;
motivering, zodat het moet worden vernietigd&#13;
op de grond genoemd in art. 2, eerste lid,&#13;
onder d, van de Tijdelijke wet Kroongeschillen.</content><legacyfootnotes/><footnotes><footnote/></footnotes><auteurs>Mr. Veldkamp</auteurs><published>1991-04-01 00:00:00</published><modified>1991-04-01 00:00:00</modified><editiondate>1991-04-01</editiondate><htmlpath>https://denhollander.info/artikel/6830</htmlpath></article>
</articles></edition>
<edition><articles><article><jaar>2008</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2008</searchword><id>5716</id><udhid>UDH:TvAR/5716</udhid><titel>De Vaan / Heusden (TvAR 2008/5423)</titel><searchwords><searchword>TvAR 2/2008</searchword><searchword>TvAR 2008/5423</searchword><searchword>UDH:TvAR/5716</searchword></searchwords><attachments><attachment><name>TAR 2008-2 Rechtspraak 3.pdf</name><extention>pdf</extention><url>https://denhollander.info/download/5648/ci</url></attachment></attachments><inleiding>Pachtkamer Hof Arnhem, 3 juli 2007, rolnummer 2006/020 P&#13;
(De Vaan / Heusden)&#13;
&#13;
(mrs. Valk, Olthof en Van Osch en de leden De Lorijn en&#13;
Rogaar)&#13;
&#13;
Melkquotum. Structureel verleasen.</inleiding><content>[Pachtwet, art. 25, 134]&#13;
Grond was in 1983 feitelijk bij een derde in gebruik. Met&#13;
deze grond is geen melkquotum gaan samenhangen.&#13;
Arrest&#13;
in de zaak van:&#13;
Gerardus Martinus Wouterus de Vaan,&#13;
wonende te Vlijmen (gemeente Heusden), appellant,&#13;
procureur: mr. F.J. Boom,&#13;
tegen:&#13;
de gemeente Heusden,&#13;
zetelende te Heusden, geïntimeerde,&#13;
procureur: mr. A.A. Voets.&#13;
1. Het geding in eerste aanleg&#13;
Voor de procedure in eerste aanleg wordt verwezen naar de&#13;
inhoud van het vonnis van 8 november 2005 van de pachtkamer&#13;
van de Rechtbank ‘s-Hertogenbosch, locatie ‘s-Hertogenbosch&#13;
tussen appellant (hierna ook te noemen: De&#13;
Vaan) als gedaagde en geïntimeerde (hierna ook te noemen:&#13;
de gemeente Heusden) als eiseres heeft gewezen; van dat&#13;
vonnis is een fotokopie aan dit arrest gehecht.&#13;
2. Het geding in hoger beroep&#13;
2.1. De Vaan heeft bij exploot van 24 november 2005 de&#13;
gemeente Heusden aangezegd van dat vonnis in hoger&#13;
beroep te komen, met dagvaarding van de gemeente&#13;
Heusden voor dit hof.&#13;
2.2. Bij memorie van grieven heeft De Vaan vijf grieven&#13;
tegen het bestreden vonnis aangevoerd en toegelicht,&#13;
heeft hij bewijs aangeboden en nieuwe producties in&#13;
het geding gebracht. Hij heeft gevorderd dat het hof&#13;
het bestreden vonnis zal vernietigen en, opnieuw&#13;
recht doende, bij uitvoerbaar bij voorraad verklaard&#13;
arrest, de vorderingen van de gemeente Heusden nietontvankelijk&#13;
zal verklaren, althans deze vorderingen&#13;
zal afwijzen, een en andere met veroordeling van de&#13;
gemeente Heusden in de kosten van beide instanties.&#13;
2.3. Bij memorie van antwoord heeft de gemeente Heusden&#13;
de grieven bestreden, heeft zij bewijs aangeboden&#13;
en een aantal producties in het geding gebracht. Zij&#13;
heeft geconcludeerd dat het hof het aangevallen vonnis&#13;
zal bekrachtigen, eventueel onder verbetering en&#13;
aanvulling van gronden, met veroordeling van De&#13;
Vaan in de kosten van het hoger beroep.&#13;
2.4. Ter zitting van 6 november 2006 hebben partijen de&#13;
zaak doen bepleiten, De Vaan door mr. A.A.M. van Beek, advocaat te Tilburg en de gemeente Heusden&#13;
door mr. Haijemaije, advocaat te Druten, beiden hebben&#13;
daarbij pleitnotities in het geding gebracht.&#13;
2.5. Daarna heeft De Vaan akte verzocht, waarna de gemeente&#13;
Heusden antwoordakte heeft verzocht.&#13;
2.6. Vervolgens hebben partijen de stukken aan het hof&#13;
overgelegd voor het wijzen van arrest.&#13;
2. De vaststaande feiten&#13;
2.1. Tussen partijen staat als van de ene zijde gesteld en&#13;
van de andere zijde erkend dan wel niet of onvoldoende&#13;
betwist, en mede op grond van de niet betwiste&#13;
inhoud van overgelegde producties, het navolgende&#13;
vast.&#13;
2.2. De rechtsvoorganger van de gemeente Heusden, de&#13;
gemeente Vlijmen, heeft bij schriftelijk goedgekeurde&#13;
overeenkomsten aan De Vaan verpacht de navolgende&#13;
landbouwpercelen:&#13;
– gemeente Vlijmen sectie N, nr. 311 en 312, groot&#13;
5.94.70 ha (verder - in enkelvoud - te noemen: perceel&#13;
A);&#13;
– gemeente Vlijmen sectie P, nr. 93 en 94, groot&#13;
3.48.35 ha (verder - in enkelvoud - te noemen: perceel&#13;
B).&#13;
De tweede pachtovereenkomst is op 1 november&#13;
1983 beëindigd en gewijzigd in die zin dat met ingang&#13;
van die datum de volgende percelen zijn verpacht:&#13;
– gemeente Vlijmen sectie P, nr. 164, groot 1.26.30&#13;
ha;&#13;
– gemeente Vlijmen sectie P, nr. 165, groot 0.68.40&#13;
ha;&#13;
– gemeente Vlijmen sectie P, nr. 150, groot 1.40.00&#13;
ha;&#13;
– gemeente Vlijmen sectie M, nr. 8, groot 0.43.30 ha;&#13;
– gemeente Vlijmen sectie M, nr. 9, groot 0.28.00 ha;&#13;
totaal groot 4.16.00 ha (verder - in enkelvoud - te&#13;
noemen: perceel C).&#13;
3. Beoordeling van het geschil&#13;
3.1. Het geschil in hoger beroep gaat, kort gezegd, over de&#13;
verdeling van het melkquotum. De Vaan heeft, om te&#13;
voorkomen dat het melkquotum zou vervallen aan de&#13;
nationale reserve, het met het gepachte samenhangende&#13;
melkquotum verkocht. Hij heeft de gemeente&#13;
Heusden hiervan in kennis gesteld en aangeboden de&#13;
helft van de opbrengst van dit melkquotum van perceel&#13;
A aan de gemeente Heusden te betalen. De gemeente&#13;
Heusden maakt echter tevens aanspraak op de&#13;
helft van de opbrengst van het melkquotum van perceel&#13;
B. De pachtkamer in eerste aanleg heeft, zo begrijpt&#13;
het hof het vonnis (zie ook r.o. 3.10 hierna), de&#13;
helft van de waarde van het melkquotum op beide&#13;
percelen toegewezen.&#13;
3.2. Tegen de afwijzing door de pachtkamer in eerste aanleg&#13;
van de door de gemeente Heusden gevorderde&#13;
ontbinding van de pachtovereenkomst, is door de gemeente&#13;
Heusden niet middels een grief in incidenteel&#13;
appel opgekomen. Voor zover de gemeente Heusden&#13;
bij memorie van antwoord in het kader van de weerspreking van grief 1 persisteert bij de stelling dat&#13;
sprake is van wanprestatie van De Vaan om het melkquotum&#13;
te verkopen is dat, mede gelet op de conclusie&#13;
waarmee de memorie van antwoord afsluit, te&#13;
weten bekrachtiging van het aangevallen vonnis, niet&#13;
als een voldoende kenbare grief tegen de voormelde&#13;
beslissing te beschouwen. In hoger beroep maakt deze&#13;
beslissing van de pachtkamer in eerste aanleg dan ook&#13;
geen deel uit van het te beoordelen geschil.&#13;
3.3. Met grief 1 klaagt De Vaan, zo begrijpt het hof mede&#13;
gelet op de toelichting in de memorie van grieven&#13;
onder 5, over het oordeel van de pachtkamer in eerste&#13;
aanleg dat De Vaan wanprestatie heeft gepleegd. Aan&#13;
weging van de wanprestatie had de pachtkamer in&#13;
eerste aanleg dan ook niet kunnen toekomen, aldus&#13;
De Vaan.&#13;
3.4. De Vaan voert ter toelichting op grief 1 aan dat hij&#13;
gedurende een aantal jaren gebruik heeft gemaakt van&#13;
de Regeling Superheffing 1993 opgenomen mogelijkheid&#13;
om zijn melkquotum tijdelijk over te dragen, te&#13;
verleasen aan derden. In verband met de per 1 april&#13;
2004 in werking getreden Regeling Superheffing&#13;
2004 was het niet meer mogelijk om het melkquotum&#13;
te verleasen op een structurele wijze zoals hij tot&#13;
nu toe had gevolgd. Hij wijst erop, dat bij deze stand&#13;
van zaken het ongebruikte melkquotum geheel aan de&#13;
nationale reserve zou vervallen, waarmee zowel de gemeente&#13;
Heusden als hij zelf een aandeel in de vermogenswaarde&#13;
van dat quotum zouden mislopen. De&#13;
Vaan stelt daarbij, dat nu hij in het verleden juist vanwege&#13;
de bedrijfssituatie had besloten de melkproductie&#13;
te staken, niet van hem kon worden gevergd dat&#13;
hij de melkproductie hervatte en dat hem niets anders&#13;
restte dan over te gaan tot verkoop en overdracht van&#13;
het quotum voor genoemde datum. Hij heeft de gemeente&#13;
Heusden daarvan op voorhand in kennis gesteld&#13;
en verwijst naar een brief van het College van&#13;
B&amp;W van de gemeente Heusden waaruit voorvloeit,&#13;
zo voert hij aan, dat de gemeente Heusden al had ingestemd&#13;
met de verkoop en de discussie alleen nog&#13;
ging over het door hem aan de gemeente Heusden te&#13;
betalen bedrag. Onder verwijzing naar het arrest van&#13;
het hof Arnhem van 18 mei 2004 (rolnr. 2003/1006&#13;
P) stelt hij dat ook ingeval de gemeente zich tegen&#13;
verkoop zou hebben verzet, hij geen wanprestatie&#13;
heeft gepleegd en de belangen van de gemeente Heusden&#13;
door de verkoop optimaal heeft behartigd.&#13;
3.5. Het hof overweegt als volgt. Gelijk in het aangehaalde&#13;
arrest is overwogen geldt als hoofdregel, dat een pachter&#13;
aan het einde van de pachtovereenkomst de gepachte&#13;
grond met de daarmee samenhangende heffingvrije&#13;
hoeveelheid melk (melkquotum) aan zijn&#13;
verpachter ter beschikking dient te stellen. Dit brengt&#13;
mee, dat het een pachter in de regel niet vrijstaat zonder&#13;
medewerking van de verpachter dit melkquotum&#13;
gedurende de looptijd van de pachtovereenkomst te&#13;
vervreemden, ook niet indien hij aanbiedt de helft&#13;
van de verkoopopbrengst aan de verpachter af te dragen.&#13;
Het enkele gegeven dat sprake is van een voorheen&#13;
structureel verleast melkquotum maakt dit niet anders, ook niet indien daarbij komt de omstandigheid&#13;
dat sprake is van overheidsmaatregelen die het&#13;
structureel verleasen voor de toekomst belemmeren of&#13;
verbieden.&#13;
3.6. De gemeente Heusden heeft erkend (memorie van&#13;
antwoord sub 7) dat zij – naar het hof begrijpt in&#13;
2004 - heeft ingestemd met de verkoop van het toen&#13;
beschikbare melkquotum, zodat dit tussen partijen&#13;
vaststaat. Van wanprestatie is in zoverre dan ook geen&#13;
sprake.&#13;
3.7. De gemeente Heusden heeft aangevoerd dat De Vaan&#13;
op het moment dat hij toestemming heeft gevraagd&#13;
om het melkquotum te verkopen, reeds niet meer beschikte&#13;
over het volledige melkquotum dat samenhing&#13;
met de percelen A en B, en zelfs niet over het melkquotum&#13;
ten aanzien van het perceel A alleen (memorie&#13;
van antwoord sub 19 en 20). De Vaan heeft dit&#13;
laatste bij gelegenheid van de pleidooien weersproken&#13;
en aangevoerd dat weliswaar door hem eerder gedeeltes&#13;
van het melkquotum waren verkocht maar dat hij&#13;
nog over voldoende melkquotum beschikte om de&#13;
aanspraken van de gemeente Heusden, naar het hof&#13;
begrijpt ten aanzien van perceel A, te kunnen honoreren.&#13;
De Vaan heeft evenwel de stelling van de gemeente&#13;
Heusden (memorie van antwoord sub 19),&#13;
onderbouwd door een overzicht van het COS van 29&#13;
maart 2002 (productie 3 bij memorie van antwoord),&#13;
dat ten tijde van de verkoop nog slechts 39.344 kg&#13;
melkquotum op naam van De Vaan stond, niet weersproken,&#13;
zodat dit tussen partijen vaststaat. De Vaan&#13;
heeft voorts bij gelegenheid van de pleidooien (pleitnota&#13;
mr. Van Beek pagina 7) zelf aangevoerd dat op&#13;
de grond van de gemeente (naar het hof begrijpt: alleen&#13;
op perceel A) een melkquotum rustte van 80.980&#13;
kg. Hieruit volgt dat ook in het geval zou moeten&#13;
worden uitgegaan van het standpunt van De Vaan,&#13;
dat alleen het melkquotum samenhangend met perceel&#13;
A (en niet tevens dat met perceel B) in deze van&#13;
belang is, het bij De Vaan ten tijde van de voorgenomen&#13;
vervreemding feitelijk beschikbare melkquotum&#13;
(39.344 kg), al (aanzienlijk) lager was dan het aan het&#13;
perceel A toe te rekenen – en eventueel aan de gemeente&#13;
bij het einde van de pacht te leveren - quotum&#13;
(80.980 kg) en er zelfs niet voldoende quotum was&#13;
om de financiële aanspraak van de verpachter op de&#13;
helft van dit laatste quotum (80.980 : 2 = 40.490 kg)&#13;
af te dekken.&#13;
3.8. Niet is gesteld of gebleken dat De Vaan – met uitzondering&#13;
van het onder 3.6 bedoelde resterende gedeelte&#13;
- voor de vervreemding van het onder 3.7 bedoelde&#13;
melkquotum toestemming van de verpachter had. De&#13;
Vaan heeft zelf bij gelegenheid van de comparitie van&#13;
partijen in eerste aanleg verklaard dat over de eerste&#13;
verkoop – welke blijkens het proces-verbaal van die&#13;
comparitie volgens zijn raadsman in 1999 of in 2000&#13;
heeft plaatsgevonden - geen contact met de gemeente&#13;
is geweest en hij van de resterende 60.000 liter in&#13;
2003 nog eens 20.000 liter heeft verkocht (procesverbaal&#13;
comparitie van partijen tweede pagina). Dat&#13;
De Vaan over deze (tweede) verkoop contact heeft gehad met de verpachter is niet door hem verklaard&#13;
en evenmin aangevoerd. Uit de stelling van De Vaan&#13;
(memorie van grieven sub 6), dat hem ter voorkoming&#13;
van het verval van het quotum niet anders restte&#13;
dan tot verkoop over te gaan in de heffingsperiode&#13;
2004/2005 en hij daartoe een afspraak heeft gemaakt&#13;
met de verantwoordelijke wethouder, welk gesprek –&#13;
blijkens de brief van 8 december 2004 waarnaar De&#13;
Vaan verwijst – op 15 november 2004 heeft plaatsgevonden,&#13;
leidt het hof af dat het eerste contact tussen&#13;
De Vaan en de gemeente over de verkoop van melkquotum&#13;
pas in 2004 heeft plaatsgevonden en de eerdere&#13;
verkopen zonder voorafgaande toestemming zijn&#13;
geschied.&#13;
3.9. Nu uit hetgeen hiervoor is overwogen volgt dat De&#13;
Vaan reeds vóór de 15 november 2004 een te grote&#13;
hoeveelheid melkquotum heeft vervreemd, terwijl&#13;
niet is aangevoerd dat ook die vervreemdingen noodzakelijk&#13;
waren om verval van rechten te voorkomen,&#13;
hetgeen naar De Vaan heeft gesteld in 2004 aan de&#13;
orde was, is in zoverre sprake is van een toerekenbare&#13;
tekortkoming aan de zijde van De Vaan. Grief 1 faalt&#13;
hiermee. Het hof stelt vast dat niet wordt opgekomen&#13;
tegen het oordeel van de pachtkamer in eerste aanleg&#13;
dat de wanprestatie van dermate geringe ernst is dat&#13;
op grond daarvan de vordering tot ontbinding van de&#13;
pachtovereenkomst moet worden afgewezen.&#13;
3.10. Met grief 3 komt De Vaan op tegen het oordeel van&#13;
de pachtkamer in eerste aanleg waarbij De Vaan is&#13;
veroordeeld om aan de gemeente Heusden de (helft&#13;
van de) marktwaarde van het melkquotum, rustend&#13;
op de gronden C, te vergoeden. Deze grief slaagt. Met&#13;
de gemeente Heusden (memorie van antwoord sub&#13;
49) is het hof van oordeel dat hierbij sprake is van een&#13;
kennelijke vergissing/verschrijving van de pachtkamer&#13;
nu uit het vonnis, in het bijzonder de laatste overweging,&#13;
laatste volzin, op pagina 3 en de eerste overweging&#13;
op pagina 4 blijkt dat bedoeld wordt perceel B.&#13;
3.11. Het gaat derhalve in hoger beroep in het bijzonder&#13;
om de vraag of perceel B moet worden meegeteld bij&#13;
de vaststelling van de door De Vaan aan de gemeente&#13;
Heusden te vergoeden waarde van het melkquotum,&#13;
zoals de gemeente Heusden heeft gesteld en De Vaan&#13;
(met grief 2) heeft bestreden.&#13;
3.12. Gelijk het hof in zijn arrest van 4 april 1995, Agr. r.&#13;
1996, 4814, heeft overwogen gaat het daarbij om de&#13;
vraag of, en zo ja in hoeverre, sprake was van een&#13;
agrarisch gebruik van het betrokken land in 1983&#13;
welk gebruik heeft bijgedragen aan de melkproductie.&#13;
Voor de vraag welk gedeelte van het aan een pachter&#13;
in 1984 toegekende melkquotum met het gepachte is&#13;
gaan samenhangen, is daarmee bepalend de hoeveelheid&#13;
grond die de pachter in het referentiejaar 1983&#13;
direct of indirect ten behoeve van de melkproductie&#13;
in gebruik had.&#13;
3.13. De Vaan heeft gesteld dat hij eind 1982/begin 1983&#13;
heeft moeten constateren dat perceel B in gebruik is&#13;
genomen door bewoners van het nabijgelegen woonwagencentrum.&#13;
Een aantal woonwagenbewoners heeft&#13;
op het perceel paarden geweid en het terrein werd gebruikt&#13;
door auto- en/of motorcrossers. De Vaan en&#13;
zijn gezinsleden werden zodanig bedreigd dat de politie&#13;
en de burgemeester hem hebben geadviseerd om&#13;
geen actie tegen de woonwagenbewoners te ondernemen.&#13;
De Vaan heeft het perceel B op geen enkele&#13;
wijze kunnen gebruiken ten behoeve van zijn melkveebedrijf,&#13;
aldus De Vaan (memorie van grieven sub&#13;
12). Omdat de gemeente ook zelf geen actie durfde te&#13;
ondernemen heeft de gemeente aan hem de opbrengst&#13;
van 4 hectare maïsland verkocht voor f 9.000,-. (memorie&#13;
van grieven sub 13). Hij heeft deze stellingen&#13;
bij gelegenheid van de pleidooien herhaald.&#13;
3.14. De gemeente Heusden heeft aangevoerd dat De Vaan&#13;
op 1 januari 1983 perceel B als pachter in gebruik&#13;
had en heeft erkend dat in het voorjaar van 1983 een&#13;
bewoner van het woonwagencentrum een aantal paarden&#13;
heeft laten grazen (memorie van antwoord sub&#13;
26). Het hof leidt hieruit af dat de grond (ook) voorheen&#13;
als weide in gebruik was en dat deze grond in&#13;
elk geval in het voorjaar van 1983 door een derde in&#13;
gebruik is genomen. De gemeente Heusden heeft&#13;
voorts gesteld dat zij aan de onrechtmatige ingebruik -&#13;
neming een einde heeft gemaakt en dat zij het perceel&#13;
vervolgens met maïs heeft ingezaaid (memorie van&#13;
antwoord sub 29 en 39). Het hof leidt uit het vorenstaande&#13;
af dat in de periode dat het perceel B gebruikt&#13;
werd door één (stelling van de gemeente Heusden) of&#13;
meer (stelling van De Vaan) derden, De Vaan het perceel&#13;
feitelijk niet heeft gebruikt. Of daarbij sprake is&#13;
geweest van een of meer derden die perceel B onrechtmatig&#13;
in gebruik hadden genomen, kan daarmee&#13;
in het midden blijven. Voorts leidt het hof uit de&#13;
voormelde stelling van de gemeente Heusden af dat,&#13;
gelet op de start van het groeiseizoen van maïs, de bijdrage&#13;
van het perceel aan de melkproductie en daarmee&#13;
aan de opbouw van het melkquotum, ook ingeval&#13;
wordt uitgegaan van de stelling van de gemeente&#13;
Heusden dat niet reeds in 1982 maar eerst in het&#13;
voorjaar van 1983 sprake was van ingebruikneming&#13;
van perceel B door een of meer derden, in die eerste&#13;
maanden van 1983 nihil, althans zeer beperkt is geweest.&#13;
Dat het weideseizoen in die periode reeds was&#13;
aangevangen is immers niet aangevoerd.&#13;
3.15. Uit de stellingen van de gemeente (memorie van antwoord&#13;
sub 39) en de brieven van de gemeente van 20&#13;
oktober 1983 en 8 december 2004 (producties 5 respectievelijk&#13;
1 bij memorie van grieven) volgt dat de&#13;
gemeente de maïs, die zij aan De Vaan heeft verkocht,&#13;
in 1983 heeft doen inzaaien op perceel B. Hieruit&#13;
leidt het hof af dat De Vaan ook in het groeiseizoen&#13;
1983 niet zelf de grond heeft gebruikt of enige invloed&#13;
heeft gehad op het gebruik en de exploitatie van&#13;
de grond. Dit vindt in zoverre ondersteuning in de&#13;
mededeling van de verantwoordelijke wethouder in&#13;
de vergadering van de Agrarische Commissie van de&#13;
gemeente Vlijmen van 27 september 1983 (verslag&#13;
overgelegd als productie 4 bij memorie van grieven)&#13;
luidende: ‘De voorzitter deelt mee, dat, tengevolge&#13;
van de de leden bekend zijnde affaire, de aan de&#13;
Moerputtenweg gelegen percelen (…) (perceel B, hof ), buiten gebruik zijn genomen.’ Daarmee kan&#13;
dan ook niet worden aangenomen dat de grond in zoverre&#13;
heeft bijgedragen aan de opbouw van de melkproductie&#13;
van de pachter en daarmee van het melkquotum.&#13;
3.16. De enkele omstandigheid dat De Vaan de beschikking&#13;
heeft gehad over de opbrengst van het perceel B&#13;
omdat hij de maïs voor de voederwinning heeft kunnen&#13;
gebruiken, zoals de gemeente Heusden heeft aangevoerd&#13;
(memorie van grieven sub 30), brengt niet&#13;
mee dat perceel B bij de toerekening van het melkquotum&#13;
moet worden betrokken. De grond kan immers&#13;
niet worden aangemerkt als bij de pachter in gebruik&#13;
zijnde grond. Van een indirecte bijdrage van de&#13;
grond kan ook niet worden gesproken; van enig feitelijk&#13;
gebruik van de grond door De Vaan dat geleid&#13;
heeft tot een bijdrage aan de opbouw van het melkquotum&#13;
is immers niet gebleken. Daarbij komt, nog&#13;
daargelaten dat - zoals tussen partijen vaststaat - De&#13;
Vaan een tegenprestatie heeft moeten verrichten voor&#13;
deze maïs door betaling van een bedrag van f 9.000,-,&#13;
dat gelijk het hof heeft overwogen in het arrest van 13&#13;
januari 1998, Agr. recht 2000, 5037, bij de bepaling&#13;
van de bedrijfsgrootte, die ter berekening van de hoeveelheid&#13;
heffingvrije melk per hectare in aanmerking&#13;
moet worden genomen, niet behoort de grond die&#13;
heeft gediend voor de teelt van gewassen die de pachter&#13;
al dan niet regelmatig heeft gekocht, zoals in het&#13;
onderhavige geval maïs die gekocht wordt voor het&#13;
voederen van het (melk)vee.&#13;
3.17. Voorzover de gemeente Heusden heeft aangevoerd dat&#13;
De Vaan met de gang van zaken ten aanzien van de&#13;
maïsbewerking en verkoop aan hem zou hebben ingestemd&#13;
(memorie van antwoord sub 32 en 39), hetgeen&#13;
overigens door De Vaan is betwist (pleitnota mr.&#13;
Van Beek pagina 4, tweede tekstblok), is haar standpunt&#13;
mede in het licht van de onder 3.13 weergegeven&#13;
stellingen van De Vaan en van genoemd verslag,&#13;
waarbij door een lid van de commissie melding wordt&#13;
gemaakt van bedreigingen waarmee De Vaan en zijn&#13;
gezin geconfronteerd waren, niet alleen onvoldoende&#13;
gemotiveerd, maar miskent de gemeente hiermee dat&#13;
dit niet een eigen gebruik van de pachter meebrengt.&#13;
Op dit laatste stuit tevens af de stelling van de gemeente&#13;
(memorie van antwoord sub 35 en 40) dat De&#13;
Vaan wist dat hij vervangende gronden zou krijgen en&#13;
daarmee bij zijn bedrijfsvoering rekening kon houden.&#13;
Nu het in het kader van de toerekening van het&#13;
melkquotum uitsluitend gaat om de vraag of sprake is&#13;
geweest van feitelijk gebruik van grond door de pachter,&#13;
kan in het midden blijven of De Vaan al dan niet&#13;
tegen de (onrechtmatige) ingebruikneming door een&#13;
of meer derden had kunnen en moeten optreden,&#13;
zoals de gemeente Heusden heeft aangevoerd (memorie&#13;
van antwoord sub 36 en 41). Nu het hier voorts&#13;
niet gaat om (te vergoeden) schade wordt aan het&#13;
kennelijk als zodanig bedoelde beroep op eigen schuld&#13;
(memorie van antwoord sub 36) voorbijgegaan.&#13;
3.18. De enkele omstandigheid dat de pachtovereenkomst&#13;
ten aanzien van perceel B in juridische zin eerst zou zijn geëindigd op 1 november 1983, zoals de gemeente&#13;
Heusden heeft gesteld (memorie van antwoord&#13;
sub 43) en De Vaan overigens heeft bestreden,&#13;
is niet doorslaggevend en brengt naar het oordeel van&#13;
het hof niet mee dat sprake is van feitelijk gebruik van&#13;
die grond in het jaar 1983 ten behoeve van de melkproductie&#13;
door de pachter en daarmee van een bijdrage&#13;
aan de opbouw van het melkquotum. Daarbij&#13;
komt nog dat De Vaan perceel B eerder heeft gebruikt&#13;
als weide (r.o. 3.12) en de gemeente in 1983 maïs&#13;
heeft geteeld. Van (ongewijzigde) voortzetting van het&#13;
gebruik is ook in zoverre geen sprake.&#13;
3.19. In beginsel is slechts van belang of grond in het referentiejaar&#13;
1983 direct of indirect ten behoeve van de&#13;
melkproductie bij de pachter in gebruik was in de&#13;
hiervoor onder 3.11 bedoelde zin. Dat van feitelijk&#13;
gebruik door de pachter geen sprake is geweest volgt&#13;
uit de eigen stellingen van de gemeente Heusden en&#13;
hetgeen hiervoor is overwogen. Voorzover de gemeente&#13;
Heusden verder nog beoogd heeft te stellen&#13;
dat sprake was van gebruik door de pachter van perceel&#13;
B, is haar standpunt onvoldoende gemotiveerd.&#13;
De door de gemeente Heusden gestelde omstandigheden&#13;
zijn ook niet van dien aard dat zij een inbreuk op&#13;
bedoeld beginsel kunnen rechtvaardigen. In dit verband&#13;
is mede van belang dat de praktijk behoefte&#13;
heeft aan hanteerbare criteria, zoals de gemeente terecht&#13;
heeft opgemerkt (pleitnota mr. Haijemaije sub&#13;
10), waarmee onder meer een debat omtrent onder&#13;
meer het al dan niet verwijtbaar niet gebruiken van de&#13;
grond (r.o. 3.17) zich slecht verdraagt.&#13;
3.20. Dat, zoals tussen partijen vaststaat, met ingang van&#13;
1 november 1983 een pachtovereenkomst is gesloten&#13;
ten aanzien van het (vervangende) perceel C maakt&#13;
het vorenstaande niet anders. Daargelaten dat uit de&#13;
brief van B&amp;W van de gemeente Vlijmen van 22 december&#13;
1983 (productie 7 bij memorie van grieven)&#13;
volgt dat op die datum de overeenkomst nog niet was&#13;
aangegaan, kan niet worden gezegd dat grond die&#13;
eerst op 1 november 1983 ter beschikking van de&#13;
pachter is gekomen – gelet op het feit dat het weideseizoen&#13;
toen reeds was geëindigd en ook voederwinning&#13;
zo laat in het jaar niet meer plaatsvindt – een&#13;
bijdrage heeft geleverd aan de realisering van de melkproductie&#13;
van 1983.&#13;
3.21. Het vooroverwogene brengt mee dat naar het oordeel&#13;
van het hof de grond in geschil, perceel B, in het jaar&#13;
1983 niet bij De Vaan in gebruik was en mitsdien&#13;
ook niet dienstbaar is geweest aan de melkproductie&#13;
die de basis vormde van het in 1984 aan hem toegekende&#13;
melkquotum. Dat melkquotum is derhalve niet&#13;
- mede - met die grond gaan samenhangen. Daarbij&#13;
komt nog dat de omstandigheid dat de melkquota&#13;
feitelijk pas in het jaar 1984 zijn toegekend, meebrengt&#13;
dat met grond die in 1983 nog deel uitmaakte&#13;
van het bedrijf van de pachter, maar in 1984 niet&#13;
meer, geen melkquotum is gaan samenhangen. Grief&#13;
2, en in samenhang hiermee tevens grief 5 (deels), slagen&#13;
hiermee. 3.22. Dat De Vaan zich bereid had verklaard om ten aanzien&#13;
van perceel A met de gemeente af te rekenen&#13;
stond niet aan de weg aan toewijzing van de vordering&#13;
sub d nu niet gesteld of gebleken is dat voorafgaande&#13;
aan de procedure ook daadwerkelijk het aan&#13;
de gemeente toekomende bedrag door De Vaan is betaald&#13;
(aldus ook onbestreden memorie van antwoord&#13;
sub 57). Het hof betrekt bij zijn oordeel tevens dat,&#13;
mede gelet op de verschillende bedragen die partijen&#13;
als te vergoeden melkquotum ten aanzien van perceel&#13;
A berekenen in hun respectievelijke laatste akten,&#13;
kennelijk onvoldoende duidelijkheid bestond omtrent&#13;
hetgeen waarop de gemeente aanspraak kon maken&#13;
en zij derhalve belang had bij een gerechtelijk ten uitvoer&#13;
te leggen titel. Daarmee is ook de wettelijke&#13;
rente vanaf 1 april 2005, de datum van de inleidende&#13;
dagvaarding, terecht toegewezen. Nu beide partijen&#13;
voor een deel in het ongelijk worden gesteld, zullen&#13;
de kosten van beide instanties worden gecompenseerd&#13;
zoals hierna vermeld. In zoverre slaagt ook grief 4.&#13;
3.23. Aan het bewijsaanbod van de gemeente Heusden&#13;
wordt, reeds nu dit onvoldoende gespecificeerd is,&#13;
voorbijgegaan. Het hof stelt tevens vast dat ook de gemeente&#13;
(memorie van antwoord sub 64) van oordeel&#13;
is dat voor bewijslevering geen plaats is.&#13;
4. Slotsom&#13;
3.24. De grieven 2, 3, 4 en 5 (deels) slagen, zodat het bestreden&#13;
vonnis moet worden vernietigd, behoudens&#13;
voor zover – kort gezegd - De Vaan is veroordeeld om&#13;
aan de gemeente Heusden te betalen de waarde van&#13;
het melkquotum, verbonden met de gronden onder A&#13;
per heden met rente. In de grieven leest het hof geen&#13;
gemotiveerd bezwaar tegen de door de pachtkamer in&#13;
eerste aanleg bepaalde peildatum wat betreft de&#13;
waarde van het quotum, zodat het bestreden vonnis&#13;
in zoverre niet ter beoordeling voorligt. De kosten&#13;
worden in beide instanties gecompenseerd. Gelet op&#13;
artikel 134 Pachtwet bestaat er geen grond voor de&#13;
gevorderde uitvoerbaarverklaring bij voorraad van het&#13;
onderhavige arrest.&#13;
5. De beslissing&#13;
Het hof, recht doende in hoger beroep:&#13;
vernietigt het vonnis van de pachtkamer van de rechtbank&#13;
’s-Hertogenbosch, sector kanton, locatie ’s-Hertogenbosch&#13;
van 8 november 2005, behoudens voor zover daarbij De&#13;
Vaan, bij uitvoerbaar bij voorraad verklaard vonnis, is veroordeeld&#13;
om aan de gemeente Heusden tegen behoorlijk&#13;
bewijs van kwijting te betalen de waarde van het melkquotum,&#13;
verbonden met de gronden onder A per heden, te berekenen&#13;
volgens de vaste jurisprudentie van de pachtkamer&#13;
van het gerechtshof te Arnhem, met de wettelijke rente&#13;
hierover vanaf 1 april 2005 tot de voldoening, op te maken&#13;
bij staat en te vereffenen volgens de wet en het vonnis in zoverre&#13;
bekrachtigend;&#13;
compenseert de kosten in eerste aanleg en in hoger beroep,&#13;
aldus dat iedere partij de eigen kosten draagt;&#13;
wijst af hetgeen meer of anders is gevorderd.&#13;
</content><legacyfootnotes/><footnotes><footnote/></footnotes><auteurs/><published>2008-02-01 00:00:00</published><modified>2017-06-16 16:17:51</modified><editiondate>2008-02-01</editiondate><htmlpath>https://denhollander.info/artikel/5716</htmlpath></article>
</articles></edition>
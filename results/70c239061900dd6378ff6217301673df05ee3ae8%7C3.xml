<edition><articles><article><jaar>1999</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1999</searchword><id>4815</id><udhid>UDH:TvAR/4815</udhid><titel>Hollander / LNV (TvAR 1999/4983)</titel><searchwords><searchword>TvAR 11/1999</searchword><searchword>TvAR 1999/4983</searchword><searchword>UDH:TvAR/4815</searchword></searchwords><attachments><attachment><name>1999_nr 11_Rechtspraak_4983.pdf</name><extention>pdf</extention><url>https://denhollander.info/download/4757/ci</url></attachment></attachments><inleiding>Beschikking superheffing zure&#13;
boerderijzuivelproducten art. 1&#13;
onder c, art. 5 en art. 11 lid 2&#13;
&#13;
Verweerder werpt verzoeker tegen dat deze&#13;
geen bewijsstukken heeft overgelegd welke&#13;
voldoende zekerheid verschaffen omtrent de&#13;
grootte en samenstelling van de in 1990 rechtstreeks&#13;
verkochte hoeveelheid ‘zure boerderijzuivelproducten’.&#13;
Daaraan verbindt verweerder&#13;
de conclusie dat in dit geval in het geheel&#13;
geen heffingvrije hoeveelheid kan worden toegewezen.&#13;
Het College volgt verweerder hierin&#13;
niet. Uit art. 11 van de regeling volgt welis-&#13;
waar dat verweerder niet voetstoots behoeft af&#13;
te gaan op de verklaring van de aanvrager,&#13;
maar die bepaling dwingt er niet toe iedere&#13;
aanspraak te ontzeggen indien voldoende&#13;
bewijs is geleverd voor het kunnen laten gelden&#13;
van enige aanspraak. Desnoods door het&#13;
hanteren van een redelijke schatting.&#13;
Vernietiging bestreden besluit. Proceskostenveroordeling.</inleiding><content>G. Hollander te Zandhuizen, appellant,&#13;
tegen&#13;
de Minister van Landbouw, Natuurbeheer en&#13;
Visserij, verweerder.&#13;
(…)&#13;
5. Beoordeling&#13;
Op 1 januari 1994 zijn in werking getreden de&#13;
Algemene wet bestuursrecht (hierna: Awb) en&#13;
de Wet voltooiing eerste fase herziening rechtelijke&#13;
organisatie (hierna: Wet voltooiing).&#13;
Met ingang van datzelfde tijdstip is de Wet&#13;
administratieve rechtspraak bedrijfsorganisatie&#13;
(hierna: Wet arbo) gewijzigd. In deel 6 van&#13;
de Wet voltooiing is het overgangsrecht neergelegd.&#13;
Ten aanzien van het onderhavige beroep&#13;
brengt dit mee dat, behoudens de proceskostenregeling&#13;
van artikel 8:75 Awb, het&#13;
recht zoals het gold vóór genoemd tijdstip&#13;
van toepassing blijft.&#13;
De BZB voorziet in de toekenning van een&#13;
bijzondere heffingvrije hoeveelheid dan wel&#13;
referentiehoeveelheid melk aan de producenten&#13;
van zuivelproducten die tot 1 april 1991&#13;
niet onder het stelsel van de superheffing vielen.&#13;
Naar het oordeel van het College blijkt uit de&#13;
vaststaande feiten en de in beroep door verzoeker&#13;
overgelegde stukken voldoende dat&#13;
verzoeker vóór 1990 is begonnen met de&#13;
rechtstreekse verkoop van andere zuivelproducten&#13;
dan melk, room, boter en kaas, tevens&#13;
dat in enige omvang die verkoop ook in 1990&#13;
heeft plaatsgevonden, en voorts dat verzoeker&#13;
ook overigens voldoet aan de in de artikelen 3&#13;
en 5 van de BZB gestelde voorwaarden voor&#13;
toewijzing van een heffingvrije hoeveelheid&#13;
op grond van laatstgenoemd artikel.&#13;
Uit artikel 5, in samenhang met artikel 1,&#13;
onder c, van de BZB, volgt dat de bijzondere&#13;
heffingvrije hoeveelheid moet worden vastgesteld&#13;
op de hoeveelheid die de betrokken producent&#13;
in 1990 rechtstreeks voor consumptie&#13;
heeft verkocht en/of geleverd, verminderd&#13;
met een nader aangegeven percentage.&#13;
Verweerder werpt verzoeker tegen dat deze&#13;
geen bewijsstukken heeft overgelegd welke&#13;
voldoende zekerheid verschaffen omtrent de&#13;
grootte en samenstelling van de in 1990 rechtstreeks&#13;
verkochte hoeveelheid “zure boerderijzuivelproducten”.&#13;
Daaraan verbindt verweerder&#13;
de conclusie dat in dit geval in het&#13;
geheel geen heffingvrije hoeveelheid kan worden&#13;
toegewezen.&#13;
Het College volgt verweerder hierin niet.&#13;
Vooropgesteld moet worden dat niet is gebleken&#13;
dat verzoeker het verwijt zou treffen dat&#13;
hij bewijsstukken heeft achtergehouden.&#13;
Evenmin kan verzoeker, naar ter zitting&#13;
namens verweerder ook is erkend, worden&#13;
verweten dat het ontbreken van het door verweerder&#13;
verlangde nader bewijs het gevolg&#13;
zou zijn van het verzaken door verzoeker van&#13;
enige boekhoudkundige of andere wettelijke&#13;
verplichting. Gesteld noch gebleken is tenslotte&#13;
dat verzoeker in 1990 had behoren te&#13;
beseffen dat hij in verband met een toekomstige&#13;
wijziging van wettelijke voorschriften er&#13;
goed aan deed meer gedetailleerde afzetgegevens&#13;
bij te houden.&#13;
Ingevolge artikel 11, tweede lid, van de BZB&#13;
dient een aanvraag voor een bijzondere&#13;
heffingvrije hoeveelheid een met bewijsstukken&#13;
onderbouwde verklaring omtrent de&#13;
gronden van de aanvraag te bevatten. Uit deze&#13;
bepaling volgt dat verweerder niet voetstoots&#13;
behoeft af te gaan op de verklaring van de&#13;
aanvrager, in dit geval de verklaring met&#13;
betrekking tot het gerealiseerde productieniveau.&#13;
Evengenoemde bepaling dwingt echter&#13;
geenszins tot het ontzeggen aan de aanvrager&#13;
van iedere aanspraak in een geval waarin&#13;
de aanvrager wel voldoende bewijs heeft geleverd&#13;
voor het kunnen laten gelden van enige&#13;
aanspraak doch niet tevens heeft aangetoond&#13;
dat de omvang van zijn aanspraak ligt op het&#13;
door hem beweerde niveau. In dat geval zal&#13;
verweerder zelf een hoeveelheid moeten&#13;
invullen bij de aanspraak die artikel 5 van de&#13;
BZB de betrokken producent toebedeelt.&#13;
Hiertoe staat verweerder, indien andere&#13;
mogelijkheden ontbreken het middel ten&#13;
dienste van een redelijke schatting op basis&#13;
van een zorgvuldige analyse van alle beschikbare&#13;
gegevens en met gebruikmaking van&#13;
beredeneerde aannames. Het College merkt&#13;
hierbij nog op dat in een geval als het onderhavige&#13;
zonodig ook zonder dat bekend is of&#13;
behoeft te worden geschat hoeveel van welke&#13;
soort “zure boerderijzuivelproducten” is verkocht,&#13;
de toe te wijzen bijzondere heffingvrije&#13;
hoeveelheid kan worden bepaald. Aangezien&#13;
deze hoeveelheid wordt uitgedrukt in melk-&#13;
(equivalent), is het immers ook mogelijk te&#13;
werken met een berekening op basis van&#13;
schattingen die zich beperken tot de door verzoeker&#13;
gerealiseerde melkproductie, de daarop&#13;
toe te passen aftrek voor het deel van de&#13;
melkproductie dat is aangewend voor eigen&#13;
gebruik en vervoedering alsmede eventueel&#13;
voor verkoop van melk, boter, room en kaas,&#13;
en het percentage uitval en verlies.&#13;
Aangezien, gelet op de vaststaande feiten, in&#13;
ieder geval zeker is dat verzoeker tekort is&#13;
gedaan door de hem ingevolge artikel 5 van de&#13;
BZB toekomende aanspraak op nihil te stellen,&#13;
moet het bestreden besluit, als genomen&#13;
in strijd met dat artikel, worden vernietigd op&#13;
de grond, genoemd in artikel 5, onder a, van&#13;
de Wet administratieve rechtspraak bedrijfsorganisatie&#13;
(oud).&#13;
Het College acht termen aanwezig verweerder&#13;
met toepassing van artikel 8:75 van de Awb te&#13;
veroordelen in de kosten die verzoeker in verband&#13;
met zijn beroep heeft moeten maken.&#13;
6. Beslissing&#13;
Het College:&#13;
– vernietigt het bestreden besluit;&#13;
– bepaalt dat verweerder opnieuw op het bezwaarschrift&#13;
van verzoeker beslist met inachtneming&#13;
van deze uitspraak;&#13;
– gelast dat verweerder het door verzoeker&#13;
gestorte griffierecht ad ƒ 150,– (zegge: eenhonderdvijftig&#13;
gulden) vergoedt;&#13;
– veroordeelt verweerder in de kosten van de&#13;
procedure, aan de zijde van verzoeker gevallen,&#13;
welke kosten worden vastgesteld op&#13;
ƒ 710,– (zegge: zevenhonderdtien gulden), en&#13;
wijst de Staat aan als de rechtspersoon die dit&#13;
bedrag moet voldoen;&#13;
– wijst af het anders of meer gevorderde.</content><legacyfootnotes/><footnotes><footnote/></footnotes><auteurs/><published>1999-11-01 00:00:00</published><modified>1997-10-28 00:00:00</modified><editiondate>1999-11-01</editiondate><htmlpath>https://denhollander.info/artikel/4815</htmlpath></article>
</articles></edition>
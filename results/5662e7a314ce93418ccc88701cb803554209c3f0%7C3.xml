<edition><articles><article><jaar>1993</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1993</searchword><id>5304</id><udhid>UDH:TvAR/5304</udhid><titel>Haazen-Engelen / Hendrikx c.s. (TvAR 1993/4656)</titel><searchwords><searchword>TvAR 11/1993</searchword><searchword>TvAR 1993/4656</searchword><searchword>UDH:TvAR/5304</searchword></searchwords><attachments><attachment><name>1993_nr 11_Rechtspraak_4656.pdf</name><extention>pdf</extention><url>https://denhollander.info/download/5303/ci</url></attachment></attachments><inleiding>Pachtwet, art. 15. Verplaatsingsbesluit&#13;
Meststoffenwet, art. 2-1&#13;
&#13;
Pacht van twee kippenschuren zonder verdere&#13;
grond: Geen 'hoeve' dus geen duur van 12&#13;
jaar maar zes jaar. Voorgenomen eigen gebruik&#13;
verpachter aannemelijk en uitvoerbaar.&#13;
Verlies gepachte voor pachtster geen ernstige&#13;
aantasting van haar maatschappelijk bestaan,&#13;
omdat zij duurzaam heeft onderverpacht aan&#13;
haar zoon. Mestquotum, samenhangend met&#13;
het gepachte, is (samen met het mestquotum&#13;
van het door de echtgenoot van pachtster&#13;
geëxploiteerde eigen kippenbedrijf) - ten onrechte&#13;
- gesteld en geadministreerd ten name&#13;
van die echtgenoot. Splitsing van dat&#13;
mestquotum, met terbeschikkingstelling van&#13;
dit quotum, voorzover samenhangend met het&#13;
gepachte, aan pachtster en overgang daarvan&#13;
bij einde pachtovereenkomst naar verpachter&#13;
is niet uitgesloten, zoals ook bevestigd in&#13;
overgelegde brief van Bureau Heffingen van&#13;
Min. LNV. Vaststelling van bedrag van&#13;
f50 000- ex art. 44-3 Pw.</inleiding><content>In de zaak van:&#13;
Hendrika Gerarda Maria Haazen-Engelen,&#13;
wonende te Someren, appellante, procureur:&#13;
mr. P.C. Plochg,&#13;
tegen&#13;
1. Jozephus Franciscus Petrus Maria Hendrikx,&#13;
2. Petronella Johanna Maria Wilhelmina&#13;
van Meyl, echtgenoten, beiden wonende te&#13;
Someren, geïntimeerden, procureur: mr.&#13;
H.M.G. van Lotringen.&#13;
Het geding in eerste aanleg Het hof verwijst&#13;
naar de in fotokopie aan deze beschikking&#13;
gehechte beschikking van de pachtkamer van&#13;
het kantongerecht te Helmond van 8 juli&#13;
1992, waarbij het verzoek van appellante tot&#13;
verlenging van na te noemen&#13;
pachtovereenkomst is afgewezen.&#13;
Het geding in hoger beroep Appellante -&#13;
verder ook te noemen Haazen -is bij&#13;
verzoekschrift, op 27 juli 1992 ter griffie van&#13;
het hof binnengekomen, bij het hof in hoger&#13;
beroep gekomen van bovengenoemde beschikking,&#13;
met verzoek de beschikking&#13;
waarvan beroep te vernietigen en, opnieuw&#13;
(lees:) beschikkende, alsnog het verlengingsverzoek&#13;
toe te wijzen, eventueel onder verbetering&#13;
van gronden, kosten rechtens.&#13;
Geïntimeerden - verder gezamenlijk ook&#13;
aan te duiden als Hendrikx c.s. - hebben bij&#13;
verweerschrift, op 4 september 1992 ter griffie&#13;
van het hof binnengekomen, daartegen&#13;
verweer gevoerd, met verzoek de beschikking&#13;
waarvan beroep te bekrachtigen, eventueel&#13;
onder verbetering van gronden, kosten rechtens.&#13;
Mondelinge behandeling ter raadkamer&#13;
van het hof heeft plaatsgevonden op 5 oktober&#13;
1992, waar aanwezig waren Haazen, vergezeld&#13;
van haar echtgenoot en bijgestaan door&#13;
mr. W.J. Sleegers, advocaat te Someren, en&#13;
geïntimeerden, bijgestaan door mr. C.M. van&#13;
der Corput, advocaat te Eindhoven. Ter zitting&#13;
hebben partijen en hun raadslieden hun standpunten&#13;
toegelicht.&#13;
De grieven&#13;
Haazen heeft als grieven tegen de beschikking&#13;
waarvan beroep aangevoerd:&#13;
Griefl&#13;
Ten onrechte gaat de pachtkamer Helmond&#13;
niet in op de eiswijziging zoals omschreven in&#13;
de nadere pleitnota van 23 oktober 1991. Haazen&#13;
doet daarbij een uitdrukkelijk beroep op&#13;
art. 1 sub c juncto art. 36 van de Pachtwet.&#13;
Grief2&#13;
De pachtkamer Helmond geeft in haar beschikking&#13;
van 8 juli 1992 op tal van punten&#13;
een 100% andere mening te kennen dan in&#13;
een eerdere beschikking, n.1. die van 23 november&#13;
1990, die over exact hetzelfde ging en&#13;
waarbij de omstandigheden ook nog exact&#13;
hetzelfde waren.&#13;
Grief3&#13;
Ten onrechte beroept de pachtkamer Helmond&#13;
zich erop dat de brief van 22 januari 1991 van&#13;
het Ministerie van Landbouw, Natuurbeheer&#13;
en Visserij aangeeft dat de referentiehoeveelheid&#13;
in deze gedeeltelijk overdraagbaar zou&#13;
zijn; echter in bedoelde brief staat niet anders&#13;
dan dat dit het geval zou kunnen zijn na ontbinding&#13;
van een pachtovereenkomst c.q. het&#13;
niet verlengen van een pachtovereenkomst die&#13;
voor 1 januari 1987 ter goedkeuring aan de&#13;
grondkamer is aangeboden en mits zulks door&#13;
betrokken partijen destijds was overeengekomen;&#13;
in deze was echter tussen partijen niets&#13;
terzake overeengekomen omdat er nog geen&#13;
regelingen met betrekking tot mestquotum en&#13;
referentiehoeveelheden bestonden.&#13;
Grief4&#13;
Ten onrechte heeft de pachtkamer Helmond&#13;
overwogen en dienovereenkomstig beslist dat&#13;
de financiële positie van Hendrikx c.s. het&#13;
noodzakelijk maakt dat zij het thans verpachte&#13;
object zelf weer in gebruik nemen.&#13;
De vaststaande feiten&#13;
- Tussen Haazen als pachtster en Hendrikx&#13;
c.s. als verpachters bestaat een pachtverhouding,&#13;
krachtens de tussen hen gesloten&#13;
'huurovereenkomst', zoals vastgelegd bij onderhandse&#13;
akte van 7 mei 1985, betreffende&#13;
twee stenen kippenhokken, met golfplaten gedekt,&#13;
gelegen nabij de Kuilvenweg 10 te Someren&#13;
op het kadastrale perceel gemeente&#13;
Someren, sectie R, nummer 32, elk met een&#13;
grondoppervlak van circa 10.64 aren, inclusief&#13;
inventaris, voor de tijd van vijf jaren, ingaande&#13;
1 augustus 1985, met optie voor vijf&#13;
verdere jaren.&#13;
- Deze pachtovereenkomst is ter goedkeu&#13;
ring bij de grondkamer voor Noord-Brabant&#13;
ingekomen op 26 november 1986, en door de&#13;
grondkamer op 13 februari 1987 gewijzigd&#13;
goedgekeurd, met bepaling van de duur op 6&#13;
jaren.&#13;
- De pachtovereenkomst eindigt, met in&#13;
achtneming daarvan en van het bepaalde in&#13;
art. 9, lid 1 Pachtwet, per 1 augustus 1993.&#13;
- De pachtprijs bedraagt thans f 42 509,-&#13;
perjaar.&#13;
Ter mondelinge behandeling is aan het hof&#13;
verklaard:&#13;
door de pachtster Haazen: ik ben 48 jaar,&#13;
gehuwd, en heb twee kinderen, een zoon (24&#13;
jaar) en een dochter. Ik heb een&#13;
huishoudschool-opleiding. Mijn man heeft het&#13;
diploma LLS en MLS, en mijn zoon heeft&#13;
LLS en een diploma van de Pluimveevakschool.&#13;
Het gepachte bestaat uit twee kippenschuren&#13;
van ieder ca. 10.64 are oppervlakte&#13;
(totaal dus ca. 21.28 are) met in iedere schuur&#13;
plaats voor 5000 leghennen. Mijn man heeft&#13;
een even groot kippenbedrijf, met ook twee&#13;
schuren voor ieder 5000 leghennen. Mijn&#13;
zoon, W.A.P. Haazen, exploiteert het bedrijf&#13;
in de beide gepachte schuren sedert&#13;
1987/1988 voor zijn rekening en risico krachtens&#13;
- in mijn overeenkomst met Hendrikx&#13;
c.s. toegestane - onderverpachting.&#13;
Dit vormt voor hem een dagtaak, ook in de&#13;
weekends, met tenminste tweemaal per dag&#13;
eieren rapen, uitmesten, voeren, controle enz.&#13;
Mijn man helpt hem wel eens in het bedrijf,&#13;
net zoals mijn zoon mijn man wel eens helpt&#13;
in diens bedrijf, als dat mogelijk en nodig is,&#13;
zonder vergoeding. Incidenteel help ik mijn&#13;
zoon wel eens in het bedrijf maar heb nu geen&#13;
belang meer bij de exploitatie van het gepachte.&#13;
Het heeft altijd al in de bedoeling gelegen&#13;
dat mijn zoon het bedrijf zou gaan exploiteren.&#13;
De kippen liggen 'op voergeld'.&#13;
door de (mede)verpachterHendrikx: ik ben 37&#13;
jaar oud, en heb vier dochters, die allemaal&#13;
nog op school zitten. Ik heb een LTS-diploma&#13;
als machinebankwerker. Mijn echtgenote heeft&#13;
huishoudschool, een midden-stands- en een&#13;
horecadiploma en een vakdiploma&#13;
aardappelen, groenten en fruit&#13;
(avondcursus). Ik werk sinds 1985 als fulltime&#13;
vrachtautochauffeur, bij één baas, met&#13;
variabele werktijden. Ik werk sedert april j .1.&#13;
bij mijn huidige baas, en rijd gewoonlijk drijfmest,&#13;
door het hele land. Ik verdien daar&#13;
f 660,- netto per week exclusief vakantiegeld&#13;
mee, op basis van 50 werkuren per week. Ik&#13;
maak daarnaast nogal wat overuren, ook op&#13;
zaterdagen, en krijg daarvoor netto f 15,- per&#13;
uur. Daarvóór reed ik voor een betoncentrale.&#13;
Ik wil, als ik de kippenschuren na beëindiging&#13;
van de pacht terugkrijg, daarin zelf weer een&#13;
leghennenbedrijf exploiteren, en mijn baan als&#13;
vrachtwagenchauffeur voor zover daarvoor&#13;
nodig beëindigen, maar overigens aanhouden.&#13;
Het kippenbedrijf zal, naar ik verwacht, niet&#13;
mijn hele werkdag vullen, maar naar mijn&#13;
schatting ca. 6 1/2 uur per dag vergen, zodat&#13;
ik dan eventueel in deeltijd ook nog als&#13;
vrachtwagenchauffeur kan blijven werken. Ik&#13;
heb al besproken dat dat bij mijn huidige&#13;
werkgever (en ook bij een vroegere werkgever)&#13;
zal kunnen. Mijn vrouw zal dan ook in&#13;
het bedrijf gaan helpen, en ook mijn dochters&#13;
en mijn broer (die een soortgelijk kippenbedrijf&#13;
in de buurt heeft) zullen mij, als dat nodig&#13;
is, een handje in mijn bedrijf kunnen&#13;
helpen. Ik heb indertijd het door mij in de verpachte&#13;
schuren uitgeoefende kippenbedrijf&#13;
zelf opgebouwd.&#13;
De schuren ben ik in 1985 gaan verhuren&#13;
omdat ik zag aankomen dat het toen laatste&#13;
koppel hennen weinig zou opbrengen. Het is&#13;
daarbij nooit mijn bedoeling geweest voor 10&#13;
jaren te verhuren. Mijn winstverwachting&#13;
voor het kippenbedrijf is nu beter dan toen,&#13;
maar ik heb daarover zelf nog niets op papier&#13;
gezet. Ik verwacht, als ik het kippenbedrijf&#13;
weer zelf exploiteer, meer te kunnen gaan verdienen&#13;
dan ik nu als chauffeur verdien, zeker&#13;
als ik mijn werk als chauffeur gedeeltelijk kan&#13;
aanhouden. Mijn vrouw heeft een bruto inkomen&#13;
van ca. f 6000,- uit een (auto-)krantenwijk;&#13;
alsmede thuiswerk (voor Bumet) met&#13;
wisselende inkomsten. Die zal zij, als we de&#13;
schuren terugkrijgen en zij ook daarin zal&#13;
gaan werken, wel opgeven. Mijn broer gebruikt&#13;
1 1/2 ha bouwgrond van mij, voor&#13;
mais, en heeft mij daarvoor eenmalig f 5000,-&#13;
voor drie jaar vooruit betaald. Ik verwacht een&#13;
paar duizend gulden in het kippenbedrijf te&#13;
moeten investeren, en kan dat uit eigen middelen&#13;
financieren. 10 750 kippen is mijns inziens&#13;
een reële capaciteit voor de beide&#13;
schuren, en een opbrengst van 148 eieren per&#13;
jaar per hen is eveneens reëel. Ons nieuwe&#13;
woonhuis is nog niet afgewerkt, maar wordt&#13;
wel al door ons bewoond.&#13;
Motivering van de beschikking waarvan beroep&#13;
De beschikking waarvan beroep is gegeven&#13;
uit de volgende overwegingen - kort weergegeven&#13;
en voorzover in hoger beroep van belang-:&#13;
De stelling van Haazen dat het verpachte&#13;
als een hoeve moet worden aangemerkt, zodat&#13;
niet is verpacht voor 6 jaren maar voor 12 jaren&#13;
en de pacht dus te vroeg is opgezegd, kan&#13;
thans niet meer aan de orde komen omdat de&#13;
pachtkamer bij de interlocutoire beslissing&#13;
van 26 juni 1991 uitdrukkelijk en zonder&#13;
voorbehoud de voor partijen bindende vaststelling&#13;
heeft gedaan dat de onderhavige&#13;
pachtverhouding is aangegaan voor een periode&#13;
van zes jaar, die is ingegaan op 1 augustus&#13;
1987 en behoudens verlenging duurt tot 1 augustus&#13;
1993.&#13;
Exploitatie van de pluimveehokken in verpachte&#13;
staat is voor Hendrikx niet rendabel.&#13;
Verwacht mag worden dat, wanneer Hendrikx&#13;
de kuikenhokken thans persoonlijk in&#13;
gebruik zal nemen, zulks zal leiden tot een&#13;
winstgevende exploitatie, zoals bevestigd&#13;
door het door Hendrikx overgelegde bedrijfsplan&#13;
met exploitatiebegroting van de NCB.&#13;
De stelling van Haazen, dat exploitatie&#13;
door Hendrikx niet mogelijk is omdat het&#13;
mestquotum, behorende bij het gepachte, is&#13;
gesteld op naam van de echtgenoot van Haazen&#13;
die zelf ook een slachtkuikenmoederbedrijf&#13;
exploiteert en afsplitsing van een deel&#13;
van het totale quotum en overdracht daarvan&#13;
aan Hendrikx niet mogelijk is, wordt verworpen&#13;
met verwijzing naar een brief van het Ministerie&#13;
van Landbouw, Natuurbeheer en&#13;
Visserij van 22 januari 1991, waaruit blijkt&#13;
dat afsplitsing en overdracht van het afgesplitste deel van een meststoffenquotum zeker niet&#13;
is uitgesloten.&#13;
Genoegzaam en overtuigend is komen vast&#13;
te staan dat Hendrikx het verpachte persoonlijk&#13;
in gebruik wil nemen voor een tot de&#13;
landbouw betrekkelijk doel, en dat dit gebruik&#13;
voor hem van overwegende betekenis is.&#13;
Volgt afwijzing van het verzoek tot verlenging,&#13;
met bepaling dat, indien later mocht&#13;
blijven dat de wil om het gepachte persoonlijk&#13;
in gebruik te nemen in werkelijkheid niet aanwezig&#13;
is geweest, Hendrikx een bedrag van&#13;
f 50 000,- aan Haazen zal moeten betalen.&#13;
Beoordeling van het hoger beroep&#13;
GriefI&#13;
1. Het beroep van Haazen dat ten deze sprake&#13;
zou zijn van een 'hoeve' in de zin van art. 1,&#13;
lid 1 sub c Pachtwet wordt verworpen. Ten&#13;
deze is geen sprake van een complex van ge&#13;
bouwen 'met het daarbij behorende land', in&#13;
de zin van genoemd wetsartikel, nu het ge&#13;
pachte geen andere grond omvat dan die&#13;
waarop de schuren staan. Aldus is geen spra&#13;
ke van, voor de uitoefening van de landbouw&#13;
gebruikt, bij de gebouwen behorend land,&#13;
doch slechts van daartoe gebruikte gebouwen.&#13;
Ingevolge lid 2 van genoemd wetsartikel&#13;
geldt, behalve voor de toepassing van art. 58&#13;
van de Pachtwet, het in die wet met betrekking&#13;
tot los land bepaalde insgelijks met betrekking&#13;
tot een of meer gebouwen of&#13;
gedeelten daarvan, welke dienen tot de uitoefening&#13;
van de landbouw.&#13;
het in art. 12, lid 2 Pachtwet voor een hoeve&#13;
bepaalde is derhalve hier niet van toepassing,&#13;
zodat de pachtkamer van het&#13;
kantongerecht met recht heeft beslist dat de&#13;
wettelijke duur voor deze pachtovereenkomst&#13;
6 jaren bedraagt.&#13;
De grief treft geen doel.&#13;
Grief2&#13;
2. Ook deze grief is vergeefs aangevoerd.&#13;
De door Haazen in deze grief genoemde&#13;
beschikking van de pachtkamer van het kantongerecht&#13;
te Helmond van 14 november&#13;
1990 (aan partijen verzonden op 23 november&#13;
1990) kan van geen belang meer zijn voor de&#13;
rechtsverhouding tussen partijen, nu deze beschikking&#13;
bij beschikking van dit hof van 28&#13;
maart 1991 is vernietigd (met niet-ontvankelijkverklaring&#13;
van Hendrikx wegens te vroege&#13;
opzegging).&#13;
Het hof wijst er echter op dat de beschikking&#13;
van 14 november 1990 is genomen onder&#13;
wezenlijk andere omstandigheden dan de&#13;
huidige en op andere gronden. Zo is daarin&#13;
ondermeer overwogen dat niet is gebleken&#13;
van enig belang aan de zijde van Hendrikx bij&#13;
niet-verlenging, omdat (toen) moest worden&#13;
aangenomen dat hij niet over enig mestquotum&#13;
zou kunnen beschikken.&#13;
Zoals hieronder zal worden overwogen,&#13;
geldt die aanname thans niet (meer).&#13;
Grief3&#13;
3. De in deze grief bedoelde brief van het Bureau&#13;
Heffingen van het Ministerie van LNV&#13;
van 22 januari 1991 bevat noch naar de letter&#13;
noch naar de strekking de door Haazen daarin&#13;
gelezen (en in de grief onderstreepte) zinsnede&#13;
'... en mits zulks door partijen destijds was&#13;
overeengekomen'.&#13;
De grief mist dan ook reeds hierom feitelijke&#13;
grondslag.&#13;
4. Bovendien bevestigt de ter zitting van&#13;
het hof door Hendrikx c.s. overgelegde brief&#13;
van het Bureau Heffingen van het Ministerie&#13;
van LNV van 1 oktober 1992 uitdrukkelijk de&#13;
mogelijkheid van overgang van mestquotum&#13;
in geval van niet-verlenging van de onderhavige&#13;
pachtovereenkomst.&#13;
5. Daarnaast wijst het hof erop dat ten deze&#13;
bij beëindiging van de pachtverhouding tussen&#13;
partijen geen sprake kan zijn van splitsing&#13;
van (het mestquotum, samenhangend met) het&#13;
bedrijf van Haazen, nu dit bedrijf (ook wat&#13;
betreft exploitant en administratie) een zelf&#13;
standig bedrijf vormt (en ook altijd heeft ge&#13;
vormd) naast dat van de echtgenoot van&#13;
Haazen. In dat verband kan hier dan ook&#13;
slechts sprake zijn van overgang/overdracht&#13;
van het (gehele) met het gepachte samenhangende&#13;
quotum.&#13;
Haazen stelt ook zelf in de toelichting op&#13;
deze grief dat het met het gepachte samenhangende&#13;
mestquotum na het ingaan van de&#13;
pachtverhouding aan haar is toegevallen.&#13;
6. Aan het bovenstaande kan niet afdoen&#13;
dat het met het gepachte samenhangende&#13;
mestquotum door het Bureau Heffingen (ten&#13;
onrechte) ten name van de echtgenoot van&#13;
Haazen is geadministreerd, en dat Haazen dat&#13;
kennelijk tot nu toe zo heeft gelaten.&#13;
7. Er moet dus van uit worden gegaan dat&#13;
Hendrikx in geval van beëindiging van de&#13;
pachtverhouding de beschikking zal kunnen&#13;
krijgen over het gehele met het in het gepachte uitgeoefende bedrijf samenhangende mestquotum.&#13;
Grief 4&#13;
8. Het hof wijst er allereerst op dat de in deze&#13;
grief aangevochten zinsnede in de beschikking&#13;
(t.w. dat de financiële positie van Hendrikx&#13;
het noodzakelijk maakt het thans&#13;
verpachte object weer in eigen gebruik te&#13;
gaan nemen, blz. 1 van de beschikking) door&#13;
de pachtkamer van het kantongerecht slechts&#13;
is gebruikt voor het weergeven van de motivering&#13;
van Hendrikx voor zijn stelling dat hij&#13;
het gepachte weer in eigen gebruik wil nemen&#13;
en dat dit gebruik voor hem van overwegende&#13;
betekenis is. Deze zinsnede is derhalve niet te&#13;
beschouwen als een overweging of oordeel&#13;
van de pachtkamer zelf.&#13;
9. Uit de toelichting van Haazen op deze&#13;
grief begrijpt het hof echter dat Haazen beoogt&#13;
in deze grief aan de orde te stellen het&#13;
oordeel van de pachtkamer van het kantongerecht&#13;
dat genoegzaam is komen vast te staan&#13;
dat Hendrikx het gepachte persoonlijk in ge&#13;
bruik wil nemen en dat dit gebruik voor hem&#13;
van overwegende betekenis is (blz. 4 van de&#13;
beschikking).&#13;
10. Het hof is, met de pachtkamer van het&#13;
kantongerecht, van oordeel dat voldoende&#13;
aannemelijk is dat Hendrikx het gepachte&#13;
(weer) in eigen gebruik wil nemen.&#13;
11. Voorts moet het beoogde eigen gebruik&#13;
van de schuren door Hendrikx uitvoerbaar&#13;
worden geacht en is aannemelijk dat daarmee&#13;
een economisch oogmerk van Hendrikx is ge&#13;
diend. In het midden gelaten of, zoals door&#13;
Haazen betoogd, enkele uitgangspunten van&#13;
het door Hendrikx overgelegde NCB-rapport&#13;
over de mogelijkheden tot eigen exploitatie&#13;
van de schuren door Hendrikx (te) optimistisch&#13;
moeten worden geacht, is naar het oor&#13;
deel van het hof redelijkerwijs te verwachten&#13;
dat deze eigen exploitatie, naast een redelijke&#13;
vergoeding voor de daarin door hem en zijn&#13;
echtgenote te investeren arbeid, een hoger be&#13;
drijfsresultaat kan opleveren dan de thans&#13;
door hem ontvangen pachtsom.&#13;
Zulks geldt te meer nu Hendrikx aannemelijk&#13;
heeft gemaakt dat hij zijn niet voor dit bedrijf&#13;
benodigde arbeidstijd overigens productief&#13;
zal kunnen (blijven) maken.&#13;
12. De vraag of het eigen gebruik door&#13;
Hendrikx voor hem van overwegende betekenis&#13;
is, kan - in verband met het in art. 41, lid&#13;
2 Pachtwet bepaalde - ten deze slechts een rol&#13;
spelen voorzover moet worden aangenomen&#13;
dat het verlies van het gepachte voor Haazen&#13;
de grondslag van haar maatschappelijk bestaan&#13;
ernstig zou aantasten.&#13;
13. Het hof acht dat niet het geval.&#13;
Haazen heeft zelf verklaard dat zij geen enkel&#13;
persoonlijk belang (meer) heeft bij de exploitatie&#13;
van het gepachte, sinds zij dit aan&#13;
haar zoon heeft onderverpacht. Tevens heeft&#13;
zij verklaard dat die onderverpachting aan&#13;
haar zoon van de aanvang af in de bedoeling&#13;
heeft gelegen, en duurzaam is bedoeld.&#13;
14. Onder het maatschappelijk bestaan van&#13;
Haazen als pachtster in de zin van art. 41, lid&#13;
2 Pachtwet kan niet mede worden begrepen&#13;
het maatschappelijk bestaan van haar (vol&#13;
wassen en zelfstandige) zoon W.A.P. Haazen&#13;
als onderpachter, zodat de eventuele gevolgen&#13;
van verlies van het gebruik van de schuren&#13;
voor deze zoon ten deze niet van belang kun&#13;
nen zijn.&#13;
15. Het bovenstaande leidt tot de conclusie&#13;
dat ook grief 4 vergeefs is aangevoerd en dat&#13;
de pachtkamer van het kantongerecht de ge&#13;
vraagde verlenging van de pachtovereenkomst&#13;
op grond van het bepaalde in art. 41,&#13;
lid 1 Pachtwet terecht heeft afgewezen. Ook&#13;
acht het hof de beslissing van de pachtkamer&#13;
van het kantongerecht, dat Hendrikx een bedrag&#13;
van f 50 000,- aan Haazen moet betalen&#13;
indien de wil tot eigen gebruik in werkelijk&#13;
heid bij Hendrikx niet aanwezig is geweest,&#13;
juist. De beschikking waarvan beroep moet&#13;
dan ook worden bevestigd.&#13;
16. Voor een kosten veroordeling is in een&#13;
request-procedure als deze geen plaats.&#13;
Beslissing&#13;
Het hof, beschikkende in hoger beroep:&#13;
bevestigt de beschikking waarvan beroep.</content><legacyfootnotes/><footnotes><footnote/></footnotes><auteurs/><published>1993-11-01 00:00:00</published><modified>1992-10-07 00:00:00</modified><editiondate>1993-11-01</editiondate><htmlpath>https://denhollander.info/artikel/5304</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>8/9</uitgave><aflevering>8</aflevering><searchword>TvAR 8/9/1990</searchword><id>7181</id><udhid>UDH:TvAR/7181</udhid><titel>'Jan Lucas den Boer / Jannes van der Sluis' (TvAR 1990/4381)</titel><searchwords><searchword>TvAR 8/9/1990</searchword><searchword>TvAR 1990/4381</searchword><searchword>UDH:TvAR/7181</searchword></searchwords><attachments><attachment><name>1990_nr 89_Rechtspraak_4381.pdf</name><extention>pdf</extention><url>https://denhollander.info/download/6775/ci</url></attachment></attachments><inleiding>Pachtwet, art. 56&#13;
Onvoldoende betwisting van proces-verbaal&#13;
van bezichtiging van het gepachte&#13;
grasland. Een goed pachter behoort in het&#13;
algemeen de mest van zijn vee op het bij&#13;
hem in gebruik zijnde land aan te wenden.&#13;
Een goed pachter zou geen mest in het weiland&#13;
opslaan. De pachtkamer is niet verplicht&#13;
aanwijzingen ingevolge art. 55 Pw te&#13;
geven. Op grond van de omstandigheden van het&#13;
geval - zie daarvoor de behandeling van&#13;
grief V - had de pachter zich uiterst terughoudend&#13;
tegenover de verpachter moeten&#13;
opstellen en had zijn bedrijfsvoering&#13;
niet tot enige redelijke klacht behoren te&#13;
leiden.&#13;
Volgt pachtontbinding.</inleiding><content>Pachtkamer Gerechtshof Arnhem, arrest&#13;
14 mei 1990&#13;
(Mr. Maris, mr. Spoor, mr. Biermans,&#13;
mr.ing. Jansens van Gellicum en Wentink)&#13;
In de zaak van:&#13;
Jan Lucas den Boer, wonende te Genemuiden,&#13;
appellant, tevens incidenteel geïntimeerde,&#13;
procureur: mr. P.C. Plochg,&#13;
tegen&#13;
Jannes van der Sluis, wonende te Ane, gemeente&#13;
Grambergen, geïntimeerde, tevens&#13;
incidenteel appellant, procureur: D.C. de&#13;
Kempenaer;&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Zwolle gewezen&#13;
vonnis van 16 oktober 1989 dat in fotocopie&#13;
aan dit arrest is gehecht;&#13;
Overwegende:&#13;
Appellant - Den Boer - is bij exploit van&#13;
26 oktober 1989 in hoger beroep gekomen&#13;
van voormeld vonnis, met gelijktijdige&#13;
dagvaarding van geïntimeerde - Van der&#13;
Sluis - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd,&#13;
dat vonnis te vernietigen en opnieuw&#13;
rechtdoende aan Van der Sluis de inleidende&#13;
vordering te ontzeggen als zijnde onbewezen&#13;
en/of ongegrond, met veroordeling&#13;
van Van der Sluis in de kosten van beide instanties.&#13;
Bij memorie van antwoord is verweer gevoerd&#13;
met conclusie tot bekrachtiging van&#13;
het vonnis waarvan beroep voorzover daarbij&#13;
de pachtovereenkomst is ontbonden,&#13;
dat vonnis uitvoerbaar bij voorraad is verklaard&#13;
en Den Boer in de proceskosten is&#13;
veroordeeld, en veroordeling van Den Boer&#13;
in de proceskosten.&#13;
Voorts zijn in incidenteel appel de hierna&#13;
te melden grieven aangevoerd tegen het&#13;
vonnis waarvan beroep met conclusie&#13;
1. Te vernietigen het vonnis waarvan beroep&#13;
en, opnieuw rechtdoende, Den Boer&#13;
alsnog te veroordelen om aan eiser terzake&#13;
de achterstallige pacht tot en met het pachtjaar&#13;
1987/1988 tegen finale kwijting te betalen&#13;
de somma van ƒ 11 807,22, te ver&#13;
meerderen met de wettelijk rente vanaf 18&#13;
april 1988 tot aan de dag der algehele vol&#13;
doening, althans met ingang van zodanige&#13;
datum als uw hof in goede justitie zal ver&#13;
menen te behoren.&#13;
2. Den Boer te veroordelen om aan Van&#13;
der Sluis te vergoeden de schade, welke&#13;
Van der Sluis, heeft geleden ten gevolge&#13;
van de wanprestatie van Den Boer met betrekking&#13;
tot de niet nakoming van de op&#13;
Den Boer rustende verplichting tot groot&#13;
onderhoud, nader op te maken bij staat en&#13;
te vereffenen volgens de wet en tevens tot&#13;
veroordeling van Den Boer om aan Van der&#13;
Sluis tegen behoorlijk bewijs van kwijting&#13;
te voldoen de achterstand in huurbijdragen&#13;
en bijdragen voor gebruik gas, water en&#13;
licht, zulks eveneens nader op te maken bij&#13;
staat en te vereffenen volgens de wet, één&#13;
en ander te vermeerderen met de wettelijke&#13;
rente vanaf 18 april 1988, dan wel ingaande&#13;
zodanige datum als uw hof in goede justitie&#13;
zal vermenen te behoren tot aan de dag der&#13;
algehele voldoening.&#13;
3. Voorwaardelijk: te ontbinden de tussen&#13;
partijen bestaande pachtovereenkomst&#13;
met ingang van 1 januari 1990, althans op&#13;
zodanig tijdstip als uw hof in goede justitie&#13;
zal vermenen te behoren, met veroordeling&#13;
van gedaagde (Den Boer) om uiterlijk op&#13;
31 december 1989, althans op door uw hof&#13;
te bepalen tijdstip, het gepachte te ontrui&#13;
men en te verlaten met al het zijne en de zij&#13;
nen en het ter vrije beschikking van Van&#13;
der Sluis te stellen, bij gebreke waarvan&#13;
Van der Sluis bevoegd is de ontruiming op&#13;
kosten van gedaagde zelf te doen bewerk&#13;
stelligen, desnoods met gebruikmaking van&#13;
de sterke arm.&#13;
Den Boer heeft de in het incidenteel appel&#13;
aangevoerde grieven bestreden en geconcludeerd&#13;
als bij memorie van grieven.&#13;
Daarna hebben partijen de stukken aan&#13;
het hof overgelegd voor het wijzen van arrest. De grieven&#13;
De grieven in het principaal appel luiden&#13;
als volgt:&#13;
Grief I&#13;
Ten onrechte heeft de pachtkamer meer&#13;
toegewezen dan door Van der Sluis was gevorderd.&#13;
Grief II&#13;
Ten onrechte heeft de pachtkamer geoordeeld&#13;
dat gedaagde - Den Boer - in de&#13;
pachtbetalingen tot en met pachtjaar 87/88&#13;
een achterstand van ƒ 6329,03 heeft laten&#13;
onstaan.&#13;
Grief III&#13;
Ten onrechte heeft de pachtkamer overwogen&#13;
gelijk hij deed in de overwegingen 8&#13;
en 9.&#13;
Grief IV&#13;
Ten onrechte overwoog de pachtkamer gelijk&#13;
hij deed in de overwegingen 10, 11 en&#13;
12.&#13;
Grief V&#13;
Ten onrechte heeft de pachtkamer de nalatigheden&#13;
van dien aard geoordeeld dat het&#13;
geen zin heeft om aanwijzingen te geven en&#13;
de pachtovereenkomst ontbonden.&#13;
De grieven in het incidenteel appel (kennelijk&#13;
bij vergissing aangeduid als 'in reconventie')&#13;
luiden als volgt:&#13;
Grief I&#13;
Ten onrechte heeft de pachtkamer te Zwolle&#13;
in het vonnis van 16 oktober 1989 overwogen&#13;
en bepaald (2e rechtsoverweging)&#13;
dat Den Boer wegens achterstallige pacht&#13;
verschuldigd is de somma van ƒ 6329,03.&#13;
Grief II&#13;
Ten onrechte heeft de pachtkamer overwogen&#13;
(geparafraseerd), in de derde en vierde&#13;
rechtsoverweging, dat niet valt aan te nemen&#13;
dat de pachtkamer van het hof bij de vaststelling&#13;
van de mondelinge overeenkomst&#13;
aangaande de verplichtingen van de pachter,&#13;
tot het verrichten en bekostigen van het&#13;
onderhoud aan de verpachte bedrijfsgebouwen,&#13;
daarbij zou hebben aangenomen dat&#13;
de gedaagde de verplichtingen op zich zou&#13;
hebben genomen voor groot onderhoud.&#13;
De vaststaande feiten&#13;
- Bij arrest van de pachtkamer van het hof&#13;
van 11 januari 1982 is tussen partijen een&#13;
pachtovereenkomst schriftelijk vastgelegd&#13;
als volgt:&#13;
Legt schriftelijk vast een tussen partijen&#13;
aangegane, mondelinge pachtovereenkomst,&#13;
ingegaan 1 mei 1979 met betrekking&#13;
tot de percelen, gelegen te Genemuiden aan&#13;
en nabij de Kamperzeedijk, in die gemeente&#13;
kadastraal bekend sectie E nummer 59,&#13;
grasland, groot 3.52.20 ha, nummer 61,&#13;
grasland, groot 4.28.30 ha, en nummer 62&#13;
gedeeltelijk, boerderij, erf en grasland,&#13;
groot ± 5.36.70 ha, zijnde een gedeelte van&#13;
± 0.50 ha grasland, gelegen aan weerszijden&#13;
van de gebouwen en tussen de openbare&#13;
weg en een tot het perceel behorend betonpad&#13;
niet medegepacht (de totale oppervlakte&#13;
van dit perceel is 5.86 ha), met dien&#13;
verstande, dat van de gebouwen de volgende&#13;
onderdelen tot het verpachte behoren;&#13;
- de aan het woonhuis Kamperzeedijk nr.&#13;
10 aangebouwde veestalling met hooizoldertje,&#13;
benevens de kleine kalvenstal met&#13;
spoelgelegenheid,&#13;
- de gierkelder en de mestplaat achter de&#13;
stal,&#13;
- de helft van de hooiberg,&#13;
- van het complex houten bouwsels noordelijk&#13;
van de hooiberg:&#13;
. de twee westelijke vakken van de wagenloods,&#13;
. de paar denstal, en&#13;
. de inpandige varkensschuur,&#13;
- voorts het medegebruik van de toegang&#13;
en het erf benevens het betonpad naar het&#13;
grasland, zulks voor de duur van 1 jaar,&#13;
eindigend 30 april 1980, en tegen een pacht&#13;
prijs van ƒ 1000,- per ha en 2 liter melk per&#13;
dag benevens de verplichting, onderhoud te&#13;
verrichten en te bekostigen aan de bedrijfsgebouwen&#13;
voorzover verpacht, een en ander&#13;
behoudens de werking en de mogelijke&#13;
toepassing van artikel 9, leden 1 en 2,&#13;
Pachtwet.&#13;
- De Centrale Grondkamer heeft in beroep&#13;
omtrent deze pachtovereenkomst&#13;
beslist, dat goedkeuring aan de duur van&#13;
één jaar wordt onthouden, zodat de pacht&#13;
overeenkomst geldt voor 12 jaar, ingaande&#13;
1 mei 1982 en eindigend 30 april 1994.&#13;
- Van het in het voormelde arrest en de&#13;
daarop volgende beschikking vermelde verpachte, groot 13.17.20 ha, was een perceel&#13;
grasland, groot 3.52.20 ha door Van der&#13;
Sluis gepacht van de gemeente Kampen.&#13;
Hij had dit perceel onderverpacht aan Den&#13;
Boer.&#13;
- Met ingang van 1 mei 1984 is de pacht&#13;
en de onderpacht beëindigd. De gemeente&#13;
Kampen heeft het perceel rechtstreeks verpacht&#13;
aan Den Boer.&#13;
Behandeling van het geschil in hoger beroep&#13;
In het principaal en in het incidenteel appel&#13;
Aangaande grief I in het principaal appel&#13;
wordt overwogen als volgt:&#13;
Nadat Van der Sluis bij inleidend verzoekschrift&#13;
had gevorderd als door appellant&#13;
in de toelichting op grief I aangehaald,&#13;
heeft Van der Sluis bij 'conclusie van eis'&#13;
o..m. gesteld dat Den Boer te weinig pachtpenningen&#13;
heeft betaald. Deze heeft bij&#13;
conclusie van antwoord als de gronden&#13;
waarop de vordering steunt, vermeld: ' 1.&#13;
achterstand in de betaling van de pachten,&#13;
2. verwaarlozing van de gebouwen,&#13;
3. verwaarlozing van het gepachte land.'&#13;
Het hof acht in beginsel de principale grief&#13;
I gegrond, omdat in het petitum van Van&#13;
der Sluis in de processtukken in eerste instantie&#13;
niet (mede) een vordering tot betaling&#13;
van de achterstallige pachtsom is te lezen.&#13;
Een dergelijke vordering acht het hof&#13;
echter wel begrepen in hetgeen Van der&#13;
Sluis heeft gesteld in hoger beroep in zijn&#13;
incidentele grief I, in samenhang met hetgeen&#13;
hij heeft gesteld als antwoord op de&#13;
principale grief I. Van der Sluis heeft in zoverre&#13;
in appel zijn eis vermeerderd en alsnog&#13;
betaling van de pachtachterstand gevorderd,&#13;
zodat het hof op die vordering in&#13;
beroep zal beslissen.&#13;
De principale grief I kan dan ook niet leiden&#13;
tot vernietiging van het vonnis waarvan&#13;
beroep.&#13;
Grief II in het principaal appel en grief I in&#13;
het incidenteel appel betreffen de veroordeling&#13;
van Den Boer tot betaling van de&#13;
achterstallige pacht tot en met het pachtjaar&#13;
1987/1988, ten bedrage van ƒ 6329,03.&#13;
Bij het bestreden vonnis is uitgegaan van&#13;
een totale pachtsom van ƒ 42 693,63&#13;
welke Den Boer over de jaren 1982/1983&#13;
tot en met 1987/1988 aan Van der Sluis&#13;
verschuldigd was.&#13;
Daarop is bij het vonnis&#13;
in mindering gebracht de door Van&#13;
der Sluis vermelde som van&#13;
pachtbetalingen, groot ƒ 28 564,38&#13;
benevens ingevolge de onbestreden&#13;
brief van 8 september 1982 van&#13;
de raadsman van Den Boer het&#13;
saldo van ƒ 5 000,-&#13;
de door Den Boer gestelde en&#13;
door Van der Sluis niet betwiste&#13;
betaling van ƒ 2 502,22&#13;
en tenslotte het door Den Boer&#13;
teveel betaalde bedrag van ƒ 298,-&#13;
tezamen ƒ 36 364,60&#13;
alsnog door Den Boer&#13;
verschuldigd volgens het&#13;
bestreden vonnis ƒ 6 329,03&#13;
ƒ 42 693,63&#13;
totaal ƒ 42 693,63&#13;
Den Boer heeft de door de pachtkamer van&#13;
het kantongerecht vermelde bedragen niet,&#13;
althans niet gemotiveerd bestreden, evenmin&#13;
als Van der Sluis. Deze stelt dat uitgegaan&#13;
moet worden van 1978 als aanvangsjaar,&#13;
ten onrechte echter, omdat uit de&#13;
voormelde brief van de raadsman van Den&#13;
Boer van 8 september 1982 volgt, dat daarbij&#13;
de jaren voor die datum zijn afgesloten.&#13;
Aangezien Van der Sluis niet, althans niet&#13;
tijdig de inhoud van die brief heeft weersproken,&#13;
is de pachtkamer te Zwolle terecht&#13;
van de juistheid daarvan uitgegaan.&#13;
In eerste aanleg heeft Den Boer nog&#13;
gesteld, dat Van der Sluis nooit rekeningen&#13;
aan Den Boer heeft gestuurd, zodat het risico&#13;
van vergissing geheel voor zijn rekening&#13;
komt. Dit verwijt is misplaatst. Het&#13;
had op de weg van Den Boer gelegen, bij&#13;
zijn betalingen een nauwkeurige specificatie&#13;
te geven. Het staat echter vast, dat hij&#13;
dat nooit heeft gedaan. De daaruit voortgekomen&#13;
verwarring in nu geheel voor zijn&#13;
rekening.&#13;
Den Boer heeft terecht niet betwist ook&#13;
zonder ontvangst van nota's van Van der&#13;
Sluis de overeengekomen pacht verschuldigd&#13;
te zijn. Voorzover partijen thans&#13;
andere bedragen vermelden, dient daaraan te worden voorbijgegaan.&#13;
Grief II in het principaal appel&#13;
faalt. De incidentele grief I treft doel als&#13;
overwogen bij grief I in het principaal appel.&#13;
Het hof neemt het bedrag van ƒ 6329,03&#13;
als pachtachterstand over.&#13;
Grief III in het principaal appel betreft&#13;
de overwegingen aangaande de zeer slechte&#13;
conditie van het land.&#13;
De pachtkamer te Zwolle heeft deze conditie&#13;
op 19 april 1989 ter plaatse opgenomen.&#13;
Zij heeft blijkens het daarvan opgemaakte&#13;
proces-verbaal geconstateerd, dat&#13;
het grasbestand grotendeels uit onkruiden&#13;
bestaat; voorts dat de greppels (nog) niet&#13;
zijn uitgediept en dat het land met name&#13;
dicht bij de gebouwen zeer drassig is.&#13;
Den Boer volstaat met te betwisten, dat&#13;
op het gepachte grotendeels onkruid groeit,&#13;
daarbij tevens stellend, dat de sloten regelmatig&#13;
worden geschoond en dat de slootkanten&#13;
worden gemaaid. Deze betwisting&#13;
tegen de eigen, deskundige waarneming&#13;
van de pachtkamer is niet voldoende, zodat&#13;
het hof daaraan voorbijgaat. Het verweer,&#13;
dat vroeger in het weiland aanwezige greppels&#13;
al niet meer functioneerden toen Den&#13;
Boer op het land kwam, is niet terzake. Bij&#13;
gebreke van enige andersluidende vaststelling&#13;
tussen partijen moet ervan worden uitgegaan,&#13;
dat het land in goede staat van onderhoud&#13;
aan de pachter ter beschikking is&#13;
gesteld, zodat hij het in die toestand had&#13;
moeten onderhouden.&#13;
Op grond van het voorgaande moet ervan&#13;
worden uitgegaan, dat het voorkomen&#13;
van onkruid op grote schaal mede wordt&#13;
veroorzaakt door slechte afwatering.&#13;
De grief faalt.&#13;
Betreffende grief IV in het principaal appel&#13;
inzake de door de pachtkamer bij de bezichtiging&#13;
op 19 april 1989 aangetroffen&#13;
hoeveelheid mest, wordt overwogen als&#13;
volgt. In de toelichting op de grief wordt&#13;
aangevoerd, dat het land maart/begin april&#13;
1989 te nat was om de mest uit te rijden en&#13;
dat zulks pas mogelijk was eind april/begin&#13;
mei van dat jaar.&#13;
Van der Sluis betwist niet, dat het voor&#13;
19 april 1989 te nat was om de mest uit te&#13;
rijden, zodat daarvan moet worden uitgegaan.&#13;
Aangezien latere verspreiding van&#13;
mest - indien de stevigheid van de grond&#13;
het toelaat - geen nadelige gevolgen voor&#13;
de grond heeft, is de grief in zoverre gegrond.&#13;
Dat geldt niet, voor zover de grief is gericht&#13;
tegen rechtsoverweging 11 van het&#13;
bestreden vonnis, waarbij verkoop van de&#13;
aanwezige mest op de mestplaat een verkeerd&#13;
beleid wordt genoemd. In het algemeen&#13;
behoort een goed pachter de mest van&#13;
zijn vee op het bij hem in gebruik zijnde&#13;
land aan te wenden. Dit kan in uitzonderlijke&#13;
omstandigheden anders zijn, maar&#13;
daarvan is in deze niets gesteld of gebleken.&#13;
Er is geen grief aangevoerd tegen de&#13;
rechtsoverweging, dat de mestplaat op het&#13;
erf achter de stal voldoende capaciteit&#13;
heeft, zodat het niet nodig is nog mest op&#13;
het weiland op te slaan. Hiervan dient dus&#13;
ook in appel te worden uitgegaan. In de&#13;
omstandigheden van Den Boer zal een goed&#13;
pachter geen mest op het weiland opslaan.&#13;
Bij grief V van het principaal appel&#13;
wordt erover geklaagd, dat de pachtkamer&#13;
Den Boer geen aanwijzingen heeft gegeven,&#13;
maar de pachtovereenkomst heeft ontbonden.&#13;
Dienaangaande wordt overwogen, dat&#13;
ingevolge artikel 55-3 Pachtwet de pachtkamer&#13;
naar aanleiding van haar bevindigen&#13;
bij een onderzoek naar de toestand van het&#13;
gepachte de pachter aanwijzingen kan geven.&#13;
Dit betreft dan een onderzoek, dat&#13;
blijkens artikel 55 Pachtwet is verzocht&#13;
door de verpachter. Van een dergelijk verzoek&#13;
is in deze echter geen sprake. Artikel&#13;
55 mist dus hier toepassing. Daargelaten de&#13;
vraag, of de pachtkamer bij een bezichtiging&#13;
ingevolge artikel 140 Pachtwet - zoals&#13;
hier heeft plaatsgevonden - bevoegd is&#13;
tot het geven van aanwijzingen, zij is daartoe&#13;
in ieder geval geenszins verplicht. Dat&#13;
zij in deze geen aanwijzingen aan Den Boer&#13;
heeft gegeven, is, gelet op de motivering&#13;
van het vonnis, niet onbegrijpelijk.&#13;
Bij de toelichting voert Den Boer nog&#13;
aan, dat indien er sprake is van nalatigheden,&#13;
die niet van dien aard zijn, dat zij de&#13;
ontbinding rechtvaardigen.&#13;
Bij de beoordeling van de nalatigheden&#13;
van de pachter in verband met een daarop&#13;
gegronde vordering tot ontbinding moet&#13;
acht worden geslagen op de omstandigheden.&#13;
Daaromtrent heeft Van der Sluis in appel&#13;
aangevoerd, dat Den Boer een relatie heeft gehad met een dochter van Van der Sluis,&#13;
die naar verwachting tot een huwelijk zou&#13;
leiden, dat volgens afspraak van partijen&#13;
Den Boer uiteindelijk het bedrijf van Van&#13;
der Sluis zou voortzetten, dat, toen Den&#13;
Boer reeds volledig in het bedrijf werkzaam&#13;
was, de relatie tussen hem en de dochter&#13;
van Van der Sluis werd verbroken. Daartegenover&#13;
heeft Den Boer bij memorie van&#13;
antwoord de relatie ontkend en zijnerzijds&#13;
gesteld, dat hij heeft gereageerd op een&#13;
advertentie, waarin een flinke jongeman&#13;
werd gevraagd, die op de boerderij wilde&#13;
boeren.&#13;
Ter zake wordt overwogen, dat de stelling&#13;
van Den Boer omtrent de advertentie&#13;
en zijn reactie daarop niet met de lezing&#13;
van de gebeurtenissen door Van der Sluis in&#13;
strijd behoeft te zijn.&#13;
Op grond van hetgeen in de procedure,&#13;
die heeft geleid tot het arrest van 11 januari&#13;
1982, houdend de schriftelijke vastlegging&#13;
van de door partijen gesloten pachtovereenkomst,&#13;
is gesteld, wordt ervan uitgegaan,&#13;
dat Van der Sluis de door Den Boer&#13;
bedoelde advertentie heeft geplaatst, teneinde&#13;
een bedrijfsopvolger te vinden, (en&#13;
aldus mogelijk tevens een aanstaande echtgenoot&#13;
voor zijn dochter) en voorts dat&#13;
Den Boer daarop is ingegaan. Van der Sluis&#13;
verschafte Den Boer daarop huisvesting in&#13;
een zomerhuisje op het erf naast het door&#13;
Van der Sluis zelf bewoonde woonhuis van&#13;
de boerderij, en stelde hem de helft van de&#13;
veestal en van andere bouwwerken, benevens&#13;
het land ter beschikking. Er is sprake&#13;
geweest van een verloving tussen Den Boer&#13;
en de dochter van Van der Sluis, maar Den&#13;
Boer heeft die verbroken, zoals blijkens het&#13;
tussen partijen gewezen tussenarrest van 15&#13;
juni 1981 door Van der Sluis onweersproken&#13;
is gesteld. De verhouding tussen Van&#13;
der Sluis en Den Boer verslechterde ernstig.&#13;
Van der Sluis voelde zich genoodzaakt,&#13;
om die reden met zijn echtgenote de&#13;
boerderij te verlaten. Hetgeen hij terzake in&#13;
appel heeft gesteld, heeft Den Boer niet&#13;
weersproken, evenmin als het grote aantal&#13;
tussen partijen gevoerde procedures. In&#13;
1983 heeft Den Boer Van der Sluis aangesproken&#13;
wegens beweerdelijk door Van&#13;
der Sluis veroorzaakte schade, ten bedrage&#13;
van ƒ 63 178,63. Dat geding is geëindigd&#13;
met een arrest van het pachthof van 28&#13;
april 1986, waarbij het vonnis van de eerste&#13;
aanleg is bekrachtigd. Dit hield in een veroordeling&#13;
van Van der Sluis tot betaling&#13;
van ƒ 2 149,74 met rente van 4 juli 1983 af.&#13;
Uit het voorgaande blijkt, dat Van der&#13;
Sluis veel te voorbarig is geweest, door Den&#13;
Boer de helft van zijn stal ca. benevens het&#13;
land te verpachten, terwijl geenszins vaststond,&#13;
dat Den Boer wel de geschikte bedrij&#13;
f sopvolger zou zijn. Dat hij Van der&#13;
Sluis heeft gehouden aan de pachtovereenkomst&#13;
is rechtmatig, en dat hij zich vee&#13;
heeft aangeschaft voor de exploitatie van&#13;
het gepachte is daarmee in overeenstemming.&#13;
Maar in het bijzonder gezien het eindigen&#13;
van zijn relatie met de dochter van&#13;
Van der Sluis, zijn huisvesting op het erf,&#13;
vlak naast de woning van Van der Sluis, en&#13;
het gebruik van een niet afgescheiden gedeelte&#13;
van de stal ca., terwijl Van der Sluis&#13;
de rest daarvan in gebruik had, had hij zich&#13;
uiterst terughoudend tegenover Van der&#13;
Sluis moeten opstellen. Voorts had zijn bedrijfsvoering&#13;
niet tot enige redelijke klacht&#13;
behoren te leiden. Aan deze eisen heeft Den&#13;
Boer geenszins voldaan.&#13;
Zeker gezien in het licht van de voormelde&#13;
omstandigheden zijn de vastgestelde tekortkomingen&#13;
van Den Boer van dien aard,&#13;
dat in redelijkheid van Van der Sluis niet&#13;
kan worden gevergd, de pachtovereenkomst&#13;
met Den Boer nog langer te laten&#13;
voortduren.&#13;
Grief V faalt.&#13;
Grief II in het incidenteel appel is gericht&#13;
tegen een rechtsoverweging betreffende de&#13;
verplichting tot groot onderhoud van de&#13;
bedrijfsgebouwen.&#13;
Deze overweging draagt echter de uitspraak&#13;
niet, zodat de grief niet behoeft te&#13;
worden behandeld.&#13;
Slotsom&#13;
Grief IV in het principaal appel en grief I&#13;
in het incidenteel appel zijn ten dele gegrond,&#13;
maar zulks leidt niet tot vernietiging&#13;
van het vonnis waarvan beroep. Voor het&#13;
overige zijn deze grieven tevergeefs voorgedragen,&#13;
evenals de andere grieven, zo in het&#13;
principaal als in het incidenteel appel.&#13;
Aangezien het vonnis waarvan beroep&#13;
met juistheid is gewezen, zal dit worden bekrachtigd.&#13;
Den Boer zal de kosten van het principaal appel, Van der Sluis die van het incidenteel&#13;
appel moeten dragen.&#13;
Rechtdoende in hoger beroep&#13;
Bekrachtigt het vonnis waarvan beroep.&#13;
Veroordeelt Den Boer in de kosten van&#13;
het principaal appel, gevallen aan de zijde&#13;
van Van der Sluis en tot deze uitspraak begroot&#13;
op ƒ 1500,- (éénduizend en vijfhonderd&#13;
gulden).&#13;
Veroordeelt Van der Sluis in de kosten&#13;
van het incidenteel appel, gevallen&#13;
aan de zijde van Den Boer en tot deze uitspraak&#13;
begroot op ƒ 600,- (zeshonderd gulden).</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Biermans,&#13;
mr.ing. Jansens van Gellicum en Wentink</auteurs><published>1990-08-01 00:00:00</published><modified>1990-08-01 00:00:00</modified><editiondate>1990-08-01</editiondate><htmlpath>https://denhollander.info/artikel/7181</htmlpath></article>
</articles></edition>
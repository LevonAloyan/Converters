<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/1990</searchword><id>7116</id><udhid>UDH:TvAR/7116</udhid><titel>'De Gemeente Nunspeet / Evert Kroes' (TvAR 1990/4363)</titel><searchwords><searchword>TvAR 6/1990</searchword><searchword>TvAR 1990/4363</searchword><searchword>UDH:TvAR/7116</searchword></searchwords><attachments><attachment><name>1990_nr 6_Rechtspraak_4363.pdf</name><extention>pdf</extention><url>https://denhollander.info/download/6724/ci</url></attachment></attachments><inleiding>Pachtwet, art. 25 en 56&#13;
Het staat de pachter niet vrij bij het einde&#13;
van de pacht of gedurende de looptijd&#13;
daarvan het gepachte aan de verpachter op&#13;
te leveren zonder het daarmee samenhangende&#13;
melkquotum. Dit impliceert, dat het&#13;
een pachter in het algemeen ook niet&#13;
vrijstaat gedurende de looptijd van de&#13;
pachtovereenkomst het naar evenredigheid&#13;
op het gepachte rustende melkquotum geheel&#13;
of gedeeltelijk te vervreemden. Zulk&#13;
een vervreemding zonder toestemming van&#13;
de verpachter is in strijd met art. 25 Pachtwet&#13;
en vormt derhalve wanprestatie. In deze&#13;
rechtvaardigt die wanprestatie, gezien&#13;
haar bijzondere aard, de omstandigheden&#13;
waaronder zij is gepleegd en de gevolgen&#13;
voor de pachter, niet de ontbinding van de&#13;
pachtovereenkomst. Wel moet de pachter&#13;
de ter zake door de verpachter geleden&#13;
schade vergoeden.</inleiding><content>Pachtkamer Gerechtshof Arnhem, arrest&#13;
van 22 januari 1990&#13;
(Mr. Maris, mr. Spoor, mr. Kok, mr. ing.&#13;
Jansens van Gellicum en Wentink)&#13;
In de zaak van:&#13;
De Gemeente Nunspeet, zetel houdende te&#13;
Nunspeet, appellante, procureur: Mr. J.M.&#13;
Bosnak,&#13;
tegen&#13;
Evert Kroes, wonende te Elspeet, gemeente&#13;
Nunspeet, geïntimeerde, procureur: Mr.&#13;
J.M.J. Huver.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het tussen partijen door de pachtkamer&#13;
van het kantongerecht te Harderwijk&#13;
gewezen vonnis van 11 januari 1989, dat in&#13;
fotocopie aan dit arrest is gehecht;&#13;
Overwegende:&#13;
Appellante - hierna ook te noemen: de&#13;
Gemeente - is bij exploit van 8 februari&#13;
1989 in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde - hierna te noemen:&#13;
Kroes - voor dit hof.&#13;
Bij memorie van grieven zijn na te melden&#13;
grieven aangevoerd en is geconcludeerd&#13;
het vonnis, waarvan beroep, te vernietigen&#13;
en, opnieuw rechtdoende, de tussen&#13;
partijen vigerende pachtovereenkomst&#13;
te ontbinden op een door het hof te bepalen&#13;
datum en geïntimeerde vervolgens:&#13;
primair: te veroordelen tot betaling van&#13;
ƒ 65 338,-,&#13;
subsidiair: te veroordelen tot betaling&#13;
van ƒ 59 615,-,&#13;
meer subsidiair: te veroordelen tot betaling van een bedrag&#13;
als de pachtkamer van het hof redelijk en&#13;
billijk acht, in alle gevallen te vermeerderen&#13;
met de wettelijke rente vanaf 1 juli 1987&#13;
dan wel vanaf de datum van het inleidend&#13;
verzoekschrift d.d. 25 mei 1988 tot de dag&#13;
der algehele voldoening,&#13;
met veroordeling van geïntimeerde in de&#13;
kosten van beide instanties.&#13;
Bij memorie van antwoord is verweer gevoerd&#13;
met conclusie, appellante niet-ontvankelijk&#13;
te verklaren in het hoger beroep,&#13;
althans, met bekrachtiging - zo nodig met&#13;
aanvulling en/of verbetering van gronden&#13;
- van het aangevallen vonnis, haar vorderingen&#13;
af te wijzen.&#13;
De zaak is vervolgens bepleit ter zitting&#13;
van het hof van 20 november 1989, voor de&#13;
Gemeente door Mr. D.M.H.M. van Dijk,&#13;
advocaat te Arnhem, en voor Kroes door&#13;
Mr. M.M.J.J. Gerrits, eveneens advocaat&#13;
te Arnhem.&#13;
Daarna hebben partijen de stukken,&#13;
waaronder de pleitnotities van de advocaten,&#13;
aan het hof overgelegd voor het wijzen&#13;
van arrest.&#13;
De grieven&#13;
De grieven luiden als volgt:&#13;
I. Ten onrechte overweegt de pachtkamer&#13;
in r.o. 1, dat het volgende tussen partijen&#13;
vaststaat: 'Deze heffingvrije hoeveelheid&#13;
heeft Kroes met 18,5 ha van de hem in&#13;
eigendom toebehorende landbouwgronden&#13;
in juni 1987 verkocht in verband met een&#13;
wijziging van de opzet van zijn bedrijf tot&#13;
een mestveehouderij. Deze wijziging was&#13;
nodig om gezondheidsredenen. Kroes had&#13;
en heeft de vrijheid het gepachte als bouw&#13;
land of als weiland te benutten'.&#13;
II. Ten onrechte overweegt de pachtkamer&#13;
in r.o. 4: 'De vordering tot ontbinding&#13;
van de pachtovereenkomst is kennelijk&#13;
slechts ingesteld om te bereiken dat de&#13;
pacht tot een einde komt. Immers, slechts&#13;
bij het einde van de pacht komt de - in&#13;
rechte nog niet met zekerheid besliste —&#13;
vraag aan de orde wie aanspraak kan ma&#13;
ken op (de waarde van) het op de verpachte&#13;
grond rustende quotum'.&#13;
III. Ten onrechte heeft de pachtkamer de&#13;
vordering tot ontbinding van de pachtovereenkomst&#13;
afgewezen.&#13;
IV. Ten onrechte heeft de pachtkamer&#13;
de vordering tot schadevergoeding afgewezen.&#13;
De vaststaande feiten&#13;
Als enerzijds, mede aan de hand van bescheiden,&#13;
gesteld en anderzijds erkend dan&#13;
wel niet of onvoldoende weersproken staat&#13;
ten processe het navolgende vast:&#13;
- Kroes heeft in 1978 het melkveehouderijbedrijf&#13;
van zijn op 13 december 1975&#13;
overleden vader, overgenomen en dat sterk&#13;
uitgebreid door het bouwen van een schuur&#13;
voor 400 mestkalveren en een ligboxenstal&#13;
voor 96 melkkoeien en 60 stuks jongvee&#13;
alsmede het erbij kopen van ruim 26 ha&#13;
land;&#13;
- bij pachtovereenkomst van 17 mei&#13;
1983, goedgekeurd door de grondkamer&#13;
voor Gelderland bij beschikking van 21 juli&#13;
1983, zijn door de Gemeente aan Kroes&#13;
verpacht de percelen kadastraal bekend gemeente&#13;
Nunspeet, sectie F, nummers 3941&#13;
ged. en 5262 ged., totaal groot 5.70.09 ha,&#13;
zulks voor de duur van zes jaren, ingaande&#13;
1 november 1982; dit land had de vader van&#13;
Kroes al sinds 1965 grotendeels in pacht,&#13;
waarna deze pacht door de erven, waaronder&#13;
Kroes, in 1975 werd voortgezet en sinds&#13;
1981 door Kroes zelf;&#13;
- in 1982 bleef Kroes tengevolge van het&#13;
faillissement van de afnemer van zijn mest&#13;
kalveren zitten met een oninbare vordering&#13;
van f 127 000,-;&#13;
- in 1983 had hij te kampen met ziekte&#13;
onder zijn melkvee en ging door brand ongeveer&#13;
350 m3 wintervoeder verloren;&#13;
- in verband met zijn gezondheid (hij&#13;
had vanaf 1981/1982 te maken met toenemende&#13;
rugklachten) heeft Kroes eind 1983&#13;
de kalvermesterij afgestoten en de kalverenschuur&#13;
verpacht;&#13;
- Kroes heeft vervolgens in juni 1987&#13;
een oppervlakte van 18.50 ha land, die zijn&#13;
eigendom was, samen met het gehele op de&#13;
tot zijn bedrijf behorende gronden rusten&#13;
de melkquotum van 328.002 kilogram aan&#13;
derden verkocht; hij heeft voorts in oktober&#13;
1987 nog 7 ha hem in eigendom toebehorende&#13;
grond verkocht, waarna van zijn&#13;
bedrijf nog resteerde 8 ha eigen grond, de&#13;
5.70.09 ha in geschil en ongeveer 50 ha&#13;
grond in Flevoland, die hij pachtte bij&#13;
1-jarige pachtovereenkomst;&#13;
- Kroes is daarna weer met de kalvermesterij begonnen en is voorts vleeskoeien&#13;
en meststieren gaan houden.&#13;
Behandeling van het geschil in hoger beroep&#13;
1. Het geschil tussen partijen betreft de&#13;
vraag of Kroes door de verkoop van het&#13;
melkquotum, voorzover dat rustte op de&#13;
grond in geschil, tegenover de Gemeente&#13;
wanprestatie heeft gepleegd en zo ja, of die&#13;
wanprestatie moet leiden tot ontbinding&#13;
van de onderhavige pachtovereenkomst,&#13;
alsmede of de Gemeente door de wanprestatie&#13;
schade heeft geleden, hoe groot die&#13;
schade is en of Kroes tot vergoeding daarvan&#13;
moet worden veroordeeld. Door de&#13;
aangevoerde grieven wordt dit geschil in&#13;
zijn volle omvang aan het oordeel van het&#13;
hof onderworpen en het hof zal daarom die&#13;
grieven gezamenlijk behandelen.&#13;
2. De in artikel 25 der Pachtwet neergelegde&#13;
verplichting van de pachter om als&#13;
een goed pachter te handelen en bij het einde&#13;
van de pachtovereenkomst het gepachte&#13;
in goede staat aan de verpachter op te leveren,&#13;
zal in het algemeen medebrengen dat&#13;
het hem niet vrijstaat bij het einde van de&#13;
pacht of gedurende de looptijd daarvan de&#13;
grond aan de verpachter op te leveren zonder&#13;
deze in de gelegenheid te stellen de&#13;
daarmee samenhangende heffingvrije hoeveelheid&#13;
melk te verwerven. Indien de verpachter&#13;
- zoals in casu het geval is - niet&#13;
zelf melkproducent is, zal die verplichting&#13;
in het algemeen inhouden dat de pachter&#13;
eraan medewerkt, dat die heffingvrije hoeveelheid&#13;
overgaat op de opvolgende gebruiker.&#13;
Is er niet direct een opvolgende gebruiker,&#13;
dan komt het melkquotum bij gebreke&#13;
van een regeling ter beschikking van de minister,&#13;
die het naar redelijkheid en billijkheid&#13;
aan de verpachter, zijn opvolger onder&#13;
bijzondere titel of de nieuwe pachter behoort&#13;
toe te kennen.&#13;
De aanspraken op het met het verpachte samenhangende&#13;
melkquotum behoren tot de&#13;
rechtsgevolgen van de pachtovereenkomst,&#13;
welke naar de aard van die overeenkomst&#13;
uit de eisen van redelijkheid en billijkheid&#13;
voortvloeien. Hieraan doet ook niet af de&#13;
eventuele omstandigheid dat de hoogte van&#13;
dat quotum geheel of gedeeltelijk mede is&#13;
bepaald door de activiteiten van de pachter,&#13;
in het midden gelaten of zulks in casu&#13;
het geval is. Immers, die activiteiten konden&#13;
alsdan, wat het gepachte betreft, alleen&#13;
maar plaats vinden vanwege de omstandigheid&#13;
dat de pachter op grond van de pachtovereenkomst&#13;
het gepachte kon gebruiken.&#13;
Het voorgaande impliceert, mede gelet op&#13;
de uit voornoemd wetsartikel voortvloeiende&#13;
zorgverplichting van de pachter ook gedurende&#13;
de looptijd van de pachtovereenkomst&#13;
en voorts in aanmerking genomen&#13;
dat een overgang van een heffingvrije hoeveelheid&#13;
melk in beginsel geschiedt op basis&#13;
van de voor de melkproductie gebruikte&#13;
oppervlakte, dat het een pachter in het algemeen&#13;
ook niet vrijstaat gedurende de&#13;
looptijd van de pachtovereenkomst de naar&#13;
evenredigheid op het gepachte rustende&#13;
heffingvrije hoeveelheid melk geheel of gedeeltelijk&#13;
te vervreemden. Zulk een vervreemding&#13;
zonder toestemming van de verpachter&#13;
is aan te merken als handelen in&#13;
strijd met artikel 25 der Pachtwet en in casu&#13;
heeft Kroes door - naar ten processe is&#13;
komen vast te staan — zonder zelfs enig&#13;
overleg ter zake met de Gemeente ook het&#13;
op de grond in geschil rustende melkquotum&#13;
te vervreemden wanprestatie ten opzichte&#13;
van de Gemeente gepleegd.&#13;
3. Vervolgens komt de vraag aan de orde&#13;
of deze wanprestatie moet leiden tot ontbinding&#13;
van de pachtovereenkomst. Voor&#13;
de beantwoording van die vraag neemt het&#13;
hof de navolgende omstandigheden mede&#13;
in aanmerking:&#13;
- ten processe is niet komen vast te&#13;
staan, dat Kroes in 1987, toen in de rechtspraak&#13;
van het pachthof nog niet was uitgemaakt,&#13;
dat quotumoverdracht door de&#13;
pachter aan een derde wanprestatie jegens&#13;
de verpachter opleverde en de BSM zulks&#13;
niet buiten twijfel stelt, wist dat de Gemeente&#13;
ernstige bezwaren had/heeft tegen&#13;
de vervreemding van het op door haar verpachte&#13;
grond rustende melkquotum en&#13;
wenste/wenst dat, ingeval een pachter&#13;
daartoe wil overgaan, ter zake een regeling&#13;
wordt getroffen die er op neer komt dat de&#13;
pachtovereenkomst wordt ontbonden en de&#13;
waarde van het melkquotum bij helfte tussen&#13;
de partijen wordt verdeeld; ter zitting&#13;
van het hof heeft de Gemeente weliswaar&#13;
doen aanvoeren dat zulks op een datum&#13;
vóór de omstreden verkoop van het melkquotum&#13;
door een der ambtenaren ter secretarie&#13;
van de Gemeente aan Kroes is medegedeeld, maar laatstgenoemde heeft dit gemotiveerd&#13;
ontkend en de Gemeente heeft&#13;
van haar desbetreffende stelling geen bewijs&#13;
aangeboden;&#13;
- als onvoldoende weersproken staat&#13;
ten processe vast, dat Kroes zowel tengevolge&#13;
van een verslechterende gezondheidstoestand&#13;
(rugklachten) als door - financiële&#13;
- tegenslag in zijn bedrijf in een&#13;
moeilijke positie verkeerde en daardoor&#13;
gedwongen was om ingrijpende maatregelen&#13;
te treffen;&#13;
- verlies van het gepachte, dat een belangrijk&#13;
gedeelte uitmaakt van het huidige&#13;
bedrijfsareaal van Kroes en voorts voor&#13;
hem van extra belang is met het oog op de&#13;
bepalingen van de wetgeving ter zake van&#13;
meststoffen en -overschotten, zou voor&#13;
hem een aanmerkelijk nadeel betekenen;&#13;
- de Gemeente heeft, indien zij vergoeding&#13;
ontvangt van de door haar ter zake van&#13;
de onderhavige wanprestatie geleden schade&#13;
(het hof verwijst te dier zake naar hetgeen&#13;
hierna zal worden overwogen), niet een in&#13;
verhouding met het door Kroes bij verlies&#13;
van het gepachte te lijden nadeel staand belang&#13;
bij de ontbinding van de pachtovereenkomst&#13;
in geschil. In ieder geval heeft zij&#13;
ten processe de aanwezigheid van zulk een&#13;
belang niet aannemelijk gemaakt.&#13;
Op grond van het voorgaande is het hof&#13;
van oordeel, dat de tekortkoming van de&#13;
pachter in de nakoming van zijn verplichtingen,&#13;
gezien haar bijzondere aard en de&#13;
omstandigheden waaronder deze is gepleegd,&#13;
de ontbinding van de pachtovereenkomst&#13;
en de gevolgen daarvan door de&#13;
pachter niet rechtvaardigt.&#13;
4. Uit het ten processe aangevoerde volgt&#13;
naar het oordeel van het hof genoegzaam,&#13;
dat ook de litigieuze 5.70.09 ha destijds&#13;
dienstbaar was aan het melkveebedrijf dat&#13;
Kroes toen exploiteerde. Hij heeft ook zelf&#13;
aangegeven dat een groot gedeelte daarvan&#13;
altijd als grasland is gebruikt en de rest wisselend&#13;
als bouw- en grasland. Hieruit volgt,&#13;
dat het door Kroes verkochte melkquotum&#13;
mede rustte op de grond in geschil. Door de&#13;
verkoop daarvan in juni 1987 is grond&#13;
overgebleven zonder melkquotum, zijnde&#13;
door Kroes niet gesteld noch anderszins&#13;
gebleken dat met betrekking tot die grond&#13;
inmiddels opnieuw sprake is van een&#13;
heffingvrije hoeveelheid melk. Dit brengt&#13;
mede, dat de gemeente door de wanprestatie&#13;
van Kroes schade heeft geleden en dat&#13;
zij recht heeft op vergoeding daarvan.&#13;
5. Met betrekking tot de hoogte van die&#13;
schade overweegt het hof allereerst, dat&#13;
voor de berekening van de hoeveelheid&#13;
melk die op de grond in geschil rustte, geen&#13;
acht kan worden geslagen op de toen bij&#13;
Kroes op basis van een 1-jarigepachtovereenkomst&#13;
in gebruik zijnde 50 ha grond in&#13;
Flevoland. Ook krachtens de in juni 1987&#13;
vigerende Beschikking Superheffing moest&#13;
immers reeds bij de bepaling van de hoe&#13;
veelheid melk die met de tot een melkvee&#13;
bedrijf behorende grond samenhing, bui&#13;
ten beschouwing blijven de grond die werd&#13;
gebruikt krachtens een pachtovereenkomst&#13;
voor de duur van één jaar of korter.&#13;
Het hof kan voorts Kroes niet volgen in&#13;
zijn betoog, dat de grond in geschil niet&#13;
evenredig aan de oppervlakte daarvan mag&#13;
worden meegerekend bij de bepaling van&#13;
de hoeveelheid melk per ha. Uitgangspunt&#13;
dient bij die bepaling te zijn het totale are&#13;
aal cultuurgrond, dat in juni 1987 dienst&#13;
baar was aan zijn melkveebedrijf en de betreffende&#13;
regelgeving biedt geen basis om&#13;
daarbij onderscheid te maken tussen de&#13;
verschillende percelen c.q. kavels. Evenmin&#13;
geldt dit ten aanzien van het buiten beschouwing&#13;
laten van 3.895 kilogram melk&#13;
die Kroes in 1986 heeft verworven bij de&#13;
koop van 0.48 ha grond; die oppervlakte is&#13;
trouwens ook begrepen in de totale opper&#13;
vlakte die bij de bepaling van het gemiddelde&#13;
per ha in aanmerking moet worden ge&#13;
nomen.&#13;
6. Een en ander brengt mede, dat in juni&#13;
1987 op de daarvoor in aanmerking te nemen&#13;
oppervlakte in het bedrijf van Kroes&#13;
sprake was van een hoeveelheid heffing&#13;
vrije melk van 328.002 gedeeld door 39,2 is&#13;
8.367 kilogram per ha. Voor de grond in&#13;
geschil komt dit neer op 47.699 kilogram.&#13;
In aanmerking genomen enerzijds, dat de&#13;
Gemeente de grond waarop de melkproductie&#13;
kon plaats vinden, ter beschikking&#13;
heeft gesteld en anderzijds dat Kroes die&#13;
melkproductie tot stand heeft gebracht,&#13;
acht het hof in de gegeven omstandigheden&#13;
een redelijke vergoeding van de schade die&#13;
het door de wanprestatie van Kroes veroorzaakte&#13;
verlies van vorengenoemde hoeveelheid&#13;
heffingvrije melk heeft meegebracht: de helft van de waarde van die hoeveelheid&#13;
melk ten tijde van de verkoop. Gelet op de&#13;
gegevens die de Directie Beheer&#13;
Landbouwgronden heeft verzameld over&#13;
de periode januari 1987 tot en met september&#13;
1987, waaronder die betreffende de berekende&#13;
gemiddelde prijzen voor melkquota&#13;
op de Veluwe, zoals neergelegd in een&#13;
door de Minister van Landbouw en Visserij&#13;
op 11 december 1987 aan de Voorzitter van&#13;
de Tweede Kamer der Staten-Generaal onder&#13;
nummer 20200-36 toegezonden notitie,&#13;
en gelet op de eigen wetenschap van het hof&#13;
betreffende de ontwikkeling van de prijzen&#13;
voor melkquota als waarom het hier gaat,&#13;
dient de waarde van het melkquotum in geschil&#13;
in de gegeven situatie te worden gewaardeerd&#13;
op ƒ 2,30 per kilogram. De door&#13;
Kroes aan de Gemeente te betalen schadevergoeding&#13;
moet daarom worden bepaald&#13;
op 1/2 x (47.699 x ƒ 2,30) = ƒ 54 853,85.&#13;
7. De door de Gemeente gevorderde wettelijke&#13;
rente over het bedrag van de schade&#13;
vergoeding is toewijsbaar met ingang van&#13;
de datum waarop deze is gevorderd, te we&#13;
ten 25 mei 1988.&#13;
8. Het door Kroes nog gedane bewijsaanbod&#13;
is, het hierover overwogene in aanmerking&#13;
genomen, niet relevant meer en&#13;
voor het overige te vaag, weshalve het hof&#13;
daaraan voorbij gaat.&#13;
Slotsom&#13;
De door de Gemeente aangevoerde grieven&#13;
I, II en IV zijn gegrond; grief III is ongegrond.&#13;
Het vonnis, waarvan beroep, moet worden&#13;
vernietigd; de vordering tot ontbinding van&#13;
de onderhavige pachtovereenkomst moet&#13;
worden afgewezen en die tot veroordeling&#13;
van Kroes tot het aan de Gemeente betalen&#13;
van schadevergoeding ter zake van de door&#13;
Kroes gepleegde wanprestatie moet worden&#13;
toegewezen in voege als na te melden.&#13;
Nu beide partijen over en weer op enige&#13;
punten in het ongelijk zijn gesteld, acht het&#13;
hof termen aanwezig de proceskosten tussen&#13;
hen te compenseren.&#13;
Rechtdoende in hoger beroep:&#13;
Vernietigt het tussen partijen door de&#13;
pachtkamer van het kantongerecht te Harderwijk&#13;
gewezen vonnis van 11 januari&#13;
1989, waarvan beroep,&#13;
en opnieuw rechtdoende:&#13;
Veroordeelt Kroes om tegen behoorlijk&#13;
bewijs van kwijting aan de Gemeente te betalen&#13;
een bedrag van ƒ 54 853,85 (vierenvijftigduizendachthonderddrieenvijftig&#13;
gulden&#13;
en vijfentachtig cent), vermeerderd&#13;
met de wettelijke rente daarover vanaf 25&#13;
mei 1988 tot de dag der algehele voldoening.&#13;
Wijst af het meer of anders gevorderde.&#13;
Compenseert de in deze procedure in beide&#13;
instanties tussen partijen gevallen proceskosten&#13;
des dat iedere partij haar eigen&#13;
kosten draagt.</content><legacyfootnotes/><footnotes><footnote/></footnotes><auteurs>Mr. Maris, mr. Spoor, mr. Kok, mr. ing.&#13;
Jansens van Gellicum en Wentink</auteurs><published>1990-06-01 00:00:00</published><modified>1990-06-01 00:00:00</modified><editiondate>1990-06-01</editiondate><htmlpath>https://denhollander.info/artikel/7116</htmlpath></article>
</articles></edition>
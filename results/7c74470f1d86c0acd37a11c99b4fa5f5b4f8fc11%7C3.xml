<edition><articles><article><jaar>2015</jaar><naam>Tijdschrift voor Agrarisch Recht</naam><uitgave>2</uitgave><aflevering>2</aflevering><searchword>TvAR 2/2015</searchword><id>11853</id><udhid>UDH:TvAR/11853</udhid><titel>Het Kadaster en herverkavelen</titel><searchwords><searchword>TvAR 2/2015</searchword><searchword>UDH:TvAR/11853</searchword></searchwords><attachments><attachment><name>17224.pdf</name><extention>pdf</extention><url>https://denhollander.info/download/17224/ci</url></attachment></attachments><inleiding/><content>&lt;p&gt;Inleiding&lt;br/&gt;In het landelijk gebied zijn de komende jaren flink wat doelen en ambities te realiseren. Hierbij valt o.a. te denken aan de Kader Richtlijn Water, Natura 2000 en infrastructurele opgaven. Maar ook agrarische structuurverbetering en de realisatie van het Nationaal Natuurnetwerk Nederland staan hoog op de agenda. Er zijn verschillende manieren om bovenstaande doelen te realiseren. Een van deze manieren is door inzet van het ruilinstrumentarium. Sterk punt van de inzet van deze instrumenten (of dit nu in wettelijke of vrijwillige vorm is) is dat in een gebied de agrarische structuur verbeterd kan worden in combinatie met de inpassing van overheidsopgaven. Door toepassing van deze integrale gebiedsaanpak ontstaat er een win-win-situatie: de overheid realiseert zijn/haar doelen terwijl gelijktijdig ook de agrarische structuur in een gebied wordt versterkt.&lt;br/&gt;Geconstateerd kan echter worden dat de doelen in het landelijk gebied steeds minder vaak worden gerealiseerd door inzet van een van deze instrumenten en dat is jammer. Zeker nu het ruilinstrumentarium recent is voorzien van een ’nieuwe jas’ geheel passend in de huidige tijdgeest en daardoor snel en efficiënt is geworden waarbij bovendien alle gebiedspartijen intensief worden betrokken. &lt;br/&gt;Waarom wordt het ruilinstrumentarium minder ingezet?&lt;br/&gt;Inzet van het ruilinstrumentarium kende zijn hoogtijdagen in de jaren 50, 60 en 70. Onder het motto ‘nooit meer honger’ zijn grote delen van Nederland door toepassing van het toenmalige instrument ruilverkaveling aangepakt met als doel het verhogen van de voedselproductie. Feitelijk kenden deze projecten een zuiver agrarische doelstelling waarbij de verkavelingssituatie van de agrariërs aanzienlijk werd verbeterd en eveneens de infrastructuur aanzienlijk werd verbeterd. De gebieden werden hierbij letterlijk opnieuw ontworpen vanachter de tekentafel. Hierbij ontstonden nieuwe verkavelingspatronen, nieuwe wegen werden aangelegd en nieuwe waterlopen werden gegraven. &lt;br/&gt;In de jaren 80 en 90 kwam hier echter verandering in. De zuiver agrarische ruilverkavelingen maakten plaats voor landinrichtingsprojecten waarbij het niet langer ging om de realisatie van een zuiver agrarische doelstelling. Andere doelen, voornamelijk natuurdoelen, werden door inzet van het ruilinstrumentarium gerealiseerd. Weliswaar gebeurde dit in combinatie met het verbeteren van de agrarische structuur, maar het gevoel in de agrarische wereld bestaat dat de natuurrealisatie hierbij de boventoon voerde en dat de agrariërs hiervoor maar moesten opschuiven. Hierdoor heeft het wettelijk instrumentarium de belangstelling van de agrariërs verloren en herkennen de agrariërs het niet meer als hun instrument. &lt;br/&gt;Daar komt nog bij dat omkijkend naar het verleden geconstateerd kan worden dat landinrichtingsprojecten lang duurden (gemiddeld zo’n 12 tot 15 jaar) en daardoor veel kosten. Dit maakt het instrument impopulair bij zowel de overheid als bij agrariërs.&lt;br/&gt;In de beginjaren van de 21e eeuw heeft men dan ook getracht om de doelstellingen op een andere wijze te realiseren. Vanuit zowel de overheid als vanuit de agrariërs is o.a. getracht om hun doelstellingen te verwezenlijken door inzet van de vrijwillige kavelruil. Hierbij werd getracht om op vrijwillige basis in een gebied doelstellingen te realiseren. Dit werd sectoraal gedaan waarbij geprobeerd werd ruilen rond te zetten tussen agrariërs onderling met als doel het verbeteren van de agrarische structuur maar ook integraal waarbij geprobeerd werd overheidsdoelen in combinatie met het verbeteren van de agrarische structuur te realiseren. De vrijwilligheid hierbij is enerzijds de kracht van het instrument maar tegelijkertijd ook zijn zwakte. Partijen kunnen ervoor kiezen om niet deel te nemen aan het ruilproces als zij dit niet willen. Hierdoor is er een sprake van dwang wat door partijen als positief wordt ervaren. Echter wanneer partijen besluiten niet mee te doen, blokkeren zij hiermee vaak ruilingen voor andere partijen die wel willen deelnemen. Gevolg hiervan is dat de verbetering van de agrarische structuur tegenvalt maar ook de realisatie van de overheidsdoelen tegenvalt. Bovendien blijkt de inzet van de vrijwillige kavelruil in de praktijk ook lang te duren. Er is vooraf geen helder proces dat wordt gevolgd. Veelal is het een kavelruilcoördinator die door het gebied trekt en diverse keukentafelgesprekken voert met individuele partijen. Hierbij wordt er langzamerhand een ruilketting gevormd in het hoofd van de kavelruilcoördinator. Als er dan echter een schakel van zo’n ruilketting omvalt omdat een partij besluit toch niet wenst deel te nemen, valt daarmee de ruilketting om en kan de kavelruilcoördinator feitelijk weer opnieuw beginnen.&lt;br/&gt;Verkavelen voor groei&lt;br/&gt;De toenemende impopulariteit van het ruilinstrumentarium was voor de Land- en Tuinbouworganisatie, de Dienst Landelijke Gebied en het Kadaster reden om eens grondig na te denken over een vernieuwing van dit instrumentarium. In eerste instantie zijn deze drie instanties onafhankelijk van elkaar aan de slag gegaan maar al snel werden de krachten gebundeld en werd gebruik gemaakt van elkaars kennis en kunde. Onder de noemer ‘verkavelen voor groei’ werd het landinrichtingsinstrumentarium, zowel de vrijwillige kavelruil als de wettelijke herverkaveling, in een nieuw jasje gestoken. Er werd een nieuwe innovatieve gebiedsgerichte verkavelingsaanpak ontwikkeld die ondernemers en overheden ondersteunt om sneller en goedkoper te komen tot de optimale combinatie van een economisch rendabele landbouw en de inpassing van overheidsopgaven in het landelijk gebied. Hierbij worden initiatieven van onderaf gestimuleerd, worden alle partijen in een te verkavelen gebied intensief betrokken (zo kunnen partijen zelf het ruilplan maken) en wordt het proces optimaal ondersteund door inzet van automatisering, digitalisering en internetgebruik. Verderop in dit artikel zal uitgebreider worden stilgestaan bij zowel de vrijwillige kavelruil- als de wettelijke herverkavelingsvariant uit verkavelen voor groei.&lt;br/&gt;Het Kadaster en (her)verkavelen&lt;br/&gt;Het Kadaster speelt al een rol in verkavelingsprojecten sinds het allereerste begin. Dit allereerste begin betrof een poging op Ameland zo rond 1916.1 Dit werd een succesvolle poging en leidde feitelijk ook tot de eerste ruilverkavelingswet van 1924. Al in deze eerste ruilverkavelingswet werd het Kadaster opgenomen. Dit omdat het door de wetgever van groot belang werd geacht dat bij dergelijke complexe processen gedurende het gehele proces de rechtszekerheid gewaarborgd werd; een taak (waarborging rechtszekerheid) zie al sinds 1832 de hoofdtaak is van het Kadaster. Ook in alle daarop volgende wetten (ruilverkavelingswet 1954, Landinrichtingswet 1985 en de Wet Inrichting Landelijk Gebied 2007) werd deze rol van het Kadaster vastgelegd. &lt;br/&gt;In de meest recente Wet Inrichting Landelijk Gebied staat de rol van het Kadaster als volgt verwoord2:&lt;br/&gt;Het Kadaster staat gedeputeerde staten en andere openbare lichamen bij&lt;br/&gt;in de uitoefening van de bij of krachtens deze of enige andere wet aan hen toegekende en op landinrichting betrekking hebbende bevoegdheden, en&lt;br/&gt;in de uitvoering van ander beleid gericht op de verbetering van de kwaliteit van het landelijke gebied, voor zover het betreft inrichting, gebruik en beheer van daarvoor specifiek in aanmerking komende delen van het landelijke gebied.&lt;br/&gt;De memorie van toelichting bij de Wilg4 geeft uitdrukkelijk aan waarom het Kadaster bij dergelijke opgaven betrokken dient te worden (feitelijk staat hierin de meerwaarde beschreven van het betrekken van het Kadaster):Het waarborgen van de rechtszekerheid tijdens het gehele ruilproces wat uiteindelijk moet leiden tot een juiste vastlegging van rechten en plichten in een notariële akteDe specifieke deskundigheid die aanwezig is bij het Kadaster met betrekking tot de rechtstoestand van de betrokken onroerende zaken en met betrekking tot het ruilprocesHet Kadaster beschikt over unieke geautomatiseerde systemenTer voorkoming van dubbel werk en dubbele kostenDaarnaast dient opgemerkt te worden dat de ondersteuning van het Kadaster plaats vindt vanuit een onafhankelijke positie. Het Kadaster heeft geen enkel belang in de te herverkavelen gebieden; immers het Kadaster heeft geen eigendommen of andere rechten in deze gebieden en het maakt voor het Kadaster dan ook feitelijk niet uit waar en of een bepaalde doelstelling wordt gerealiseerd. Vanuit deze onafhankelijke positie kan het Kadaster als geen ander de rechtszekerheid waarborgen en verschillende belangen afwegen.Overigens moet worden opgemerkt dat ook de Dienst Landelijk Gebied (DLG) in de Wilg wordt genoemd als belangrijke partij. Het is dan ook zo dat het Kadaster als sinds jaar en dag samenwerkt met de Dienst Landelijk Gebied. Helaas is het zo dat de Dienst Landelijk Gebied met ingang van 01-01-2015 is opgeheven. Het Kadaster heeft het besluit genomen om alle activiteiten in het landelijk gebied die zij in het verleden samen met DLG heeft ondernomen, zelfstandig voort te zetten. Om dit te kunnen doen heeft het Kadaster alle kennis en kunde met betrekking tot ruimtelijke vraagstukken en verkavelen in het bijzonder ondergebracht binnen de afdeling Ruimte en Advies. Het Kadaster adviseert en faciliteert dan ook bij ruimtelijke vraagstukken. Zo kan het Kadaster een rol bij planvoorbereiding, planontwikkeling, planuitvoering en/of -monitoring spelen en adviseert het Kadaster bij de keuze voor het meest passende instrumentarium. Het besluit van het Kadaster betekent dat er ook geen einde komt aan verkavelen voor groei. Het Kadaster en LTO gaan verkavelen voor groei in de komende jaren krachtig voortzetten waarbij het de bedoeling is deze instrumenten nog verder door te ontwikkelen en efficiënter te maken en deze instrumenten intensief te promoten in de buitenwereld. De voorfase: gebiedsverkenning en het  stimuleren van initiatieven ‘van onderaf’&lt;br/&gt;Een gebiedsverkenning heeft tot doel om potentiële verkavelingsgebieden ‘op te sporen’. &lt;br/&gt;Of er nu een overheidsdoelstelling gerealiseerd dient te worden of dat het doel is de agrarische structuur te verbeteren, in alle gevallen zijn de gronden van de agrariërs nodig om de doelen te realiseren. Immers ook bij overheidsdoelen zijn veelal de benodigde gronden in handen zijn van agrariërs. Daarom wordt gestart met het in beeld brengen van de kwaliteit van de agrarische structuur; de zogenaamde verkavelingsbarometer. &lt;br/&gt;Hiertoe is heel Nederland (vwb het landelijk gebied) opgedeeld in deelgebieden van circa 1000 ha. Vervolgens zijn er, op basis van de eigendomsgegevens en de meerjarige pachtgegevens, huis- en veldkavels gevormd. Per deelgebied zijn vervolgens 4 thema’s in beeld gebracht:&lt;br/&gt;Gemiddeld percentage huiskavel&lt;br/&gt;Gemiddelde oppervlakte van de huiskavel&lt;br/&gt;Gemiddelde oppervlakte van de veldkavel(s)&lt;br/&gt;Gemiddeld aantal veldkavels &lt;br/&gt;Door toepassing van een weging op deze vier thema’s is een overallbeeld van de kwaliteit van de agrarische structuur gecreëerd. Dit overallbeeld noemen we de verkavelingsbarometer. Op www.verkavelenverkavelenvoorgroei.nl is deze verkavelingsbarometer voor heel Nederland te vinden.&lt;br/&gt;Op deze wijze hebben we per deelgebied in beeld wat de kwaliteit is van de agrarische structuur. &lt;br/&gt;Agrariërs waar dan ook in Nederland kunnen op deze website bekijken hoe de kwaliteit is van de verkavelingsstructuur in hun gebied en dit tevens vergelijken met andere deelgebieden in de buurt of elders in Nederland. &lt;br/&gt;Maar wat betekent het nu eigenlijk voor een agrariër om een relatief slecht verkaveld bedrijf te hebben? Een slechte verkaveling betekent simpelweg een verhoging van de kosten van de primaire productie. Door inzet van het verkavelingsinstrumentarium kan de agrarische structuur worden verbeterd en daarmee kunnen dan ook forse kostenbesparingen worden gerealiseerd. Een voorbeeld:&lt;br/&gt;Een dergelijke verbetering levert dit agrarisch bedrijf een besparing op van circa € 300,- per bedrijfshectare per jaar. Dit betekent dus een kostenbesparing van circa € 10.000,- voor dit bedrijf per jaar! En de verbetering die wordt gerealiseerd in bovenstaand voorbeeld is nog niet eens een hele grote verbetering te noemen.&lt;br/&gt;Kortom herverkavelen levert al snel aanzienlijke kostenbesparingen op voor een agrarisch bedrijf.&lt;br/&gt;Ook dit is inzichtelijk gemaakt op de website www.verkavelenvoorgroei.nl. Aan de verkavelingsbarometer zijn twee kaarten toegevoegd waarin wordt aangegeven welke kostenbesparingen er gemiddeld per bedrijf in een bepaald deelgebied gerealiseerd kunnen worden wanneer in dit deelgebied de kwaliteit van de verkaveling met één respectievelijk twee stappen verbeterd wordt.&lt;br/&gt;Agrariërs kunnen dus op deze website nagaan hoe de verkavelingssituatie is in hun deelgebied, maar tevens ook bepalen hoeveel de gemiddelde kostenbesparing in hun deelgebied is voor de agrarische bedrijven bij verbetering van de agrarische structuur. Op deze wijze wordt geprobeerd agrariërs te verleiden om aan de slag te gaan met herverkavelen en hierover ook in gesprek te gaan met agrariërs in hun directe omgeving. Als een agrariër of een gebied geïnteresseerd is, kan hij/zij het contactformulier invullen waarna getracht zal worden om te komen tot het vormgeven van een ruilproject in het betreffende deelgebied.&lt;br/&gt;Maar er wordt niet alleen getracht initiatieven te ontplooien vanuit de agrarische wereld. Door overheidsdoelen zoals natuurdoelstellingen of KRW-opgaven eveneens af te beelden op kaarten en deze kaarten over de verkavelingsbarometer heen te leggen, kunnen gebieden worden gevonden waar diverse doelstellingen in combinatie met elkaar opgepakt kunnen worden. Immers dan wordt inzichtelijk in welke relatief slecht verkavelde gebieden er eveneens overheidsopgaven liggen. In die gebieden kan door inzet van het ruilinstrumentarium immers een win-win-situatie ontstaan: de overheid kan zijn/haar doelstellingen realiseren en tegelijkertijd kunnen de agrariërs hun verkavelingssituatie verbeteren en daarmee flinke kostenbesparingen realiseren.&lt;br/&gt;Door vervolgens ook nog de beschikbare ruilgronden in beeld te brengen (zoals gronden van het Bureau Beheer Landbouwgronden, de provincie en de waterschappen) en te combineren met bovenstaande kaarten kan direct worden beoordeeld in hoeverre er voldoende ruilgrond beschikbaar is.&lt;br/&gt;Vanuit het Kadaster wordt vervolgens geprobeerd om al deze partijen om de tafel te krijgen om vervolgens gezamenlijk en met elkaar een aanpak te bepalen. Idee is dat op deze wijze er niet langer wordt gesproken over een gebied, maar juist met een gebied.&lt;br/&gt;De uitvoeringsfase - het herverkavelen&lt;br/&gt;Wanneer besloten is dat er in een bepaald gebied aan de slag wordt gegaan met herverkavelen, dient er een keuze te worden gemaakt uit de beschikbare ruilinstrumenten. Feitelijk kan er uit 2 instrumenten worden gekozen:&lt;br/&gt;vrijwillige kavelruil4&lt;br/&gt;wettelijke herverkaveling5&lt;br/&gt;Bij het maken van een keuze geldt dat er met name gekeken moet worden naar:de te realiseren doelen;de noodzaak om de gestelde doelen te realiseren;de mate van complexheid om de opgaven te realiseren;Als vuistregel met betrekking tot de te realiseren doelen geldt:Daarnaast is het zo dat wanneer bepaalde doelen gerealiseerd moeten worden of binnen een bepaald tijdsbestek gerealiseerd moeten zijn, er eigenlijk alleen gekozen kan worden voor inzet van de wettelijke herverkaveling. Alleen bij inzet van dit instrument is er een grote mate van zekerheid (indien gewenst 100% zekerheid) dat de gestelde doelen daadwerkelijk worden gerealiseerd. Bij inzet van de vrijwillige kavelruil kan deze zekerheid nooit vooraf gegeven worden.Tenslotte speelt de mate van complexheid om de doelen te realiseren een belangrijke rol bij de keuze van het instrument. Om deze mate van complexheid te onderzoeken dient verder ingezoomd te worden op het potentiële verkavelingsgebied. Hiervoor zijn diverse producten binnen het Kadaster ontwikkeld zoals de QuickScan en de gronddrukanalyse waar in dit artikel verder niet op in zal worden gegaan. Wanneer uit deze onderzoeken blijkt dat de doelen op ‘eenvoudige’ wijze gerealiseerd kunnen worden dan kan gekozen worden voor vrijwillige kavelruil. Naar mate het complexer wordt om de doelen te realiseren, zal geadviseerd worden te kiezen voor het zwaardere instrument wettelijke herverkaveling. Echter uit de onderzoeken kan ook naar voren komen dat de gestelde doelen zelfs niet met sec het wettelijk instrumentarium gerealiseerd kunnen worden, maar dat onteigening in combinatie met wettelijke herverkaveling noodzakelijk is.Binnen de vrijwillige kavelruilen zijn diverse vormen denkbaar die allemaal worden ondersteund door het Kadaster. Nadruk bij de behandeling van de diverse vormen zal worden gelegd op de recent, in samenwerking met DLG en LTO-Nederland ontwikkelde instrumenten onder de noemer Verkavelen voor groei. Doe-het-zelf pakket vrijwillige kavelruilVoor kleinere gebieden is een doe-het-zelf pakket beschikbaar bij het Kadaster. Idee is dat een kavelruilcoördinator of een groep agrariërs met behulp van het doe-het-zelf pakket zelf aan de slag gaan met kavelruil. Dit doe-het-zelf pakket wordt kant-en-klaar vervaardigd door het Kadaster en bevat alle noodzakelijk kaarten en tabellen zoals:ingekleurde overzichtskaart met daarop de grondposities van alle partijen binnen het gebiedindividuele bedrijfskaartjesblanco percelenkaart met perceelsoppervlaktes blanco percelenkaarten inclusief bebouwing en topografie waarop het ruilplan/schetsplan vervaardigd kan wordenadministratieve eigendomsgegevens uit de kadastrale registratiemodel kavelruiloverkomstIn de praktijk zien we dat dergelijke pakketten worden afgenomen voor de ‘kleinere’ kavelruilen gemiddeld zo’n 5 partijen onderling percelen ruilen. Op dit moment zijn er plannen om deze ‘kleinere’ kavelruilen te gaan ondersteunen middels een internetapplicatie. Partijen die met elkaar willen gaan ruilen in een bepaald gebied kunnen zich dan aanmelden via de website. Vervolgens worden digitaal de hierboven genoemde producten klaargezet. Door middel van een unieke inlogcode kunnen de partijen al dan niet onder begeleiding van een kavelruilcoördinator dan aan de slag. Het ruilproces wordt daarbij dan ondersteund door software die keurig bijhoudt wat er wordt geruild door welke partij, hoeveel oppervlakte etc. etc. Vrijwillige planmatige kavelruil - klassieke  aanpak&lt;br/&gt;In de afgelopen jaren (tot omstreeks 2012) is veelvuldig gebruik gemaakt van deze variant van het vrijwillig verkavelen. Deze variant is overigens in principe geschikt voor kleinere gebieden, maar kan eventueel ook toegepast worden in grotere gebieden. Bij deze variant wordt een kavelruilcoördinator (van het Kadaster) ingezet die individuele wenszittingsgesprekken voert met de betrokken partijen uit het gebied. Op basis van deze gesprekken, vervaardigt de kavelruilcoördinator een schetsplan/basisruilplan. Hierna worden opnieuw individuele gesprekken gevoerd waarbij de kavelruilcoördinator probeert om de bedachte ruilen ‘rond te zetten’. Uiteraard is het mogelijk en zelfs zeer gebruikelijk dat het basisruilplan onderweg wordt bijgesteld. Veelal gaat het gehele bedachte plan hierbij op z’n kop. Uiteindelijk leidt een en ander tot een aantal definitieve ruilingen en getekende kavelruilovereenkomsten waarvan een notariële akte wordt opgesteld. &lt;br/&gt;Een van de voordelen van de inzet van een kavelruilcoördinator van het Kadaster is dat hij/zij direct toegang heeft tot alle kadastrale data waardoor altijd beschikt wordt over de actuele situatie. Ook heeft hij/zij de benodigde data digitaal beschikbaar op zijn/haar laptop in een geavanceerd GIS-systeem waardoor op elk gewenst moment door het opstellen van queries situaties inzichtelijk gemaakt kunnen worden.&lt;br/&gt;Bij inschakeling van een kavelruilcoördinator van het Kadaster wordt tevens de zogenaamde kavelruilmonitor ingezet. Hiermee kan de voortgang van het kavelruilproces goed worden bewaakt en kan op elk gewenst moment inzicht worden verkregen in o.a.:&lt;br/&gt;welke partijen wel en niet willen meedoen aan het ruilproces&lt;br/&gt;wat de status is van bepaalde ruilvoorstellen uit het basisruilplan zoals: nog geen gesprek gevoerd, gesprek gevoerd, principeakkoord, kavelruilovereenkomst getekend&lt;br/&gt;welke oppervlakte er is geruild&lt;br/&gt;hoeveel oppervlakte overheidsdoelstellingen er is gerealiseerd&lt;br/&gt;etc.&lt;br/&gt;Met deze aanpak wordt een ruilpercentage gehaald van zo’n 5% tot 7% van de totale gebiedsoppervlakte. Van de inzet van dit instrument mag dan ook niet verwacht worden dat dit een grote bijdrage zal leveren aan de realisatie van overheidsdoelen. Echter ook de verbetering van de agrarische structuur in het totale gebied zal slechts een relatief klein stapje vooruit gaan. Daarmee zullen ook de gemiddelde kostenbesparingen voor de agrariërs in het gebied vrij klein zijn. Op individueel niveau (voor een bepaalde agrariër of een bepaald natuurgebied) kan dit natuurlijk wel groot kan zijn.Vrijwillig instrument uit verkavelen voor groeiZoals al eerder vermeld in dit artikel waren er onafhankelijk van elkaar bij LTO Nederland, de Dienst Landelijk Gebied en het Kadaster ideeën om het ruilinstrumentarium effectiever te maken. Om elkaar te versterken en deze ideeën te combineren is daarom een gezamenlijk project onder de noemer ‘verkavelen voor groei’ gestart.Hoofdkenmerken van de instrumenten uit verkavelen voor groei zijn dat realisatie in korte tijd en tegen lage kosten kan worden uitgevoerd. Hierbij wordt de streek intensief betrokken waarbij het zelfs mogelijk is dat partijen zelf het ruilplan opmaken hierbij professioneel ondersteund door LTO, DLG en Kadaster. Tevens is er sprake van een hoge mate van automatisering, digitalisering en wordt internet (e-overheid) ingezet.Een van de instrumenten uit verkavelen voor groei is dus de vrijwillige variant. In een tijdsbestek van één jaar kunnen gebieden van 500 tot 2000 ha. worden aangepakt. Bijzonder hierbij is dat, ondanks dat er sprake is van vrijwillige kavelruil, er een strak proces wordt gevolgd waarbij aansluiting is gezocht bij de stappen uit het wettelijk proces. Hierdoor wordt het mogelijk om goed te sturen op doorlooptijd en kosten. De vrijwillige variant begint met een voorbereidingsfase. In deze fase wordt o.a. intensief contact gezocht met alle partijen (zowel de agrariërs als de instanties) uit het gebied met als doel het gebied te enthousiasmeren en gezamenlijk aan de slag te gaan. Dit wordt gedaan door korte keukentafelgesprekken te voeren met de agrariërs en sessies te organiseren met de instanties om de overheidsdoelen goed in beeld en op kaart te krijgen.Als het gevoel bestaat dat er voldoende ‘draagvlak’ is in het gebied wordt er een zogenaamde startavond georganiseerd. Op deze avond komen een aantal van belang zijnde zaken aan bod zoals:de uitgevoerde QuickScan en de belangrijkste conclusiesde Gronddrukanalyse en de belangrijkste conclusieseen uitvoerige uitleg over de werking van de vrijwillige variant uit verkavelen voor groeihet woord GUNNEN: vrijwillig ruilen valt of staat met elkaar iets gunnen. Als je er zelf op vooruit gaat, maar ziet dat de buurman er iets meer op vooruitgaat, dan moet je hem dat gunnen. Als je daartoe niet bereid bent dan is het ruilproces gedoemd te mislukken. Maar…..dat betekent dan dus dat ook jouw individuele kleinere vooruitgang niet gerealiseerd kan worden.De avond wordt afgesloten met een stemming (veelal door handopsteking) om te bepalen of er daadwerkelijk voldoende draagvlak in het gebied aanwezig is om de volgende stap in het proces te zetten.Nu dient eerst gestart te worden met de registratie van de meerjarige pacht. Omdat er geen enkele instantie in Nederland is die pacht registreert (de grondkamer heeft een rol bij de toetsing van de pachtprijs, maar registreert de pacht niet), zijn deze gegevens helaas nergens beschikbaar terwijl deze wel degelijk van belang zijn voor het ruilproces. Het is immers de bedoeling om tijdens het ruilproces voor de agrariërs in het gebied de verkavelingssituatie zo optimaal mogelijk te maken en daarbij spelen de gronden die in meerjarige pacht zijn bij de agrariërs een net zo grote rol als de percelen die bij hen in eigendom zijn. De pachtregistratie kan worden uitgevoerd door inzet van de herverkavelingsportal. Dit is een internetportal waartoe elke rechthebbende middels een unieke gebruikersnaam en wachtwoord toegang krijgt om (in dit geval) zijn of haar pacht te registreren. Later in dit artikel zal kort nader ingegaan worden op deze herverkavelingsportal.Nadat de pacht is geregistreerd worden zogenaamde werksessies gehouden. Tijdens deze werksessies worden feitelijk de stappen wenszitting en het opmaken van het ruilplan uitgevoerd. Dit wordt door de partijen uit het gebied zelf gedaan. Hiertoe worden partijen om de tafel gezet (in groepen van 8 tot 10 personen die met elkaar te maken hebben in een bepaald deelgebied) om zelf het ruilplan op te maken. Uiteraard onder deskundige begeleiding van een onafhankelijke procesbewaker. Gelijkwaardigheid van de deelnemende partijen is hierbij heel belangrijk en iets dat de procesbegeleider goed in de gaten moet houden. Het maakt dus niet uit aan tafel of je een agrariër bent of een natuurinstantie; ieder heeft zijn eigen wensen die hij/zij probeert te verwezenlijken tijdens het ruilproces dat op tafel wordt ‘gespeeld’. Ook maakt het daarbij niet uit of je veel of weinig grond bezit.Een ander belangrijk punt is dat het voor de partijen heel helder moet zijn dat het HUN verkaveling is en niet de verkaveling van het Kadaster of LTO!Tijdens de werksessie liggen de kaarten letterlijk op tafel en wordt ‘op tafel’ gezamenlijk een ruilplan vervaardigd.Allereerst wordt in een twee- of drietal rondes met behulp van stiften aan elkaar duidelijk gemaakt welke gronden de betreffende partij:wil behouden en dus niet wil inzetten voor het ruilproces: dit wordt aangegeven met een rode bies om de betreffende percelen/kavels‘kwijt’ wil en dus inzet ten behoeve van het ruilproces: dit wordt aangegeven met een groene bies om de betreffende percelen/kavelswil terugkrijgen: dit wordt aangegeven met een blauwe bies om de betreffende kavelsAlles wat op tafel wordt ingekleurd (en later in het proces gebeurd) wordt vastgelegd in de computer cq. de kavelruilapplicatie. Met een beamer wordt het scherm van deze applicatie geprojecteerd waardoor direct alle partijen kunnen meekijken of hetgeen op tafel gebeurt wel juist wordt verwerkt in de computer.Na een intensieve dag, bestaande uit drie dagdelen, ontstaat op deze wijze, en de vervolgstappen waarbij daadwerkelijk gronden tussen partijen worden geruild, voor het hele gebied een gedragen ruilplan.Inmiddels is in diverse projecten ervaring opgedaan met de hierboven beschreven variant. Gebleken is dat het voor veel partijen toch vaak moeilijk is om zogenaamde ruilkettingen (waarin bijvoorbeeld wel 8 partijen in samenhang met elkaar ruilen) op te zetten; het blijft vaak bij 1 op 1 ruilen of ruilen tussen 3 partijen. Dat is jammer omdat daarmee niet het maximaal haalbare eruit wordt gehaald. Daarom zijn er andere varianten op de hierboven beschreven werkwijze ontwikkeld waardoor het inzicht van de diverse partijen wordt vergroot in de ruilmogelijkheden en daardoor wel langere ruilkettingen gemaakt kunnen worden.Een van deze varianten is dat partijen eerst hun wensen uiten (bijvoorbeeld via de herverkavelingsportal waarover verderop meer) en dat vervolgens op basis van deze wensen er een of meerdere ruilplannen worden vervaardigd (met behulp van Transfer en Automatisch Inschetsen; zie verderop in dit artikel). Uit deze ruilplannen kunnen partijen dan gezamenlijk een keuze maken waarna ze deze als basis nemen en verder gezamenlijk uitwerken. Ook kunnen ze ervoor kiezen om toch gezamenlijk zelf een basisruilplan van scratch af aan (met blanco kaarten) te maken waarbij het op geautomatiseerde wijze vervaardigde ruilplan (of ruilplannen) ter inspiratie aan de muur worden gehangen. Direct na afloop van de intensieve dag van de werksessie worden er zogenaamde bedrijfskaartjes uit de kavelruilapplicatie afgedrukt en meegegeven aan de betreffende partij. Op deze bedrijfskaart staat precies aangegeven voor de betreffende partij welke gronden hij behoud (niet heeft ingezet voor het ruilproces) welke gronden hij kwijt raakt en welke gronden hij daarvoor terug krijgt. Na afloop van de werksessie wordt het basisruilplan verder uitgewerkt. Daarna is exact duidelijk welke percelen (en van welke oppervlakte) er worden geruild. In de weken erna worden al deze gronden getaxeerd door 2 onafhankelijke taxateurs. De waarde die zij bepalen is de waarde die de afgaande eigenaar ontvangt en die de opkomende eigenaar moet betalen.De uitkomsten van deze taxatie worden bekend gemaakt aan de rechthebbenden.Vervolgens wordt zo spoedig mogelijk (dit is veelal circa 6 weken nadat de werksessies hebben plaatsgevonden) de volgende stap uit het proces opgepakt. Feitelijk bestaat deze stap uit een 2e werksessie die we de carrouselbijeenkomst noemen. In het ochtenddeel van deze dag worden de partijen wederom met elkaar om tafel gezet en wordt het eerder gemaakte basisruilplan nogmaals doorgenomen. Veelal leidt dit tot bijstellingen van het plan. In de tussenliggende periode hebben partijen er nog eens over nagedacht, zijn in gesprek gegaan met hun buurman of buurmannen en hebben gezamenlijk een andere, betere oplossing bedacht. Deze wordt dan verwerkt op de kaarten en in het systeem. Tijdens het middagdeel vindt de eigenlijke carrouselbijeenkomst plaats. Deze heeft zijn naam te danken aan het feit dat dan alle vergunningverlenende instanties zoals gemeente(n), waterschap(pen), provincie(s) in een carrousel zitten en de partijen hierlangs gaan met als doel na te gaan of zij voor bepaalde werken die zij graag willen uitvoeren een vergunning kunnen krijgen. Hierbij moet bijvoorbeeld worden gedacht aan de volgende situatie: een agrariër heeft voorafgaande aan het ruilproces een huiskavel en een veldkavel op afstand. Als gevolg van het ruilproces krijgt hij het veldkavel aansluitend aan het huiskavel. Echter deze twee kavels worden van elkaar gescheiden door een waterloop. De betreffende agrariër wil graag een brug leggen over de waterloop om daarmee de beide percelen met elkaar te verbinden. Hiervoor is echter een vergunning vereist. Direct wordt dan een besluit genomen door de betreffende instantie of het mogelijk is vergunning te verkrijgen voor het uitvoeren van dit werk.Na afloop van deze carrouselbijeenkomst worden er opnieuw bedrijfskaartjes uitgeprint (die dan in een aantal gevallen gewijzigd zijn als gevolg van bijstellingen van het basisruilplan uit het eerste dagdeel). Ditmaal wordt aan alle partijen een principe handtekening voor akkoord gevraagd. De partijen geven hiermee aan elkaar aan dat zij voor dit ruilplan willen gaan. Wel is het mogelijk om dan bijvoorbeeld te tekenen waarbij een voorbehoud wordt gemaakt dat de financiering rond komt.Na afloop van de carrouselbijeenkomst moeten er, als gevolg van het ochtenddeel, nog een aantal taxaties worden uitgevoerd. Nadat ook deze bekend zijn gemaakt aan de betreffende rechthebbenden vindt een terinzagelegging plaats waarbij alle stukken nog eens terinzage liggen. Tevens wordt dan de kavelruilovereenkomst (dan ondertussen is opgemaakt) uitgereikt aan de betreffende partijen. Bedoeling is dat zij deze ter plekke of anders in een tijdsbestek van 2 weken tekenen.Iedereen die na twee weken geen getekende kavelruilovereenkomst heeft ingeleverd, heeft kennelijk een probleem. In de vervolgstap wordt geprobeerd deze problemen op te lossen. Het begint ermee dat wordt nagegaan wat het probleem inhoudt. Betreft het bijvoorbeeld een probleem met de uitgevoerde taxatie dan kan dit op individueel niveau worden opgelost door het laten uitvoeren van een hertaxatie. Blijkt het probleem echter te maken hebben met het ruilplan cq. de aan de betreffende partij toegedeelde percelen/kavels dan worden alle partijen van het betreffende deelgebied opnieuw opgeroepen. De partijen dienen dan zelf het probleem op te lossen. Het is immers HUN verkaveling en daarmee hun gezamenlijke probleem.Uiteindelijk leidt een en ander ertoe dat duidelijk is welke ruilingen er exact plaatsvinden en tegen welke taxatiewaarde; dit alles netjes vastgelegd in getekende kavelruilovereenkomsten. Deze kavelruilovereenkomsten, vergezeld van ruilschema’s die afkomstig zijn uit de kavelruilapplicatie, worden verstrekt aan de notaris waarna hij/zij de akte opmaakt en passeert en zorg draagt dat partijen voldoen aan hun financiële verplichtingen. Hiermee is de kavelruil afgerond. Met deze aanpak wordt een ruilpercentage gehaald van zo’n 10 tot 15%; dit betekent dat zo’n 10 tot 15% van de oppervlakte van het gebied wordt geruild. Dit is aanzienlijk hoger dan het ruilpercentage bij inzet van de klassieke vrijwillige variant. Inzet van dit instrument levert dan ook een hogere bijdrage aan de realisatie van overheidsdoelen, maar ook levert deze variant een grotere verbetering op van de agrarische structuur. Daarmee zijn de kostenbesparingen voor de agrariërs in het gebied dan ook gemiddeld hoger.Wettelijk variant uit verkavelen voor groeiNaast de vrijwillige variant kent verkavelen voor groei ook een wettelijke variant.In een tijdsbestek van 3 tot 4 jaar kan het gehele wettelijke proces worden uitgevoerd voor gebieden van 500 tot 2000 ha. Een van de grote winstpunten voor zowel doorlooptijd als kosten heeft te maken met het feit dat we eerst gaan herverkavelen (de gronden op de juiste plek leggen) alvorens we gaan starten met de inrichting. Voorheen gebeurde dit door elkaar waardoor er extra procedures nodig waren om dit voor elkaar te krijgen; zo werden er plannen van tijdelijk gebruik6 op gesteld waarbij het gebruik van percelen werd uitgeruild met als doel om alvast met de uitvoering van werken te kunnen beginnen. Deze plannen van tijdelijk gebruik kennen echter een geheel eigen procedure met bijbehorende terinzagelegging en mogelijkheid tot het indienen van bezwaren (of tegenwoordig zienswijzen). Dit kost allemaal extra tijd en extra geld.Daarom is het motto eerst herverkavelen en pas daarna inrichten. Bovendien wordt de inrichting vervolgens grotendeels overgelaten aan de toekomstige eigenaren. Deze werkwijze biedt een aantal voordelen:door deze werkwijze wordt in een veel kortere tijd de nieuwe situatie juridisch vastgelegd waardoor de nieuwe kavels veel sneller dan in het verleden in gebruik genomen kunnen worden door de nieuwe eigenarendoor scheiding van het herverkavelingsproces ontstaan veel minder schades: partijen bepalen zelf wanneer er werken worden uitgevoerd en doen dit dus veelal op een tijdstip dat het hen uitkomtPartijen bepalen zelf wie de werken uitvoeren: in eigen beheer, zelf aanbesteden, in kenniskring etc.Nu is het natuurlijk niet mogelijk om de wet aan te passen en daarmee is het ook niet mogelijk om een geheel nieuw wettelijk herverkavelingsproces te ontwerpen (zoals dat wel is gedaan in verkavelen voor groei binnen de vrijwillige variant). Het proces van de wettelijke variant ligt gewoon vast.Maar wel is het mogelijk om elke door de wet voorgeschreven processtap tegen het licht te houden en te onderzoeken of deze op een andere/aangepaste wijze kan worden uitgevoerd dan al vele jaren gebruikelijk is. Dit is dan ook gedaan en van elke processtap is bepaald hoe deze zo efficiënt mogelijk uitgevoerd kan worden daarbij optimaal gebruikmakend van de mogelijkheden en ruimtes in de Wilg.Voor vrijwel elke processtap geldt dat hiervoor een of meerdere maatregelen zijn genomen. Het voert veel te ver om al deze maatregelen hier te behandelen. Wel kan geconcludeerd worden dat een groot gedeelte van de winst in zowel doorlooptijd als kosten is gehaald uit de ontwikkeling en inzet van software. Verderop in dit artikel zal nader worden ingegaan op de ontwikkelde software.En last but not least is het zo dat ook bij de wettelijke variant het mogelijk is dat partijen gezamenlijk zelf het ruilplan opstellen. Dit vindt dan op dezelfde wijze plaats als bij de vrijwillige variant waarbij partijen dus gezamenlijk om tafel zittend onder deskundige begeleiding en ondersteund door software zelf het ruilplan opstellen waardoor het HUN eigen plan wordt. Wel is het zo dat bij de wettelijke variant er meer spelregels gelden dan bij de vrijwillige variant. Hoever dit gaat dient voorafgaande aan het proces te worden bepaald en helder te worden gecommuniceerd in de richting van alle deelnemers. Zo kunnen er bijvoorbeeld afspraken worden gemaakt over in welke gevallen er eventueel gedwongen ruilingen kunnen plaatsvinden. Bijvoorbeeld wanneer hierdoor bepaalde noodzakelijke overheidsdoelstellingen niet gerealiseerd kunnen worden; hierbij kan gedacht worden aan infrastructurele opgaven of natura2000-gebieden die binnen een bepaald tijdsbestek gerealiseerd moeten worden (Europese verplichting). Maar ook wanneer bijvoorbeeld een agrariër weigert mee te werken aan bepaalde ruilingen en door deze weigering allerlei ruilingen van andere agrariërs geblokkeerd worden, dan kan er besloten worden door uitvoering van een stemming om daarmee bepaalde ruilen af te dwingen. Vooraf (nog voordat aan het ruilproces wordt begonnen) dient dan helder afgesproken te worden en vastgelegd te worden in de te hanteren spelregels dat in dergelijke gevallen er een stemming plaats vindt. En dat dan een x percentage (bijvoorbeeld 60% of 70%) van de stemmers voor moet zijn om tot gedwongen ruiling over te gaan. Uiteraard blijft ook voor de ‘dwarsligger’ gelden dat deze er als gevolg van het ruilproces op vooruit moet gaan of minimaal gelijkwaardig moet blijven. En later in het proces heeft hij/zij uiteraard de mogelijkheid om een zienswijze of zelfs een beroep in te dienen.Door deze maatregelen kan een wettelijke herverkaveling niet alleen veel sneller en tegen lagere kosten worden uitgevoerd; ook is het zo dat partijen uit het gebied veel intensiever worden betrokken gedurende het gehele traject. Dit gebeurt niet alleen door partijen de mogelijkheid te bieden om zelf gezamenlijk het ruilplan op te stellen, maar ook door de inzet van een internetportal waardoor partijen op elk gewenst moment toegang hebben tot HUN verkaveling en in staat zijn zaken te raadplegen, maar ook informatie toe te voegen/te verstrekken. Hierover verderop in dit artikel meer..Door inzet van de wettelijk variant wordt gemiddeld zo’n 35% van alle gronden geruild. De inzet van dit instrument levert dan ook een grote bijdrage aan de realisatie van overheidsdoelen en tegelijkertijd wordt de agrarische structuur in hoge mate verbeterd. In een dergelijk project heeft een agrariër gemiddeld in het gebied te maken met flinke kostenbesparingen. Hierbij moet gedacht worden aan zo’n 2 stappen voorwaarts ( zie de kostenbesparingskaarten op de website www.verkavelenvoorgroei.nl). De bovenste 2 kaarten7 hierboven laten zien hoe in deze wettelijke herverkaveling verspreid door het gebied liggende gronden die zijn aangekocht met als doel om natuurdoelstellingen te realiseren, toegedeeld worden op de geplande natuurlocaties waardoor vrijwel de gehele geplande natuur wordt gerealiseerd.Op de onderstaande 2 kaarten zijn de kavels van elke gebruiker afgebeeld in een unieke kleur. Duidelijk is te zien hoe in de inbreng (situatie voor herverkaveling) er sprake is van vrij kleine verspreid liggende kavels terwijl in de toedeling (situatie na herverkaveling) er veel grotere en minder verspreid liggende kavels zijn gevormd. Uit deze 4 kaarten blijkt dat in deze wettelijke herverkaveling zowel de overheidsdoelstellingen (natuurrealisatie) als de agrarische doelstellingen (verbetering van de agrarische structuur) in combinatie met elkaar zijn gerealiseerd. De wettelijke variant is overigens ook bij uitstek geschikt voor de aanleg van infrastructurele werken (met 100% zekerheid dat het tracé wordt vrijgemaakt) waarbij tegelijkertijd het over- en weer gebruik wordt opgeheven over de weg, spoorlijn of waterloop heen. Dit levert aanzienlijke voordelen op. Zo zal het draagvlak in het gebied veel groter zijn (immers er zijn ook voordelen te behalen voor de ‘getroffen’ agrariërs) en zullen ook de totale kosten lager zijn omdat er minder onteigeningsprocedures gevolgd hoeven te worden, maar er ook minder omrijschades, snijschades etc. betaald hoeven te worden. Software ten behoeve van ondersteuning van wettelijke herverkavelingen en vrijwillige kavelruilenHet Kadaster heeft in de afgelopen jaren flink geïnvesteerd in software om de diverse herverkavelingsprocessen zo optimaal mogelijk te kunnen ondersteunen. Inmiddels zijn vrijwel alle gebouwde systemen gereed en daarmee beschikt het Kadaster over moderne software:1.Systeem Herverkaveling Wilg (SHW)Dit is het hoofdsysteem waarmee de wettelijke herverkaveling wordt ondersteund en bevat alle benodigde data om het ruilproces optimaal te ondersteunen. Dit systeem maakt gebruik van moderne GIS-technieken. Een van de grote vernieuwingen is dat de relatie tussen de oude en de nieuwe situatie wordt vastgehouden waardoor een groot deel van de rechten (voor de niet geruilde percelen) geautomatiseerd kunnen worden overgehangen van de oude naar de nieuwe situatie. Dit geldt in feite voor alle niet-geruilde percelen. En zoals al eerder in dit artikel aan de orde kwam, wordt er bij een wettelijke herverkaveling gemiddeld circa 35% geruild hetgeen tevens inhoudt dat circa 65% dus niet wordt geruild. Voor deze 65% kunnen dus min of meer door een druk op de knop de perceelsgerelateerde rechten worden overgebracht van de inbrengsituatie naar de toedelingssituatie. Voorheen was dit allemaal handwerk!Met name bij wettelijke herverkavelingen is dit vasthouden van een relatie tussen de inbreng en de toedeling bijzonder aangezien de wet voorschrijft dat de uiteindelijke akte een titelzuiverende werking heeft waarmee de relatie tussen de oude en de nieuwe situatie volledig verbroken dient te worden.Tevens worden in het systeem SHW ieders rechten tijdens het gehele ruilproces bewaakt. Zo bewaakt het systeem o.a.:of iedereen wel binnen de wettelijke marge van 5% over- en onderbedeling in oppervlakte wordt  toegedeeld;of iedereen wel percelen krijgt toegedeeld van gelijke aard en hoedanigheid (o.a. kwaliteit) als is  ingebrachtof alle objectbelemmeringen (zoals ondergrondse kabels en leidingen) wel netjes worden overgebracht van de inbreng naar de toedelingof alle hypotheken wel netjes worden voorzien van een vergelijkbaar onderpandetc. etc.Dit gebeurt grotendeels ‘on-the-fly’ hetgeen betekent dat het systeem direct een signaal afgeeft wanneer er iets ‘mis gaat’ met iemands rechten. 2. HerverkavelingsportalDe herverkavelingsportal is een internetapplicatie. Dit systeem brengt niet alleen informatie naar de rechthebbenden uit het gebied toe, maar rechthebbenden kunnen ook informatie toevoegen aan het systeem.Met deze internetapplicatie worden de volgende processtappen ondersteund:pachtregistratie8wenszitting9terinzageleggingen (ruilplan en lijst der geldelijke regelingen)10indienen van zienswijzen11Elke rechthebbende krijgt toegang tot het systeem via een unieke gebruikersnaam en wachtwoord en kan vervolgens op elk voor hem/haar gewenst tijdstip (24x7) inloggen op het systeem en daarmee toegang krijgen tot zijn/haar verkaveling.Hoewel het systeem in eerste instantie is ontwikkeld ten behoeve van een efficiënte ondersteuning van de wettelijke variant uit verkavelen voor groei, kan het systeem ook zeker worden ingezet ten behoeve van de ondersteuning van de vrijwillige variant van verkavelen voor groei. Ook hierbij zijn immers onderdelen als pachtregistratie, wenszitting en terinzagelegging aan de orde. Deze internetapplicatie wordt dan inmiddels ook veelvuldig ingezet bij deze variant en is met name een handig hulpmiddel in grotere gebieden.3. Transfer en Automatisch InschetsenDe door partijen (zowel agrariërs als overheidspartijen) uitgebrachte wensen die zijn vastgelegd door inzet van de herverkavelingsportal, worden doorgesluisd naar het systeem Transfer. In dit systeem is het gehele projectgebied opgedeeld in blokdelen (deelgebieden).De uitgebrachte wensen (die in de herverkavelingsportal daadwerkelijk zijn ingetekend) worden vervolgens doorvertaald in ‘oppervlakteclaims’ per blokdeel. Transfer berekent vervolgens op basis van de wensen een zogenaamde plan in oppervlakte per deelgebied. Hierbij wordt gestart met de meest optimale situatie hetgeen inhoudt dat de eerste wens van elke partij wordt gehonoreerd. Dit betekent uiteraard dat voor een aantal blokdelen zal gelden dat er meer oppervlakte wordt gevraagd dan er daadwerkelijk beschikbaar is of omgekeerd. Het systeem probeert deze verschillen binnen de geuite wensen weg te werken door voor bepaalde partijen te switchen van wens 1 naar wens 2. Hierbij is het zo dat de partij met de grootste verbetering (dus inbreng ten opzichte van toedeling) als eerste aan de beurt is om te switchen van wens 1 naar wens 2 of zelfs in een later stadium naar wens 3. Eindresultaat is dat uiteindelijk van elke partij duidelijk is in welk blokdeel hij/zij toegedeeld dient te worden en met welke oppervlakte. Automatisch Inschetsen vertaalt de uitkomst van Transfer vervolgens in een ruilplan op kavelniveau. Dit systeem tekent dus daadwerkelijk een nieuwe toedelingssituatie op kaart.Dit levert aanzienlijke tijdwinst op; in het verleden diende de uitkomst van Transfer ‘handmatig’ (uiteraard wel met behulp van een GIS-systeem) ingeschetst te worden en te worden doorvertaald naar kavelniveau hetgeen nu dus grotendeels automatisch gebeurd. Tijdens dit automatisch inschetsen worden, indien noodzakelijk, ook kavels/percelen gesplitst zodat partijen al vrij nauwkeurig worden toegedeeld op de juiste oppervlakte. Finetuning blijft hierbij overigens nog wel noodzakelijk.4. Kavelruilapplicatie/Onderstenuningstool participatieDit systeem sluit volledig aan bij de vrijwillige variant uit verkavelen voor groei en ondersteunt alle processtappen volledig. Zo kunnen tijdens de werksessie (het moment waarop partijen zelf gezamenlijk het ruilplan ontwerpen) alle handelingen die worden verricht op tafel (op analoge kaarten) direct worden vastgelegd in het systeem. Doordat met behulp van een beamer dit systeem wordt geprojecteerd kunnen de partijen direct meekijken of een en ander wel correct plaatsvindt en eventueel bijsturen. Ook bevat dit systeem de mogelijkheid om direct na afloop van de werksessie ‘met een druk op de knop’ bedrijfskaartjes te vervaardigen waarop direct staat afgebeeld wat partijen kwijt raken door het ruilproces en wat zij daarvoor terugkrijgen. Ook is het eenvoudig om in het systeem de door de taxateurs in het terrein uitgevoerde taxaties in te voeren en levert het systeem aan het eind van het proces een kant-en-klaar ruilschema waarmee het voor de notaris eenvoudiger wordt om een akte op te stellen. Hoewel de kavelruilapplicatie is gebouwd ter ondersteuning van de vrijwillige variant uit verkavelen voor groei, kunnen onderdelen van deze applicatie ook zeer goed worden ingezet bij de wettelijke variant uit verkavelen voor groei. Hierbij kan vooral worden gedacht aan het gedeelte dat de fase ondersteunt waarbij parijen zelf gezamenlijk het ruilplan ontwerpen.TenslotteUit onderzoek van het LEI blijkt dat de agrarische structuur sinds 1993 verslechterd; het aantal kavels per bedrijf neemt langzaam toe terwijl de gemiddelde oppervlakte van deze kavels afneemt (zie tabel onderaan deze pagina).12Dit proces is nog steeds gaande.Daarnaast zijn er diverse overheidsdoelstellingen die de komende jaren gerealiseerd dienen te worden zoals Nationaal Natuurnetwerk Nederland, Natura2000, KRW, Waterbeheer 21e eeuw, diverse infrastructurele opgaven etc.Het ruilinstrumentarium is bij uitstek geschikt om al deze doelen te realiseren juist omdat hierbij de combinatie aan de orde is tussen enerzijds agrarische structuurverbetering en anderzijds realisatie van overheidsdoelstellingen. Er is dus sprake van een flinke verkavelingsbehoefte de komende jaren!&lt;/p&gt;</content><legacyfootnotes/><footnotes><footnote/></footnotes><auteurs>ing. H.J.T. van Beek﻿﻿﻿﻿﻿﻿</auteurs><published>2015-02-23 14:11:44</published><modified>2015-02-23 14:11:44</modified><editiondate>2015-02-23</editiondate><htmlpath>https://denhollander.info/artikel/11853</htmlpath></article>
</articles></edition>
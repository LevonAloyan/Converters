<edition><articles><article><jaar>1994</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1994</searchword><id>5191</id><udhid>UDH:TvAR/5191</udhid><titel>Sijtsma / De gemeente Weesp (TvAR 1994/4691)</titel><searchwords><searchword>TvAR 4/1994</searchword><searchword>TvAR 1994/4691</searchword><searchword>UDH:TvAR/5191</searchword></searchwords><attachments><attachment><name>1994_nr 4_Rechtspraak_4691.pdf</name><extention>pdf</extention><url>https://denhollander.info/download/5126/ci</url></attachment></attachments><inleiding>Pachtwet, art. 1,11. Wetboek van Burgerlijke Rechtsvordering, art. 347&#13;
&#13;
In principe wordt de omvang van de rechtsstrijd in hoger beroep bepaald door de grieven zoals deze zijn geformuleerd in de memorie van grieven. Uitzondering hierop, indien de wederpartij ondubbelzinnig erin toestemt dat nog een nieuwe grief wordt voorgedragen of sprake is van een evidente vergissing, dan wel relevante wijzigingen in omstandigheden die zulk een uitzondering rechtvaardigen. In casu is dit niet het geval.&#13;
Gezien de voorgeschiedenis - sinds 1983 verpacht, op basis van elkaar opvolgende door de grondkamer goedgekeurde pacht-overeenkomsten voor de duur van een jaar -en de briefwisseling van partijen is een pachtovereenkomst voor de duur van eenjaar tot stand gekomen. Het verzoek van de pachter de duur van de pacht te wijzigen in de wettelijke duur is afgewezen.&#13;
Afgezien van het in deze zaak niet aan de orde zijnde uitzonderingsgeval bedoeld in art. 11, lid 2 van de Pachtwet, beperkt de in art. 11 van die wet omschreven taak van de pachtkamer zich tot schriftelijke vastlegging van hetgeen partijen in feite mondeling zijn overeengekomen.</inleiding><content>Arrest in de zaak van:&#13;
Jelle Wijtse Sijtsma, wonende te Weesp, ap-pellant, procureur: mr. B. Peek,&#13;
tegen&#13;
De gemeente Weesp, gevestigd te Weesp, geïntimeerde, procureur: mr. J.M. Bosnak.&#13;
Het geding in eerste aanleg&#13;
De pachtkamer van het kantongerecht te Hil-versum heeft op respectievelijk 15 januari 1992 en 18 maart 1992 onder rolnummer 5/91 tussen appellant als eiser en geïntimeerde als gedaagde vonnis gewezen. Beide vonnissen zijn in fotokopie aan dit arrest gehecht en naar de inhoud daarvan wordt verwezen.&#13;
Het geding in hoger beroep&#13;
Appellant - verder ook te noemen Sijtsma - is bij exploit van 9 april 1992 met gelijktijdige dagvaarding van geïntimeerde - verder ook te noemen de Gemeente - bij het hof van voor-meld vonnis van 18 maart 1992 in hoger be-roep gekomen.&#13;
Bij memorie van grieven heeft Sijtsma vier grieven aangevoerd en toegelicht met conclu-sie dat het hof het vonnis waarvan beroep zal vernietigen en opnieuw rechtdoende, de pachtovereenkomst tussen partijen met ingang van 16 januari 1991 voor de wettelijke duur van zes jaar zal vastleggen en de Gemeente zal veroordelen in de kosten van beide instan-ties.&#13;
Bij memorie van antwoord heeft de Ge-meente verweer gevoerd en geconcludeerd tot verwerping van het beroep en bekrachtiging van het vonnis van de pachtkamer van 18 maart 1992 met veroordeling van Sijtsma in de kosten van beide instanties (bedoeld zal zijn de kosten van het hoger beroep).&#13;
Vervolgens heeft Sijtsma bij akte uitlating produkties c.q. aanvulling grieven een aanvul-lende grief aangevoerd bij akte uitlating pro-dukties c.q. aanvulling grieven en heeft de Gemeente een akte inhoudende antwoord naar aanleiding van akte uitlating produkties c.q. aanvulling grieven genomen; tenslotte heeft Sijtsma een antwoordakte genomen, waarna partijen hun stukken hebben overgelegd en ar-rest hebben verzocht.&#13;
De grieven&#13;
Sijtsma heeft bij memorie van grieven de vol-gende grieven aangevoerd:&#13;
I. Ten onrechte overweegt de pachtkamer van het kantongerecht dat er geen sprake is geweest van overeenstemming betreffende een pachtovereenkomst gedurende zes jaar zoals Sijtsma wil zien vastgelegd;&#13;
//. Ten onrechte overweegt de pachtkamer dat de Gemeente op grond van het in het ver-leden door de Gemeente (bedoeld wordt hier: Sijtsma) steeds zijn instemming te betuigen met een (verlenging van een) pachtovereen-komst voor weer een jaar terecht aan de grondkamer heeft medegedeeld, dat Sijtsma accoord ging met wederom een verlenging van de pachtovereenkomst per 16 januari 1991;&#13;
///. Ten onrechte overweegt de pachtkamer dat de Gemeente (wederom wordt hier be-doeld Sijtsma) - als hij bezwaar had en een overeenkomst voor zes jaar wilde - zulks dui-delijk had dienen aan te geven;&#13;
IV. Ten onrechte heeft de pachtkamer Sijtsma verwezen in de kosten van de proce dure;&#13;
en bij akte uitlating produkties c.q. aanvul-ling grieven:&#13;
V. Ten onrechte heeft de pachtkamer over wogen dat zij niet bevoegd is een oordeel te geven over de gang van zaken bij het vragen van toestemming aan de grondkamer, als ten processe bedoeld.&#13;
De vaststaande feiten&#13;
In hoger beroep kan de volgende, als erkend of niet (voldoende) betwist, vaststaande feiten worden uitgegaan:&#13;
- sedert 10 januari 1983 pacht Sijtsma van de Gemeente een stuk grasland, kadastraal be kend gemeente Weesp, sectie C, nr. 1405 (ged.), grootte 1.28.00 ha;&#13;
- de grond is telkens voor een jaar ver pacht, c.q. gepacht; de Gemeente heeft ieder jaar, voorafgaand aan het sluiten van de pachtovereenkomst, goedkeuring voor de kor te duur van een jaar aan de grondkamer voor Noord-Holland verzocht en deze goedkeuring is telkens verkregen;&#13;
- de Gemeente heeft laatstelijk een ver zoekschrift tot goedkeuring voor de korte duur bij de grondkamer ingediend op 13 no vember 1990; het betrof daarbij de goedkeu ring voor het pachtjaar lopend van 16 januari 1991 tot 16 januari 1992;&#13;
- de Grondkamer voor Noord-Holland heeft bij beschikking van 4 december 1990 het verzoek van de Gemeente tot het aangaan van een pachtovereenkomst voor de duur van een jaar, ingaande 16 januari 1991 goedge keurd; - de Gemeente heeft deze beschikking van de Grondkamer bij brief van 5 februari 1991, verzonden op 7 februari 1991, aan Sijtsma toegezonden;&#13;
- de Centrale Grondkamer heeft Sijtsma bij beschikking van 29 oktober 1992 in zijn beroep tegen de beschikking van de grondka mer van 4 december 1990 niet-ontvankelijk verklaard;&#13;
- voorafgaand aan het verzoek aan de grondkamer hebben burgemeester en wethou ders van de Gemeente bij brief van 7 novem ber 1990, verzonden 9 november 1990, Sijtsma een nieuw eenjarig pachtcontract voor de periode 16 januari 1991 tot 16 januari 1992 aangeboden, een en ander onder voorbehoud van goedkeuring van de pachtovereenkomst door de grondkamer en de gemeenteraad;&#13;
- bij brief van 14 november 1990 heeft Sijtsma meegedeeld 'deze grond graag in pacht te willen houden';&#13;
- op 4 januari 1991 heeft de Gemeente aan Sijtsma een concept-pachtovereenkomst toe gezonden met het verzoek, om indien Sijtsma met de inhoud van dit contract akkoord kon gaan, deze te ondertekenen en aan haar te re tourneren;&#13;
- Sijtsma heeft daarop bij brief van zijn raadsman d.d. 10 januari 1991 de Gemeente laten weten zich met de inhoud van de over eenkomst te kunnen verenigen met uitzonde ring van één onderdeel, nl. de pachtduur van een jaar, en heeft de Gemeente verzocht of zij bereid was de voorgestelde duur van de over eenkomst te wijzigen in de wettelijke duur van zes jaar;&#13;
- Sijtsma heeft de hem voorgelegde pachtovereenkomst niet getekend;&#13;
- de grond in kwestie is ook na 16 januari 1991 steeds bij Sijtsma in gebruik gebleven;&#13;
- Sijtsma heeft voor het jaar 1991 in april 1991 pachtpenningen betaald en deze zijn door de Gemeente geaccepteerd;&#13;
- Sijtsma heeft voor het jaar 1992 pacht penningen betaald, maar de Gemeente heeft deze teruggestort onder vermelding, dat tus sen partijen geen pachtovereenkomst van kracht zou zijn.&#13;
Beoordeling van het geschil in hoger beroep 1. Het hof zal zich eerst uitlaten over de vraag of het een grief, die eerst na de memorie van grieven en de memorie van antwoord (in deze zaak bij akte uitlating productie c.q. aanvul-ling grieven) is ingediend, in zijn beoordeling van de zaak kan betrekken.&#13;
Sijtsma stelt dat dit het geval is, terwijl de Gemeente naar voren heeft gebracht, dat dit in casu niet geoorloofd is.&#13;
Het hof is als volgt van oordeel.&#13;
In principe wordt de omvang van de rechtsstrijd aan de zijde van appellant bepaald door middel van de grieven zoals deze zijn geformuleerd in de memorie van grieven.&#13;
Op deze hoofdregel kan eerst een uitzon-dering worden gemaakt indien de wederpartij ondubbelzinnig erin heeft toegestemd dat nog een nieuwe grief wordt voorgedragen of in-dien sprake is geweest van een evidente ver-gissing, dan wel van relevante wijzigingen in omstandigheden die een uitzondering op deze hoofdregel rechtvaardigen.&#13;
Van toestemming van de gemeente tot het indienen van nog een grief na de memorie van grieven is in casu geen sprake; de gemeente heeft zich daartegen uitdrukkelijk verzet.&#13;
Een evidente vergissing is noch gesteld noch gebleken.&#13;
Evenmin is sprake van een relevante wijzi-ging in omstandigheden.&#13;
Het vorenstaande brengt met zich mee, dat grief V buiten beschouwing moet blijven.&#13;
De door de grondkamer van Noord-Hol-land op 4 december 1990 gegeven beslissing staat in rechte vast en kan niet op de door Sijtsma naar voren gebrachte wijze door de pachtkamer worden getoetst.&#13;
2. Vervolgens komt het hof toe aan de be-handeling van de vier bij memorie van grie-ven aangevoerde grieven. Gezien de samenhang tussen deze grieven zal het hof deze gezamenlijk bespreken. Vast staat, dat Sijtsma het desbetreffende perceel grond van-af 1983 van de Gemeente in pacht heeft gehad op basis van elkaar opvolgende pachtovereen-komsten voor de duur van telkens een jaar en dat de korte duur van die pachtcontracten door de grondkamer voor Noord-Holland tel-kens is goedgekeurd. Mede in aanmerking ge-nomen deze voorgeschiedenis en voorts gelet op de ondubbelzinnige inhoud van het schrij-ven van de Gemeente aan Sijtsma van 7 no-vember 1990 en van zijn antwoord daarop van 14 november 1990 is het hof van oordeel, dat tussen partijen een pachtovereenkomst is tot stand gekomen, ingaande 16 januari 1991, voor de duur van een jaar. Op de namens Sijtsma bij brief van 10 januari 1991 aan de Gemeente gestelde vraag 'of U bereid bent de overeenkomst te wijzigen in de wettelijke duur' is door de Gemeente bij brief van 5 fe-bruari 1991 in negatieve zin geantwoord. Vast&#13;
staat, dat Sijtsma gedurende 1991 het feitelijk gebruik van de grond in geschil heeft gehad en dat de overeengekomen pachtprijs door hem aan de Gemeente is voldaan.&#13;
3. Afgezien van het in deze zaak niet aan de orde zijnde uitzonderingsgeval bedoeld in artikel 11, tweede lid, van de Pachtwet be perkt de in artikel 11 van die wet omschreven taak van de pachtkamer zich tot schriftelijke vastlegging van hetgeen partijen in feite mon deling zijn overeengekomen.&#13;
4. Het bovenstaande betekent, dat de aan gevoerde grieven I, II en III niet tot resultaat kunnen leiden en dat het verzoek tot schrifte lijke vastlegging van een pachtovereenkomst niet voor toewijzing in aanmerking komt, laat staan voor de niet overeengekomen wettelijke duur.&#13;
5. Een en ander betekent, dat ook grief IV met betrekking tot de veroordeling van Sijts ma in de kosten van de eerste aanleg faalt. Sijtsma is als de in het ongelijk gestelde partij terecht in die kosten verwezen.&#13;
Slotsom&#13;
Het vonnis waarvan beroep moet worden be-krachtigd. Sijtsma zal als de in het ongelijk gestelde partij worden veroordeeld in de kos-ten van het hoger beroep.&#13;
Beslissing&#13;
Het hof, rechtdoende in hoger beroep:&#13;
bekrachtigt het vonnis waarvan beroep;&#13;
veroordeelt Sijtsma in de kosten van het geding in hoger beroep, welke tot heden aan de zijde van de Gemeente worden begroot op f 300,- aan verschotten en f 2800,- salaris procureur.</content><legacyfootnotes/><footnotes><footnote/></footnotes><auteurs/><published>1994-04-01 00:00:00</published><modified>1993-07-12 00:00:00</modified><editiondate>1994-04-01</editiondate><htmlpath>https://denhollander.info/artikel/5191</htmlpath></article>
</articles></edition>
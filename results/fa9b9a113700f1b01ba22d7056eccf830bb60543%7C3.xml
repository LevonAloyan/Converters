<edition><articles><article><jaar>2010</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2010</searchword><id>8456</id><udhid>UDH:TvAR/8456</udhid><titel>Wetgeving en literatuur</titel><searchwords><searchword>TvAR 4/2010</searchword><searchword>UDH:TvAR/8456</searchword></searchwords><attachments><attachment><name>TvAR2010_04_04_Wetgeving.pdf</name><extention>pdf</extention><url>https://denhollander.info/download/7566/ci</url></attachment></attachments><inleiding>Ruimtelijke Ordening&#13;
Wet voorkeursrecht gemeenten: wetsvoorstel nr. 31285&#13;
Het wetsvoorstel tot wijziging van de Wvg (vereenvoudi­ging bekendmaking en aanbiedingsprocedure, wetsvoorstel nr. 31 285) is op 16 februari 2010 door de Tweede Kamer (Handelingen II 2009/10, nr. 55, p. 4968-4968) en op 16 maart 2010 door de Eerste Kamer aangenomen: www. eer­stekamer.nl. Dit wetsvoorstel strekt tot vereenvoudiging en modernisering van de Wvg. Een belangrijke eerste stap in de vereenvoudiging en modernisering is al gemaakt door de In­voeringswet Wet ruimtelijke ordening. De wijzigingen in de Wvg vormen een aanvulling hierop. Het wetsvoorstel omvat de volgende wijzigingen: stroomlijning van de aanbiedings­procedure; een nieuwe regeling voor de bekendmaking en inwerkingtreding van het voorkeursrecht; het schrappen van de ontheffing van gedeputeerde staten; de mogelijkheid tot vrijstelling van de aanbiedingsplicht bij gewichtige redenen van de vervreemder, en het verbeteren van de in de wet op­genomen terminologie.&#13;
</inleiding><content>Marktordening&#13;
LNV-subsidies: marktintroductie energie-inno­vaties (MEI)&#13;
Het Openstellingsbesluit LNV-subsidies 2010 is met ingang van 26 februari 2010 gewijzigd: Stcrt. 2010, 2871. Het sub­sidieplafond voor investeringen in energie-innovaties voor de aanvraagperiode 15 september tot en met 30 oktober 2009 (bijlage 2, hoofdstuk 2, punt A, onderdeel a, van de re­geling LNV-subsidies) is verhoogd van € 4.000.000,- tot &#13;
€ 10.376.000,-.&#13;
Milieurecht&#13;
Mest: Uitvoeringsregeling Meststoffenwet&#13;
De Uitvoeringsregeling Meststoffenwet is met terugwer­kende kracht per 1 januari 2010 gewijzigd: Stcrt. 2010, nr. 3184 (Regeling van de Minister van LNV van 4 maart 2010, nr. 114375). Deze wijziging is een gevolg van de door de Europese Commissie verleende derogatie van de in de Ni­traatrichtlijn opgenomen gebruiksnorm voor dierlijke mest­stoffen van 170 kilogram stikstof per hectare per jaar. De derogatie betreft een verhoging van de gebruiksnorm tot 250 kilogram stikstof per hectare per jaar voor bedrijven met een areaal dat voor tenminste 70 procent uit grasland bestaat, met dien verstande dat de verhoging uitsluitend mag worden ingevuld met dierlijke meststoffen van graasdieren.&#13;
Rechtspraak: revisievergunning veehouderij: m.e.r.&#13;
Over de plicht tot het opstellen van een milieueffectrap­port (m.e.r.) in het kader van een wijziging van een bestaan­de kippenstal respectievelijk een voorgenomen uitbreiding van een veehouderij gaan: ABRS 16 september 2009, nr. 200806875/1/M2, LJN BJ7762 en 16 december 2009, nr. 200809273/1/M2, LJN BK6743. In beide zaken wordt die plicht niet aangenomen. In de eerste zaak niet, omdat er vol­gens de Afdeling geen sprake is van een uitbreiding en om­dat de wijziging van de stal niet kan worden aangemerkt als een ‘nieuwe installatie’ in de zin van de bijlage bij het Be­sluit m.e.r. 1994. (Zie voor een annotatie van deze uitspraak: Jurisprudentie Milieurecht 2010/ 24, m. nt. Poortinga). In de tweede zaak werd de plicht niet aangenomen, omdat de drempelwaarde van het Besluit m.e.r. 1994 niet was over­schreden (er was sprake van een toename van 44.950 leg­hennen en dat lag net onder de drempelwaarde van 50.000) en volgens de Afdeling ook niet is gebleken van andere fac­toren als bedoeld in bijlage III van de Europese m.e.r. richt­lijn. De in de praktijk veel beproefde methode om net onder de drempelwaarde te gaan zitten om geen m.e.r. beoordeling te doorlopen, lijkt door deze laatste uitspraak soelaas te bie­den. Zie in dit verband ook de annotatie bij deze uitspraak van Van Velsen in Jurisprudentie Milieurecht 2010/24.&#13;
Europees agrarisch recht&#13;
Landbouw- en Visserijraad&#13;
De uitkomsten van de Landbouw en Visserijraad van 22 fe­bruari 2010 zijn te lezen in een brief van de minister aan de Tweede Kamer van 5 maart 2010: Kamerstukken II 2009/10, 21 501-32, nr. 386. Er is gesproken over (o.a.) de volgende onderwerpen:&#13;
––dierenwelzijnetikettering;&#13;
––de toekomst van het Gemeenschappelijk Land­bouwbeleid na 2013;&#13;
––het verzoek van Italië om staatssteun aan land­bouwbedrijven bij aankoop van landbouwgronden;&#13;
––het verzoek van België tot versoepeling van de leeftijdsgrens van het testen van vee op BSE;&#13;
––de huidige crisis en de problemen in de landbouw­sector;&#13;
––het verzoek van Polen tot uitstel van de inwerking­treding van het legbatterijverbod van 1 januari 2012 tot 1 januari 2017;&#13;
––de importsituatie in de suikersector;&#13;
––de Nederlandse update over de Q-koorts en de Europese status van de ziekte.&#13;
Diversen&#13;
Crisis- en herstelwet&#13;
Nadat de Eerste Kamer op 9 maart heeft besloten het wets­voorstel Crisis- en herstelwet (nr. 32 127) niet controversieel te verklaren, is het wetsvoorstel op 16 maart 2010 aangeno­men door de Eerste Kamer: www.eerstekamer.nl.&#13;
</content><legacyfootnotes/><footnotes><footnote/></footnotes><auteurs>mr. C.S.C. Monsma</auteurs><published>2010-04-01 00:00:00</published><modified>2010-04-01 00:00:00</modified><editiondate>2010-04-01</editiondate><htmlpath>https://denhollander.info/artikel/8456</htmlpath></article>
</articles></edition>
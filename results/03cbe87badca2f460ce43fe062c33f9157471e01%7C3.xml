<edition><articles><article><jaar>1988</jaar><naam>Tijdschrift voor Agrarisch Recht</naam><uitgave>1</uitgave><aflevering>1</aflevering><searchword>TvAR 1/1988</searchword><id>6269</id><udhid>UDH:TvAR/6269</udhid><titel>Agrarisch noodrecht</titel><searchwords><searchword>TvAR 1/1988</searchword><searchword>UDH:TvAR/6269</searchword></searchwords><attachments><attachment><name>1988_nr 1_Artikel_Bruil.pdf</name><extention>pdf</extention><url>https://denhollander.info/download/6063/ci</url></attachment></attachments><inleiding>1. INLEIDING&#13;
Aanleiding voor het schrijven van dit korte artikel is een tweetal gebeurtenissen&#13;
in 1986: de ramp met de kerncentrale in Tsjernobyl en het uitbreken van de&#13;
Afrikaanse varkenspest. Beide gebeurtenissen hadden en hebben grote invloed&#13;
op de agrarische sector en gaven aanleiding tot het treffen van ingrijpende&#13;
noodmaatregelen.&#13;
Uiteraard wordt de agrarische sector ook uit andere hoofde wel geraakt&#13;
door vormen van noodrecht dan alleen via de Kernenergiewet en de Veewet.&#13;
Men denke bijvoorbeeld aan de bevoegdheid van de burgemeester op grond&#13;
van art. 219/220 van de gemeentewet. Al dergelijke vormen zijn hier niet&#13;
aan de orde, in de eerste plaats omdat zij elders reeds zijn beschreven en in de&#13;
tweede plaats omdat zij voor de agrarische sector in de praktijk van&#13;
betrekkelijk gering belang zijn.&#13;
Dat ligt anders met de besmettelijke veeziekten. Op dit terrein zijn zeer&#13;
frequent maatregelen noodzakelijk. Daarbij gaat het niet alleen om de&#13;
volksgezondheid of de gezondheid van de veestapel, maar vooral ook om de&#13;
bescherming van grote economische belangen. De Nederlandse vee- en&#13;
vleesproduktie staat op een hoog peil en is voor een groot deel afhankelijk&#13;
van de export. Voor de varkensveehouderij geldt een exportafhankelijkheid&#13;
van ± 70%. Nu de importerende landen elke gelegenheid aangrijpen om hun&#13;
grenzen voor de Nederlandse export te sluiten is het van het grootste belang&#13;
besmettelijke ziekten te bestrijden en te voorkomen. Nederlands goede&#13;
reputatie in dit opzicht moet nauwkeurig in het oog worden gehouden.&#13;
Gelukkig minder frequent is de noodzaak tot ingrijpen op basis van de&#13;
Kernenergiewet. Maar als het dan eens moet gebeuren komt het ook hard aan,&#13;
zoals is gebleken. Gaat het bij de bestrijding van veeziekten om een 'voor en&#13;
door' de landbouw, bij de Kernenergiewet ligt dat anders. Deze wet is niet bij&#13;
uitsluiting op de agrarische sector gericht maar integendeel veel breder van&#13;
opzet. Wél was de agrarische sector na de Tsjernobyl-ramp het belangrijkste&#13;
object van de noodmaatregelen, vooral door de aard van de gevolgen van de&#13;
ontploffing, de neerslag van radioactieve deeltjes.&#13;
In het onderstaande worden de besmettelijke veeziekten en de kernenergie&#13;
achtereenvolgens behandeld.</inleiding><content>2. BESMETTELIJKE VEEZIEKTEN&#13;
a. Overzicht&#13;
Doel van de Veewet1 is het voorkomen en bestrijden van besmettelijke&#13;
veeziekten. Deze wet vormt de basis voor:&#13;
- het veeartsenij kundig staatstoezicht (Veterinaire Dienst); art. 1-3, met de bijbehorende&#13;
uitvoeringsregelingen;&#13;
- uitvoeringsmaatregelen inzake veemarkten (gemeentelijke verordeningen door de&#13;
Kroon goed te keuren), art. 5;&#13;
- idem voor keuringen/tentoonstellingen (art. 5 bis) en vervoermiddelen (art. 6 en&#13;
6 bis; bijvoorbeeld beschikking ontsmetting motorrijtuigen en aanhangwagens);&#13;
- voorschriften tot wering en bestrijding van besmettelijke veeziekten (Titel III,&#13;
art. 7-49);&#13;
- voorschriften ter wering en bestrijding van hondsdolheid van honden en katten&#13;
(art. 50-65);&#13;
- voorschriften inzake de uitvoer van vee, vlees en vleesprodukten (art. 66-73).&#13;
Verder bevat de wet uiteraard strafbepalingen etc.&#13;
Op basis van de Veewet is ook inderdaad een enorm complex van regelgeving&#13;
totstandgekomen. Ons beperkend tot het voorkomen en bestrijden van besmettelijke&#13;
ziekten kunnen worden onderscheiden:&#13;
- algemeen geldende voorschriften. Als zodanig zijn regels gesteld voor zuivelfabrieken2,&#13;
voedsel- en slachtafvallen3, entstoffen4, inenting van varkens, en de inen&#13;
doorvoer van vee, vlees en vleesprodukten en -afval, huiden, borstels etc. etc.&#13;
(art. 32)5;&#13;
- algemene voorschriften die in acht moeten worden genomen wanneer een besmet&#13;
telijke ziekte is geconstateerd. Hiertoe kunnen ook gerekend worden voorschriften&#13;
omtrent bijvoorbeeld de te plaatsen waarschuwingsborden;&#13;
- besluiten welke - na constatering van een besmettelijke ziekte - zich richten&#13;
op een bepaald gebied, daaronder begrepen de aanwijzing van dat gebied.&#13;
Art. 7 van de Veewet geeft een opsomming van besmettelijke ziekten, waarop de&#13;
Veewet van toepassing is. Genoemd worden o.a. mond- en klauwzeer, miltvuur, de&#13;
kwade droes en de paardenpest. Op grond van art. 45 kan de Veewet voorts van toepassing&#13;
worden verklaard op de daar genoemde ziekten (o.a. goedaardige droes, rotkreupel,&#13;
vlekziekte en varkenspest). Dat dient te geschieden bij amvb.6 Op grond&#13;
van art. 48 kunnen bij amvb dan nog voorschriften worden gegeven tot wering en&#13;
bestrijding van andere ziekten dan de in art. 7 en 45 genoemde en van ziekten van&#13;
andere dan de in art. 4 genoemde (vee, pluimvee) dieren. Tegelijk met de afkondiging&#13;
van zo'n amvb wordt een wetsvoorstel daarover ingediend (art. 49). Op deze&#13;
manier is bijvoorbeeld de Bijenwet7 totstandgekomen. b. Bestrijding van ziekten&#13;
Het eigenlijke noodrecht, als men het zo mag noemen, valt onder het hoofd 'bestrijding&#13;
van besmettelijke veeziekten', par. 3 van Titel III van de Veewet, art. 15 e.v.&#13;
Het gaat er dan om door gerichte maatregelen de verspreiding van de geconstateerde&#13;
ziekte te voorkomen. Deze maatregelen kunnen betrekking hebben op:&#13;
- het zieke vee (afzondering, merken, afmaken en onschadelijk maken, behandelen&#13;
en ontsmetten), zie art. 20;&#13;
- de verspreiding van de ziekte (vervoersverboden, het betreden van besmette&#13;
plaatsen);&#13;
- de bescherming van gezonde dieren (merken, inenten), art. 9. Op basis van art.&#13;
9 zijn enkele algemene inentingsregelingen tot stand gekomen8 maar worden ook&#13;
gebiedsgewijze maatregelen genomen. Zo worden ter bestrijding van de varkenspest&#13;
telkens per gebied besluiten genomen over de aanwijzing van een vaccin en een vaccinatie-&#13;
oormerk.&#13;
Een veehouder is verplicht, wanneer vee verschijnselen van een besmettelijke ziekte&#13;
vertoont, zulks te melden aan de burgemeester van de gemeente waarin het vee&#13;
zich bevindt (art. 17). Laat hij de melding na dan kan hij gestraft worden met een&#13;
hechtenis van ten hoogste één jaar of een geldboete van maximaal ƒ 4000,- (art. 78).&#13;
Ook dierenartsen zijn verplicht ziektegevallen te melden, en wel bij de Veterinaire&#13;
Dienst (art. 9 Wet uitoefening diergeneeskunst9). Deze verplichting geldt overigens&#13;
niet alleen de in de Veewet genoemde ziekten; zij is ruimer en omvat ook ziekten&#13;
genoemd in de Beschikking meldingsplicht dierenartsen.10&#13;
Indien een burgemeester verneemt dat er in zijn gemeente een geval van besmettelijke&#13;
ziekte is gesignaleerd, meldt hij dit bij de Veterinaire Dienst. Op dat moment kunnen&#13;
reeds voorlopige maatregelen worden genomen door de burgemeester. Welke&#13;
maatregelen dat (kunnen) zijn is bij amvb geregeld11: afzondering van het vee, het&#13;
plaatsen van borden en dergelijke, kortom: minder ingrijpende maatregelen (art. 18).&#13;
Vervolgens deelt het districtshoofd mee aan de burgemeester welke maatregelen&#13;
tot bestrijding van de ziekte hij nodig acht (art. 19). In art. 20 staan de maatregelen&#13;
genoemd welke dat kunnen zijn. Het betreft hier maatregelen die betrekking hebben&#13;
op het zieke vee. De burgemeester neemt vervolgens zo spoedig mogelijk een beslissing.&#13;
Indien hij bezwaar heeft tegen een door de veterinaire dienst voorgestelde&#13;
maatregel meldt hij dat bij de minister van Landbouw en Visserij (art. 21). In de&#13;
praktijk zal het zover niet komen: de Veterinaire Dienst maakt de regelingen en de&#13;
burgemeester ondertekent ze.&#13;
Naast de maatregelen welke genomen moeten worden voor de zieke dieren, moeten&#13;
ook maatregelen worden getroffen voor de verspreiding van de ziekte en voor&#13;
de bescherming van gezonde dieren (zie boven). Daartoe is niet de burgemeester bevoegd, maar de minister van Landbouw en Visserij, dus in casu ook weer de Veterinaire&#13;
Dienst (o.a. art. 9, 24 bis, 25, 38).&#13;
Zo werden door het rijk in het geval Beers (NB) de volgende regels afgekondigd&#13;
(bron: editie S&amp;J, 27-I-HI, bewerkt door E.C. Zonnevylle en Y. Gerven):&#13;
- Regeling varkenspestmaatregelen Beers 1985. In deze regeling wordt een gebied&#13;
omschreven. Binnen dat gebied is het verboden varkens te vervoeren, met enkele uit&#13;
zonderingen. Art. 37 van de Veewet, waarin wordt bepaald dat de veehouder er voor&#13;
moet zorgen dat ziek of verdacht vee het bedrijf niet verlaat, wordt in de regeling&#13;
van overeenkomstige toepassing verklaard op gezonde dieren. De varkenshouders&#13;
in het gebied moeten ervoor zorgen dat hun dieren worden ingeënt tegen varkenspest&#13;
en worden voorzien van een oormerk.&#13;
- Regeling aanwijzing varkenspestvaccin Beers 1985. In dit besluit worden bepaal&#13;
de entstoffen aangewezen, waarmee in Beers mag worden ingeënt.&#13;
- Regeling aanwijzing oormerk varkenspestvaccinatie Beers 1985. In deze regeling wordt&#13;
een oormerk omschreven welke de Beerse varkens na inenting in hun oor krijgen.&#13;
Al deze regelingen zijn - en worden - in de Staatscourant gepubliceerd.&#13;
c. Swill-problematiek&#13;
In verband met de Afrikaanse varkenspest in 1986 kwam de 'swill'-problematiek&#13;
aan de orde. Met swill wordt het vervoederen van keukenafval bedoeld. Deze vervoedering&#13;
was gereglementeerd, op basis van art. 36 Veewet, via de Beschikking&#13;
voedsel- en slachtafvallen 1972. Het is de varkenshouder verboden voedsel- en&#13;
slachtafvallen voorhanden te hebben zonder vergunning van of vanwege de directeur&#13;
van de Veterinaire Dienst. Zo'n vergunning wordt slechts onder bepaalde voorwaarden&#13;
verleend. Zo moet op het bedrijf een installatie voor het koken van afval&#13;
aanwezig zijn teneinde de aanwezige ziekteverwekkers te doden. Dit alles om de risico's&#13;
die aan het vervoederen van afval kleven te verminderen. Niettemin brak in&#13;
1986 op één der swill-bedrijven de Afrikaanse varkenspest uit. Nadat vier met&#13;
bovenomschreven maatregelen vergelijkbare voorzieningen waren getroffen werd&#13;
het vervoederen van swill verder verboden, via de Regeling verbod voedsel- en&#13;
slachtafvallen van 4 april 1986.12 Volgens de toelichting bij deze regeling blijkt dat,&#13;
ondanks de reglementering, swill-bedrijven 2Vi maal zoveel kans hebben op het&#13;
optreden van varkenspest dan gewone bedrijven. Blijkens een brief van de&#13;
staatssecretaris van Landbouw en Visserij aan de Tweede Kamer komt dat doordat&#13;
er ook bedrijven zonder vergunning afval voederen en doordat bedrijven met&#13;
vergunning niet op de goede manier werken.13&#13;
De nieuwe regeling verbiedt het een veehouder voedsel- of slachtafvallen voorhanden&#13;
te hebben, tenzij afkomstig van de eigen huishouding. Verder is het verboden&#13;
swill te vervoeren naar plaatsen waar varkens worden gehouden of af te leveren aan&#13;
varkenshouders. De regeling bevat een voorziening voor diegenen met een kookinstallatie en een geldige vergunning: zij kunnen van de Rijksdienst voor de keuring&#13;
van vee en vlees de dagwaarde van de installatie vergoed krijgen.&#13;
De regeling is nog op enkele punten naderhand aangevuld. Er werd een verbod&#13;
toegevoegd: het vervoeren van swill uit een uit het buitenland komend vervoermiddel,&#13;
tenzij het vervoer direct naar een vuilverbranding of destructor gaat. Verder zijn&#13;
enkele vormen van afval uitgezonderd van het verbod, waaronder afvallen of overschotten&#13;
van brood- en banketbakkerijen, zuivelindustrie, bierbrouwerijen, afgewerkt&#13;
frituurvet en doorgedraaide groenten en fruit van veilingen.&#13;
Gestudeerd wordt nog op het enige alternatief voor het swill-verbod dat de staatssecretaris&#13;
acceptabel achtte: het opzetten van een centrale verwerking van voedselen&#13;
slachtafval.&#13;
Blijkens een brief van de minister van Landbouw en Visserij d.d. 19 juni 1987 in&#13;
het kader van het mestactieprogramma14 is een onderzoek naar keukenafval intussen&#13;
afgerond. Uit dat onderzoek blijkt dat voedselresten als afval verwijderd zullen&#13;
moeten worden. Verwijdering via een apart systeem - voor centrale verwerking -&#13;
zou te duur worden. De ex-swill-mesters (vergunninghouders) hebben in totaal 10&#13;
miljoen gulden uitgekeerd gekregen voor de overname van kooktoestellen. Verder&#13;
is voor deze mesters een regeling in het kader van de Meststoffenwet getroffen. Om&#13;
een met de vorige situatie overeenkomend inkomen te kunnen behalen, moeten de&#13;
bedrijven uitbreiden. Ex-swill-mesters kunnen daarom een afwijkende referentiehoeveelheid&#13;
mest aanvragen.&#13;
d. Vernieuwing?&#13;
Op een congres van de Nederlandse Bond van Handelaren in Vee15 werden door G.&#13;
van der Lely enkele voorstellen geformuleerd voor een andere aanpak van de bestrijding&#13;
van varkenspest, met name in de sfeer van de verspreiding van de ziekte. Aanleiding&#13;
is een EG-richtlijn die in voorbereiding is, ingevolge welke richtlijn de export&#13;
van geënte dieren of vlees moeilijker wordt. Vee of vlees mag pas 6 maanden na de&#13;
enting geëxporteerd worden. Bestrijding van de verspreiding van varkenspest door&#13;
middel van een inentingsactie zal dan in feite niet meer mogelijk zijn. Naar andere&#13;
mogelijkheden moet worden gezocht. Van Lely noemt als zodanig o.a.: het vervoer&#13;
van varkens moet rechtstreeks van bedrijf naar bedrijf geschieden, zonder bijladen,&#13;
opdat het contact tussen varkens van verschillende bedrijven wordt beperkt. Verder&#13;
zouden bestaande markten en verzamelplaatsen, behoudens de erkende, moeten&#13;
worden afgeschaft. Tenslotte is een sluitende identificatie- en registratieregeling&#13;
eventueel via een chip of tatouage belangrijk volgens Van der Lely.16 e. Schadevergoeding&#13;
Terug naar het verschijnsel van de noodmaatregelen, waartoe de swillregeling&#13;
zelf eigenlijk niet behoort. Een veehouder wiens vee wordt&#13;
afgemaakt bij de bestrijding van ziekten kan een schadeloosstelling&#13;
ontvangen (art. 39 Veewet). Voor verdacht vee dat wordt afgemaakt&#13;
bedraagt die schadeloosstelling de waarde in gezonde toestand. Voor ziek&#13;
vee geldt een gedeelte van de waarde in gezonde toestand. Dit is nader bij&#13;
amvb ingevuld.17 Afhankelijk van de ziekte geldt een percentage van 50 of&#13;
75 van de waarde in gezonde toestand. Voor varkenspest geldt 50%.&#13;
Behalve voor afgemaakt vee wordt ook een schadevergoeding gegeven&#13;
voor:&#13;
- vernietiging van besmette voorwerpen (art. 39): de waarde ervan;&#13;
- schade aan gebouwen of terreinen tengevolge van het onschadelijk&#13;
maken van voorwerpen (art. 43);&#13;
- schade door toepassing van maatregelen van art. 9, 18 en 20, voor zover&#13;
deze niet uit hoofde van de art. 39-43 worden vergoed, in bijzondere&#13;
gevallen.&#13;
De schadevergoeding wordt betaald uit 's Rijks kas. De schade van het&#13;
afmaken van vee en het vernietigen van besmette voorwerpen wordt vooraf&#13;
bepaald door een door de burgemeester benoemde deskundige (art. 41).&#13;
Eventueel kan de kantonrechter worden ingeschakeld (art. 41, zie verder&#13;
onder 4.).&#13;
ƒ. Gezondheidswet voor dieren&#13;
Aanneming van de ontwerp-Gezondheidswet voor dieren18 zou ter zake van&#13;
de bestrijding van besmettelijke dierziekten slechts tot enkele veranderingen&#13;
leiden ten opzichte van de Veewet.&#13;
In de eerste plaats worden de besmettelijke dierziekten niet langer in de&#13;
wet zelf genoemd, maar aangewezen door onze minister (van Landbouw en&#13;
Visserij). Daarom worden in art. 23 Gezondheidswet voor dieren wel enkele&#13;
eisen gesteld: de ziekte kan zich snel uitbreiden, kan ernstige schade&#13;
berokkenen, vormt een gevaar voor de volksgezondheid e.d.&#13;
Is de Veewet alleen van toepassing op vee (art. 4), eventueel uit te&#13;
breiden, op grond van art. 48, tot andere dieren, dit deel van de&#13;
Gezondheidswet is van toepassing op vee, pluimvee, bijen, nertsen en andere&#13;
bij amvb aangewezen dieren. De Staten-Generaal kan de laatstgenoemde&#13;
regelgeving aan zich trekken volgens de langzamerhand algemeen gevolgde&#13;
formule (art. 23a).19&#13;
Met dat al is het Veewet-systeem van de art. 7, 45, 48 en 49 aanzienlijk&#13;
vereenvoudigd.&#13;
In de tweede plaats zal de regeling voor de schadevergoeding enigszins&#13;
veranderen. De vergoeding voor verdachte dieren blijft: de waarde in gezonde&#13;
toestand (art. 77e, nader gewijzigd voorstel).20 Voor zieke dieren wordt de&#13;
schadevergoeding bij amvb bepaald. Daarbij kan de vergoeding worden&#13;
verlaagd al naar gelang de veehouder maatregelen heeft genomen om de gezondheid van de dieren op het bedrijf te waarborgen. Aan de&#13;
toekenning van een schadevergoeding kunnen voorwaarden worden verbonden m.b.t.&#13;
bijvoorbeeld: de inrichting van en hygiëne op het bedrijf, preventiemaatregelen etc.&#13;
3. KERNENERGIE&#13;
a. Inleiding&#13;
Na het ongeval in de kerncentrale van Tsjernobyl kwamen grote hoeveelheden&#13;
radio-actieve stoffen in de atmosfeer terecht. Deze stoffen werden door luchtstromen&#13;
meegevoerd naar Noordwest-Europa en ook naar Nederland. Dit leidde in begin&#13;
mei 1986 tot een aantal noodmaatregelen zoals een graasverbod, de vernietiging&#13;
van spinazie, een invoerverbod. De basis voor deze maatregelen ligt in een tweetal&#13;
wetten: de Kernenergiewet en de In- en uitvoerwet. Beide worden hierna behandeld.&#13;
b. Kernenergiewet&#13;
De Kernenergiewet21 bevat een speciaal hoofdstuk als onderwerp bescherming tegen&#13;
stralingsgevaar (hoofdstuk VI). Allereerst is daarin een metings- en registratiebepaling&#13;
opgenomen (art. 37). Verder kunnen door de minister van 'Sociale zaken en Volksgezondheid'&#13;
allerlei maatregelen genomen worden indien naar zijn oordeel bodem, water&#13;
of lucht zodanig met radio-actieve stoffen is of dreigt te worden besmet dat voor&#13;
de openbare gezondheid aanmerkelijk gevaar is te duchten (art. 38, 39). Ook de&#13;
minister van Landbouw en Visserij heeft een aantal bevoegdheden indien gevaar&#13;
dreigt voor de gezondheid van dieren of planten, dan wel voor de deugdelijkheid van&#13;
voortbrengselen van de landbouw. Het gaat om een zeer ruime bevoegdheid: '.. .alle&#13;
maatregelen, die hij met het oog op de bescherming van deze belangen door de&#13;
omstandigheden geboden acht.' (art. 40, eerste lid). Het tweede lid noemt&#13;
voorbeelden van mogelijke maatregelen:&#13;
- beletten dat dieren, planten of produkten buiten of binnen ingestelde gevaren&#13;
zones worden gebracht;&#13;
- onderzoek, reiniging, ontsmetting, afzondering, overbrenging naar elders;&#13;
- in beslag nemen en vernietigen van dieren, planten of produkten.&#13;
Deze maatregelen kunnen overigens ook door de minister van Volksgezondheid&#13;
worden genomen (art. 39), maar dan met het oog op de volksgezondheid.&#13;
Art. 40 is van overeenkomstige toepassing indien naar het oordeel van de minister&#13;
van Landbouw en Visserij dieren zodanig zijn bestraald of besmet, dat aanmerkelijk&#13;
gevaar voor dieren in hun naaste omgeving is te duchten. Eventuele maatregelen&#13;
worden steeds genomen in overeenstemming met onze ministers wie het mede aangaat,&#13;
behoudens in geval de vereiste spoed dit niet gedoogt (art. 38, derde lid, art.&#13;
39, eerste lid, art. 40, eerste lid, art. 41 eerste lid, art. 42, art. 43). c. Maatregelen na Tsjernobyl&#13;
Om aan te sluiten op bovengenoemd overeenstemmingsvereiste: direct nadat de&#13;
ramp, die plaatsvond op 26 april, bekend werd, werd een verkennend overleg gevoerd&#13;
tussen de meest betrokken ministers.22 Een geïntensiveerd meetprogramma werd in&#13;
uitvoering genomen (28 april). Een dag later werd een Bestuurlijk Coördinatiecentrum&#13;
ingesteld waarin alle betrokken departementen waren vertegenwoordigd. Hier werd&#13;
bezien of het nodig was maatregelen te nemen of voor te bereiden.&#13;
Nadat op 2 mei een verhoogd stralingsniveau werd gemeten werd op 3 mei een&#13;
ieder die runderen hield met het oog op de melkwinning verplicht deze onmiddellijk&#13;
binnen te halen en tot nader order binnen te houden (het zgn. graasverbod). Verder&#13;
werd het verboden deze runderen te voederen met te velde staande gewassen, tenzij&#13;
grondig gespoeld.23 Reeds op 4 mei werd het nodig geacht aan dit besluit een sanctie te&#13;
verbinden: alle melk afkomstig van runderen die niet overeenkomstig de beschikking&#13;
zijn binnengehaald, wordt in beslag genomen. Dat geldt ook voor met on-gespoelde te&#13;
velde staande gewassen gevoederde dieren. Het geldt zelfs voor melk van koeien die&#13;
tezamen met deze runderen worden gehouden.24 De Algemene Inspectiedienst oefent&#13;
intensieve controle uit.&#13;
Op 6 mei werden nog enkele maatregelen genomen.25&#13;
- tot nader order moeten alle schildklieren van geslachte dieren worden vernietigd&#13;
(wegens een opeenhoping van radio-actief jodium-131);&#13;
- spinazie dient tot nader order direct na de oogst door de teler naar een veiling&#13;
te worden vervoerd teneinde te worden vernietigd;&#13;
- het is verboden schapemelk te bestemmen voor consumptie en voor schapekaas&#13;
die binnen 5 weken wordt geconsumeerd.&#13;
Naderhand werden ook op basis van de In- en uitvoerwet maatregelen genomen;&#13;
daarover hierna meer.&#13;
d. Schadevergoeding&#13;
Krachtens art. 48 van de Kernenergiewet kan de minister van Landbouw en Visserij&#13;
aan personen voor wie uit de toepassing van art. 40 schade is ontstaan een tegemoetkoming&#13;
ten laste van de staat toekennen. Deze tegemoetkoming is aanvullend op&#13;
eventueel uit anderen hoofde reeds te ontvangen uitkeringen of indien de verzekering&#13;
de schade dekt.26 Volgens de MvT bij dit artikel kan onderscheiden worden tussen verschillende categorieën en gevallen. De in art. 48 genoemde amvb&#13;
waarin nadere regels zouden worden gesteld is nimmer tot stand gekomen.&#13;
In feite kan men zich op basis van dit art. 48 zeer terughoudend opstellen,&#13;
hetgeen ook bleek.&#13;
In het 'werkplan afwikkeling Tsjernobyl'27 wordt een overzicht gegeven van&#13;
de schadeproblematiek. Daarbij opent men met de m.i. onzinnige stelling dat 'in&#13;
het algemeen geldt dat aansprakelijkheid voor schade als gevolg van&#13;
overheidsmaatregelen slechts bestaat indien sprake is van onrechtmatig&#13;
handelen'. Moge deze bewering van de regering onzinnig zijn - immers tal van&#13;
wetten bevatten een schadevergoedingsregeling voor rechtmatige&#13;
overheidsdaden terwijl bovendien ook buiten de wet om de&#13;
bestuurscompensatie tot ontwikkeling is gekomen - zij tekent wel de instelling&#13;
van de regering: zo weinig mogelijk vergoeden. Dit wordt nog in de hand&#13;
gewerkt door het woord 'tegemoetkoming' in art. 48, hetgeen een grotere&#13;
vrijblijvendheid suggereert -ook in de ogen van de regering - dan bijvoorbeeld&#13;
een term als schadevergoeding.273 Niettemin wijzen de aangegeven&#13;
uitgangspunten welke de minister zegt te hanteren toch wel weer op een&#13;
schadevergoeding die overeenkomt met bijvoorbeeld die van art. 49 Wet op&#13;
de Ruimtelijke Ordening. Deze uitgangspunten zijn:&#13;
- er moet een causaal verband zijn tussen de schade en het&#13;
overheidshandelen/de getroffen maatregel;&#13;
- de schade moet onevenredig zijn;&#13;
- de schade moet uitgaan boven wat als normaal bedrijfsrisico valt aan te&#13;
merken;&#13;
- er is niet uit andere hoofde in een redelijke tegemoetkoming voorzien&#13;
(dit staat dus al in de wet zelf).&#13;
Met verwijzing naar onbekende regels voor schadevergoeding bij&#13;
ongelukken met kerncentrales stelde de minister in de Eerste Kamer dat&#13;
tegemoetkomingen zich beperken tot gevallen waarin produkten uit de&#13;
handel moeten worden genomen in verband met de besmetting.28&#13;
Volgens bovengenoemd werkplan is een tegemoetkoming toegekend voor&#13;
de vernietigde spinazie, gelijk aan de doordraaiprijs. De minister hield het in&#13;
de Eerste Kamer zelfs op ƒ 0,20 per kg bij een doordraaiprijs van ƒ 0,13 per&#13;
kg. Voor schildklie-ren werd geen vergoeding gegeven, aangezien deze toch&#13;
al niets waard waren. Voor vernietigde schapemelk is wel weer een&#13;
vergoeding gegeven.&#13;
Andere claims waren:&#13;
- gederfde omzet van verse groenten en fruit (tuinders, detailhandel)&#13;
- reisorganisaties naar Oost-Europa&#13;
- schade t.g.v. gr aas verbod (veehouders).&#13;
Deze claims werden 'gelet op de criteria' niet gehonoreerd. Op deze laatste&#13;
schade gaat de minister in de Eerste Kamer nog in met een geheel eigen&#13;
redenering. Uiteindelijk lijkt uit de discussie naar voren te komen dat schade&#13;
met name niet wordt vergoed omdat het graasverbod maar zo kort heeft geduurd: bedrijfsrisico dus.28a&#13;
In de Eerste Kamer werd van alle kanten de noodzaak van de totstandkoming&#13;
van een amvb-schadevergoeding bepleit, ook door de minister. In het 'werkplan'&#13;
lezen wij hierover niets meer. Wel wordt daarin aangekondigd dat gestreefd zal&#13;
worden naar een meer wereldwijde toepassing van internationale&#13;
aansprakelijkheidsregimes. Oosteuropese landen zijn nu geen partij in de&#13;
verdragen van Brussel, Parijs en Wenen.&#13;
e. In- en uitvoerwet&#13;
Op grond van de In- en uitvoerwet29 kunnen in het belang van de&#13;
volkshuishouding, de inwendige of uitwendige veiligheid des lands of van de&#13;
internationale rechtsorde regelen worden gesteld ten aanzien van de invoer of de&#13;
uitvoer van goederen, bijvoorbeeld een verbod van in- of uitvoer (art. 2 In- en&#13;
uitvoerwet). Normaal gesproken kan een invoer- of uitvoerbesluit niet eerder in&#13;
werking treden dan twee maanden na publikatie in het Staatsblad (art. 2, lid 7).&#13;
Art. 7 evenwel bevat een regeling voor gevallen waarin naar het oordeel van de&#13;
minister van Economische Zaken en Onze ministers wie het mede aangaat een&#13;
gewichtige reden een onmiddellijke voorziening eist. De ministers kunnen&#13;
gezamenlijk spoedeisende voorzieningen treffen, vooruitlopend op de&#13;
definitieve regeling.&#13;
Op basis van dit art. 7 is op 14 mei een Invoerverbod landbouwprodukten uit&#13;
Oost-Europa ingesteld.30 In deze regeling werd het verboden levende runderen en&#13;
varkens alsmede vers vlees in te voeren. In een bijlage bij het besluit wordt een&#13;
groot aantal landbouwprodukten opgesomd waarvan invoer eveneens verboden is.&#13;
Dit Invoerverbod is een uitvloeisel van EEG-maatregelen op dit punt, die&#13;
neerkomen op het schrappen van de Oosteuropese landen uit een lijst van derde&#13;
landen waaruit de lidstaten de invoer van runderen, varkens en vers vlees toestaan.&#13;
Naar aanleiding van deze EEG-richtlijn waren op basis van de Veewet al eerder&#13;
invoerregelingen tot standgekomen met het oog op bestrijding van dierziekten.31&#13;
Daarnaast was in 1985 een zelfstandig KB uitgevaardigd32 met het oog op de&#13;
volksgezondheid bij de invoer van vlees uit andere dan EEG-landen. Ook op basis&#13;
van dit KB is een noodmaatregel uitgevaardigd op grond waarvan de Oostbloklanden&#13;
geschrapt werden van de lijst.33&#13;
4. ENKELE KANTTEKENINGEN&#13;
Wanneer noodmaatregelen genomen (moeten) worden, komen in het algemeen&#13;
twee zaken in het gedrang: de rechtsbescherming en de gebruikelijke&#13;
zorgvuldige procedures. Nood breekt wet, zou men kunnen zeggen: er moet snel gehandeld kunnen&#13;
worden en de maatregelen zijn vaak tamelijk ingrijpend. Aan wetgeving die noodmaatregelen&#13;
mogelijk maakt zouden niettemin eisen mogen worden gesteld op de&#13;
volgende punten:&#13;
- een nauwkeurige omschrijving van de mogelijke maatregelen;&#13;
- politieke verantwoording achteraf;&#13;
- schadevergoeding;&#13;
- rechtsbescherming.&#13;
Een nauwkeurige omschrijving van de mogelijke maatregelen treft men in de Kernenergiewet&#13;
niet aan. In art. 40, tweede lid, wordt slechts bij wijze van voorbeeld een&#13;
niet-limitatieve opsomming van de mogelijkheden gegeven. De in 1986 genomen&#13;
maatregelen pasten overigens daarbinnen. De mogelijkheden worden voorts ingeperkt&#13;
door de clausule dat aanmerkelijk gevaar is te duchten voor de gezondheid van&#13;
dieren of planten, dan wel voor de deugdelijkheid van voortbrengselen van de landbouw.&#13;
Veel verder zal men met het preciseren van de maatregelen ook wel niet kunnen&#13;
gaan. Daarvoor kan de situatie van geval tot geval te zeer verschillen.34 In de&#13;
MvT bij de Kernenergiewet werd het wenselijk geacht om, indien dit enigszins mogelijk&#13;
is, de aard en omvang van de maatregelen te voren aan te duiden. Minister Braks&#13;
erkende na Tsjernobyl dat in een eerder stadium informatie te verschaffen zou zijn&#13;
geweest over mogelijke maatregelen, m.n. over het graasverbod.35&#13;
De Veewet is over de mogelijk te nemen noodmaatregelen veel nauwkeuriger: de&#13;
wet bevat limitatieve opsommingen (bijv. in art. 20). De situaties waarop de maatregelen&#13;
betrekking hebben zijn ook veel exacter te omschrijven.&#13;
Wat betreft de politieke verantwoording achteraf: noch in de Kernenergiewet,&#13;
noch in de Veewet is daarvoor een regeling opgenomen vergelijkbaar met bijv. de&#13;
regeling van art. 220 gemeentewet. Bij de maatregelen naar aanleiding van de Tsjernobyl-&#13;
ramp is alles niettemin heel goed verlopen: de betrokken ministers werden al&#13;
in een vroeg stadium bij elkaar gebracht; ook het parlement is uitvoerig op de hoogte&#13;
gehouden en in de gelegenheid gesteld om over de maatregelen te debatteren, zij&#13;
het ook nadat zij waren genomen. Bij maatregelen ter bestrijding van besmettelijke&#13;
ziekten ligt een en ander over het algemeen verschillend. Over de swill-problematiek&#13;
is in de Tweede Kamer wel gedebatteerd, maar de eigenlijke varkenspestmaatregelen&#13;
worden door het parlement gewoonlijk niet bediscussieerd. Hoewel de maatregelen&#13;
voor betrokkenen minstens zo ingrijpend kunnen zijn, gelden zij toch maar in een&#13;
beperkt gebied en zijn zij als zodanig ook veel minder omstreden. Een extra moeilijkheid&#13;
bij de politieke verantwoordelijkheid voor de Veewet-maatregelen is de vergaande&#13;
(sub) delegatie in de wet aan ambtenaren en de tamelijk ondoorzichtige verhouding&#13;
in de bevoegdhedenverdeling burgemeester-minister-pbo-orgaan.36&#13;
Dan de schadevergoedingsregelingen. De regeling van de Veewet lijkt voldoende.37 De regeling in de Kernenergiewet geeft, zoals aangegeven, te veel ruimte voor&#13;
een krenterige interpretatie.&#13;
Ten slotte een enkel woord over de rechtsbescherming. In het voorgaande is daarop&#13;
nog nauwelijks ingegaan.&#13;
Bij de maatregelen op grond van de Kernenergiewet, zoals hiervoor besproken,&#13;
gaat het om besluiten van algemene strekking. Daartegen staan (dus) geen speciale&#13;
rechtsbeschermingsmogelijkneden open. Ter zake van de beslissing op schadevergoeding&#13;
(art. 48 KEW) is kroonberoep mogelijk (art. 51). Ingevolge de Tijdelijke&#13;
wet Kroongeschillen38 zal dat in het vervolg een beroep op de Afdeling geschillen&#13;
van de Raad van State opleveren. Hoofdstuk 5, par. 3 van de Wet algemene bepalingen&#13;
milieuhygiëne, is van toepassing op het beroep.&#13;
Ten aanzien van de maatregelen op grond van de Veewet staat, voorzover het geen&#13;
besluiten van algemene strekking zijn, AROB-beroep open. Eerder is betoogd beroep&#13;
open te stellen op het College van Beroep voor het bedrijfsleven ter gelegenheid&#13;
van de nieuwe Gezondheidswet.39 Over de schadevergoeding voor het afmaken van&#13;
vee of de vernietiging van besmette voorwerpen wordt geoordeeld door een door de&#13;
burgemeester benoemde deskundige (art. 41 Veewet). Indien de waardering van deze&#13;
deskundige problemen oproept schakelt de burgemeester de kantonrechter in, die&#13;
twee deskundigen benoemt, welke samen met de eerste deskundige de waardering&#13;
verrichten en bij meerderheid van stemmen beslissen. Is er geen meerderheid te verkrijgen&#13;
dan geldt het bedrag dat noch het hoogste noch het laagste is (art. 41). De&#13;
schade aan gebouwen of terreinen (art. 43) wordt bij een geschil over het bedrag op&#13;
verzoek van de meest gerede partij door de kantonrechter bepaald. De schade, ten&#13;
slotte, veroorzaakt door de toepassing van maatregelen als inenting e.d. (art. 44)&#13;
wordt door de minister vastgesteld. Hier is dan weer AROB-beroep mogelijk.&#13;
In het algemeen zal rechtsbescherming tegen noodmaatregelen - anders dan over&#13;
de schadevergoeding - nauwelijks aan de orde zijn door de aard ervan.&#13;
Wellicht is het kort geding nog het meest aangewezen. Niet alleen werkt dat&#13;
verreweg het snelst, het kan ook worden ingezet tegen besluiten van algemene&#13;
strekking.&#13;
Voor zover de rechter er al aan te pas komt, zal dat ook de strafrechter kunnen&#13;
zijn, bijvoorbeeld wanneer een besmettelijke ziekte niet wordt gemeld of wanneer&#13;
een graasverbod niet wordt nageleefd.40&#13;
In de Veewet zijn strafbepalingen opgenomen. Bij de Kernenergiewet (KEW) zijn&#13;
enkele algemene strafbepalingen ingevoerd in het Wetboek van Strafrecht, waaronder&#13;
de art. lólquater en lólquinquies. Daarin wordt strafbaar gesteld het respectievelijk&#13;
met opzet/door schuld blootstellen van mensen, dieren, planten of goederen&#13;
aan straling, dan wel besmetting van mensen, dieren, planten, goederen, bodem,&#13;
water of lucht met radio-actieve stoffen. Daarnaast bevat de KEW in de art. 77 e.v.&#13;
strafbepalingen ter zake van handelingen in strijd met een groot aantal artikelen van de wet. Merkwaardigerwijs is daar niet bij art. 40 KEW. En juist op dat artikel waren&#13;
de noodmaatregelen van de minister van Landbouw en Visserij gebaseerd.&#13;
De politierechter in Dordrecht kwam in een vonnis41 dan ook tot ontslag van&#13;
rechtsvervolging inzake het niet-naleven van het graasverbod. Weliswaar handelde&#13;
verdachte in strijd met art. 1 van het krachtens art. 40 KEW op 3 mei 1986 uitgevaardigde&#13;
besluit, maar nu van een strafbaarstelling krachtens enige voorafgaande&#13;
wettelijke bepaling geen sprake is, moet de betrokken boer op grond van het bepaalde&#13;
in art. 1 Wetboek van Strafrecht en art. 7 van het Europees Verdrag tot bescherming&#13;
van de rechten van de mens van alle rechtsvervolging worden ontslagen.&#13;
In een strafzaak voor de politierechter te Assen42 was de tenlastelegging gebaseerd&#13;
op art. 66, eerste lid, KEW. Dit artikel verplicht iedereen aan aangewezen&#13;
ambtenaren (i.c. de ambtenaren van de Algemene Inspectiedienst) alle medewerking&#13;
te verlenen, welke naar hun redelijk oordeel voor de vervulling van hun taak nodig&#13;
is. In het besluit van 4 mei 1986 (inbeslagneming van melk van niet binnengehaalde&#13;
runderen) waren de AID-ambtenaren aangewezen als belast met de uitvoering.&#13;
Overtreding van het bij of krachtens art. 66, eerste lid, bepaalde is wèl strafbaar&#13;
gesteld, in art. 78, eerste lid, aanhef en onder a. Volgens de Asser politierechter kan&#13;
echter aan art. 66 niet de bevoegdheid worden ontleend om hen, die het graasverbod&#13;
niet naleven, het bevel te geven de weidende runderen binnen te halen. Art. 66 ziet&#13;
slechts op medewerking die nodig is om de toezichthoudende taak van de AID mogelijk&#13;
te maken. Ook hier kwam het dus niet tot een veroordeling. De vergaande bevoegdheid&#13;
tot het geven van bevelen door de AID-ambtenaren werd wel aangenomen&#13;
door de Arnhemse politierechter.43 De verdachte werd veroordeeld tot ƒ&#13;
2000,- boete subsidiair 40 dagen hechtenis.&#13;
Het lijkt erop dat de wetgever bij de totstandkoming van de Kernenergiewet gewoonweg&#13;
een steek heeft laten vallen door niet-naleving van art. 40 niet strafbaar&#13;
te stellen. Een veroordeling via art. 66 vergt een wel zeer extensieve interpretatie van&#13;
dat artikel, dat daarvoor natuurlijk ook niet is bedoeld. Eigenlijk zou men er zelfs&#13;
blij om kunnen zijn dat de Kernenergiewet dergelijke feilen vertoont: de wet is niet&#13;
via veelvuldige praktijkervaringen vervolmaakt!&#13;
Speciaal probleem zou tenslotte nog kunnen zijn de bekendmaking van de maatregelen&#13;
op basis van de Kernenergiewet. De wet zelf bevat daarover geen voorschriften.&#13;
Maar wat te denken van een besluit inzake het graasverbod, genomen op 3 mei,&#13;
gepubliceerd op 6 mei, in werking getreden op 4 mei? Mocht een boer die zijn vee&#13;
op 5 mei buiten liet grazen strafbaar worden bevonden ondanks dat 'Geene wet verbindend&#13;
is, zoolang zij niet behoorlijk is afgekondigd' (art. 1 Wet algemene bepalingen),&#13;
dan moet aan de bekende invulling daarvan, 'de Nederlandsche Staatscourant,&#13;
een of meer dag- of nieuwsbladen en voorts op de gebruikelijke wijze', nog worden&#13;
toegevoegd - of althans begrepen -: 'het journaal en de actualiteitenrubrieken'.</content><legacyfootnotes>1. Wet van 26 maart 1920, Stb. 153, houdende bepalingen tot regeling van het veeartsenijkundig&#13;
staatstoezicht. Veel is er niet geschreven over de veterinaire wetgeving. Zie vooral: M. Brabers, Veterinaire&#13;
wetgeving in Nederland, Agrarisch recht 1983, blz. 49.&#13;
2. Beschikking van de minister van Landbouw en Visserij, 13 november 1959, Stcrt. 223.&#13;
3. Beschikking voedsel- en slachtafvallen 1972, Stcrt. 65, inmiddels ingetrokken, zie onder c.&#13;
4. Besluit entstoffen voor dieren, 12 juni 1963, Stb. 287, met uitvoeringsbesluiten.&#13;
5. De editie Schuurman &amp; Jordens, Veewet ca. omvat drie delen met in totaal rond 1508 blz. nr. 27 l-III,&#13;
bewerkt door E.C. Zonnevyllie-Reigersman en Y.E.T.M. Gerwer.&#13;
6. Voor varkenspest is dat bijv. gebeurd bij besluit van 27 november 1936, Stb. 779A (gew).&#13;
7. Wet van 10 januari 1947, Stb. H.13. In deze wet krijgt de Rijksbijenteeltconsulent een aantal bevoegd&#13;
heden tot het nemen van maatregelen bij bijenziekten (gew).&#13;
8. Bijv. Voorschriften ten aanzien van het inenten van varkens tegen mond- en klauwzeer, 13 september&#13;
1963, Stcrt. 178.&#13;
9. Wet van 28 juli 1954, Stb. 372, houdende voorschriften met betrekking tot de uitoefening van de dier&#13;
geneeskunst (gew). 10. Beschikking van 21 mei 1979, Stcrt. 99 (gew).&#13;
11. Besluit van 23 februari 1922, Stb. 80 (gew).&#13;
12. Stcrt. 7 april 1986, nr. 66&#13;
13. Tweede Kamer, 1985-1986, 19 200 hs. XIV, nr. 65. Zie ook het verslag van een mondeling overleg&#13;
(nr. 64), de motie Van Rossum (nr. 63) en het Kamerdebat op 13 mei 1986 (Hand. 27).&#13;
14. Tweede kamer, 1986-1987, 19 882, nr. 9.&#13;
15. Zie Stcrt. 14 mei 1987, nr. 91.&#13;
16. Volgens een bericht in De Boerderij van 30 juni zijn de nieuwe EG-richtlijnen door een ministerraad&#13;
goedgekeurd en worden zij per 1 januari 1988 van kracht. Intussen heeft minister Braks maatregelen in&#13;
voorbereiding tot aanpassing van de Veewet; zie Agrarisch Dagblad van 7 en 10 november 1987; Begro&#13;
ting L&amp;V 1987/88, 20200 XIV, blz 21/22.&#13;
17. Besluit van 13 december 1966, Stb. 586 (gew).&#13;
18. Ontwerp van Wet met memorie van toelichting, Tweede Kamer 1980-1981, 16 447.&#13;
19. Zie bijv. art. 72 van de Wet bodembescherming.&#13;
20. Tweede Kamer, 1986-1987, 16 447, nr. 15. Zie noot 16.&#13;
21. Wet van 21 februari 1963, Stb. 82 (gew). Enige literatuur over de Kernenergiewet. De KEW is opgenomen&#13;
in de editie Schuurman &amp; Jordens, nr. 88, bewerkt door J.W.A. de Boer.&#13;
22. Zie hierover Brief van de minister van Volkshuisvesting, Ruimtelijke Ordening en Milieubeheer,&#13;
Tweede Kamer 1985-1986, 18 830, nr. 56. Kamerstukken over Tsjernobyl werden uitgebracht in de serie&#13;
'Vestigingsplaatsen voor kerncentrales', waarover als bekend een discussie liep, welke door de ramp op&#13;
een laag pitje is gezet.&#13;
Verdere stukken: Hand. Tweede Kamer 1985-1986, 7 mei 1986, blz. 4963-5000; mondeling overleg vaste&#13;
commissie voor milieubeheer: 18 september 1986, 18 830, nr. 78.&#13;
23. Besluit van 3 mei 1986, Stcrt. 6 mei 1986, nr. 85.&#13;
24. Besluit van 4 mei 1986, Stcrt. 6 mei 1986, nr. 85.&#13;
25. Staatscourant 7 mei 1986, nr. 86.&#13;
26. Verzekeringspolissen plegen schade door kernrampen uit te sluiten, helaas. Zie: M.L. Hamburger,&#13;
De aansprakelijkheidsverzekering in Nederland voor schade door kernongevallen in West-Europa, NJB&#13;
29 november 1986, blz 1335 e.v.&#13;
27. Tweede Kamer 1985-1986, 18 830, nr. 71.&#13;
27a. Zie over dit verschil o.m. P.C.E. van Wijmen, Het administratief schadevergoedingsrecht: onteigeningsrecht,&#13;
Bouwrecht 1987, blz. 506.&#13;
28. Eerste Kamer, 1985-1986, 19 200 hs. XIV, nr. 90h, blz. 7/8.&#13;
28a. In een eerdere fase was door kamerleden wel gesteld dat de schade uitging boven het bedrijfsrisico:&#13;
Tweede Kamer 1985-1986, 18 830, nr. 57 (motie Tazelaar/Zijlstra). Ook toen hield de minister de boot&#13;
echter af: Hand. Tweede Kamer 1985-1986, nr. 26, 7 mei 1986, blz. 4989/4990. 29. Wet van 5 juli 1962, Stb.&#13;
295, houdende een regeling op het gebied van de invoer en de uitvoer van goederen (gew).&#13;
30. Staatscourant 15 mei 1986, nr. 91, gew. Stcrt. 21 mei 1986, nr. 94.&#13;
31. Zie bijv. Regeling invoer vleesprodukten 1985, 14 maart 1985, nr. 94.&#13;
32. Besluit van 4 maart 1985, houdende regelen m.b.t. de invoer van vlees uit andere landen dan de Lid-&#13;
Staten van de Europese Gemeenschappen, Stb. 174.&#13;
33. Besluit Ministerie WVC, 14 mei 1986, Stcrt. 15 mei 1986, nr. 91.&#13;
34. Zie ook: memorie van toelichting KEW.&#13;
35. Eerste Kamer 1985-1986, 19 200 hs XIV, nr. 90h.&#13;
36. Zie hierover ook: M. Brabers, a.w., blz. 69.&#13;
37. De Gezondheidswet voor Dieren lijkt een verslechtering, maar hoeft dat niet te zijn. Het lijkt juist, de&#13;
te zetten in het belang van de zaak zelf. Zie ook noot 16.&#13;
38. Wet van 18 juni 1987, Stb. 1987, 317.&#13;
39. Brabers, a.w., blz. 70.&#13;
40. Inzake het graasverbod is in 250 gevallen een overtreding geconstateerd: EK, 1985-1986, 45 19 200&#13;
hs XIV, nr. 90h, blz. 8.&#13;
41. Rb Dordrecht, 21 april 1987, parketnr. 11.009976.6. Er is appèl ingesteld.&#13;
42. Rb Assen, 17 juli 1987, parketnr. 19.007516.86.&#13;
43. Rb. Arnhem, 24 augustus 1986, parketnr. 05. 013319.86.</legacyfootnotes><footnotes><footnote/></footnotes><auteurs>Mr. D. W. Bruil</auteurs><published>1988-01-01 00:00:00</published><modified>1988-01-01 00:00:00</modified><editiondate>1988-01-01</editiondate><htmlpath>https://denhollander.info/artikel/6269</htmlpath></article>
</articles></edition>
<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1990</searchword><id>6221</id><udhid>UDH:TvAR/6221</udhid><titel>Octrooirecht en biotechnologie1</titel><searchwords><searchword>TvAR 4/1990</searchword><searchword>UDH:TvAR/6221</searchword></searchwords><attachments><attachment><name>1990_nr 4_Artikel_vanNispen.pdf</name><extention>pdf</extention><url>https://denhollander.info/download/6015/ci</url></attachment></attachments><inleiding>INLEIDING&#13;
1. Mij is gevraagd u vanmiddag iets te vertellen over recente ontwikkelingen in het&#13;
octrooirecht voor zover het de bescherming van biotechnologische vindingen&#13;
betreft.&#13;
Het onderwerp is de laatste jaren snel actueel geworden door de spectaculaire&#13;
groei van de biotechnologie, vooral ten gevolge van de opkomst van de recombinant-&#13;
DNA-technologie. Aanvankelijk beperkte deze technologie zich tot de lagere&#13;
organismen, maar allengs wordt haar toepassing op hogere organismen — planten,&#13;
maar ook dieren - succesvoller.&#13;
2. De reacties uit de samenleving op de nieuwe technologie zijn, zoals gewoonlijk&#13;
en begrijpelijk, dualistisch.&#13;
Enerzijds wordt gevreesd voor de risico's die mogelijk daaraan verbonden zijn en&#13;
vraagt men zich af of de ethiek grenzen stelt aan gerichte genetische manipulatie.&#13;
Dit aspect blijft hier rusten; wel zeker zullen wetgever en rechter ook op dit terrein&#13;
normerend gaan optreden maar het betreft hier geen vragen van industrieel-eigendomsrecht.&#13;
Anderzijds bestaat bij hen die zich op de nieuwe technologie toeleggen, behoefte&#13;
aan adequate juridische bescherming van hun veelal arbeids- en kapitaalintensieve&#13;
investeringen en zij vinden voor die behoefte gehoor bij de overheid die dit soort&#13;
activiteiten wil stimuleren.&#13;
3. In deze lezing wil ik nagaan of en zo ja, in hoeverre, het octrooirecht kan voorzien&#13;
in de gewenste juridische bescherming van biotechnologische vindingen.&#13;
Daarbij komt eerst de vraag aan de orde of toepassing van de algemene regels van&#13;
het octrooirecht (zoals die betreffende de verleningsvereisten en de beschermingsomvang)&#13;
op biotechnologische vindingen specifieke problemen doet rijzen.&#13;
Vervolgens ga ik in op het geldende octrooieringsverbod met betrekking tot&#13;
planten- of dierenrassen, alsmede werkwijzen van wezenlijk biologische aard voor&#13;
de voortbrenging van planten of dieren (art. 3 lid 2 ROW en art. 53, aanhef en sub&#13;
b EOV2). Dit verbod, dat moet worden begrepen in samenhang met de beschermingsmogelijkneden die het kwekersrecht kan bieden, berust op een rechtspolitieke&#13;
keuze die zo'n dertig jaar geleden is gemaakt, maar is door de ontwikkeling van de&#13;
stand der techniek achterhaald. Dit is althans de opvatting van de Europese Commissie&#13;
blijkens haar voorstel d.d. 21 oktober 1988 voor een Richtlijn van de Raad&#13;
betreffende de wettelijke bescherming van biotechnologische uitvindingen - hierna:&#13;
de ontwerp-EEG-Richtlijn.3</inleiding><content>DE GESCHIKTHEID VAN HET OCTROOIRECHT VOOR BIOTECHNOLOGISCHE VINDINGEN&#13;
4. Om voor octrooiering in aanmerking te komen moet de materie waarop een octrooiaanvrage&#13;
— zowel een Nederlandse als een Europese - betrekking heeft, aan&#13;
de volgende materiële vereisten voldoen:&#13;
a. De materie van de aanvrage moet een uitvinding opleveren;&#13;
b. De uitvinding moet nieuw zijn;&#13;
c. De uitvinding moet zich lenen voor toepassing op het gebied van de nijverheid,&#13;
de landbouw daaronder begrepen.4&#13;
5. Een uitvinding kan worden gedefinieerd als een voor de gemiddelde, normale vak&#13;
man niet voor de hand liggende oplossing van een probleem op het gebied van de&#13;
aanwending van natuurkrachten; of korter: als een inventieve oplossing van een&#13;
technisch probleem.5&#13;
Van de uitvinding moet de ontdekking worden onderscheiden. Ontdekking betekent&#13;
in dit verband: het opdoen van nieuwe kennis omtrent natuurverschijnselen&#13;
zonder dat daarbij een mogelijkheid voor praktische toepassing wordt gevonden.6&#13;
Het vinden van een substantie die vrij in de natuur voorkomt, is slechts een ontdekking&#13;
en daarom niet octrooieerbaar; hetzelfde geldt voor het vinden van een voorheen&#13;
onbekende eigenschap van een substantie.&#13;
Hier rijst een eerste probleem. Biotechnologische vindingen zijn vaak gebaseerd&#13;
op het inzicht (zo men wil: de ontdekking) dat een bepaald gen (een deel van een&#13;
in de natuur voorkomende substantie) specifieke genetische informatie bevat. Het&#13;
EOB redeneert echter aldus dat als een substantie die in de natuur wordt aangetroffen&#13;
eerst van haar omgeving moet worden geïsoleerd en er een daartoe strekkende&#13;
werkwijze ontwikkeld is, die werkwijze octrooieerbaar is. Ook de substantie zelf is&#13;
als voortbrengsel octrooieerbaar als zij een voorheen niet onderkend bestaan leidde.&#13;
7 De verdere voorwaarde dat de vinding inventief is, blijkt in de verleningspraktijk&#13;
bij biotechnologische technieken ten aanzien van micro-organismen geen groter&#13;
obstakel op te leveren dan bij andere uitvindingen en hetzelfde geldt voor die met&#13;
betrekking tot plantaardig en dierlijk celmateriaal.8&#13;
6. Het nieuwheidsvereiste wordt in het octrooirecht strikt gehanteerd: al datgene wat&#13;
tot de stand der techniek behoort, d.w.z. wat reeds door beschrijving of op enige&#13;
andere wijze, waar ook ter wereld, openbaar toegankelijk is geworden, is niet nieuw.&#13;
Ook in het licht van dit vereiste kan men de vraag opwerpen of een voortbrengseloctrooi&#13;
kan worden verkregen op een substantie die in de vrije natuur als onderdeel&#13;
van een levend organisme voorkomt. Die vraag wordt in één adem met de vraag of&#13;
sprake kan zijn van een uitvinding, bevestigend beantwoord in de verleningspraktijk&#13;
van het EOB. Op basis van een zelfde gedachtengang bepaalt art. 9 ontwerp-EEGRichtlijn&#13;
dat het onderwerp van een uitvinding niet op de enkele grond dat het deel&#13;
uitmaakt van een reeds bestaand materiaal, wordt aangemerkt als een niet voor octrooiering&#13;
vatbare ontdekking noch wordt geacht nieuwheid te missen.9&#13;
Ook de nieuwheidseis vormt aldus voor biotechnologische vindingen geen bijzonder&#13;
beletsel voor octrooiering.&#13;
7. Hetzelfde geldt ten slotte voor het derde materiële vereiste, te weten dat de uitvin&#13;
ding zich moet lenen voor toepassing op het gebied van de nijverheid, de landbouw&#13;
daaronder begrepen.10&#13;
8. Tot zover wat de materiële vereisten voor octrooieerbaarheid aangaat.&#13;
In dit kader is ook nog een formeel vereiste van bijzonder belang. Art. 22B lid&#13;
1 ROW verlangt dat de beschrijving van de uitvinding in de octrooiaanvrage van zodanige&#13;
aard dient te zijn 'dat de uitvinding daaruit door een deskundige kan worden&#13;
begrepen en aan de hand van die beschrijving toegepast'. Art. 83 EOV stelt aan een&#13;
Europese octrooiaanvrage dezelfde eis.&#13;
Dit openbaarmakingsvereiste is hier niet zo eenvoudig hanteerbaar. Doorgaans&#13;
vormt een bepaalde biologische materie het uitgangspunt van een biotechnologisch&#13;
proces dan wel het resultaat daarvan. Die materie kan niet steeds zó worden beschreven&#13;
dat de uitvinding kan worden 'nagewerkt'. Aanvankelijk - en in Duitsland&#13;
zelfs tot 198711 - leden octrooiaanvragen voor levend materiaal dat zich niet laat beschrijven, op dit vereiste schipbreuk. Inmiddels voorziet het Verdrag van Boedapest12&#13;
voor micro-organismen in een aan de materie aangepaste wijze van openbaarmaking&#13;
door depot van het micro-organisme dat onderwerp van de octrooi-aanvrage&#13;
vormt bij een daartoe aangewezen instantie. Voor openbaarmaking van hogere&#13;
organismen is wellicht een soortgelijke oplossing mogelijk.&#13;
9. Behalve de bovenvermelde materiële en formele vereisten voor octrooiverlening&#13;
verdienen ook de algemene regels omtrent de beschermingsomvang van octrooien&#13;
in dit verband speciale aandacht, en wel in twee opzichten.&#13;
Ten eerste geldt in het octrooirecht de regel dat onder de bescherming van een octrooi&#13;
op een bepaalde werkwijze ook het produkt valt dat rechtstreeks verkregen is&#13;
door toepassing van die werkwijze; zie art. 30 lid 1 sub b ROW en 64 lid 2 EOV.&#13;
Onze ROW is één van de weinige wetten die op deze algemene regel een uitzondering&#13;
maken voor het geval het rechtstreeks verkregen produkt een planten- of dierenras&#13;
is. Elders, waar een expliciete bepaling als de onze ontbreekt, is omstreden of&#13;
het octrooieringsverbod met betrekking tot planten- of dierenrassen wel noopt tot&#13;
afwijking van de algemene regel omtrent de beschermingsomvang van geoctrooieerde&#13;
werkwijzen.13&#13;
De ontwerp-EEG-Richtlijn beantwoordt deze vraag inmiddels ontkennend; zie&#13;
art. 12 lid 1: indien het voorwerp van een octrooi wordt gevormd door een werkwijze&#13;
voor de voortbrenging van levende of anderzins zelfrepliceerbare materie&#13;
strekken de aan het octrooi verbonden rechten zich (onder meer) uit tot het oorspronkelijk&#13;
door de geoctrooieerde werkwijze verkregen voortbrengsel; lid 2 voegt&#13;
nog toe dat een octrooieringsverbod voor planten- of dierenrassen niet eraan in&#13;
de weg staat dat de bescherming die door het octrooi voor een werkwijze als bedoeld&#13;
in lid 1 wordt verleend, tot een daardoor verkregen voortbrengsel wordt uitgebreid.&#13;
14&#13;
10. Levende materie onderscheidt zich van andere produkten door haar zelfrepliceerbaarheid&#13;
(zelfreproduceerbaarheid). Deze eigenschap werpt wat de bescher&#13;
mingsomvang betreft een tweede vraag op: tot welke generatie strekt de bescherming&#13;
zich uit? Een voorbeeld: op een gen dat informatie bevat voor een ziekteresistentie,&#13;
kan in beginsel octrooi worden verkregen. Wanneer nu dit geoctrooieerde gen in een&#13;
plantencel is ingebracht, zou volgens schrijvers uit kwekersrechtelijke hoek de octrooibescherming moeten ophouden en het kwekersrecht zijn werking kunnen gaan&#13;
uitoefenen.15 Uit het oogpunt van adequate bescherming van biotechnologische&#13;
vindingen is dat echter niet aanvaardbaar16, omdat - nog daargelaten de beperkte&#13;
beschermingsomvang van het kwekersrecht - uit de bedoelde plantencel oneindig&#13;
veel nieuwe plantencellen en ook hele planten kunnen worden gegenereerd.&#13;
De art. 12 en 13 van de ontwerp-EEG-Richtlijn bepalen dan ook dat de rechten&#13;
verbonden aan het octrooi op een werkwijze voor de voortbrenging van materiaal&#13;
dat genetische informatie bevat die het mogelijk maakt het in identieke of gedifferentieerde&#13;
vorm te vermeerderen, zich uitstrekken tot de daaruit verkregen identieke&#13;
of gedifferentieerde voortbrengselen van de eerste of volgende generaties die eveneens&#13;
als rechtstreeks door de geoctrooieerde werkwijze verkregen voortbrengselen&#13;
worden beschouwd (art. 12) en dat de bescherming voor een voortbrengsel dat bestaat&#13;
in specifieke genetische informatie die een wezenlijk kenmerk van de uitvinding&#13;
vormt, of dat dergelijke informatie bevat, zich uitstrekt tot alle voortbrengselen&#13;
waarin genoemde genetische informatie is verwerkt en voor de industriële toepasbaarheid&#13;
of bruikbaarheid waarvan zij van wezenlijk belang is (art. 13).&#13;
11. Samenvattend: het octrooirecht kan een geschikt instrument bieden voor de bescherming&#13;
van biotechnologische vindingen indien de algemene regels enkele uitbreidingen&#13;
ondergaan in verband met de specifieke aard van levende materie; met name&#13;
gaat het om het uitvindingsbegrip, het openbaarmakingsvereiste en om de beschermingsomvang.&#13;
HET OCTROOIERINGSVERBOD VAN PLANTEN- EN DIERENRASSEN&#13;
12. Art. 3 lid 2 ROW houdt in:&#13;
'Niettemin wordt geen octrooi verleend voor planten- of dierenrassen, alsmede voor&#13;
werkwijzen van wezenlijk biologische aard voor de voortbrenging van planten of&#13;
dieren, met uitzondering van microbiologische werkwijzen en hierdoor verkregen&#13;
voortbrengselen'.&#13;
Het EOV kent een bepaling van dezelfde strekking (art. 53, aanhef en sub b) evenals&#13;
het nationale octrooirecht van vele Europese landen.&#13;
Het octrooieringsverbod is, althans voor zover het plantenrassen betreft, uitvloeisel&#13;
van de opvatting die dertig jaar geleden de heersende was, namelijk dat voor de juridische bescherming van planten een eigen regiem, het kwekersrecht, met zijn&#13;
eigen vereisten (individualiteit, nieuwheid, homogeniteit en continuïteit van het&#13;
ras17) gewenst was.18&#13;
Art. 2 lid 1 UPOV-verdrag19 bevat een verbod op dubbele bescherming van een&#13;
plantenras: hetzelfde ras mag niet zowel octrooirechtelijke als kwekersrechtelijke&#13;
bescherming genieten. In verschillende landen geldt het octrooieringsverbod niet&#13;
voor rassen van gewassen waarvoor geen kwekersrecht kan worden verkregen20, zo&#13;
bijvoorbeeld in Duitsland waar ook daadwerkelijk een octrooi is verleend voor een&#13;
nieuw ras als zodanig, te weten de tomoffel (een hybride van aardappel en tomaat).&#13;
21&#13;
13. Ten gevolge van de ontwikkelingen in de biotechnologie worden de octrooieringsverboden&#13;
als zoeven genoemd als achterhaald ervaren.&#13;
Door die ontwikkelingen kan namelijk bij biotechnologische vindingen veel gemakkelijker&#13;
dan bij de traditionele kweekmethoden het geval is worden voldaan aan&#13;
de eisen van het octrooirecht.&#13;
Bovendien kennen de twee belangrijkste industrielanden, de Verenigde Staten en&#13;
Japan, geen octrooieringsverbod ten aanzien van dieren- en plantenrassen, en worden&#13;
daar ook inderdaad octrooien op planten en dieren verleend.22 Willen de Europese&#13;
biotechnologische investeringsinspanningen met de Amerikaanse en Japanse&#13;
kunnen concurreren, dan zal men deze niet een zelfde octrooibescherming mogen&#13;
onthouden.&#13;
Een en ander heeft ertoe geleid dat de geldende octrooieringsverboden ten aanzien&#13;
van planten- en dierenrassen allengs steeds restrictiever worden geïnterpreteerd en&#13;
de facto sterk zijn uitgehold.&#13;
14. Allereerst rijst de vraag hoe de term plantenras (en dierenras) moet worden ver&#13;
staan. Neemt men deze ruim, dan worden onder het octrooieringsverbod in beginsel&#13;
alle vormen van het organisme begrepen, dus planten in het algemeen, delen van&#13;
planten, weefselculturen en ander plantaardig materiaal.23 Volgt men de enge interpretatie, dan acht men een plant (of dier) alleen in de genetisch bepaalde vorm van&#13;
een ras van octrooiering uitgesloten. Alle organismen die niet voldoen aan de omschrijving&#13;
'genetisch bepaalde vorm van een ras' zijn wel octrooieerbaar.&#13;
De enge interpretatie wint snel terrein. Zij wordt bepleit in de aanbevelingen van&#13;
de WIPO en de AIPPI.24&#13;
Ook de jurisprudentie van het EOB, althans ten aanzien van plantenrassen, gaat&#13;
in deze richting; zie de uitspraken inzake Ciba Geigy25 en Lubrizol.26 De Kamer&#13;
van Beroep van het EOB hanteert ter definiëring van de term plantenras soortgelijke&#13;
criteria als in het kwekersrecht worden gebruikt (homogeniteit, stabiliteit) en gaat&#13;
ervan uit dat het octrooieringsverbod slechts dient om cumulatie tussen octrooi- en&#13;
kwekersrecht te voorkomen.&#13;
Voor de goede orde zij nog opgemerkt dat de onderzoekafdeling van het EOB onlangs&#13;
in haar uitspraak over de Harvardmuis wat de term dierenras betreft de ruime&#13;
interpretatie van het octrooieringsverbod heeft gevolgd: h.i. heeft die term niet enkel&#13;
betrekking op de genetisch bepaalde vorm van een ras maar impliceert zij een algeheel&#13;
octrooieringsverbod ten aanzien van dierlijk materiaal.27 Het is twijfelachtig&#13;
of de Kamer van Beroep deze visie zal overnemen.&#13;
In de ontwerp-EEG-Richtlijn wordt zowel voor planten- als voor dierenrassen de&#13;
enge interpretatie gehuldigd; zie art. 3 lid 1: micro-organismen, hogere biologische&#13;
categorieën dan planten- of dierenrassen alsmede delen van planten of dieren van&#13;
een bepaald ras, met uitzondering van die vormen van plantaardig teeltmateriaal&#13;
welke in aanmerking kunnen komen voor bescherming op grond van een kwekersrechtregeling,&#13;
worden beschouwd als een onderwerp dat voor octrooiering vatbaar&#13;
is.&#13;
15. Behalve octrooiering van rassen verbiedt art. 3 lid 2 ROW ook octrooiering van&#13;
wezenlijk biologische werkwijzen tot voortbrenging van planten en dieren, zij het&#13;
met een uitzondering voor micro-biologische werkwijzen en de voortbrengselen&#13;
daarvan; evenzo art. 53 EOV.&#13;
De grens tussen (macro-)biologisch en microbiologisch is echter niet duidelijk. Op&#13;
handelingen met plantencellen is bij voorbeeld wel een octrooi te verkrijgen omdat&#13;
deze als microbiologisch worden gezien maar het opkweken van een plant uit een&#13;
cel zou weer biologisch zijn.&#13;
Ook afgezien van dit afbakeningsprobleem is de term wezenlijk biologische werkwijze&#13;
geen welomlijnd begrip.&#13;
Volgens de richtlijnen van het EOB moet ter begrenzing van dit begrip worden&#13;
gekeken naar de mate waarin sprake is van technisch ingrijpen door de mens in het&#13;
proces; speelt dit ingrijpen een belangrijke rol bij het bepalen of de beheersing van het gewenste resultaat, dan is sprake van een technische werkwijze en is het octrooieringsverbod&#13;
ten aanzien van wezenlijk biologische werkwijzen derhalve niet van toepassing.&#13;
28 In de uitspraak van het EOB in de Lubrizolzaak werd zeer gemakkelijk&#13;
aangenomen dat er sprake was van een werkwijze met een technisch karakter: de&#13;
omstandigheid dat een aantal biologische stappen die in de natuur niet in die volgorde&#13;
plaatsvinden, na elkaar worden toegepast, kan ertoe leiden dat het hele proces&#13;
niet langer als wezenlijk biologisch moet worden aangemerkt.29 Heel liberaal is ook&#13;
art. 7 van de ontwerp-EEG-Richtlijn: een werkwijze waarbij de mens verdergaand&#13;
ingrijpt dan dat hij beschikbaar biologisch materiaal selecteert en het onder natuurlijke&#13;
omstandigheden een eigen biologische functie laat verrichten, wordt beschouwd&#13;
als een onderwerp dat voor octrooiering vatbaar is; wezenlijk biologisch zijn in deze&#13;
visie enkel de traditionele op selectie gebaseerde biologische teeltwerkzaamheden.&#13;
Zo wordt ook het octrooieringsverbod ten aanzien van biologische werkwijzen&#13;
qua betekenis sterk teruggedrongen.&#13;
16. Samenvattend: door restrictieve interpretatie van de octrooieringsverboden&#13;
wordt een potentieel belangrijke barrière voor octrooirechtelijke bescherming van&#13;
biotechnologische werkwijzen en produkten opgeruimd.&#13;
Die restrictieve interpretatie wordt overigens door een belangrijke stroming in de&#13;
literatuur als een oplossing op korte termijn gezien; op den duur dient tot afschaffing&#13;
van de octrooieringsverboden te worden overgegaan.30&#13;
17. Tot besluit zet ik op een rijtje op welke biotechnologische vindingen thans in&#13;
beginsel octrooi kan worden verkregen:&#13;
- gereedschappen voor genetische manipulatie (enzymen, vectoren e.d.);&#13;
- genetisch materiaal zoals genen;&#13;
- andere celbestanddelen;&#13;
- microbiologische en technische werkwijzen;&#13;
- micro-organismen op zichzelf;&#13;
- niet gedifferentieerde plantaardige en dierlijke cellen;&#13;
- (in Duitsland, Frankrijk, België, Italië en Spanje:) plantenrassen waarvoor geen&#13;
kwekersrecht kan worden verkregen.31 </content><legacyfootnotes>1. Lezing, gehouden te Bleiswijk op 13 februari 1990 voor de Vereniging voor Agrarisch Recht.&#13;
2. Gebruikte afkortingen: ROW = Rijksoctrooiwet; EOV = Europees Octrooiverdrag; EOB = Euro&#13;
pees Octrooibureau; WIPO = World Intellectual Property Organisation; AIPPI = Association Interna&#13;
tionale pour la Protection de la Propriété Industrielle.&#13;
3. Com (88) 496 def./Syn 159, Pb. 13 januari 1989, C 10/3; zie voor een uitvoerige bespreking van deze&#13;
ontwerp-richtlijn R. Whaite en N. Jones, European Intellectual Property Review 1989, blz. 145-153.&#13;
4. Zie nader Van Nieuwenhoven Helbach-Huydecoper-van Nispen, Nederlands handels- en faillissementsrecht&#13;
II, Industriële eigendom en mededingingsrecht, 1989 (hierna geciteerd als Helbach c.s.) nr.&#13;
154.&#13;
5. Zie Helbach c.s., nr. 161&#13;
6. Zie Helbach c.s., nr. 163&#13;
7. Guidelines of Examination EOB, deel C, IV. 2.3, blz. 31 onder 'discoveries'. In andere zin de uit&#13;
spraak van het Engelse Court of Appeal d.d. 31 oktober 1988 inzake Genentech Inc. v. The Wellcome&#13;
Foundation Ltd., becommentarieerd door J.P. Thurston, European Intellectual Property Review 1989,&#13;
blz 66-73.&#13;
8. Zie F.P. Goebel, Biotechnologische Erfindungen in der Erteilungspraxis des Deutschen Patentamts,&#13;
GRUR Int. 1987, blz. 297 e.v en R. Teschemacher, Biotechnologische Erfindungen in der Ertei&#13;
lungspraxis des Europaischen Patentamts, GRUR Int. 1987, blz. 303 e.v. De inventiviteitseis bleek daar&#13;
entegen wel een obstakel in de in noot 7 vermelde beslissing van de Engelse Court of Appeal.&#13;
9. Zo ook de aanbevelingen van de WIPO, Industrial Property 1989, blz. 90, suggested solution 5. 10. Om zeker te stellen dat uitvindingen die in eerste instantie slechts in de research worden toegepast,&#13;
ook octrooieerbaar zijn, heeft de WIPO een tweetal aanbevelingen gedaan; zie Industrial Property 1989,&#13;
blz 89 en 91, suggested solutions 2 en 7.&#13;
11. BGH 12 februari 1987, GRUR Int. 1987, blz 357-361 (F-K. Beier) inzake Tollwutvirus bracht hier&#13;
de ommekeer teweeg.&#13;
12. Verdrag van Boedapest inzake de internationale erkenning van het depot van micro-organismen ten&#13;
dienste van de octrooiverlening d.d. 28 april 1977, ten onzent in werking getreden op 19 augustus 1980,&#13;
gepubliceerd (in gewijzigde versie) in Trb. 1981, 202; zie nader Helbach c.s., nr. 48.&#13;
Zie ook Art. 83 EOV jis. regel 28 en 28a Uitvoeringsreglement EOV.&#13;
Zie voorts de ontwerp-EEG-Richtlijn, art. 15-17 en de aanbeveling WIPO, Industrial Property 1989, blz.&#13;
96, suggested solution 14.&#13;
13. Zie Teschemacher, t.a.p. blz. 309 en R. Moufang, Genetische Erfindungen im gewerblichen Rechtsschutz,&#13;
Schriftenreihe zum gewerblichen Rechtsschutz Band 75 (1988), blz. 380-381: uitsluitingsverbod&#13;
prevaleert; in andere zin J. Straus en E. von Pechmann, GRUR Int, 1988, blz. 55.&#13;
14. Van dezelfde strekking de WIPO-aanbevelingen, Industrial Property 1989, blz. 91-92, suggested solu&#13;
tion 8.&#13;
15. E.C. Padberg-de Haan, Agrarisch recht 1989, blz. 323, P.A.C.E. van der Kooij, Agrarisch recht&#13;
1989, blz. 407, C. Mastenbroek, Biotechnologie in Nederland 1987, blz. 339-341 en vgl. J.N. Kras, Agra&#13;
risch Recht 1987, blz. 362. Zie voorts het rapport, blz. 4-5 van de Nationale Raad voor Landbouwkundig&#13;
Onderzoek, Kwekersrecht en octrooirecht in relatie tot genetische manipulatie bij planten (1989).&#13;
16. B.M. Roth, International Review of Industrial Property and Copyright Law 1987, blz 52-53. &#13;
17. Zie nader Helbach c.s., nrs. 657 en 665.&#13;
18. Zie bv. H. Schade en K. Pfanner, GRUR Int. 1961, blz. 1 e.v. en de memorie van toelichting op het&#13;
ontwerp voor de Zaaizaad- en Plantgoedwet (Bijlagen II, zitting 1958/59, no. 5332) blz. 16-17.&#13;
19. Het internationaal verdrag tot bescherming van kweekprodukten d.d. 2 december 1961, Trb. 1962,&#13;
ten onzen in werking getreden op 10 augustus 1968. Zie nader Helbach c.s. nrs. 26 e.v.&#13;
20. Niet alleen Duitsland, art. 2 §2 Patentgesetz; ook Frankrijk, België, Spanje en Italië kennen soortge&#13;
lijke bepalingen in hun octrooirecht; zie hiervoor UPOV-document CAJ/XXIV/2, blz. 5 punt 4 en blz.&#13;
6 punt 8, en AIPPI-Annuaire 1987/V, Rapports des Groupes Q 93, blz. 63, 122-124 en 190-191.&#13;
21. Zie hierover Goebel, t.a.p. blz. 300 en J. Straus, GRUR Int. 1987, blz. 335.&#13;
22. Zie voor een plantenras 227 USPQ 443 (ex parte Hibberd), ook GRUR Int. 1986, blz. 570 e.v.; voor&#13;
een dierenras R. Moufang in zijn noot onder de uitspraak van de onderzoeksafdeling van het EOB d.d.&#13;
14 juli 1989 over de Harvardmuis, GRUR Int. 1990 blz. 61 die verwijst naar een Amerikaans en een Ja&#13;
pans octrooi.&#13;
23. In deze zin Mastenbroek, t.a.p. blz. 340 en het in noot 15 genoemde rapport blz. 3. &#13;
24. Industrial Property 1989, blz. 90, suggested solution 6, resp. GRUR Int. 1988, blz. 851, resolutie over&#13;
Question 93.&#13;
25. Kamer van Beroep EOB d.d. 26 juli 1983, OJ 1984, blz. 112-117.&#13;
26. Kamer van Beroep EOB d.d. 10 november 1988 (nog niet gepubliceerd).&#13;
27. OJ EOB 1989, blz. 451 e.v.; zie ook het commentaar van R. Moufang op deze uitspraak, GRUR Int.&#13;
1990, blz. 59-61.&#13;
28. Guidelines of examination EOB, C IV 3.4. De Leidraad behandeling octrooiaanvragen van de Neder&#13;
landse Octrooiraad bevat een bepaling van dezelfde strekking; H7, blz. 12.&#13;
29. Vgl. hieromtrent G. Dworkin, Recent legal developments in patent protection for new plants, lezing&#13;
op congres 'Recent legal developments in biotechnology' (Parijs 25-26 oktober 1989) blz. 8-9.&#13;
30. Roth, t.a.p. blz. 55; Moufang, a.w. (noot 13) blz. 399 (sub 7); AlPPI-resolutie over Question 93,&#13;
GRUR Int. 1988, blz. 851; J. Straus, GRUR Int. 1987, blz. 339.&#13;
31. Goebel, t.a.p. blz. 298-299, Teschemacher, t.a.p. blz. 305-307.</legacyfootnotes><footnotes><footnote/></footnotes><auteurs>Mr. C.J.J.C, van Nispen</auteurs><published>1990-04-01 00:00:00</published><modified>1990-04-01 00:00:00</modified><editiondate>1990-04-01</editiondate><htmlpath>https://denhollander.info/artikel/6221</htmlpath></article>
</articles></edition>
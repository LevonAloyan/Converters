<edition><articles><article><jaar>2007</jaar><naam>Tijdschrift voor Agrarisch Recht</naam><uitgave>3</uitgave><aflevering>3</aflevering><searchword>TvAR 3/2007</searchword><id>3886</id><udhid>UDH:TvAR/3886</udhid><titel>Van de Ven / gemeente â€™s-Hertogenbosch (TvAR 2007/5394)</titel><searchwords><searchword>TvAR 3/2007</searchword><searchword>TvAR 2007/5394</searchword><searchword>UDH:TvAR/3886</searchword></searchwords><attachments><attachment><name>TvAR_2007_3-jurisprudentie.pdf</name><extention>pdf</extention><url>https://denhollander.info/download/3875/ci</url></attachment></attachments><inleiding>&lt;p&gt;[Pw, art. 25] Bij de bepaling van de schadevergoeding wegens vervreemding van het melkquotum wordt in beginsel geen rekening gehouden met de mogelijkheid, dat de pachter op enig moment in de toekomst zijn wettelijk voorkeursrecht zou kunnen uitoefenen. Bij een optie als de onderhavige is de situatie echter in zoverre anders, dat de mogelijkheid tot verkrijging van de eigendom afhankelijk is van de uitoefening van een op ieder gewenst moment in te roepen wilsrecht van de pachter. Denkbaar zou zijn, dat de schadevergoeding mede wordt bepaald aan de hand van - zoals hier aan de orde - het gegeven dat het wilsrecht is ingeroepen of aan de hand van de kans dat dit wilsrecht alsnog zou worden uitgeoefend. Het hof ziet daartoe in het onderhavige geval echter geen aanleiding. De pachtster heeft in 1999 haar bedrijfsuitoefening verplaatst naar Groningen en heeft voor haar bedrijfsvoering, gelet op de afstand tot het bedrijf, geen duidelijk belang bij verkrijging van deze grond. In zoverre bestond er geen aanleiding voor het inroepen van de optie. Dat er buiten de kwestie van het melkquotum een andere aanleiding tot zo&amp;rsquo;n inroepen was, is door de pachtster niet aangevoerd. Zij heeft haar optie feitelijk ook niet ingeroepen in 1999 of in de direct daarop volgende jaren. Toen zij in 2003 uiteindelijk wel een beroep op de optie deed, was er reeds discussie tussen partijen over de te vergoeden waarde ter zake van het vervreemde melkquotum. Een verband tussen het inroepen van de optie en de kwestie van het vervreemde melkquotum ligt dan voor de hand. Het hof is van oordeel dat het naar maatstaven van redelijkheid en billijkheid onaanvaardbaar zou zijn indien de pachtster door het inroepen van haar wilsrecht n&amp;aacute; de wanprestatie, gezien het daarmee kennelijk beoogde doel, invloed zou kunnen uitoefenen op de hoogte van de door haar te betalen schadevergoeding. Zij heeft bovendien door haar eigen optreden bewerkstelligd dat de kans, dat zij om andere redenen dan de kwestie van het melkquotum haar optie zou hebben ingeroepen en verwezenlijkt, niet nauwkeuriger kan worden ingeschat dan boven is geschied. Deze omstandigheid behoort voor haar rekening te komen. Bij de bepaling van de vergoeding geen rekening gehouden met stelling pachter dat een gedeelte van het melkquotum is toegekend in verband met investeringen in bedrijfsgebouwen. Voorts beslissingen over areaal waarmee rekening gehouden dient te worden, over van overheidswege aangebrachte kortingen op het melkquotum en over de ingangsdatum van de wettelijke rente.&lt;/p&gt;</inleiding><content>&lt;p&gt;Arrest van 9 november 2004 in de zaak van: de besloten vennootschap met beperkte aansprakelijkheid G. van de Ven B.V., kantoorhoudende te &amp;lsquo;s-Hertogenbosch, appellante, procureur: mr. F.J. Boom, tegen: de publiekrechtelijke rechtspersoon de gemeente &amp;lsquo;s-Hertogenbosch, zetelende te &amp;lsquo;s-Hertogenbosch, ge&amp;iuml;ntimeerde, procureur: mr. J.C.N.B. Kaal. 1. Het geding in eerste aanleg Voor de procedure in eerste aanleg wordt verwezen naar de inhoud van het vonnis van 10 augustus 2004 dat de pachtkamer van de rechtbank &amp;lsquo;s-Hertogenbosch (sector kanton, locatie Boxmeer) tussen appellante (hierna te noemen: Van de Ven) als gedaagde en ge&amp;iuml;ntimeerde (hierna te noemen: de gemeente) als eiseres heeft gewezen. Van dat vonnis is een fotokopie aan dit arrest gehecht. 2. Het geding in hoger beroep 2.1. Van de Ven heeft bij exploot van 8 september 2004 aangezegd van genoemd vonnis in hoger beroep te komen, met dagvaarding van de gemeente voor dit hof. 2.2. Ter rolle van 26 oktober 2004 is de zaak aangebracht en is de gemeente bij procureur verschenen. 3. Beoordeling van het geschil in hoger beroep 3.1. Het hof ziet aanleiding om een comparitie van partijen te gelasten. Het doel is het beproeven van een minnelijke regeling, maar de zitting kan daarnaast benut worden om inlichtingen in te winnen, de mogelijkheden van mediation te bezien en om bewijsvoering of rapportage door deskundigen te bespreken. Iedere verdere beslissing zal worden aangehouden. 3.2. Indien partijen uiterlijk twee weken voor de comparitie de raadsheer-commissaris eenparig verzoeken om van de comparitie af te zien, zal de comparitie geen doorgang vinden en zal de zaak naar de rol worden verwezen voor memorie van grieven. 4. Beslissing Het hof, rechtdoende in hoger beroep: bepaalt dat partijen in persoon respectievelijk, voorzover partijen rechtspersoon zijn, vertegenwoordigd door iemand die van de zaak op de hoogte en tot het geven van de verlangde inlichtingen in staat is en hetzij bevoegd hetzij speciaal schriftelijk gevolmachtigd is tot het aangaan van een schikking, tezamen met hun raadslieden zullen verschijnen voor het tot raadsheer-commissaris benoemde lid van het hof mr. W.L. Valk, die - in aanwezigheid van de raad ing. P. Hamelink - daartoe zitting zal houden in het paleis van justitie aan de Walburgstraat 2-4 te Arnhem op een nader door hem te bepalen dag en tijdstip, zulks opdat kan worden onderzocht of partijen het op een of meer punten met elkaar eens kunnen worden; bepaalt dat de verhinderdagen van partijen en hun advocaten in de maanden december 2004 en januari en februari 2005 zullen worden opgegeven ter rolzitting van 23 november 2004, ambtshalve peremptoir, waarna dag en uur der comparitie (ook indien voormelde opgave van een of meer der partijen ontbreekt) door de raadsheer-commissaris zullen worden vastgesteld en alsdan in beginsel geen uitstel in verband met verhinderingen zal worden verleend; bepaalt dat Van de Ven het volledige procesdossier van de eerste aanleg, inclusief producties, zal overleggen ter rolle van 23 november 2004; bepaalt dat partijen de bescheiden waarop zij voor het overige een beroep zouden willen doen, zullen overleggen door deze uiterlijk twee weken voor de dag der comparitie in kopie aan de wederpartij en aan de raadsheer-commissaris toe te zenden; houdt verder iedere beslissing aan. Arrest van 11 april 2006 1. Voortzetting van de procedure in hoger beroep 1.1. Naar aanleiding van het tussenarrest van dit hof van 18 oktober 2005 is aan beide partijen ter rolle van 15 november 2005 akte verleend van hun reactie op de door het hof gestelde vraag. 1.2. Vervolgens hebben beide partijen hun standpunt schriftelijk doen bepleiten ter rolle van 21 februari 2006. De pleitnotities bevinden zich bij de stukken. 1.3. Ten slotte hebben partijen wederom de stukken aan het hof overgelegd voor het wijzen van arrest. 2. Voortzetting van de beoordeling van het geschil in hoger beroep 2.1. Het hof verwijst naar hetgeen in zijn tussenarrest van 18 oktober 2005 (verder te noemen: het tussenarrest) is overwogen en beslist. Daarbij wordt volhard. 2.2. In rechtsoverweging 3.8 van dat tussenarrest heeft het hof partijen in de gelegenheid gesteld zich uit te laten over de vraag of rekening dient te worden gehouden met de vanaf 1985/1986 aangebrachte kortingen op het melkquotum. Beide partijen hebben in hun aktes aangegeven dat hiermee &amp;ndash; evenals met de van overheidswege verleende verhogingen &amp;ndash; inderdaad rekening zou moeten worden gehouden. 2.3. Uitgaande van een melkquotum van 410.176 kg in 1984/1985 en de percentages zoals weergegeven in productie 2 bij memorie van antwoord in principaal appel, tevens memorie van grieven in het incidenteel appel, bedraagt het voor de schadevergoeding in aanmerking te nemen melkquotum 364.672 kg. 2.4. In rov. 3.9 van het tussenarrest is overwogen dat tussen partijen niet meer in geschil is dat rekening gehouden dient te worden met een waarde van f 1,- per kg vet. Dit dient te worden aangemerkt als een definitieve en zonder voorbehoud gegeven beslissing over de in dit geschil in aanmerking te nemen waarde van het melkquotum. Het hof ziet in hetgeen Van de Ven over die waarde bij schriftelijk pleidooi nader aanvoert geen aanleiding &amp;ndash; zeker niet in dit stadium van de procedure &amp;ndash; om op die beslissing terug te komen. 2.5. Uit het bovenstaande en uit hetgeen in het tussenarrest is beslist vloeit voort dat aan de gemeente toe- komt een vergoeding van 50% x 364.672 x (7.74.10 : 28) x 4,17 x fl 1,- = fl 210.207,73 = (afgerond) &amp;euro; 95.388,-. De grief in incidenteel appel is deels gegrond en faalt voor het overige. 2.6. De pachtkamer in eerste aanleg heeft Van de Ven veroordeeld tot betaling van schadevergoeding met wettelijke rente vanaf 1 juli 1999. Het hof leest in de memorie van grieven geen &amp;ndash; althans geen voldoende duidelijk verwoorde &amp;ndash; zelfstandige en los van het hoofdverweer staande klacht tegen de ingangsdatum van de wettelijke rente. Het hof heeft in het tussenarrest beide grieven van Van de Ven reeds verworpen. Van de Ven heeft in haar schriftelijk pleidooi een latere rentedatum bepleit. Dit moet worden beschouwd als een nieuwe grief tegen het vonnis in eerste aanleg. De gemeente heeft echter bezwaar gemaakt tegen het alsnog betrekken van dit punt in het hoger beroep. Reeds hierom kan de kwestie van de rentedatum niet meer in de beoordeling worden betrokken. 2.7. De slotsom luidt dat het aangevallen vonnis in zoverre zal worden vernietigd dat de veroordeling &amp;lsquo;in de hoofdzaak&amp;rsquo;, eerste en tweede gedachtestreepje, zal worden vervangen door een veroordeling tot betaling van een bedrag van &amp;euro; 95.388,-. Voor het overige zal dat vonnis worden bekrachtigd. Het hof ziet in deze uitkomst aanleiding tot veroordeling van Van de Ven in de kosten van het principaal appel &amp;ndash; het tarief zal worden aangepast aan de toegewezen hoofdsom &amp;ndash; en tot compensatie van de kosten van het incidenteel appel in die zin, dat iedere partij haar eigen kosten draagt. 6. De beslissing Het hof, recht doende in principaal en incidenteel hoger beroep, vernietigt het tussen partijen gewezen vonnis van de pachtkamer van de rechtbank te &amp;rsquo;s-Hertogenbosch, sector kanton, locatie Boxmeer, van 10 augustus 2004, waarvan beroep, wat betreft de veroordeling onder het kopje &amp;lsquo;in de hoofdzaak&amp;rsquo;, eerste en tweede gedachtestreepje, en, in zoverre opnieuw recht doende: veroordeelt Van de Ven om tegen behoorlijk bewijs van kwijting aan de gemeente te voldoen een bedrag van &amp;euro; 95.388,- met de wettelijke rente daarover vanaf 1 juli 1999 tot aan de dag van voldoening; bekrachtigt voormeld vonnis voor het overige; veroordeelt Van de Ven in de kosten van het principaal hoger beroep, aan de zijde van de gemeente tot op heden begroot op &amp;euro; 241,- wegens griffierecht en &amp;euro; 8.155,- wegens salaris; compenseert de kosten van het incidenteel hoger beroep in die zin dat iedere partij haar eigen kosten draagt.&lt;/p&gt;</content><legacyfootnotes/><footnotes><footnote/></footnotes><auteurs/><published>2007-03-01 00:00:00</published><modified>2017-06-08 16:16:44</modified><editiondate>2007-03-01</editiondate><htmlpath>https://denhollander.info/artikel/3886</htmlpath></article>
</articles></edition>
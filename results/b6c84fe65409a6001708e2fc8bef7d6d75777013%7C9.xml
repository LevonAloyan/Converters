<edition><articles><article><jaar>2021</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/2021</searchword><id>16687</id><udhid>UDH:TvAR/16687</udhid><titel>Wetgeving, literatuur en rechtspraak</titel><searchwords><searchword>TvAR 4/2021</searchword><searchword>UDH:TvAR/16687</searchword></searchwords><attachments><attachment><name>21668.pdf</name><extention>pdf</extention><url>https://denhollander.info/download/21668/ci</url></attachment></attachments><inleiding/><content>&lt;h2&gt;Algemeen &lt;/h2&gt;&lt;h4&gt;PBO&lt;/h4&gt;&lt;p&gt;De rekening en verantwoording van de vereffening van het vermogens van het voormalige Productschap Vee en Vlees en het Productschap Zuivel liggen vanaf 3 mei tot en met 28 juni 2021 tijdens kantooruren ter inzage liggen op het kantoor van de Vereffeningsorganisatie PBO, Louis Braillelaan 80 in Zoetermeer. Een digitaal exemplaar is in deze periode op te vragen via info@vopbo.nl. Binnen acht weken nadat het ontwerp van de rekening en verantwoording ter inzage is gelegd en daarvan mededeling is gedaan, kan iedere schuldeiser tegen dat ontwerp bezwaren inbrengen bij de Minister van Landbouw, Natuur en Voedselkwaliteit. (&lt;span class="italic"&gt;Stcrt.&lt;/span&gt; 2021, nr. 21190).&lt;/p&gt;&lt;h2&gt;Pacht&lt;/h2&gt;&lt;h4&gt;Onderverpachting&lt;/h4&gt;&lt;p&gt;Heeft de pachter zich schuldig gemaakt aan verboden onderverpachting dan wel ingebruikgeving aan derden in de periode 2014 – 2016? Op grond van de in het tussenarrest genoemde feiten en omstandigheden heeft het hof geoordeeld dat de verpachter voorlopig voldoende aannemelijk had gemaakt dat de gronden zijn onderverpacht, althans niet door de pachter persoonlijk in gebruik zijn geweest gedurende een aantal jaren. De pachter mocht tegen dit bewijsvermoeden tegenbewijs door getuigen leveren. Verder heeft het hof aangekondigd dat, als zou komen vast te staan dat de pachter de grond heeft onderverpacht, nog moet worden vastgesteld of en zo ja, in hoeverre de pachter op de voet van art. 6:104 BW schade aan de verpachter moet vergoeden. Na de getuigenverhoren oordeelt het hof dat de pachter de gronden heeft onderverpacht of in gebruik heeft gegeven aan een derde. Het hof bekrachtigt het vonnis en wijst de ontruiming toe. De schadevordering wijst het hof af omdat onvoldoende is toegelicht dat de verpachter door de onderverpachting schade heeft geleden. Hof Arnhem-Leeuwarden 16-02-2021, ECLI:NL:GHARL:2021:1462&lt;/p&gt;&lt;h4&gt;Leeftijd pachter&lt;/h4&gt;&lt;p&gt;In De Landeigenaar (editie maart 2021) geeft D.W. Bruil zijn mening over de (her)introductie van de pensioengerechtigde leeftijd van de pachter als beëindigingsgrond voor reguliere pachtcontracten. Bruil stelt een tussenoplossing voor: de reguliere pachtovereenkomst kan worden opgezegd wegens het bereiken van de pensioengerechtigde leeftijd, als de pachter in de plaats daarvan een geliberaliseerde pachtovereenkomst wordt aangeboden. Daarbij zou eventueel een maximale termijn van bijvoorbeeld 5 jaar kunnen gelden en een gemaximeerde pachtprijs van bijvoorbeeld 2% van de vrije verkeerswaarde.&lt;/p&gt;&lt;h2&gt;Zakelijke rechten&lt;/h2&gt;&lt;h4&gt;Erfdienstbaarheden&lt;/h4&gt;&lt;p&gt;In haar bijdrage 'Valkuilen bij de vestiging van erfdienstbaarheden' in Vastgoedrecht 2021/2 behandelt E. Dutmer enkele voorbeelden van onduidelijkheden die kunnen ontstaan bij de vestiging van erfdienstbaarheden. Haar belangrijkste boodschap: het is bij de vestiging van erfdienstbaarheden essentieel dat zeer goed wordt nagedacht over de vraag welke rechten de eigenaren van het heersend erf en dienend erf elkaar precies willen geven. Daarbij moet ook in gedachten worden gehouden welke bepalingen moeten gelden indien op een later moment wijzigingen optreden in (het gebruik van) het heersend dan wel het dienend erf.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;De regering stuurde maar weer eens een brief aan de Eerste Kamer over recente ontwikkelingen. Men koerst nog steeds af op invoering per 1 januari 2022. (&lt;span class="italic"&gt;Kamerstukken I&lt;/span&gt; 2020/21, 33118, nr. CB).&lt;/p&gt;&lt;h4&gt;Bouwperceel&lt;/h4&gt;&lt;p&gt;Bij besluit van 4 april 2019 heeft de raad van Súdwest-Fryslân besloten om het bestemmingsplan ‘Hemelum, De Soal 4’ niet vast te stellen. Hemelumer Hoeve B.V. wil haar kernfokbedrijf aan De Soal 4 te Hemelum uitbreiden met twee nieuwe varkensstallen en activiteiten op het gebied van mestverwerking en voerbereiding. Hiervoor is een bouwvlak nodig van 2,0 ha, waarvan 1,5 ha voor de varkenshouderij en 0,5 ha voor mestverwerking en voerbereiding. De bedoeling is dat rondom het bouwperceel wordt voorzien in een beplantingsstrook ter inpassing van de bedrijfsbebouwing. Hemelumer Hoeve B.V. vindt dat het weigeringsbesluit van de raad onzorgvuldig is voorbereid en niet berust op een deugdelijke motivering. Volgens haar had het plan moeten worden vastgesteld en had het college dienovereenkomstig een omgevingsvergunning moeten verlenen. Beroep gegrond. ABRvS 24-03-2021, ECLI:NL:RVS:2021:619&lt;/p&gt;&lt;h4&gt;Natuurbegraafplaats&lt;/h4&gt;&lt;p&gt;Het plangebied (Enschede) behelst de gronden van het landgoed Christinalust en heeft een totale oppervlakte van ongeveer 28,5 ha, waarvan ongeveer 25,3 ha binnen het Natuur Netwerk Nederland is gelegen. De familie [belanghebbende] - eigenaar van het landgoed Christinalust - en NBN Ontwikkeling B.V. willen de gronden ontwikkelen als een natuurbegraafplaats. Stichting Natuurbegraafplaats-waaromniet.nl, Vereniging Behoud Twekkelo en Landgoed Het Stroot B.V. - eigenaar van een aan het plangebied grenzend landgoed - kunnen zich niet met het plan verenigen. Zij voeren onder meer aan dat het plan activiteiten mogelijk maakt die de wezenlijke kenmerken en waarden van het NNN aantasten. De Afdeling geeft het in beroep gelijk, voor zover het plan ook de bouw van een ceremoniegebouw toelaat. ABRvS 31-03-2021, ECLI:NL:RVS:2021:664&lt;/p&gt;&lt;h4&gt;Veldschuur&lt;/h4&gt;&lt;p&gt;Het college van burgemeester en wethouders van Zoetermeer heeft geweigerd om aan [appellant A] een omgevingsvergunning te verlenen voor het veranderen van een veldschuur naar een bedrijfswoning Appellant is sinds 1 december 2014 eigenaar van het perceel. Hij houdt op het perceel meerdere alpaca's en ruischapen die daar grazen. Op het perceel is een veldschuur aanwezig. A laat de dieren ook grazen op het aangrenzende perceel ten zuidwesten van het perceel. De gemeente Zoetermeer is eigenaar van laatstgenoemd perceel en A heeft dat perceel in gebruik op grond van een met de gemeente gesloten pachtovereenkomst. A wenst de op het perceel aanwezige veldschuur te gebruiken als bedrijfswoning. Dat is terecht geweigerd. ABRvS 31-03-2021, ECLI:NL:RVS:2021:692&lt;/p&gt;&lt;h2&gt;Landinrichting&lt;/h2&gt;&lt;h4&gt;Kavelovergang&lt;/h4&gt;&lt;p&gt;Vordering tot ter beschikking stellen aan opkomende eigenaar na herverkaveling van landbouwperceel. Voorheen perceel gebruikend landbouwbedrijf betwist eigendom en claimt recht op dat perceel te hebben. Claim(s) afgewezen. Spoedeisend belang dat bewerking van het land door eigenaar kan starten. Ook geen gebruikrecht op basis van pacht. Rechtbank Overijssel 31-03-2021, ECLI:NL:RBOVE:2021:1356&lt;/p&gt;&lt;h4&gt;Reconstructiewet&lt;/h4&gt;&lt;p&gt;Een varkenshouder vraagt in 2008 aan de gemeente Dinkelland om een principebesluit tot medewerking aan de vestiging van een megastal in een LOG-gebied in de gemeente. Dat principebesluit wordt gegeven. In 2012 wordt zijn aanvraag (tot medewerking aan wijziging van het bestemmingsplan zodat een en ander mogelijk wordt) echter afgewezen. Na bezwaar wordt dat besluit in 2015 herroepen maar in 2017 wordt opnieuw een negatief besluit gegeven. Dit laatste besluit wordt in hoogste instantie bevestigd. De varkenshouder stelt de gemeente aansprakelijk voor geleden schade, stellende dat de gemeente in 2012 niet het negatieve besluit had mogen nemen maar een positief besluit had kunnen en moeten nemen. Rechtbank: het primaire besluit uit 2012 was onrechtmatig. Weliswaar is later (in 2017) alsnog een negatief besluit op de aanvraag genomen dat wel rechtmatig is, maar dat kon alleen omdat er op dat moment nieuwe regelgeving bestond. Het besluit uit 2012 was in strijd met de op dat moment geldende regelgeving. Het beroep op formele rechtskracht gaat dus niet op. Aan het relativiteitsvereiste is voldaan. De norm dat in een LOG gebied intensieve veehouderij moet worden toegestaan dient niet alleen een ruimtelijke-ordeningsbelang, maar ook het belang van de individuele agrariër die op zijn huidige locatie niet kan ontwikkelen en aanspraak maakt op een perceel in een LOG. Daarnaast is in casu voldaan aan de Correctie Langemeijer omdat de gemeente willens en wetens een negatief besluit had genomen terwijl dat in strijd met de regelgeving was. Er is sprake van causaal verband (in de zin van conditio sine qua non verband) tussen het besluit uit 2012 en de gestelde schade. Het is aan de eiser om dat causaal verband aan te tonen maar de rechtbank heeft aangenomen dat op de gemeente een verzwaarde motiveringsplicht ten aanzien van haar verweer rust. De door de gemeente genoemde andere afwijzingsgronden die volgens haar in 2012 ook tot een negatief besluit hadden geleid, gaan niet op. Aangenomen moet daarom worden dat aan het vereiste van causaal verband wordt voldaan. De door de varkenshouder gevorderde verklaring voor recht wordt toegewezen, evenals de verwijzing naar de schadestaatprocedure. Rechtbank Overijssel 14-04-2021, ECLI:NL:RBOVE:2021:1627&lt;/p&gt;&lt;h2&gt;Beheer landelijk gebied&lt;/h2&gt;&lt;h4&gt;Natura 2000&lt;/h4&gt;&lt;p&gt;Het College voor de toelating van gewasbeschermingsmiddelen en biociden (Ctgb) en het Rijksinstituut voor Volksgezondheid en Milieu (RIVM) hebben een advies uitgebracht over het ‘Onderzoek naar de aanwezigheid van bestrijdingsmiddelen in vier Natura 2000 gebieden in Drenthe en de mogelijke invloed van de afstand van natuurgebieden tot landbouwgebieden op de belasting met bestrijdingsmiddelen’. De onderzoeksresultaten wijzen – vanwege het ontbreken van directe bronnen – op diffuse belasting van de Natura 2000-gebieden via de lucht. Onbekend is of deze diffuse belasting afkomstig is van dichtbij de onderzochte gebieden liggen of ver daar vandaan. Juist omdat chemische stoffen zich via de lucht kunnen verspreiden en daardoor terecht kunnen komen op plaatsen waar we dat liever niet willen, is er mondiale, Europese en nationale wet- en regelgeving om het gebruik en de verspreiding van chemische stoffen te verminderen of te voorkomen. Zo wordt via het zogenoemde POP-verdrag het gebruik van persistente organische stoffen wereldwijd beperkt, is er in Europa een richtlijn inzake nationale emissieplafonds voor sommige emissies en geldt in Nederland een minimalisatieplicht voor emissies van zeer zorgwekkende stoffen. (&lt;span class="italic"&gt;Kamerstukken II&lt;/span&gt; 2020/21, 32670, nr. 532).&lt;/p&gt;&lt;h4&gt;Natuurvergunning&lt;/h4&gt;&lt;p&gt;Natuurvergunning uitbreiding loopstal melkveehouderij. Ontbreken van een passende beoordeling. Stelling dat in verband met intern salderen significante effecten van stikstof zijn uitgesloten niet onderbouwd. Ontbreken van wetenschappelijke onderbouwing voor wat betreft de vastgestelde emissiefactoren van de RAV. Begin van wetenschappelijke twijfel voor wat betreft de daadwerkelijke emissiereductie geleverd door verzoeksters en onvoldoende weerlegd door verweerder. Bestemmingsplan is geen toestemmingsbesluit voor het houden van dieren. Weiden van vee en depositie. Vervoersbewegingen dienen onder omstandigheden te worden toegerekend aan het project. Rechtbank Noord-Nederland 11-03-2021, ECLI:NL:RBNNE:2021:810. &lt;/p&gt;&lt;p&gt;Een pluimveebedrijf te Groesbeek is op een executieveiling verkocht. De koper verzoekt vervolgens de tenaamstelling van de natuurvergunning te wijzigen. De provincie doet dat ook. De (voormalige) pluimveehouder procedeert daartegen en wil een vergoeding voor de natuurvergunning. De Afdeling is van oordeel dat de wijziging van de tenaamstelling wel een besluit is (in de zin van de Awb), waartegen geprocedeerd kan worden. Een verzoek om wijziging van de tenaamstelling van een natuurvergunning is niet voorbehouden aan de vergunninghouder en kan ook door een andere belanghebbende, zoals in dit geval de koper, worden gedaan. Het verzoek om wijziging van de tenaamstelling is daarom een aanvraag als bedoeld in art. 1:3, derde lid, van de Awb. Voorts is de toestemming of instemming van degene op wiens de naam de vergunning was gesteld geen vereiste voor het wijzigen van de tenaamstelling van de natuurvergunning. ABRS 31-03-2021, ECLI:NL:RVS:2021:667&lt;/p&gt;&lt;h4&gt;Stikstof&lt;/h4&gt;&lt;p&gt;De Wet van 10 maart 2021 tot wijziging van de Wet natuurbescherming en de Omgevingswet (stikstofreductie en natuurverbetering) is te vinden in Stb. 2021, 140. Aan de Tweede Kamer is toegezonden een drietal verkenningen die in opdracht van het kabinet zijn uitgevoerd in het kader van de (langetermijn-)stikstofopgave1. Het gaat hierbij om de Langetermijnverkenning Stikstofproblematiek, de verkenning naar Normeren en Beprijzen van stikstofemissies (beide onder onafhankelijk voorzitterschap) en de ambtelijke Ruimtelijke verkenning stikstofgevoelige natuur. (&lt;span class="italic"&gt;Kamerstukken II&lt;/span&gt; 2020/21, 35334, nr. 138). De Regeling natuurbescherming en de Omgevingsregeling (stikstofreductie en natuurverbetering) is in een consultatieversie naar de beide Kamers gezonden (&lt;span class="italic"&gt;Kamerstukken I&lt;/span&gt; 2020/21, 35600, nr. V). Zie ook: &lt;span class="italic"&gt;Kamerstukken II&lt;/span&gt; 2020/21, 35600 nr. 56. De Rsn regelt twee onderwerpen: de wijze van monitoring van de omgevingswaarde voor stikstofdepositie voor 2030 (de Rsn schrijft daarvoor de applicatie Aerius Monitor versie2020 voor) en aanvraagvereisten voor een vergunningplichtige bouwactiviteit vanwege de in het Bsn opgenomen emissiereductieplicht voor stikstof. &lt;/p&gt;&lt;h4&gt;Water&lt;/h4&gt;&lt;p&gt;Er is een Ontwerp Nationaal Water Programma 2022–2027 (&lt;span class="italic"&gt;Kamerstukken II&lt;/span&gt; 2020/21, 35325, nr. 2). Daar staan natuurlijk ook enkele paragraafjes over de landbouw in. Par. 9.2 stipt de ‘grote opgaven’ aan: Kaderrichtlijn Water, Deltaplan Agrarisch Waterbeheer, Mestbeleid conform de Nitraatrichtlijn, Bodemkwaliteit, Klimaatmitigatie en -adaptatie en Agrarisch natuurbeheer. Par. 16.11 gaat over Rijkswaterstaat en landbouw.&lt;/p&gt;&lt;h4&gt;Agrarisch natuurbeheer&lt;/h4&gt;&lt;p&gt;Er heeft een tussenevaluatie plaatsgevonden van de stelselvernieuwing Agrarisch Natuur- en Landschapsbeheer. De evaluatie is uitgevoerd door Wageningen Economic Research in opdracht van LNV en de provincies. De tussenevaluatie is uitgevoerd in de vorm van een lerende evaluatie met als doel om te informeren en te leren over de uitvoerbaarheid en effectiviteit. De tussenevaluatie concludeert dat het nieuwe stelsel ANLb (2016) op hoofdlijnen goed functioneert. De uitvoerbaarheid van het ANLb is toegenomen vergeleken met het vorige stelsel door de collectieve aanpak en grotere flexibiliteit in de subsidieverlening. De rolverdeling en taken van ketenpartijen zijn duidelijk belegd. De ketenpartijen werken goed met elkaar samen. Dit draagt bij aan de uitvoerbaarheid. Daarnaast is er bij ketenpartijen een sterke gedrevenheid om het stelsel tot een succes te maken. Ook de bereidheid tot vrijwillige deelname aan ANLb onder boeren is toegenomen. (&lt;span class="italic"&gt;Kamerstukken II&lt;/span&gt; 2020/21, 33576, nr. 226)&lt;/p&gt;&lt;h4&gt;Fauna&lt;/h4&gt;&lt;p&gt;Bij besluit van 9 november 2017 heeft het college van gedeputeerde staten van Zuid-Holland het door het bestuur van de Faunabeheereenheid vastgestelde ‘Faunabeheerplan smient Zuid-Holland 2017-2023 voor de periode van 10 november 2017 tot en met 9 november 2023’ (het faunabeheerplan) goedgekeurd (het goedkeuringsbesluit). De Faunabeheereenheid heeft het faunabeheerplan opgesteld om de schade die smienten aanbrengen aan gras en andere gewassen te kunnen beperken. Dat kan door de vogels te weren, te verjagen of af te schieten. Voor het mogen afschieten is vrijstelling verleend in de Verordening. Volgens het faunabeheerplan kunnen maximaal 6500 smienten worden afgeschoten zonder dat dat een nadelige invloed heeft op de gunstige staat van instandhouding van de soort. Naar het oordeel van de rechtbank heeft het college onvoldoende gemotiveerd dat de staat van instandhouding van de smient niet verder zal verslechteren door uitvoering van het faunabeheerplan. ABRvS 07-04-2021, ECLI:NL:RVS:2021:745&lt;/p&gt;&lt;p&gt;De korpschef van politie heeft de jachtakte van [appellant] ingetrokken.[appellant] betoogt dat de rechtbank niet heeft onderkend dat het opgemaakte proces-verbaal van bevindingen geen juiste weergave van de feiten en omstandigheden bevat waardoor daaraan geen doorslaggevende betekenis kan worden toegekend. Het proces-verbaal bevat een subjectief verslag van zijn psychische gesteldheid en daarin is niet opgenomen dat hij op het moment van het huisbezoek op 6 september 2018 op het punt stond te gaan jagen, aldus [appellant]. Hoger beroep ongegrond. ABRvS 07-04-2021, ECLI:NL:RVS:2021:750&lt;/p&gt;&lt;h2&gt;Marktordening&lt;/h2&gt;&lt;h4&gt;Controle&lt;/h4&gt;&lt;p&gt;Verhindering bedrijfscontrole. Op basis van de rapportage heeft verweerder terecht vastgesteld dat appellante de controle ter plaatse heeft verhinderd. De uitlatingen van de partner van appellante bij de weigering om de controleurs toe te laten op het bedrijf kunnen aan appellante worden toegerekend. Verweerder was gehouden om de aanvraag van appellante voor GLB-subsidies te weigeren. Daaraan doet niet af dat de controle ongeveer een maand later alsnog heeft kunnen plaatsvinden en dat daarbij is vastgesteld dat appellante toen aan de ter zake geldende regelgeving voldeed. Het College houdt het ervoor dat de ziekenhuisafspraak die voor appellante de reden vormde om de controle te verhinderen niet bij de controle aan de toezichthouders is gemeld, zodat, anders dan appellante heeft aangevoerd, niet aannemelijk is dat appellante vanwege die afspraak een oplossing voor het verrichten van de controle heeft voorgesteld. Daarmee heeft appellante niet alle zorgvuldigheid aan de dag gelegd die, ook in de gegeven omstandigheden, van haar mocht worden gevergd. Het beroep op overmacht en uitzonderlijke omstandigheden slaagt niet. Beroep ongegrond. CBB 16-03-2021, ECLI:NL:CBB:2021:268&lt;/p&gt;&lt;h4&gt;Randvoorwaardenkorting&lt;/h4&gt;&lt;p&gt;Herhaalde niet-nalevingen. Kortingspercentage (3x 3%) juist vastgesteld. Kortingspercentages bij elkaar opgeteld rechtvaardigen de maximale korting van 15%. CBB 16-03-2021, ECLI:NL:CBB:2021:269&lt;/p&gt;&lt;p&gt;Verweerder heeft een randvoorwaardenkorting opgelegd wegens het gebruik van een niet-toegelaten gewasbeschermingsmiddel. In beheerseis 10, zoals vastgesteld in bijlage II van Verordening 1306/2013 wordt uitsluitend verwezen naar art. 55, eerste en tweede zin, van Verordening 1107/2009, waarin is bepaald dat gewasbeschermingsmiddelen op de juiste wijze worden gebruikt. Het College verzoekt het Hof van Justitie van de Europese Unie bij wijze van prejudiciële beslissing uitspraak te doen ten aanzien van de vraag of beheerseis 10 aldus moet worden uitgelegd dat die beheerseis ook ziet op de situatie waarin een gewasbeschermingsmiddel is gebruikt dat in de betrokken lidstaat niet overeenkomstig laatstgenoemde verordening is toegelaten. CBB 23-03-2021, ECLI:NL:CBB:2021:311&lt;/p&gt;&lt;h4&gt;GLB&lt;/h4&gt;&lt;p&gt;De Uitvoeringsregeling rechtstreekse betalingen GLB is aangepast (&lt;span class="italic"&gt;Stcrt&lt;/span&gt;. 2021, nr. 15393). De maatregelen rondom de teelt van maïs op zand- en lössgronden waarbij het principe van precisiebemesting uitgangspunt is, zijn in de beheerseisen opgenomen.&lt;/p&gt;&lt;h2&gt;Dieren&lt;/h2&gt;&lt;h4&gt;Diergezondheid&lt;/h4&gt;&lt;p&gt;Er is een nieuw Besluit diergezondheid. Deze is nodig geworden door het nieuwe Europese stelsel. Het Besluit diergezondheid gaat over de volgende onderwerpen: verdacht- en besmetverklaring van dieren, uitvoering monitoringsprogramma’s door aangewezen inrichtingen, waardevaststelling van dieren, producten, voorwerpen die worden gedood, vernietigd of onschadelijk gemaakt in het kader van bestrijdingsmaatregelen en waarschuwingsborden en kentekenen (&lt;span class="italic"&gt;Stb&lt;/span&gt;. 2021, 169).&lt;/p&gt;&lt;p&gt;De Regeling diergezondheid (&lt;span class="italic"&gt;Stcrt.&lt;/span&gt; 2021, nr. 17794) is een bijbehorende nieuwe ministeriële regeling. In de regeling zijn bepalingen opgenomen die vanwege hun aard niet kunnen worden ondergebracht in één van de ministeriële regelingen die al tot stand zijn gebracht onder de Wet dieren. De regeling diergezondheid gaat over de volgende onderwerpen: aanwijzing van dierziekten en zoönosen, waardevaststelling bij ziektebestrijdingsmaatregelen, verzorgingsvergoeding, de diergezondheidsheffing, waarschuwingsborden en kentekenen en aanwijzing van de regio in verband verplaatsen waterdieren naar andere lidstaten. Zie ook: Regeling tarieven identificatie en registratie Wet dieren (&lt;span class="italic"&gt;Stcrt.&lt;/span&gt; 2021, nr. 17800). Voorts: Regeling veterinaire maatregelen specifieke dierziekten of zoönosen, &lt;span class="italic"&gt;Stcrt. 2021, nr. 17839&lt;/span&gt;. Veel van deze nieuwe regels vloeien voort uit de Europese diergezondheidsverordening. Over de stand van zaken wat die regeling betreft zie: &lt;span class="italic"&gt;Kamerstukken II&lt;/span&gt; 2020/21, 28286, nr. 1174.&lt;/p&gt;&lt;h4&gt;Kippen&lt;/h4&gt;&lt;p&gt;Boete. Voetzoollaesies bij vleeskuikens. Art. 2.53, eerste lid, van het Besluit houders van dieren is niet in strijd met het lex certa-beginsel. Geen passende maatregelen genomen ter verbetering van het dierenwelzijn na waarschuwingen. Hoger beroep ongegrond. CBB 23-03-3021, ECLI:NL:CBB:2021:324&lt;/p&gt;&lt;p&gt;Boete opgelegd aan pluimveehouder omdat dieren geen toegang hebben tot toereikende hoeveelheid water van passende kwaliteit (art. 1.7 aanhef en onder f, Besluit houders van dieren). Het gaat niet om permanente toegang tot drinkwater maar om een toereikende hoeveelheid om in de behoefte van de dieren te voorzien. De dieren beschikten op het moment van controle niet over (schoon) drinkwater maar in het rapport worden geen indicaties genoemd waaruit kan worden afgeleid dat dit al zo lang duurde dat niet meer in de behoefte van de dieren werd voorzien. Ook is in het rapport niet beschreven hoe lang de dieren (vermoedelijk) verstoken waren van (schoon) drinkwater. Daarbij is van belang dat eiser heeft verklaard dat hij laat in de avond de waterbakken vult met voldoende water voor de nacht en de volgende ochtend vlak na het tijdstip van deze controle de bakken weer ververst. De rechtbank concludeert dat het rapport van bevindingen onvoldoende grond biedt om te kunnen vaststellen dat eiser de overtreding heeft begaan. Rechtbank Rotterdam 08-04-2021, ECLI:NL:RBROT:2021:2993&lt;/p&gt;&lt;h4&gt;Varkens&lt;/h4&gt;&lt;p&gt;Tussenarrest. Verstikking van varkens door uitval ventilatoren. Wat is de oorzaak geweest van uitval van ventilatoren in een varkensstal waardoor varkens om het leven zijn gekomen? Hof volgt de door de rechtbank ingeschakelde deskundige niet in zijn bevindingen omrent de meest waarschijnlijke oorzaak daarvan. Voor tegenbewijs vatbaar vermoeden dat dit het gevolg is geweest van de omzetting van een schakelaar door een werknemer van het installatiebedrijf tijdens de uitvoering van werkzaamheden in de meterkast.. Toelating tot tegenbewijslevering. Hof Arnhem-Leeuwarden 23-03-2021, ECLI:NL:GHARL:2021:2731&lt;/p&gt;&lt;h4&gt;Vogelgriep&lt;/h4&gt;&lt;p&gt;In &lt;span class="italic"&gt;Kamerstukken II&lt;/span&gt; 2020/21, 28807, nr. 234 wordt de Tweede Kamer geïnformeerd over de meest actuele situatie in Nederland maar ook wereldwijd. Daarnaast is er informatie ver het bijgevoegde BuROadvies over ‘de risico’s voor de volksgezondheid van aviair influenzavirus in separatorvlees van pluimvee’ naar aanleiding van het aantreffen van HPAI-virus in een partij kipseparatorvlees van een Nederlands vleesverwerkend bedrijf.&lt;/p&gt;&lt;h4&gt;Fipronil&lt;/h4&gt;&lt;p&gt;Onder de titel 'Falend toezicht NVWA? – over de aanpak van de fipronilcrisis' blikt G.J.M. de Jager in &lt;span class="italic"&gt;LTB&lt;/span&gt; 2021-16 terug op de fipronilcrisis en in het bijzonder op het optreden van de NVWA. Aan de hand van het arrest van Hof Den Haag d.d. 2 maart 2021 (ECLI:NL:GHDHA:2021:281) bespreekt hij de vraag of de NVWA als toezichthouder aansprakelijk kan worden gehouden voor de door de sector als gevolg van de crisis geleden schade. Volgens het hof kan van de wijze waarop de NVWA heeft opgetreden niet gesteld worden dat die wijze onrechtmatig is geweest. Auteur plaatst enkele kritische opmerkingen bij dit oordeel.&lt;/p&gt;&lt;p&gt;De twee bedrijven Chickfriend en Chickclean krijgen een voorwaardelijke boete van 25.000 euro opgelegd, met een proeftijd van 3 jaar. De twee eigenaren zijn door de rechtbank veroordeeld tot 12 maanden celstraf. De Barnevelders hebben willens en wetens honderden pluimveestallen ontsmet met een bestrijdingsmiddel waar het verboden en schadelijke fipronil in zat. Zij verwaarloosden het belang van voedselveiligheid, zorgden voor gezondheidsrisico’s, milieuschade en een enorme economische schade. Rechtbank Overijssel 12-04-2021, ECLI:NL:RBOVE:2021:1517. Zie ook: ECLI:NL:RBOVE:2021:1508&lt;/p&gt;&lt;h4&gt;Paard&lt;/h4&gt;&lt;p&gt;Appellante heeft op een veiling een hengst gekocht van geïntimeerde. Het staat inmiddels vast dat het paard is behept met het gebrek hanentred, waardoor het niet langer geschikt is als dressuurpaard en evenmin kan worden ingezet voor de fokkerij. Vraag is wanneer het gebrek is ontstaan, voor of na de aflevering. Op grond van diverse getuigenverklaringen acht het hof bewezen dat het gebrek is ontstaan tussen de veiling en het moment van aflevering, waardoor het paard niet aan de overeenkomst beantwoordt. Hof Arnhem-Leeuwarden 20-04-2021, ECLI:NL:GHARL:2021:3899&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;Toelating Admire. Dit middel is op grond van een nieuwe Europese Verordening ingetrokken, maar het mag gebruikt worden tot 2022. Het College is tot de conclusie gekomen dat de over Admire genomen besluiten in stand kunnen blijven. Het gaat erom dat de aanvrager aantoont dat het op de markt te brengen middel geen schadelijke effecten heeft op de gezondheid van mensen en dieren en geen onaanvaardbare effecten heeft voor het milieu. Daarbij gaat het om effecten van het gebruik volgens de voorschriften. Het niet halen van de waterkwaliteitsnorm en het niet naleven van het waterzuiveringsvoorschrift doen daarom op zichzelf niet af aan de rechtmatigheid van de toelating van Admire. CBB 23-03-2021, ECLI:NL:CBB:2021:304&lt;/p&gt;&lt;h4&gt;Tomaten&lt;/h4&gt;&lt;p&gt;Belgische tomatenkweker stelt Nederlandse tomatenplantenkweker aansprakelijk vanwege CCC-constatering in geleverde tomaten. Vordering gebaseerd op een deskundigenrapport dat is uitgebracht door een door de Belgische rechter benoemde deskundige. Toepasselijkheid en terhandstelling algemene voorwaarden en Weens Koopverdrag. Exoneratiebeding niet van toepassing. Belgisch deskundigenrapport heeft gelijke kracht als een deskundigenbericht ex art. 194 Rv, analoge toepassing art. 20 Uitvoeringswet Bewijsverdrag. Mondelinge toelichting deskundigenbericht ex art. 194 lid 5 Rv. Rechtbank Rotterdam 31-03-2021, ECLI:NL:RBROT:2021:2923&lt;/p&gt;&lt;p&gt;Zie ook over tomaten: Rechtbank Den Haag 09-03-2021, ECLI:NL:RBDHA:2021:2381&lt;/p&gt;&lt;h4&gt;Teeltmateriaal&lt;/h4&gt;&lt;p&gt;Overtreding van art. 40 Zaaizaad- en plantgoedwet door ongekeurd teeltmateriaal in de handel te brengen. Verweerster is niet bevoegd om maatregel o.g.v. art 20a Regeling verhandeling teeltmateriaal op te leggen. Tekst van dit artikel is op zichzelf duidelijk. Het is dan ook niet nodig om dit artikel nader te duiden aan de hand van de door verweerster aangehaalde passages uit de wetsgeschiedenis, omdat die passages niet aan de duidelijke tekst kunnen afdoen. Het College gaat dan ook voorbij aan niet in de tekst van art. 20a van de Regeling tot uitdrukking komende bedoelingen van de regelgever. Art. 20a van de Regeling ziet op de vakkundigheid waarmee de leverancier teeltmateriaal voortbrengt, bewaart of bewerkt. Het belemmeren van of onttrekken aan keuringen kan niet worden gezien als voortbrengings-, bewarings-, of bewerkingshandelingen. Verweerster is daarom niet bevoegd om de in art. 20a van de Regeling genoemde maatregel op te leggen vanwege de aan appellanten verweten handelingen. CBB 20-04-2021, ECLI:NL:CBB:2021:424&lt;/p&gt;&lt;h4&gt;Teeltovereenkomst&lt;/h4&gt;&lt;p&gt;Nakomingsvordering door de eigenaar van de grond, nadat zijn contractspartij zou hebben laten weten niet meer te komen. Bevoegdheidsverweer in verband met arbitrageclausule. Hof Arnhem-Leeuwarden 20-04-2021, ECLI:NL:GHARL:2021:3895&lt;/p&gt;&lt;h2&gt;Milieurecht&lt;/h2&gt;&lt;h4&gt;Meststoffenwet&lt;/h4&gt;&lt;p&gt;Het Uitvoeringsbesluit Meststoffenwet is gewijzigd in verband met het stellen van regels over digitale verantwoording van het vervoer van dierlijke meststoffen. In de toelichting wordt uiteengezet hoe het nieuwe systeem eruit ziet. Hierbij wordt aandacht besteed aan de reikwijdte van het nieuwe systeem en de informatie die, op verschillende momenten gedurende het mesttransport, aan het systeem moet worden doorgegeven. Daarbij is in het bijzonder aandacht voor nieuwe processtappen (de vooraanmelding, de startmelding en de bevestigingsmelding), aan de eisen die aan de te gebruiken apparatuur worden gesteld en de wijze waarop is omgegaan met de transportregels zoals die tot op heden golden (o.a. het zogenoemde boer-boertransport). (&lt;span class="italic"&gt;Stb&lt;/span&gt;. 2021, 192).&lt;/p&gt;&lt;h4&gt;Pluimveerechten&lt;/h4&gt;&lt;p&gt;De rechtbank Overijssel veroordeelt een pluimveebedrijf tot een geldboete van €30.000,- waarvan €15.000,- voorwaardelijk met een proeftijd van 3 jaar. Het bedrijf hield van 2016 tot en met 2018 meer kippen dan toegestaan en overtrad daarmee de Meststoffenwet. Rechtbank Overijssel 18-03-2021, ECLI:NL:RBOVE:2021:1147. Zie ook: ECLI:NL:RBOVE:2021:1145; ECLI:NL:RBOVE:2021:1146; ECLI:NL:RBOVE:2021:1148.&lt;/p&gt;&lt;h4&gt;Fosfaatreductieplan&lt;/h4&gt;&lt;p&gt;Er zijn vele ongegronde beroepen, maar ook wel een aantal gegronde:&lt;/p&gt;&lt;p&gt;Gelet op de bijzondere omstandigheden, had verweerder aanleiding moeten zien om met toepassing van de hardheidsclausule van art. 13, derde lid, van de Landbouwwet ontheffing te verlenen van de betaling van een deel van de heffingen. Het beroep op de hardheidsclausule slaagt. Met het oog op het belang van een definitieve geschilbeslechting zal het College bepalen dat het bedrag van de opgelegde heffingen over alle vijf de periodes met 50% wordt verminderd. CBB 23-03-2021, ECLI:NL:CBB:2021:330&lt;/p&gt;&lt;p&gt;Gezien de oorzaak van het uitstel van de uitbreidingsplannen is het niet redelijk om de gevolgen van de investeringsbeslissingen die voortvloeien uit de Regeling volledig voor rekening van appellante te laten komen. Verweerder had daarom aanleiding moeten zien om met toepassing van de hardheidsclausule van art. 13, derde lid, van de Landbouwwet ontheffing te verlenen van de betaling van een deel van de opgelegde heffingen. Met het oog op het belang van finale geschilbeslechting zal het College bepalen dat het bedrag van de opgelegde heffingen over alle vijf de periodes met 50% zal worden verlaagd. CBB 23-03-2021, ECLI:NL:CBB:2021:329&lt;/p&gt;&lt;p&gt;Toepassing hardheidsclausule in verband met activering jongveegetal. CBB 23-03-2021, ECLI:NL:CBB:2021:322. Zie ook: ECLI:NL:CBB:2021:323&lt;/p&gt;&lt;p&gt;Gelet op de bijzondere omstandigheden had verweerder aanleiding moeten zien om met toepassing van de hardheidsclausule van art. 13, derde lid, van de Landbouwwet ontheffing te verlenen van de betaling van een deel van de heffingen. Het beroep op de hardheidsclausule slaagt. Het bedrag van de opgelegde heffingen over alle vijf de periodes wordt met 50%verminderd. Appellante is ten onrechte niet als grondgebonden aangemerkt. Ook in zoverre wordt de hardheidsclausule toegepast. Bij het zelf voorzien in de zaak gaat het College uit van het referentieaantal zonder de korting van 4%. CBB 06-04-2021, ECLI:NL:CBB:2021:381&lt;/p&gt;&lt;p&gt;Niet ondubbelzinnig aangetoond dat de I&amp;R-registratie onjuist is, maar gezien de feiten en omstandigheden van dit geval had verweerder de hardheidsclausule moeten toepassen. CBB 13-04-2021, ECLI:NL:CBB:2021:385.&lt;/p&gt;&lt;h4&gt;Fosfaatrechten&lt;/h4&gt;&lt;p&gt;Ook op dit onderwerp wordt volstaan met de gegronde beroepen:&lt;/p&gt;&lt;p&gt;Het College stelt voorop dat tussen partijen niet in geschil is dat het bedrijf van appellante in september 2015 is getroffen door het BVD-virus en dat deze dierziekte een buitengewone omstandigheid is als bedoeld in de knelgevallenregeling. Aannemelijk is dat de melkproductie op het bedrijf door de dierziekte vanaf september 2015 is gedaald. Het College overweegt dat de dierziekte zich weliswaar heeft voorgedaan na de peildatum van 2 juli 2015, maar van invloed is geweest op de gemiddelde melkproductie per melkkoe in het peiljaar 2015, en uitgaande van het op de peildatum aanwezige aantal dieren, heeft geleid tot een lager fosfaatrecht dan wanneer de dierziekte zich niet had voorgedaan. Het geschil spitst zich toe op de vraag aan de hand van welke periode de gemiddelde melkproductie per melkkoe moet worden gerekend bij de beoordeling of wordt voldaan aan de 5%-drempel van de knelgevallenregeling. Voor zover verweerder wenst te betogen dat moet worden uitgegaan van een kalenderjaar volgt het College hem daarin niet. De wet dwingt hier immers niet toe. Voor de totale melkproductie moet, zoals is overwogen in de uitspraak van het College van 25 juni 2019, ECLI:NL:CBB:2019:248, een periode (waar dat kan van een jaar) in aanmerking worden genomen die representatief is voor het bedrijf en aansluit bij de gestelde bijzondere omstandigheid. Het College is van oordeel dat, uitgaande van het intreden van de dierziekte in september 2015, deze periode in het geval van appellante het jaar direct daaraan voorafgaand is, te weten het tijdvak van september 2014 tot en met augustus 2015. Dat, zoals appellante heeft gesteld, alleen de melkproductie in de eerste helft van 2015 representatief is, is niet aangetoond. Nu verweerder bij zijn berekening niet is uitgegaan van het juiste tijdvak, is het bestreden besluit, in strijd met art. 7:12, eerste lid, van de Algemene wet bestuursrecht (Awb), niet voorzien van een deugdelijke motivering. De beroepsgrond slaagt. Het bestreden besluit komt voor vernietiging in aanmerking. Het College kan niet zelf in de zaak voorzien omdat het niet beschikt over de gegevens ter zake de gemiddelde melkproductie per koe over de periode van september 2014 tot en met augustus 2015. Het College zal verweerder daarom om die reden opdragen een nieuwe beslissing op bezwaar te nemen met inachtneming van deze uitspraak. Het beroep is gegrond. CBB 16-03-2021, ECLI:NL:CBB:2021:294&lt;/p&gt;&lt;p&gt;Appellanten hebben niet aannemelijk gemaakt dat sprake is van een individuele en buitensporige last. Gezien het tijdstip waarop appellanten hebben geïnvesteerd en het ontbreken van een bedrijfseconomische noodzaak of andere dwingende redenen daarvoor, acht het College die beslissingen, mede bezien in het licht van de afschaffing van het melkquotum (in 2009) en de maatregelen die in verband met die afschaffing te verwachten waren, niet navolgbaar. In beroep heeft verweerder vastgesteld dat appellanten op 2 juli 2015 drie kalveren in categorie 101 hebben afgevoerd, waardoor de vastgestelde hoeveelheid fosfaatrecht moet worden verhoogd. Om die reden is het beroep gegrond. CBB 16-03-2021, ECLI:NL:CBB:2021:301&lt;/p&gt;&lt;p&gt;Appellante heeft niet aannemelijk gemaakt dat sprake is van een individuele en buitensporige last. Zij heeft in 2013 en 2014 geïnvesteerd in de uitbreiding van het melkveebedrijf. Gezien het tijdstip waarop deze investeringen zijn gedaan en het ontbreken van een bedrijfseconomische noodzaak of andere dwingende redenen voor het doen van die investeringen, acht College die beslissingen, niet navolgbaar. Dat appellante wenst te groeien vanwege het toetreden van de zoon tot het melkveebedrijf en de relatief lage melkprijs die zij voor haar melk krijgt, betekent niet dat voor de uitbreiding een bedrijfseconomische noodzaak aanwezig is. Ook de beslissing om de veestapel te laten groeien met eigen aanwas is een ondernemerskeuze waarvan de gevolgen voor rekening van appellante dienen te blijven. Verder is geen sprake een eenmalige en incidentele verpachting van grond door appellante, waardoor dit geen individuele en buitensporige last oplevert. Ook is niet gebleken dat verweerder ten onrechte de door appellante gepachte gronden buiten beschouwing heeft gelaten bij het vaststellen van de fosfaatruimte. Het beroep is gegrond vanwege de ophoging van het aantal stuks jongvee. CBB 06-04-2021, ECLI:NL:CBB:2021:367&lt;/p&gt;&lt;h4&gt;Melkveefosfaat&lt;/h4&gt;&lt;p&gt;Ter beoordeling staat of appellante voldoet aan de uitzonderingsgrond van art. 21, vijfde lid, van de Msw. Niet in geschil is dat appellante investeringen heeft gedaan om meststoffen te hygiëniseren maar dat daarmee geen sprake is van het verwerken van dierlijke meststoffen als bedoeld in art. 1, eerste lid, aanhef en onder dd, van de Msw. Appellante heeft verder weliswaar gesteld dat zij de bewerkte meststoffen vervolgens exporteert of laat exporteren – wel een vorm van mestverwerking –, maar zij heeft haar stelling dat zij daarvoor onomkeerbare financiële verplichtingen is aangegaan niet onderbouwd, nog daargelaten de vraag of in het eerste geval sprake zou zijn van het ‘laten verwerken’. De factuur die appellante heeft overgelegd is onvoldoende om de gestelde financiële verplichtingen aan te tonen. Het College volgt daarom verweerder in het oordeel dat appellante niet voldoet aan de voorwaarde dat zij voor 30 maart 2015 financiële verplichtingen is aangegaan teneinde haar gehele melkveefosfaatoverschot te laten verwerken. Het betoog van appellante dat wel wordt voldaan aan het doel en de strekking van art. 21, vijfde lid, van de Msw kan gelet hierop ook niet slagen. Verweerder heeft dan ook in redelijkheid tot afwijzing van het verzoek om ontheffing op grond van art. 38, tweede lid, van de Msw kunnen komen. CBB 16-03-2021, ECLI:NL:CBB:2021:273&lt;/p&gt;&lt;p&gt;Civiele procedure inzake het onterecht te laag vaststellen van de referentie. Tussenvonnis. Nu de Staat de stelling over de causaliteit van [eiser] niet voldoende feitelijk gemotiveerd heeft weersproken, neemt de rechtbank als vaststaand aan dat de staatssecretaris bij rechtmatig handelen in het voorjaar van 2015 hetzelfde criterium zou hebben toegepast als in 2017. Dat dit zou hebben geresulteerd in een ander besluit dan het op 19 juni 2017 genomen besluit, is noch gesteld noch gebleken. Dit betekent dat de rechtbank ervan uitgaat dat de staatssecretaris in de hypothetische situatie aan [eiser] een ontheffing zou hebben verleend. Het staat met redelijke mate van waarschijnlijkheid vast dat de door [eiser] gestelde schade zich in dat geval niet zou hebben voorgedaan. Iedere aanwijzing dat [eiser] zijn bedrijf helemaal niet zou hebben willen uitbreiden, ontbreekt. De Staat stelt dat [eiser] in 2014 en 2015 waarschijnlijk om andere redenen dan de kwestie van de melkveefosfaatreferentie zal hebben afgezien van de aankoop van extra koeien, mogelijk familieomstandigheden of problemen met de financiering, maar dit is door [eiser] uitdrukkelijk betwist. Hij heeft onweersproken gesteld dat hij over voldoende financiële middelen beschikte om het aantal koeien uit te breiden en dat die uitbreiding van essentieel belang was om de investering van de bouw van de nieuwe stal terug te verdienen en aan zijn verplichtingen jegens de bank te voldoen. Eiser heeft dan ook in de eerste plaats recht op vergoeding van zijn inkomensschade vanwege melkproductieverlies over de periode 2014 tot en met 2018, waarbij als uitgangspunt heeft te gelden dat zijn werkelijke resultaten dienen te worden vergeleken met de (hypothetische) situatie waarin hij in 2014 58 melkkoeien en 43 stuks jongvee zou hebben gehouden en in de jaren 2015 tot en met 2018 82 melkkoeien en 62 stuks jongvee. Verder heeft eiser recht op vergoeding van de waarde (naar het peil van juli 2015) van het verschil tussen het aantal fosfaatrechten dat zou zijn verstrekt op basis van 82 melkkoeien en 62 stuks jongvee enerzijds en het werkelijk aan [eiser] verstrekte aantal fosfaatrechten anderzijds. Rechtbank Den Haag, 24-03-2021, ECLI:NL:RBDHA:2021:2797&lt;/p&gt;&lt;h4&gt;Fosfaatrechten civiel&lt;/h4&gt;&lt;p&gt;Geschil over overeenkomst tot verkoop van fosfaatrechten tussen koper en verkoper en over een overeenkomst tot lastgeving en bemiddeling betreffende die verkoop tussen de verkoper en de bemiddelaar. Hof Arnhem-Leeuwarden 20-04-2021, ECLI:NL:GHARL:2021:3901&lt;/p&gt;&lt;p&gt;Geen mededelingsplicht Rabobank voor risico op invoering fosfaatrechtenstelsel. In deze zaak vordert een melkveehouder dat Rabobank hem de schade vergoedt die hij heeft geleden doordat de overheid, nadat de financieringsovereenkomst in oktober 2014 was gesloten, een fosfaatrechtenstelsel heeft ingevoerd, waardoor hij extra fosfaatrechten heeft moeten kopen. Volgens de melkveehouder had Rabobank hem op het risico op het invoeren van dit stelsel (of een ander productiebeperkend stelsel) moeten wijzen, en hem zelfs daarvoor moeten waarschuwen. De rechtbank wijst de vorderingen van de melkveehouder af. Op Rabobank rustte geen mededelings- of waarschuwingsplicht op dit punt. Een professionele melkveehouder moest in algemene zin voorzien dat de groei van zijn eigen bedrijf zou kunnen oplopen tegen de grenzen die door het landelijk fosfaatplafond zijn gegeven. Hij hoefde niet te voorzien dat na de contractsluiting in oktober 2014 de wetgever binnen een half jaar (1 januari 2015 - 1 juni 2015) een draai zou maken van 180 graden (van vol inzetten op groei van de melkveehouderij naar het in gang zetten van de invoering van een fosfaatrechtenstelsel), maar dat kon Rabobank ook niet voorzien. De omstandigheid dat Rabobank marktleider is in de agrarische sector en veel financieringen verstrekt voor schaalvergroting, betekent niet dat zij moest zien aankomen dat het fosfaatplafond zou worden overschreden. Er zijn veel omstandigheden van invloed op het wel of niet overschrijden van het plafond: in hoeverre boeren extra grond aankopen, extra mest verwerken of bepaald voer gebruiken dat voor minder fosfaatuitstoot zorgt. Op basis van de investeringen alleen kon de bank dus niet weten of het plafond wel of niet in zicht zou komen. Rabobank had dan ook niet meer kunnen doen dan meedelen dat als tijdens de looptijd van de financiering het fosfaatplafond zou worden overschreden, de overheid tot productiebeperkende maatregelen zou kunnen overgaan. Dat is echter kennis die ook de melkveehouder had dan wel geacht mocht worden te hebben. In ieder geval mocht Rabobank erop vertrouwen dat de melkveehouder die algemene kennis had. Dergelijke algemeen bekende informatie hoeft niet te worden meegedeeld, noch in het kader van het voorkomen van dwaling noch in het kader van de bancaire zorgplicht. Voor dit algemeen bekende risico hoeft evenmin te worden gewaarschuwd. Rechtbank Midden-Nederland 24-03-2020, ECLI:NL:RBMNE:2021:1050&lt;/p&gt;&lt;h4&gt;Vervoer&lt;/h4&gt;&lt;p&gt;Bestuurlijke boetes voor het niet naar waarheid opmaken van 106 vervoersbewijzen dierlijke meststoffen én het niet vastleggen van de vervoersgegevens van 58 vrachten dierlijke meststoffen met behulp van AGR/GPS. De rechtbank laat deze boetes in stand. Zij vindt dat verweerder terecht geen aanleiding heeft gezien om de boetes op grond van het boetebeleid te matigen, omdat uit het samenstel van alle omstandigheden niet kan worden afgeleid dat geen sprake is geweest van bewust handelen. De rechtbank ziet in de gestelde bewijsnood geen bijzondere omstandigheden die tot verlaging van de boetes moeten leiden, omdat eiseres niet al het mogelijke heeft gedaan om in het bezit van informatie te komen. Rechtbank Midden-Nederland 24-03-2021, ECLI:NL:RBMNE:2021:1120. Zie ook: ECLI:NL:RBMNE:2021:1121&lt;/p&gt;&lt;h4&gt;Gebruiksnormen&lt;/h4&gt;&lt;p&gt;Bestuurlijke boete op grond van de Meststoffenwet (Msw) voor overschrijding van de gebruiksnorm dierlijke meststoffen en de fosfaatgebruiksnorm. Onjuiste uitleg en toepassing van art. 3, eerste lid, van de Msw en dat artikel is ten onrechte als grondslag gehanteerd om de afgevoerde hoeveelheden fosfaten en nitraten buiten beschouwing te laten bij de berekeningen. Het Boetebeleid Meststoffenwet geeft een onjuiste interpretatie van art. 3, eerste lid, van de Msw en moet daarom buiten toepassing blijven. De minister kon niet tot boeteoplegging overgaan. Beroep gegrond. CBB 04-03-2021, ECLI:NL:RBOBR:2021:968&lt;/p&gt;&lt;h4&gt;Mestbeleid&lt;/h4&gt;&lt;p&gt;Het mestbeleid is in de Tweede Kamer besproken, mede naar aanleiding van Kamerstukken II 2020/21, 33037, nr. 394, waarin verschillende onderwerpen aan de orde komen. Er is bijvoorbeeld ook een advies van de Commissie Deskundigen Meststoffenwet (CDM) over de actualisatie van het stikstofgebruiksnormenstelsel beschikbaar. Over de voortgang inzake het zevende actieprogramma Nitraatrichtlijn voor de periode 2022-2025 gaat nr. 393. Er zal natuurlijk ook weer een nieuwe derogatie moeten komen. Het toekomstig mestbeleid is verder ingevuld in Kamerstukken II, 2020/21, 33037, nr. 395. Voor de eerste twee sporen (grondgebondenheid en mestverwerking) wordt een routekaart geschetst. In een bijlage bij de brief vindt met een verkenning van de definities van grondgebondenheid. &lt;/p&gt;&lt;h4&gt;Milieuvergunning&lt;/h4&gt;&lt;p&gt;Omgevingsvergunning voor het omzetten van een bedrijf met varkens en zoogkoeien naar een bedrijf met opfokgeiten, waarbij meerdere stallen worden gesloopt geweigerd. De omgevingsvergunning is geweigerd omdat het college heeft beslist dat een milieueffectrapport moet worden opgesteld en niet vanwege een moratorium voor geitenhouderijen. Het betoog van [appellante] dat de rechtbank niet heeft onderkend dat het college op de aanvraag had moeten beslissen volgens het recht dat gold op het moment dat de beslistermijn was verstreken, kan onbesproken blijven omdat het [appellante] niet kan baten. Beroep ongegrond. ABRvS 14-04-2021, ECLI:NL:RVS:2021:776&lt;/p&gt;&lt;p&gt;Bij besluit van 9 juni 2020 heeft het college van burgemeester en wethouders van Laarbeek de aan [verzoeker] verleende revisievergunningen voor twee varkensbedrijven ingetrokken. [verzoeker] exploiteert twee varkensbedrijven aan onderscheidenlijk de [locatie 1] in Lieshout en aan de [locatie 2] in Mariahout. Voor elk van de twee bedrijven is een revisievergunning verleend. Naar aanleiding van een tip van de officier van justitie als bedoeld in art. 26 van de Wet bevordering integriteitsbeoordelingen door het openbaar bestuur heeft het college besloten een onderzoek naar [verzoeker] te doen. Daartoe heeft het college [verzoeker] verzocht een vragenformulier als bedoeld in art. 30, vijfde lid, van de Wet bibob, zoals die ten tijde van belang luidde, volledig in te vullen. Bij het besluit van 9 juni 2020 heeft het college de revisievergunningen met onmiddellijke ingang ingetrokken. Dit besluit wordt geschorst. ABRS 08-04-2021, ECLI:NL:RVS:2021:708&lt;/p&gt;&lt;h2&gt;Fiscaal recht&lt;/h2&gt;&lt;h4&gt;Overdrachtsbelasting&lt;/h4&gt;&lt;p&gt;Onder de titel 'Over de waardering en herziening van erfpachtrechten en de heffing van de overdrachtsbelasting' beschrijft H.K. Nijkamp in &lt;span class="italic"&gt;WPNR&lt;/span&gt; 2021/7323 op overzichtelijke en systematische wijze de waardering van erfpachtrechten in het kader van de toepassing van de Wet op belastingen van rechtsverkeer. Deze waardering speelt onder andere een belangrijke rol bij de tussentijdse wijzigingen van een erfpachtrecht. Maar ook bij de vestiging van een nieuw recht is waardering en daarmee een goed begrip van de rechten en verplichtingen van de erfpachter niet onbelangrijk. Voor de agrarische praktijk is dit onderwerp, en daarmee ook dit artikel, relevant.&lt;/p&gt;&lt;h2&gt;Bedrijfsopvolging&lt;/h2&gt;&lt;h4&gt;Legitieme portie&lt;/h4&gt;&lt;p&gt;In &lt;span class="italic"&gt;Tijdschrift Erfrecht&lt;/span&gt; 2021/2 schrijft J.H.M. ter Haar de bijdrage 'Is de legitieme portie nog legitiem?' als reactie op het rapport 'Legitieme portie', dat tot stand is gekomen in een samenwerking van het Centrum voor Notarieel Recht van de Radboud Universiteit Nijmegen en Netwerk Notarissen. Auteur plaatst kritische kanttekeningen bij de aanbeveling om de legitieme portie af te schaffen. Met name in de agrarische praktijk is volgens de auteur wel degelijk behoefte aan en een rol voor de legitieme portie.&lt;/p&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De geannoteerde agenda van de Landbouwraad van 26 april is te vinden in &lt;span class="italic"&gt;Kamerstukken II&lt;/span&gt; 2020/21, 21501-32, nr. 1284. Op de agenda: gedachtewisseling over de ontwikkelingen op de landbouwmarkten, internationale handel in landbouwgoederen en studie impact van toekomstige handelsakkoorden op de landbouwsector, evaluatie van de EU-strategie over dierenwelzijn, GLB-hervormingspakket post 2020. Een verslag van de vergadering van maart 2021 vindt men in nr. 1283.&lt;/p&gt;&lt;p&gt;Over de geannoteerde agenda van de Landbouw- en Visserijraad van 26 april 2021 is een schriftelijk overleg met de vaste commissie gevoerd. De vragen en antwoorden zijn te vinden in &lt;span class="italic"&gt;Kamerstukken II&lt;/span&gt; 2020/21 21501-32, nr. 1285.&lt;/p&gt;&lt;h2&gt;Diversen&lt;/h2&gt;&lt;h4&gt;Non-conformiteit&lt;/h4&gt;&lt;p&gt;J.M. van Dunné beschrijft in zijn tweeluik 'Non-conformiteit bij koop: het speelveld tussen garantie en exoneratie, de ouderdomsclausule bijvoorbeeld' in &lt;span class="italic"&gt;WPNR&lt;/span&gt; 2021/7322 en 7322 het stelsel van non-conformiteit (art. 7:15 en 7:17) in wetgeving en rechtspraak. Ook de ouderdomsclausule, garanties en exoneraties komen uitgebreid aan de orde. Daarbij maakt hij veelvuldig gebruik van agrarische casuïstiek. Belangrijkste doel van de beschouwing is het wettelijk conformiteitsvereiste aan zijn doel te laten beantwoorden, namelijk de koper bescherming bieden, en niet voor hem een valkuil te laten zijn.&lt;/p&gt;&lt;h4&gt;Opfokovereenkomst&lt;/h4&gt;&lt;p&gt;Vraag of eigenaar van de dieren of opfokker recht heeft op fosfaatrechten. Tekortkomingen opfokker? Klachtplicht en rechtsverwerking. Hof Arnhem-Leeuwarden 06-04-2021, ECLI:NL:GHARL:2021:3286&lt;/p&gt;&lt;h4&gt;Noodslachting&lt;/h4&gt;&lt;p&gt;Veehouder. Vrijspraak van (het medeplegen van) valsheid in geschrifte met betrekking tot een Verklaring van noodslachting. Hof Arnhem-Leeuwarden 06-04-2021, ECLI:NL:GHARL:2021:3203. Zie ook: ECLI:NL:GHARL:2021:3202&lt;/p&gt;&lt;h4&gt;Tractor&lt;/h4&gt;&lt;p&gt;Tractor met aanhanger komt op spoorwegovergang tot stilstand. Er volgt een botsing met een trein. De verzekeraar van de eigenaar van de tractor vergoedt de schade van ProRail en NS en krijgt de vorderingen van ProRail en NS op degene die aansprakelijk is voor de schade gecedeerd. De verzekeraar spreekt de producent en de dealer van de tractor aan, omdat sprake zou zijn van een defect aan de tractor (een knik in de dieselleiding). Die knik is volgens de verzekeraar het gevolg van een fout bij de reparatie van de tractor bij de dealer, dan wel van een productiefout. De vordering tegen de producent op grond van productaansprakelijkheid wordt afgewezen omdat deze onvoldoende is onderbouwd. Ook de op art. 6:171 BW gebaseerde vordering tegen de producent wordt afgewezen. Op de vordering tegen de dealer wordt nog niet beslist. Het hof oordeelt dat een deskundigenonderzoek naar de oorzaak van het ontstaan van de knik in de dieselleiding noodzakelijk is. Hof Arnhem-Leeuwarden 13-04-2021, ECLI:NL:GHARL:2021:3612&lt;/p&gt;&lt;h4&gt;FDF&lt;/h4&gt;&lt;p&gt;De Staat en gedaagde hebben onrechtmatig gehandeld jegens Farmers Defence Force door in de uitzending van Opsporing Verzocht van 13 oktober 2020 te verwijzen naar Farmers Defence Force. Schadevergoeding € 3.000. Rechtbank Den Haag 20-04-2021, ECLI:NL:RBDHA:2021:3946&lt;/p&gt;</content><legacyfootnotes/><footnotes><footnote/></footnotes><auteurs/><published>2021-05-11 21:33:03</published><modified>2021-05-12 10:08:36</modified><editiondate>2021-05-11</editiondate><htmlpath>https://denhollander.info/artikel/16687</htmlpath></article>
</articles></edition>
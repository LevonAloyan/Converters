<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>6</uitgave><aflevering>6</aflevering><searchword>TvAR 6/2004</searchword><id>3640</id><udhid>UDH:TvAR/3640</udhid><titel>Wagemaker c.s. / Jong c.s. (TvAR 2004/5221)</titel><searchwords><searchword>TvAR 6/2004</searchword><searchword>TvAR 2004/5221</searchword><searchword>UDH:TvAR/3640</searchword></searchwords><attachments><attachment><name>2004_nr 6_Rechtspraak_5221.pdf</name><extention>pdf</extention><url>https://denhollander.info/download/3637/ci</url></attachment></attachments><inleiding>[Pachtwet art. 1, 11, 55; BW art. 6:265]&#13;
&#13;
Tussenarrest: comparitie gelast. Voordien&#13;
dient pachter gegevens te overleggen waaruit&#13;
volgt dat hij nog een agrarisch bedrijf&#13;
uitoefent. Daartoe behoren in beginsel ook&#13;
jaarstukken en inkomensgegevens.&#13;
Voor zover pachter wil betogen dat diens&#13;
inkomensgegevens niet ter zake doen wordt&#13;
overwogen dat aan een eigen exploitatie&#13;
inherent is, dat deze geschiedt voor rekening&#13;
en risico van de exploitant. Of dit zo is, kan&#13;
blijken uit dergelijke gegevens als zojuist&#13;
bedoeld. Voor zover de pachter dergelijke&#13;
gegevens uit “privacy-overwegingen” niet&#13;
wil verstrekken – dit is gesteld, maar niet&#13;
nader onderbouwd – staat hem dat uiteraard&#13;
vrij, doch hij dient ermee rekening te&#13;
houden dat het hof in geval van ontbreken&#13;
van andere verifieerbare gegevens uit die&#13;
houding conclusies kan trekken als het hof&#13;
geraden zal achten.&#13;
Eindarrest: verhuurde woonhuis en ter&#13;
beschikking gestelde schuur vormen feitelijk&#13;
één gebouw en schuur is vanuit het woongedeelte&#13;
toegankelijk. Niet is gesteld of&#13;
gebleken dat in algemene zin de exploitatie&#13;
van de schuur en de bewoning van het&#13;
woonhuis in praktische en economische zin&#13;
zonder bezwaren door verschillende personen&#13;
kan plaatsvinden. Schuur is aan pachter&#13;
ter beschikking gesteld ter uitoefening van&#13;
de landbouw. Nu het woongedeelte met die&#13;
schuur feitelijk één geheel vormt, ook&#13;
contractueel een eenheid is beoogd en het&#13;
woongedeelte kennelijk ook in het verleden&#13;
deel van het agrarisch bedrijf heeft uitgemaakt,&#13;
wordt ervan uitgegaan dat de&#13;
woning als agrarische bedrijfswoning is&#13;
afgestaan en dus niet is verhuurd, maar is&#13;
(mee)verpacht.&#13;
Uit diens verklaring ter comparitie volgt dat&#13;
de pachter zich reeds enige tijd feitelijk&#13;
geheel uit het bedrijf heeft teruggetrokken&#13;
en de exploitatie geheel voor rekening en&#13;
risico van zijn zoons geschiedt. Overgelegde&#13;
jaarstukken zijn ook stukken van uitsluitend&#13;
zijn zoon(s). Anders dan pachter heeft&#13;
gesteld, is hij dus niet (meer) bij de bedrijfsvoering&#13;
betrokken. Stelling dat aan zijn&#13;
gezin(sbedrijf) is verpacht verworpen.&#13;
Pachter heeft tegenover nadrukkelijke&#13;
betwisting door verpachters geen voldoende&#13;
concrete nadere feiten gesteld die,&#13;
indien bewezen, zouden kunnen bijdragen&#13;
tot het oordeel dat dezen bij het sluiten van&#13;
de overeenkomst hadden kunnen beseffen&#13;
dat de pachter zich geheel uit het bedrijf zou&#13;
terugtrekken of dit hebben aanvaard. Het&#13;
enkele feit dat sommige pachtbetalingen&#13;
door zoons van de pachter zijn gedaan leidt,&#13;
mede gelet op art. 6:30, lid 1, BW, niet tot&#13;
een ander oordeel. Strijd met verplichting&#13;
tot eigen gebruik aanwezig geacht. Volgens&#13;
art. 6:265 BW brengt dit in beginsel mee,&#13;
dat de vordering tot ontbinding dient te&#13;
worden toegewezen. Pachter heeft niet&#13;
gewezen op omstandigheden die wijzen op&#13;
een tekortkoming van bijzondere aard of&#13;
geringe betekenis die ontbinding niet zou&#13;
rechtvaardigen, hoewel het op zijn weg ligt&#13;
om zich gemotiveerd op de uitzondering te&#13;
beroepen. Volgt ontbinding, ook ten aanzien&#13;
van het woonhuis en ten aanzien van 0,5 ha&#13;
grond.</inleiding><content>ARREST VAN 16 APRIL 2002 IN DE&#13;
ZAAK VAN:&#13;
1 Franciscus Maria Wilhelmina Gemma Wagemaker,&#13;
2 Adrianus Wilhelmus Paulus Gemma Wagemaker,&#13;
3 Wilhelmus Johannes Maria Gemma Wagemaker,&#13;
allen wonende te Hoogkarspel,&#13;
gemeente Drechterland,&#13;
4 de besloten vennootschap met beperkte aansprakelijkheid&#13;
W. Wagemaker en Zonen B.V.,&#13;
gevestigd te Hoogkarspel, gemeente Drechterland,&#13;
appellanten,&#13;
procureur: mr. P.C. Plochg,&#13;
tegen&#13;
1 Theodorus Aloysius Jong,&#13;
2 Cornelia Maria Slagter, beiden wonende te&#13;
Hoogkarspel, gemeente Drechterland,&#13;
geïntimeerden,&#13;
procureur: mr. M.F. van Willigen.&#13;
1 De procedure in eerste aanleg&#13;
De pachtkamer van het kantongerecht te&#13;
Hoorn heeft op 8 januari 2001 en 21 mei 2001&#13;
vonnissen gewezen tussen appellanten (verder&#13;
te noemen: Wagemaker c.s.) als eisers in conventie&#13;
en verweerders in reconventie enerzijds&#13;
en geïntimeerden (verder te noemen: Jong c.s.)&#13;
als gedaagden in conventie en eisers in reconventie&#13;
anderzijds. Van het vonnis van 21 mei&#13;
2001 is afschrift aan dit arrest gehecht. Naar&#13;
dat vonnis wordt verwezen voor de procesgang&#13;
in eerste aanleg, de in die instantie genomen&#13;
beslissing en de gronden daarvoor.&#13;
2 De procedure in hoger beroep&#13;
2.1 Bij exploot van 8 juni 2001 zijn Wagemaker&#13;
c.s. in hoger beroep gekomen van het vonnis&#13;
van 21 mei 2001 met dagvaarding van Jong&#13;
c.s. voor dit hof.&#13;
2.2 Bij memorie van grieven hebben Wagemaker&#13;
c.s. tegen het vonnis vijf grieven aangevoerd&#13;
en toegelicht, hebben zij hun eis vermeerderd&#13;
en hebben zij geconcludeerd dat het&#13;
hof dat vonnis zal vernietigen en, opnieuw&#13;
rechtdoende, bij arrest, zoveel mogelijk uitvoerbaar&#13;
bij voorraad:&#13;
– primair de pachtovereenkomst tussen partijen&#13;
inzake de boerderij met schuur en erf gelegen&#13;
aan de Streekweg 82 te Hoogkarspel, alsmede&#13;
0,5 ha tuinland bestemd voor de teelt&#13;
van pioenrozen zal ontbinden, een en ander&#13;
met ingang van 11 februari 2000 (datum inleidende&#13;
dagvaarding), dan wel met ingang van&#13;
een datum als het hof in goede justitie zal&#13;
bepalen met veroordeling van Jong c.s. om het&#13;
gepachte te ontruimen met alle daarin aanwezige&#13;
personen en zich daarin bevindende&#13;
zaken en wel binnen zeven dagen na betekening&#13;
van het te deze te wijzen arrest, en de&#13;
sleutels uiterlijk binnen die periode ter vrije&#13;
beschikking van Wagemaker c.s. te stellen,&#13;
met machtiging van laatstgenoemden om, voor&#13;
het geval Jong c.s. daarmee in gebreke mochten&#13;
blijven, deze ontruiming zelf op kosten&#13;
van hen te doen bewerkstelligen, desnoods&#13;
met behulp van de sterke arm;&#13;
– subsidiair de tussen partijen bestaande&#13;
pachtovereenkomst inzake de boerderij met&#13;
schuur en erf alsmede inzake het perceel tuinland&#13;
voornoemd (voor zoveel nodig) schriftelijk&#13;
zal vastleggen, met toepassing van art. 11&#13;
van de Pachtwet;&#13;
een en ander met veroordeling van Jong c.s. in&#13;
de kosten van het geding in beide instanties.&#13;
2.3 Jong c.s. hebben bij memorie van antwoord&#13;
verweer gevoerd, een productie overgelegd&#13;
en geconcludeerd tot niet-ontvankelijk&#13;
verklaring van Wagemaker c.s., althans tot het&#13;
hen ontzeggen van hun vordering met veroordeling&#13;
van Wagemaker c.s. in de kosten van&#13;
deze procedure.&#13;
2.4 Wagemaker c.s. hebben een akte genomen,&#13;
waarin zij onder meer bewijs hebben aangeboden.&#13;
Jong c.s. hebben bij akte gereageerd.&#13;
2.5 Hierna hebben partijen de stukken aan het&#13;
hof overgelegd voor het wijzen van arrest.&#13;
3 De grieven&#13;
Deze luiden:&#13;
I Ten onrechte heeft de pachtkamer van het&#13;
kantongerecht geoordeeld dat niet aannemeagrarisch&#13;
lijk is dat Jong sr. en Slagter hun bedrijfsoefening&#13;
hebben gestaakt en het gebruik van het&#13;
gepachte aan hun zoons hebben overgedragen.&#13;
II Ten onrechte heeft de pachtkamer van het&#13;
kantongerecht geoordeeld dat de voorgaande&#13;
feiten niet een dusdanig tekortschieten van&#13;
Jong sr. en Slagter vormden dat deze de door&#13;
Wagemaker c.s. gevorderde ontbinding van de&#13;
pachtovereenkomst konden dragen, gelet op&#13;
de erbij betrokken zijnde belangen van Jong&#13;
sr. en Slagter “waar het letterlijk en figuurlijk&#13;
om hun living gaat”.&#13;
III Ten onrechte heeft de pachtkamer van het&#13;
kantongerecht geoordeeld dat de wijze waarop&#13;
Jong sr. en Slagter als pachters zijn tekortgeschoten&#13;
in hun verplichting tot behoorlijk&#13;
onderhoud van het gepachte geen grond tot&#13;
ontbinding van de pachtovereenkomst opleverde.&#13;
IV Ten onrechte heeft de pachtkamer van het&#13;
kantongerecht de vordering van Wagemaker&#13;
c.s. afgewezen.&#13;
V Ten onrechte heeft de pachtkamer van het&#13;
kantongerecht in conventie een compensatie&#13;
van proceskosten uitgesproken.&#13;
4 De vaststaande feiten&#13;
4.1 Tussen partijen staat als enerzijds gesteld&#13;
en anderzijds niet dan wel onvoldoende weersproken&#13;
c.q. op grond van de in zoverre niet&#13;
weersproken inhoud van overgelegde producties&#13;
het navolgende vast.&#13;
4.2 Bij in augustus 1995 gesloten overeenkomst&#13;
hebben appellanten nrs. 1 en 2 alsmede&#13;
Bloembollenbedrijf W. Wagemaker en Zonen&#13;
B.V. van geïntimeerde nr. 1 (verder: Jong)&#13;
diens woonhuis met schuur, erf en tuin, ruim&#13;
15 ha land en enige roerende zaken gekocht&#13;
voor een bedrag van ƒ 762.500,–. In de koopovereenkomst&#13;
is onder meer bepaald, dat de&#13;
levering zal geschieden onder voorbehoud&#13;
van een recht van huur wat betreft het woonhuis&#13;
en de schuur ten behoeve van de verkoper&#13;
en diens gezin en wat betreft het land&#13;
onder voorbehoud van huur tot het einde van&#13;
het teeltseizoen voor de teelt van witlof.&#13;
Voorts is bepaald dat partijen de inhoud van&#13;
de huurovereenkomst met betrekking tot het&#13;
woonhuis en de schuur nader schriftelijk zullen&#13;
vastleggen.&#13;
4.3 Blijkens een schriftelijke huurovereenkomst&#13;
gedagtekend 18 december 1995 hebben&#13;
appellanten nrs. 1, 2 en 3, handelende voor&#13;
zich en in hoedanigheid van directeuren van&#13;
appellante nr. 4, aan Jong met ingang van&#13;
1 oktober 1995 voor onbepaalde tijd in gebruik&#13;
gegeven een bedrijfspand en gezinswoning&#13;
aan de Streekweg 82 te Hoogkarspel, gemeente&#13;
Drechterland, kadastraal bekend sectie K,&#13;
nr. 251 ged. In de overeenkomst is bepaald dat&#13;
de huurder de bedrijfsopstallen uitsluitend zal&#13;
gebruiken voor de opslag van agrarische&#13;
producten en voor de opslag van agrarische&#13;
machines en gereedschappen alsmede dat de&#13;
huurder de exploitatie van het in de bedrijfsruimte&#13;
uitgeoefende bedrijf niet geheel of gedeeltelijk&#13;
aan derden mag overdragen of overlaten.&#13;
Voorts is bepaald dat het bedrijfspand&#13;
en de woning binnen één jaar na beëindiging&#13;
van het in het gehuurde bedrijfspand uitgeoefende&#13;
bedrijf ontruimd dienen te worden&#13;
opgeleverd.&#13;
4.4 Verder hebben Wagemaker c.s. aan Jong&#13;
vanaf 1995 verpacht circa 0,5 ha tuinland voor&#13;
de teelt van pioenrozen. In ieder geval in de&#13;
jaren 1997 en 1998 is dit geschied op basis van&#13;
schriftelijke seizoenscontracten. Vanaf 1999&#13;
wordt de grond gebruikt zonder dat van een&#13;
schriftelijk contract sprake is.&#13;
5 Beoordeling van het geschil in&#13;
hoger beroep&#13;
5.1 Jong c.s. zijn niet in hoger beroep gekomen&#13;
tegen de afwijzing van hun vorderingen&#13;
in reconventie (betreffende het verrichten van&#13;
onderhoud en het ter beschikking stellen van&#13;
een perceel van 6 ha door Wagemaker c.s.).&#13;
Deze vorderingen zijn dus thans niet meer&#13;
aan de orde.&#13;
5.2 Wat betreft de vordering in conventie&#13;
heeft het hof behoefte aan nadere inlichtingen&#13;
van partijen. Het zal daartoe een comparitie&#13;
gelasten. Aan de orde kunnen onder meer&#13;
komen de precieze aard en omvang van de&#13;
bedrijfsvoering van Jong, mede in verband&#13;
met de aan hem ter beschikking gestelde&#13;
opstallen, de vraag wie de schuur feitelijk&#13;
gebruikt, de onderhoudstoestand van de opstallen&#13;
toen zij aan Jong ter beschikking werden&#13;
gesteld, de precieze verwijten die Wagemaker&#13;
c.s. aan Jong c.s. ten aanzien van het&#13;
onderhoud maken, het betaalgedrag van Jong&#13;
c.s., het door Wagemaker c.s. verrichte onderhoud,&#13;
eventuele specificaties van de overeenkomst(&#13;
en) in verband met de vordering tot&#13;
vastlegging alsmede de bewijsbaarheid van&#13;
wederzijdse stellingen.&#13;
5.3 Het hof wenst voorafgaande aan de comparitie&#13;
bovendien van Jong c.s. schriftelijke&#13;
stukken te ontvangen waaruit de juistheid kan&#13;
volgen van hun stelling dat Jong zelf nog een&#13;
agrarisch bedrijf uitoefent. Daartoe behoren&#13;
in ieder geval de meitellinggegevens over de&#13;
jaren 1999, 2000 en 2001. Voorts is het hof van&#13;
oordeel dat in beginsel ook het overleggen&#13;
van jaarstukken en inkomensgegevens over de&#13;
laatste jaren van hen kan worden gevergd.&#13;
Voor zover Jong c.s. willen betogen dat Jongs&#13;
inkomensgegevens in dit verband niet ter zake&#13;
doen, deelt het hof dit standpunt niet. Aan&#13;
een eigen exploitatie is inherent, dat deze&#13;
geschiedt voor rekening en risico van de&#13;
exploitant. Dat dit daadwerkelijk het geval is&#13;
kan blijken uit gegevens als zojuist bedoeld.&#13;
Voor zover Jong c.s. dergelijke gegevens uit&#13;
“privacy-overwegingen” niet willen verstrekken&#13;
– zij hebben dit gesteld, maar hun standpunt&#13;
dienaangaande niet nader onderbouwd –&#13;
staat hen dat uiteraard vrij, doch zij dienen&#13;
ermee rekening te houden dat het hof in geval&#13;
van ontbreken van andere verifieerbare gegevens&#13;
uit hun houding conclusies kan trekken&#13;
als het hof geraden zal achten. Het hof merkt&#13;
hierbij nog op, dat Jong c.s. weliswaar stellen&#13;
dat zij – kennelijk andere – gegevens kunnen&#13;
verstrekken waaruit blijkt dat Jong zelf nog in&#13;
het bedrijf werkzaam is, maar dat tot nu toe&#13;
geen enkel stuk ter onderbouwing van die&#13;
stelling in het geding is gebracht.&#13;
Het hof verzoekt partijen tevens afschriften&#13;
van de wèl op schrift gestelde en door partijen&#13;
ondertekende contracten ter zake van het perceel&#13;
pioenland vóór de comparitie aan het hof&#13;
te doen toekomen.&#13;
5.4 Ter comparitie zal tevens een poging worden&#13;
gedaan om tot een regeling in der minne&#13;
te geraken of partijen bereid te vinden te&#13;
pogen zelf tot een oplossing te komen (bijvoorbeeld&#13;
via mediation).&#13;
5.5 Het hof verzoekt partijen om de onder 5.3&#13;
bedoelde stukken alsmede eventuele andere&#13;
stukken waarop zij ter comparitie een beroep&#13;
willen doen ten minste 14 dagen vóór de&#13;
datum van de comparitie aan de raadsheercommissaris&#13;
en aan de wederpartij te doen&#13;
toekomen. Iedere verdere beslissing wordt&#13;
aangehouden.&#13;
6 De beslissing&#13;
Het hof, rechtdoende in hoger beroep,&#13;
bepaalt dat partijen in persoon – wat betreft&#13;
appellanten mag worden volstaan met appellant&#13;
nr. 1 en wat betreft geïntimeerden met&#13;
geïntimeerde nr. 1 –, vergezeld door hun&#13;
advocaten, voor de in overwegingen 5.2 en 5.4&#13;
van dit arrest omschreven doeleinden, met&#13;
inachtneming van hetgeen is overwogen&#13;
onder 5.3 en 5.5, zullen verschijnen voor het&#13;
te dezen tot raadsheer-commissaris benoemde&#13;
lid van dit hof mr. Heisterkamp en de raad&#13;
Duenk, die daartoe zitting zullen houden in&#13;
een der vertrekken van het Paleis van Justitie&#13;
aan de Walburgstraat 2-4 te Arnhem op een&#13;
nader vast te stellen dag en tijdstip;&#13;
bepaalt dat de verhinderdagen van partijen en&#13;
van hun advocaten in de maanden mei t/m&#13;
september 2002 zullen worden opgegeven ter&#13;
rolle, waarna dag en uur van de comparitie&#13;
door de raadsheer-commissaris zullen worden&#13;
vastgesteld en in beginsel geen uitstel in verband&#13;
met verhinderdagen zal worden verleend;&#13;
verwijst de zaken naar de rolzitting van 7 mei&#13;
2002 voor het opgeven van verhinderdata als&#13;
voormeld, ambtshalve peremptoir;&#13;
houdt iedere verdere beslissing aan.&#13;
ARREST VAN 26 NOVEMBER 2002&#13;
1 Voortzetting van de procedure in&#13;
hoger beroep&#13;
1.1 Ter uitvoering van het arrest van dit hof&#13;
van 16 april 2002 heeft op 3 juni 2002 een&#13;
comparitie van partijen plaatsgevonden. Daarvan&#13;
is proces-verbaal opgemaakt.&#13;
1.2 Voorafgaand aan de comparitie zijn aan de&#13;
raadsheer-commissaris toegezonden:&#13;
– bij brief van Wagemaker c.s. van 17 mei&#13;
2002: een op schrift gestelde verklaring van&#13;
appellant nr. 1;&#13;
– bij brief van Jong c.s. van 30 mei 2002: jaarverslagen&#13;
van Jong over de jaren 1995 t/m&#13;
1999, de balans en winst- en verliesrekening&#13;
over 2000 en areaalbevestigingen betreffende&#13;
de jaren 1998 e.v.&#13;
1.3 Wagemaker c.s. hebben een akte genomen&#13;
en daarbij diverse nieuwe producties in het&#13;
geding gebracht.&#13;
1.4 Jong c.s. hebben een akte genomen en&#13;
eveneens nieuwe producties in het geding gebracht.&#13;
1.5 Hierna hebben partijen wederom de stukken&#13;
aan het hof overgelegd voor het wijzen&#13;
van arrest.&#13;
2 Voortzetting van de beoordeling&#13;
van het geschil in hoger beroep&#13;
2.1 Het hof zal voor het vervolg Jong c.s. in&#13;
enkelvoud aanduiden als Jong, omdat de exploitatie&#13;
van het bedrijfsgedeelte en de grond&#13;
kennelijk niet mede door Slagter heeft plaatsgevonden.&#13;
Waar nodig dient Slagter echter&#13;
mede onder de aanduiding “Jong” te worden&#13;
begrepen.&#13;
2.2 Het hof begrijpt uit hetgeen partijen ter&#13;
comparitie hebben verklaard, dat het verhuurde&#13;
woonhuis en de ter beschikking gestelde&#13;
schuur feitelijk één gebouw vormen en dat de&#13;
schuur vanuit het woongedeelte toegankelijk&#13;
is. Niet is gesteld of gebleken dat in algemene&#13;
zin de exploitatie van de schuur en de bewoning&#13;
van het woonhuis in praktische en economische&#13;
zin zonder bezwaren door verschillende&#13;
personen kan plaatsvinden. De schuur is&#13;
blijkens de overeenkomst (art. 10, 11 en 12)&#13;
ter beschikking gesteld voor de uitoefening&#13;
van een bedrijf. Voorts bevat de schuur een&#13;
koelcel en een aardappelbewaarplaats en zijn&#13;
gelijktijdig met het gebouw tractoren en&#13;
machines voor de verwerking van aardappelen&#13;
ter beschikking gesteld aan Jong, die destijds&#13;
ook aardappelen teelde. Bovendien blijkt dat&#13;
Wagemaker c.s. rond die tijd grond aan Jong&#13;
hebben verpacht, onder meer voor de teelt&#13;
van aardappelen, en in ieder geval deels gelegen&#13;
in de directe nabijheid van het gebouw.&#13;
F.M.W.G. Wagemaker heeft ter comparitie&#13;
verklaard dat Wagemaker c.s. Jong wilden&#13;
helpen met het maken van een “doorstart”.&#13;
Uit een en ander volgt onmiskenbaar, dat de&#13;
schuur aan Jong ter beschikking is gesteld ter&#13;
uitoefening van de landbouw. Nu het woongedeelte&#13;
met die schuur feitelijk één geheel&#13;
vormt, ook contractueel een eenheid is&#13;
beoogd (blijkens art. 11 onder “d” van de&#13;
huurovereenkomst) en het woongedeelte kennelijk&#13;
ook in het verleden deel van Jongs agrarisch&#13;
bedrijf heeft uitgemaakt, geldt voor het&#13;
vervolg als uitgangspunt dat de woning als&#13;
agrarische bedrijfswoning aan Jong is afgestaan&#13;
en dus niet is verhuurd, maar is (mee)-&#13;
verpacht. De pachtrechter is dus bevoegd over&#13;
de vorderingen van Wagemaker te oordelen,&#13;
ook voor zover die het woongedeelte betreffen.&#13;
2.3 De verklaring van Jong ter comparitie&#13;
komt erop neer, dat hij zich reeds enige tijd&#13;
feitelijk geheel uit het bedrijf heeft teruggetrokken&#13;
en de exploitatie geheel voor rekening&#13;
en risico van zijn zoons geschiedt. De&#13;
overgelegde jaarstukken, vanaf het jaar 1995,&#13;
zijn ook stukken van uitsluitend zijn zoon&#13;
J.A.T. Jong respectievelijk van de maatschap&#13;
van Jongs zoons. Anders dan Jong voor de&#13;
pachtkamer van het kantongerecht heeft verklaard&#13;
(rechtsoverweging 6.4 onder E van het&#13;
vonnis waarvan beroep) en in hoger beroep&#13;
met nadruk heeft gehandhaafd (memorie van&#13;
antwoord, reactie op grieven I en II), is hij&#13;
dus niet (meer) bij de bedrijfsvoering betrokken.&#13;
Hij stelt thans, naar het hof hem begrijpt,&#13;
dat aan zijn gezin(sbedrijf) is verpacht. Het&#13;
hof verwerpt die stelling. De “huurovereenkomst”&#13;
bepaalt weliswaar, dat het gehuurde&#13;
niet anders mag worden gebruikt dan als&#13;
woonhuis voor Jong “en zijn gezin”, maar ter&#13;
zake van de bedrijfsruimte wordt vermeld dat&#13;
het de huurder verboden is, de exploitatie van&#13;
het in de bedrijfsruimten uitgeoefende bedrijf&#13;
geheel of gedeeltelijk aan derden over te dragen&#13;
of over te laten en daarbij worden gezinsleden&#13;
niet uitgesloten. Gelet op een en ander&#13;
is er geen aanleiding te veronderstellen dat&#13;
met alleen de woorden “en zijn gezin” bij de&#13;
bepalingen over het woongedeelte is beoogd&#13;
of het vertrouwen is gewekt dat de bedrijfsvoering&#13;
geheel aan Jongs zoons mocht worden&#13;
overgelaten. Het feit dat Jong als verweer&#13;
tegen de stellingen van Wagemaker c.s. geruime&#13;
tijd heeft volgehouden dat hij wel degelijk&#13;
bij de bedrijfsvoering betrokken was wijst&#13;
erop, dat een dergelijk vertrouwen bij hem&#13;
ook niet heeft bestaan. Jong heeft tegenover&#13;
de nadrukkelijke betwisting door Wagemaker&#13;
c.s. geen voldoende concrete nadere feiten&#13;
gesteld die, indien bewezen, zouden kunnen&#13;
bijdragen tot het oordeel dat Wagemaker c.s.&#13;
bij het sluiten van de overeenkomst hadden&#13;
kunnen beseffen dat Jong zich geheel uit het&#13;
bedrijf zou terugtrekken of dit heeft aanvaard.&#13;
Het enkele feit dat sommige pachtbetalingen&#13;
door J.A.T. Jong of door de maatschap van&#13;
Jongs zoons zijn gedaan leidt, mede gelet op&#13;
art. 6:30, lid 1, BW, niet tot een ander oordeel.&#13;
2.4 Het hof beschouwt de mate waarin Jong&#13;
geheel buiten zijn verpachter om de zeggenschap&#13;
over de exploitatie van de schuur aan&#13;
zijn zoons heeft afgestaan als strijdig met&#13;
Jongs uit art. 25 Pw voortvloeiende verplichting&#13;
tot eigen gebruik van het gepachte en dus&#13;
niet verenigbaar met goed pachterschap. Volgens&#13;
het hier toepasselijke art. 6:265 BW&#13;
brengt dit in beginsel mee, dat de vordering&#13;
tot ontbinding dient te worden toegewezen.&#13;
Jong heeft niet gewezen op omstandigheden&#13;
die zijn handelwijze kunnen rechtvaardigen of&#13;
zelfs verklaren; dat sprake zou zijn van een&#13;
tekortkoming van bijzondere aard of geringe&#13;
betekenis die ontbinding in de zin van art.&#13;
6:265 BW niet zou rechtvaardigen is door&#13;
Jong niet gesteld, hoewel het op zijn weg ligt&#13;
om zich gemotiveerd op de uitzondering te&#13;
beroepen (zie HR 31 december 1993, NJ&#13;
1994, 317 en HR 27 november 1998, NJ 1999,&#13;
197 met betrekking tot de huur van bedrijfsruimte).&#13;
Een en ander brengt mee, dat de&#13;
pachtovereenkomst ter zake van het gebouw&#13;
zal worden ontbonden. Hetgeen onder 2.2 is&#13;
overwogen brengt mee, dat gedeeltelijke ontbinding&#13;
(voor alleen het bedrijfsgedeelte) is&#13;
uitgesloten.&#13;
2.5 Wagemaker c.s. hebben tevens ontbinding&#13;
gevraagd van de pachtovereenkomst ter zake&#13;
van 0,5 ha grond welke wordt gebruikt voor&#13;
de teelt van pioenrozen. Het hof begrijpt uit&#13;
de stellingen van partijen en de overgelegde&#13;
stukken, dat die grond gedurende enige tijd&#13;
op schriftelijke contracten voor één jaar verpacht&#13;
is geweest en thans zonder schriftelijke&#13;
overeenkomst door alleen de zoons van Jong&#13;
wordt gebruikt. In de bij akte van 25 juni&#13;
2002 door Wagemaker c.s. overgelegde overeenkomsten&#13;
(voor het jaar 1996 en het jaar&#13;
1998) wordt alleen Jong zelf als pachter&#13;
genoemd. Voor de alleen door Wagemaker c.s.&#13;
ondertekende overeenkomst voor het jaar&#13;
1999 geldt hetzelfde. Jong heeft niet gesteld&#13;
dat die overeenkomst een onjuiste partij-aanduiding&#13;
bevat. Hij heeft bij akte van 5 augustus&#13;
2002 weliswaar gesteld dat ook zijn zoon&#13;
Jan “diverse pachtcontracten met Wagemaker&#13;
voor het gezinsbedrijf heeft ondertekend”,&#13;
maar die contracten zijn niet in het geding&#13;
gebracht en Jong heeft niet gesteld dat die&#13;
betrekking hadden op de 0,5 ha in geschil en&#13;
over latere jaren dan 1998. Hij heeft integendeel&#13;
steeds ook zelf gesteld pachter van die&#13;
grond te zijn (conclusie van antwoord/eis,&#13;
nr. 3 en conclusie van dupliek/repliek, nr. 3).&#13;
Een en ander brengt met zich dat het hof ook&#13;
wat betreft deze grond ervan uitgaat dat Jong&#13;
in strijd met zijn verplichting tot persoonlijk&#13;
gebruik de exploitatie geheel aan zijn zoon(s)&#13;
heeft overgelaten. Overeenkomstig hetgeen&#13;
onder 2.4 met betrekking tot de gebouwen is&#13;
overwogen dient ook wat betreft die grond de&#13;
pachtovereenkomst – die kennelijk vanaf 1999&#13;
stilzwijgend heeft voortgeduurd en, naar het&#13;
hof aanneemt, voor onbepaalde tijd is komen&#13;
te gelden – te worden ontbonden. De mogelijke&#13;
toepasselijkheid van art. 1, lid 3 Pw is voor&#13;
dit oordeel niet relevant en kan onbesproken&#13;
blijven. Hetzelfde geldt voor de mogelijke&#13;
toepasselijkheid van art. 58 Pw, aangezien toepasselijkheid&#13;
van dat wetsartikel de mogelijkheid&#13;
tot ontbinding van de pacht (art. 6:265&#13;
BW jo. art. 55 Pw) niet aantast.&#13;
2.6 Uit de vorige overwegingen vloeit voort&#13;
dat de grieven I en II gegrond zijn voor zover&#13;
zij erover klagen dat niet is aangenomen dat&#13;
Jong de exploitatie van het gepachte aan zijn&#13;
zoons heeft overgelaten en de pachtovereenkomst&#13;
niet om die reden is ontbonden. Grief&#13;
IV is eveneens gegrond. Grief III behoeft geen&#13;
bespreking meer. Grief V slaagt; het hof is met&#13;
Wagemaker c.s. van oordeel dat Jong c.s. in&#13;
conventie in de proceskosten hadden moeten&#13;
worden veroordeeld. De in hoger beroep&#13;
gevorderde vastlegging kan buiten beoordeling&#13;
blijven, nu deze vordering subsidiair is&#13;
ingesteld en de primaire eis wordt gehonoreerd.&#13;
Een en ander brengt mee, dat het vonnis&#13;
waarvan beroep zal worden vernietigd, de&#13;
pacht ter zake van het gebouw en de 0,5 ha&#13;
tuinland zal worden ontbonden (waarbij het&#13;
hof in verband met het woonhuis aanleiding&#13;
ziet de ontruimde oplevering van alle objecten&#13;
te bepalen op uiterlijk 31 januari 2003) en&#13;
Jong c.s. zullen worden veroordeeld in de&#13;
proceskosten. Dit laatste geldt ook voor de&#13;
kosten van het hoger beroep.&#13;
3 De beslissing&#13;
Het hof, rechtdoende in hoger beroep,&#13;
vernietigt het tussen partijen gewezen vonnis&#13;
van de pachtkamer van het kantongerecht te&#13;
Hoorn van 21 mei 2001, waarvan beroep, en,&#13;
opnieuw rechtdoende:&#13;
ontbindt de tussen partijen bestaande pachtovereenkomst(&#13;
en) inzake de boerderij met&#13;
schuur en erf gelegen aan de Streekweg 82 te&#13;
Hoogkarspel, alsmede inzake 0,5 ha tuinland&#13;
bestemd voor de teelt van pioenrozen met&#13;
ingang van 1 februari 2003;&#13;
veroordeelt Jong c.s. om het gepachte uiterlijk&#13;
op 31 januari 2003 te ontruimen met alle daarin&#13;
aanwezige personen en zich daarin bevindende&#13;
zaken en de sleutels uiterlijk op die&#13;
datum ter vrije beschikking van Wagemaker&#13;
c.s. te stellen, met machtiging van laatstgenoemden&#13;
om, voor het geval Jong c.s. daarmee&#13;
in gebreke mochten blijven, deze ontruiming&#13;
zelf op kosten van hen te doen bewerkstelligen,&#13;
desnoods met behulp van de sterke&#13;
arm;&#13;
veroordeelt Jong c.s. in de kosten van de procedure&#13;
in beide instanties, aan de zijde van&#13;
Wagemaker c.s. bepaald op € 42,66 wegens&#13;
kosten exploot, € 77,14 wegens griffierecht en&#13;
€ 267,– wegens salaris gemachtigde voor de&#13;
eerste aanleg en op € 48,58 wegens kosten&#13;
exploot, € 215,55 wegens griffierecht en&#13;
€ 1.928,– wegens salaris tot op heden in hoger&#13;
beroep.</content><legacyfootnotes/><footnotes><footnote/></footnotes><auteurs/><published>2004-06-01 00:00:00</published><modified>2004-06-01 00:00:00</modified><editiondate>2004-06-01</editiondate><htmlpath>https://denhollander.info/artikel/3640</htmlpath></article>
</articles></edition>
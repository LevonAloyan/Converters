<edition><articles><article><jaar>1987</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/1987</searchword><id>6344</id><udhid>UDH:TvAR/6344</udhid><titel>Gezamenlijke vergadering van de Vereniging voor Agrarisch Recht en de Vereniging voor Europees Recht</titel><searchwords><searchword>TvAR 11/1987</searchword><searchword>UDH:TvAR/6344</searchword></searchwords><attachments><attachment><name>1987_nr 11_Artikel_Keur.pdf</name><extention>pdf</extention><url>https://denhollander.info/download/6126/ci</url></attachment></attachments><inleiding>1. Op 12 juni j.1. belegden de Vereniging voor Agrarisch Recht en de&#13;
Vereniging&#13;
voor Europees Recht een gemeenschappelijke bijeenkomst te Ede, waarop gediscussieerd&#13;
werd over het thema: 'Grenzen aan de uitvoerbaarheid van het gemeenschappelijk&#13;
landbouwbeleid'.&#13;
Deze discussie werd gevoerd op basis van een drietal pre-adviezen (gepubliceerd&#13;
in dit tijdschrift, 47e jaargang, no. 5) van de hand van mr H.O. Thunnissen en mr&#13;
A.W.H. Meij (werkzaam bij het College van Beroep voor het Bedrijfsleven, hierna&#13;
het CBB te noemen), mr H.J. Bronkhorst (advokaat) en mr P. Ritsema (werkzaam&#13;
bij het ministerie van Landbouw en Visserij), alsmede een reactie daarop van dr J.&#13;
Heine (werkzaam bij de Commissie).&#13;
Alvorens een weergave te geven van de discussie tijdens deze vergadering, welke&#13;
onder de animerende leiding stond van prof. M.J.A. van Mourik, voorzitter van de&#13;
Vereniging voor Agrarisch Recht, zal ik een korte schets geven van de inhoud van&#13;
voornoemde discussiestukken.</inleiding><content>2. Mrs Thunnissen en Meij tonen in hun pre-advies allereerst met behulp&#13;
van cijfers&#13;
aan dat in ieder geval tot de invoering van de superheffing (zie hieronder) niet&#13;
gesproken kan worden van een overbelasting van de nationale rechter als gevolg van&#13;
het communautaire landbouwbeleid. Vervolgens constateren zij dat de Beschikking&#13;
Superheffing van 18 april 1984 weliswaar 8000 beroepen bij het CBB tot gevolg&#13;
had, doch dat zulks niet als een onredelijke last mag worden beschouwd, wanneer&#13;
men dit aantal beziet tegen het totaal aantal bij de Nederlandse rechter in 1985&#13;
binnengekomen zaken op civiel-, straf- en administratiefrechtelijk terrein op basis&#13;
van nationale voorschriften (1.365.000 zaken). De auteurs concluderen dat door&#13;
de invoering van de superheffing voor de Nederlandse rechter op zich geen grenzen&#13;
aan de uitvoerbaarheid van het gemeenschappelijk landbouwbeleid zijn overschreden.&#13;
Vervolgens wijzen zij op het probleem dat de individuele marktdeelnemers zijn&#13;
aangewezen op hun nationale rechtsbeschermingsvoorschriften, terwijl dergelijke&#13;
voorschriften van lidstaat tot lidstaat uiteenlopen, waardoor rechtsongelijkheid kan&#13;
ontstaan. Volgens de schrijvers heeft het Hof van Justitie hieraan wel iets kunnen&#13;
doen, maar zijn de grenzen op dit punt spoedig bereikt. Ten slotte waarschuwen de&#13;
auteurs dat van strafrechtelijke handhaving van communautaire voorschriften, en&#13;
met name de wat meer gecompliceerde voorschriften, zoals deze veelvuldig in de&#13;
landbouwsector plegen voor te komen, geen al te hoge verwachtingen gekoesterd&#13;
mogen worden; administratiefrechtelijke handhaving biedt bevredigender resultaten. 3. Mr Bronkhorst begint zijn pre-advies met een korte historische schets van de land&#13;
bouwmarktordeningen, zoals deze in de jaren zestig, begin jaren zeventig tot tevredenheid&#13;
van de meesten functioneerden. Tegenover deze klassieke, harmonieuze regelingen&#13;
stelt de schrijver de in de tweede helft van de zeventiger jaren begonnen&#13;
produktiebeperkende politiek, door hem betiteld als 'kwantitatieve markteconomie',&#13;
een mijns inziens wat ongelukkig begrip voor de bedoelde distributieve maat&#13;
regelen van de communautaire overheid. Aan de hand van deze maatregelen in de&#13;
landbouwsector (met name de superheffing) en in de visserijsector en aan de hand&#13;
van de fraudegevoeligheid van de communautaire maatregelen meer in het algemeen&#13;
toetst de schrijver de vraag of de grenzen van de uitvoerbaarheid van het communautaire&#13;
landbouwbeleid al dan niet zijn bereikt. Hoewel ik het pre-advies van mr&#13;
Bronkhorst zo interpreteer dat hij deze vraag uiteindelijk niet bevestigend wil beantwoorden,&#13;
heeft hij op een aantal punten forse kritiek op de communautaire wetgeving,&#13;
de Nederlandse uitvoeringsmaatregelen en bepaalde uitspraken van het Hof&#13;
van Justitie.&#13;
Met betrekking tot de superheffing verwijt de schrijver de communautaire wetgever&#13;
vage regelgeving, een te snelle invoering en te grote uitvoeringsruimte voor de&#13;
lidstaten. Dit laatste noemt Bronkhorst terug-delegatie, eveneens een discutabel begrip&#13;
in dit verband.&#13;
Kritiek heeft Bronkhorst ook op de Nederlandse wijze van uitvoering van de communautaire&#13;
contingenteringsmaatregelen; in het bijzonder hekelt hij de opneming in&#13;
de Beschikking Superheffing van een hardheidsclausule, die het mogelijk maakte&#13;
om rekening te houden met bijzondere omstandigheden. Hierdoor is een zware administratieve&#13;
last ontstaan, terwijl volgens Bronkhorst een dergelijke hardheidsclausule&#13;
in strijd is met de Verordeningen 857/84 en 1371/84.&#13;
Met betrekking tot het communautaire visserijbeleid laat de schrijver het helaas&#13;
bij de constatering dat ook daar de Nederlandse uitvoeringsmaatregelen te kort zijn&#13;
geschoten. Een ieder zal het met hem eens zijn, indien Bronkhorst hierbij doelt op&#13;
een tekortschietende controle. Weliswaar noemt hij dit punt wel, maar in één adem&#13;
met het feit dat in Nederland talrijke processen-verbaal zijn opgemaakt tegen vissers.&#13;
Aan dit laatste feit evenwel de conclusie te verbinden dat de uitvoering in Nederland&#13;
niet deugt, gaat mij te ver en gaat overigens ook geheel voorbij aan de aard&#13;
van de betrokken regelingen (zie onder). Ten slotte kritiseert de schrijver enige uitspraken&#13;
van het Hof van Justitie in fraudezaken (zaken 125/83, Corman en 254/85,&#13;
Irish Grain Board, nog niet gepubliceerd), waarbij bonafide marktdeelnemers in&#13;
verregaande mate aansprakelijk worden gesteld voor de gevolgen van het frauderen&#13;
door derden. Dit bergt het gevaar in zich dat van dergelijke communautaire regelingen&#13;
geen gebruik meer zal worden gemaakt door het bedrijfsleven. Ofschoon over&#13;
dit onderwerp heel wat te zeggen is, met name over de vraag of de rechtspraak van&#13;
het Hof van Justitie op dit terrein wel zo consistent is, zal ik dat niet doen, omdat&#13;
dit specifieke onderwerp naar mijn oordeel slechts zijdelings met het discussiethema&#13;
te maken heeft.&#13;
4. Na een inleidende schets van de achtergrondproblematiek en de ontwikkeling&#13;
daarvan, constateert mr Ritsema in zijn pre-advies dat de communautaire wetgever zich de beginselen van deregulering nog maar in bescheiden mate heeft eigen gemaakt,&#13;
maar hij voegt er terecht wel meteen aan toe dat een vergelijking met de situatie&#13;
in Nederland mank gaat, wegens de nog niet voltooide integratie van de Gemeenschap&#13;
en het gebrekkige communautaire besluitvormingsproces.&#13;
Vervolgens bespreekt de schrijver het systeem van uitvoering in Nederland, in&#13;
welk systeem een belangrijke rol is weggelegd voor de In- en Uitvoerwet en de Landbouwwet&#13;
als wettelijke kaders, voor pbo-organen als uitvoerende instanties en voor&#13;
de Algemene Inspectie Dienst als controlerende instantie. Ter illustratie van de Nederlandse&#13;
uitvoeringspraktijk bespreekt mr Ritsema vervolgens de superheffing en&#13;
de medeverantwoordelijkheidsheffing in de sector granen.&#13;
De invoering van de superheffing (per 1 april 1984 kan iedere producent aanspraak&#13;
maken op een heffingvrije hoeveelheid, gelijk aan de afgeleverde hoeveelheid&#13;
in 1983 minus 8,65%) gaf in Nederland aanleiding tot de indiening van ca. 33.000&#13;
verzoekschriften, met name vanwege een beroep op de hierboven vermelde hardheidsclausule,&#13;
welke clausule was opgenomen om een inventarisatie te kunnen maken&#13;
van diverse bijzondere gevallen.&#13;
Daarnaast waren maatregelen nodig met betrekking tot de overdraagbaarheid van&#13;
quota, welke door de EG-wetgever is beperkt door koppeling aan de overdracht van&#13;
het bedrijf of een gedeelte daarvan.&#13;
Na een korte schets van de uitvoering in Nederland van de in 1980 ingestelde medeverantwoordelijkheidsheffing&#13;
in de sector granen, behandelt de schrijver de financiële&#13;
verantwoordelijkheid van de lidstaten voor de uitvoering van het EGlandbouwbeleid.&#13;
Zij komen hierbij dikwijls voor aanzienlijke financiële risico's te&#13;
staan, aangezien pas bij de jaren later plaatsvindende afrekening de Commissie een&#13;
andere interpretatie kan huldigen van een bepaalde regeling dan de lidstaat in&#13;
kwestie.&#13;
De schrijver pleit voor een wat soepeler houding van de Commissie (en het Hof&#13;
van Justitie) ten aanzien van de vraag wat onder 'nalatigheid' dient te worden verstaan&#13;
in die gevallen waarin het doel van de betrokken communautaire regeling wel&#13;
is bereikt, zij het niet geheel via de aangewezen middelen. Op zich zelf een begrijpelijk&#13;
pleidooi, maar niet uit het oog verloren dient te worden dat zulks de harmonisatie van&#13;
nationale controlemaatregelen, welke uit een oogpunt van doelmatigheid en het&#13;
voorkomen van distorsies wenselijk is, weer in gevaar brengt.&#13;
5. Dr Heine benadert het thema vanuit de meer abstracte gezichtshoek van de algemene&#13;
eisen die aan wetgeving gesteld kunnen worden, op nationaal zowel als communautair&#13;
niveau, waarbij op dit laatste niveau sommige aspecten hoogstens pregnanter&#13;
naar voren komen dan op nationaal niveau. De schrijver bouwt zijn verhandeling&#13;
op rond een viertal criteria van wetgeving:&#13;
a. de zakelijke oplossing die is gekozen; het gaat hierbij om doel en middelen, om&#13;
de noodzaak van regeling, de werkingswijze, de toepasselijkheid en de rechtmatigheid.&#13;
De schrijver belicht hierbij de wijze van totstandkomen van een communautaire&#13;
regeling, de voorbereiding en de bijzondere problemen van de compromisvorming&#13;
op communautair niveau. EG-compromissen brengen dikwijls de beste zakelijke&#13;
oplossing in gevaar of doen deze geheel achter de horizon verdwijnen. b. de duidelijkheid van wetgeving; deze kan soms te lijden hebben van compromisteksten,&#13;
maar vaker nog zal in dergelijke gevallen geen regeling tot stand komen&#13;
of een vertraging optreden. Ook kan een wetstekst onduidelijk worden door ontbrekende&#13;
of te ver gaande detaillering. Ten aanzien van de superheffing constateert de&#13;
schrijver dat het gebrek aan detaillering een gevolg was van politieke meningsver&#13;
schillen en de dringende noodzaak om tot een regeling te komen. Daarnaast wijst&#13;
hij er terecht op dat de Gemeenschap in dit soort gevallen ook niet veel anders kan,&#13;
omdat zij de bestuurlijke onderbouw mist en kennis omtrent de specifieke omstandigheden&#13;
in de lidstaten ontbeert. Voorts wijst hij er terecht op dat de lidstaten vaak&#13;
ook niet anders willen; krijgt men deze ruimte niet dan komt de regeling er eenvoudig&#13;
niet. Dit gedeelte wordt besloten met het verwijt aan de lidstaten dat menig gedetailleerde&#13;
EG-regeling overbodig zou zijn geweest als de nationale overheden zich&#13;
over de toepassing van het communautaire wetgevingprodukt even druk zouden ma&#13;
ken als over die van de eigen nationale regelingen.&#13;
Vervolgens constateert de schrijver dat de lidstaten op een aantal terreinen ofwel&#13;
geen regeling of één met grote uitvoeringsruimte wensen ofwel een zeer gedetailleerde&#13;
communautaire regeling voorstaan om interpretatievragen te voorkomen, hetgeen&#13;
tot onnodig gecompliceerde wetgeving kan leiden;&#13;
c. bestuurlijke uitvoerbaarheid; hierbij speelt het probleem van de controleerbaar&#13;
heid van de regeling een rol. Op dit terrein zijn ook door de Gemeenschap wel fouten&#13;
gemaakt, doch daarnaast ligt dit ook aan de tijd en de energie, die de lidstaten&#13;
daaraan willen besteden.&#13;
d. de aanvaardbaarheid van de regeling: daarmede dient iedere wetgever rekening&#13;
te houden, dus ook de EG. Daarenboven ligt hier een taak voor de lidstaten; zij die&#13;
nen inbreuken op de EG-regeling adequaat te vervolgen en te bestraffen en daaraan&#13;
ontbreekt het nog wel eens. Mij dunkt, een nauwelijks verhulde terechtwijzing aan&#13;
Nederlands adres in verband met de praktijken van onze nationale visveilingen.&#13;
Het is duidelijk dat dr Heine in zijn referaat de bal naar de lidstaten terugkaatst&#13;
en hen confronteert met hun eigen rol en verplichtingen als lidstaten van de Gemeenschap.&#13;
6. Tot slot de vergadering zelf. Na een openingswoord van de voorzitter vatten de&#13;
pre-adviseurs en dr Heine de hoofdpunten van hun schriftelijke bijdragen nog eens&#13;
samen. Alleen dr Thunnissen had voor deze gelegenheid nog een nieuwtje. Doordat&#13;
het CBB opnieuw geconfronteerd wordt met een zeer groot aantal beroepen, ditmaal&#13;
in verband met de medeverantwoordelijkheidsheffing in de graansector, vroeg hij&#13;
zich af of niet bepaalde nieuwe bevoegdheden aan het Hof van Justitie zouden moeten&#13;
worden gegeven, zodat de nationale rechter de zaken sneller en doeltreffender&#13;
zou kunnen afhandelen. In het kader van een voorlopige-voorzieningenprocedure&#13;
zou de voorzitter van het CBB prejudiciële vragen moeten kunnen stellen aan de president&#13;
van het Hof van Justitie, die deze vragen, eveneens in een soort kort-gedingprocedure,&#13;
binnen enkele maanden zou dienen te beantwoorden. Hierdoor zou op&#13;
korte termijn voor een groot aantal gelijke gevallen een communautair goedgekeurde&#13;
oplossing kunnen worden gevonden en zou het aantal beroepen navenant kunnen&#13;
afnemen. De wens tot een snellere afhandeling van de prejudiciële procedures is zeker begrijpelijk&#13;
en de suggestie stellig ook interessant, maar ik vrees dat er nogal wat haken&#13;
en ogen aan zitten. Allereerst zijn er enige niet te onderschatten praktische problemen;&#13;
alleen al het feit dat de lidstaten en de Commissie, eventueel ook de Raad&#13;
en andere belanghebbenden opmerkingen moeten kunnen maken, doet twijfelen aan&#13;
de mogelijkheid van een snelle procedure. Voorts speelt hierbij het probleem dat het&#13;
Hof van Justitie momenteel reeds zwaar wordt belast en dat een dergelijke nieuwe&#13;
procedure zeer veel tijd en werkkracht zal vergen van de president en eventueel de&#13;
vice-presidenten van het Hof. Dit zijn evenwel technische problemen, die met enige&#13;
goede wil wel zijn op te lossen. Daarin schuilt evenwel nu juist het fundamentele&#13;
probleem: de goede wil is bij menig lidstaat ver te zoeken als het gaat om nieuwe&#13;
bevoegdheden voor het Hof van Justitie; dit zal zeker zo zijn in het geval van deze&#13;
suggestie, omdat deze er toe zal leiden dat de president alleen beslissingen zal moeten&#13;
nemen die van verstrekkende betekenis kunnen zijn voor de gehele Gemeenschap.&#13;
Het is overigens nog maar de vraag of het Hof zelf erg gelukkig zou zijn met een&#13;
dergelijke nieuwe rechtsgang.&#13;
De middagdiscussie was enigszins mat en leverde weinig nieuwe gezichtspunten op&#13;
met uitzondering van de benadering welke door prof. Geelhoed in zijn interventie&#13;
werd gekozen. De kern van zijn interessant betoog was dat de moeilijkheden welke&#13;
zijn ontstaan door de quoteringsmaatregelen inherent zijn aan het soort wetgevende&#13;
maatregelen dat wordt toegepast, namelijk distributieve wetgeving. Dit soort wetgeving&#13;
is voor de justitiabelen zeer ingrijpend en daarom alleen verteerbaar indien de&#13;
noodzaak daarvan duidelijk wordt ingezien. Juist daaraan ontbreekt het echter bij&#13;
de EG-quoteringsmaatregelen, omdat men niet de pijn voelt van het niet (afdoende)&#13;
oplossen van de ontstane overschotproblemen. In zo'n situatie zal distributieve wetgeving&#13;
moeilijk geaccepteerd worden en een zware wissel trekken op de mogelijkheden&#13;
van de uitvoerende instanties en de rechterlijke macht. Na 25 jaren expansiebevordering&#13;
door de overheid is het moeilijk om over te schakelen naar distributie van&#13;
produktiecapaciteit. Geelhoed meent dat we ons thans in een overgangsfase bevinden,&#13;
waarin zich de geschetste problemen zullen voordoen zonder dat daarvan enige&#13;
instantie in het bijzonder een verwijt kan worden gemaakt. Hij wees er voorts nog&#13;
op dat de nationale overheden zich in deze situatie alle moeite zullen getroosten om&#13;
de pijn te verzachten op grond van het materiële gelijkheidsbeginsel en dat dit soort&#13;
distributieve wetgeving zich onder meer hierdoor niet leent voor het regelen van details&#13;
op EG-niveau. De moeizame handhaving in de lidstaten heeft minder te maken&#13;
met een gebrek aan bereidheid van de kant der uitvoerende instanties of van justitiële&#13;
instanties, dan met de nieuwheid en onbekendheid van de maatregelen in kwestie,&#13;
waardoor de transparantie en onaanvechtbaarheid daarvan nog niet vaststaan, aldus&#13;
prof. Geelhoed.&#13;
De hierop volgende discussie bestreek een groot aantal onderwerpen; de noodzaak&#13;
van een adequaat structuurbeleid werd door verscheidene aanwezigen onderstreept,&#13;
evenals die van een definitieve oplossing van de monetaire onevenwichtigheden,&#13;
waardoor onder meer de mcb's kunnen verdwijnen. Er werden argwanende vragen&#13;
gesteld naar de juridische zorgvuldigheid van de communautaire wetgeving, waarop&#13;
door dr Heine geruststellende antwoorden werden gegeven. Hijzelf vroeg zich nog eens af of de lidstaten niet beter op hun eigen geld pasten dan op dat van de EG,&#13;
waarop mr Ritsema geruststellend antwoordde. Of door deze antwoorden de verontrusting&#13;
ook werkelijk is weggenomen blijft de vraag.&#13;
Ten slotte kan nog worden vermeld dat tijdens de discussie werd gepleit voor&#13;
handhaving van hardheidsclausules zoals door mr Bronkhorst gewraakt, omdat&#13;
zulks de rechtvaardigheid juist diende, een mooi bewijs van één van de eerder vermelde&#13;
stellingen van Geelhoed.&#13;
De vergadering werd besloten door mr M.J. Kuiper, werkzaam bij het Ministerie&#13;
van Landbouw en Visserij, tevens optredend namens de voorzitter van de Vereniging&#13;
voor Europees Recht.&#13;
7. Mijn conclusie na lezing der stukken en aanhoring van de discussie is dat de grenzen&#13;
der uitvoerbaarheid van het communautair landbouwbeleid nog niet zijn bereikt;&#13;
in feite trok niemand der aanwezigen deze conclusie.&#13;
Dat de EG-quoteringsregelingen en met name de superheffing zo'n commotie veroorzaakten&#13;
en nog veroorzaken wordt slechts voor een klein gedeelte verklaard door&#13;
de snelle invoering van en bepaalde lacunes in deze wetgeving. De verklaring dient&#13;
veeleer te worden gezocht in, zoals Geelhoed betoogde, de aard van de getroffen&#13;
maatregelen. Ik heb ook niemand mogen beluisteren die de noodzaak van de betrokken&#13;
maatregelen bestreed.&#13;
Na al hetgeen hierboven reeds is gezegd, zou ik nog slechts willen wijzen op een&#13;
andere factor die een niet te onderschatten rol speelt bij de vraag naar de uitvoerbaarheid&#13;
van de communautaire landbouwwetgeving, een factor die in de discussie&#13;
wat onderbelicht is gebleven. Door dr Heine werd onder meer het criterium van de&#13;
aanvaardbaarheid van wetgeving genoemd. Men denkt hierbij in de eerste plaats aan&#13;
de aanvaarding door de justitiabelen. Bij communautaire wetgeving komt daar&#13;
evenwel nog aanvaarding door de nationale uitvoeringsinstanties bij. Dit mag&#13;
vreemd klinken, omdat immers de lidstaten zelf mee de beslissing in de Raad hebben&#13;
genomen, maar zo simpel ligt het in werkelijkheid niet. Op uitvoerend niveau wordt&#13;
men direct met praktijkproblemen geconfronteerd, die om een oplossing vragen,&#13;
terwijl men voorts ook veel dichter bij de onvrede en kritiek staat. In een economische&#13;
sector die vanouds sterk interventionistisch van aard is, in een periode waarin&#13;
de nationale overheden gekweld worden door budgettaire krapte en in tijden waarin&#13;
distributieve maatregelen noodzakelijk zijn, wordt de loyaliteit der nationale uitvoeringsinstanties&#13;
danig op de proef gesteld. In de landbouw- en visserijsector kunnen&#13;
frustraties daarover niet worden verholpen door middel van het niet overdragen&#13;
aan de EG van bevoegdheden, want de centrale bevoegdheid ligt al bij de Gemeenschap.&#13;
De Gemeenschap van haar kant is afhankelijk van de lidstaten voor de uitvoering&#13;
en controle. Het Hof van Justitie heeft in het verleden al eens uitdrukkelijk het&#13;
standpunt van de Commissie verworpen dat de voorrang van het communautaire&#13;
recht met zich brengt dat de Commissie haar controlebevoegdheden kan uitoefenen&#13;
met voorbijgaan aan nationale gerechtelijke procedurevoorschriften (Commissie t.&#13;
Italië, zaak 267/78, uitspraak van 10 januari 1980).&#13;
In een dergelijke situatie ontstaan gemakkelijk gevoelens van machteloosheid, enerzijds bij de Commissie, welke zich onder meer manifesteren in een formalistische&#13;
benadering en anderzijds bij nationale ambtenaren, die hun invloed grotendeels&#13;
kwijt zijn geraakt en het gevoel krijgen het vuile werk te moeten opknappen.&#13;
Met andere woorden: naast de door Geelhoed gesignaleerde omstandigheid dat&#13;
onvrede van de justitiabelen met de EG-quoteringsmaatregelen en uitvoeringsproblemen&#13;
daarbij inherent zijn aan de aard van deze maatregelen, speelt een rol de omstandigheid&#13;
dat door de aard van de Gemeenschap uitvoeringsproblemen ontstaan,&#13;
niet alleen bij dit soort maatregelen, maar praktisch in alle gevallen van 'prozesslenkung'&#13;
en de coördinatie daarvan op communautair niveau. Nieuwe loyaliteiten ontstaan&#13;
slechts zeer moeizaam, ook als de primaire bevoegdheidsverdeling geen punt&#13;
van discussie meer is, een conclusie die weinig ruimte laat voor optimisme omtrent&#13;
de verdere ontwikkeling van de positieve integratie binnen de Gemeenschap van&#13;
twaalf.&#13;
Dat hierdoor de uitvoerbaarheid van communautaire wetgeving in een bepaalde&#13;
economische sector ter discussie wordt gesteld is begrijpelijk, maar dit dient ons niet&#13;
het zicht te benemen op de werkelijke aard en omvang der integratieproblemen binnen&#13;
de Europese Gemeenschap.</content><legacyfootnotes/><footnotes><footnote/></footnotes><auteurs>Mr DJ. Keur</auteurs><published>1987-11-01 00:00:00</published><modified>1987-11-01 00:00:00</modified><editiondate>1987-11-01</editiondate><htmlpath>https://denhollander.info/artikel/6344</htmlpath></article>
</articles></edition>
<edition><articles><article><jaar>2004</jaar><naam>Tijdschrift voor Agrarisch Recht</naam><uitgave>11</uitgave><aflevering>11</aflevering><searchword>TvAR 11/2004</searchword><id>3692</id><udhid>UDH:TvAR/3692</udhid><titel>X / Landinrichtingscommissie De Gouw (TvAR 2004/5249)</titel><searchwords><searchword>TvAR 11/2004</searchword><searchword>TvAR 2004/5249</searchword><searchword>UDH:TvAR/3692</searchword></searchwords><attachments><attachment><name>2004_nr 11_Rechtspraak_5249.pdf</name><extention>pdf</extention><url>https://denhollander.info/download/3688/ci</url></attachment></attachments><inleiding>[Landinrichtingswet art. 186, 202]&#13;
&#13;
Vordering tot herroeping ex. 382 RV van&#13;
vonnissen met betrekking tot het plan van&#13;
toedeling in de ruilverkaveling op grond&#13;
van artikel 186 in verbinding met artikel 202&#13;
van de Landinrichtingswet niet-ontvankelijk.&#13;
</inleiding><content>VONNIS IN DE ZAAK VAN:&#13;
[EISER],&#13;
wonende te Abbekerk, gemeente Noorder-&#13;
Koggenland,&#13;
EISER bij dagvaarding van 26 mei 2003,&#13;
procureur: mr. R.G.J. Laan,&#13;
advocaat: mr. G. de Hoogd te Purmerend,&#13;
tegen:&#13;
De LANDINRICHTINGSCOMMISSIE&#13;
voor de ruilverkaveling “DE GOUW”,&#13;
zetelende en kantoorhoudende te Haarlem,&#13;
GEDAAGDE,&#13;
procureur: mr. C.H. Boll,&#13;
advocaat: mr. C.M.J. Ribbers te ’s-Gravenhage.&#13;
Partijen zullen verder worden genoemd&#13;
[EISER] en de commissie.&#13;
HET VERLOOPVAN DE PROCEDURE&#13;
Het verloop van de procedure blijkt uit de&#13;
volgende processtukken en/of proceshandelingen:&#13;
– dagvaarding, met één productie;&#13;
– conclusie van antwoord, met vijf producties;&#13;
– conclusie van repliek, met vier producties;&#13;
– conclusie van dupliek, met drie producties;&#13;
– akte houdende overlegging van producties&#13;
van de zijde van [EISER], met vijf producties.&#13;
Vervolgens heeft [EISER] pleidooi gevraagd.&#13;
Het pleidooi heeft plaatsgevonden op 14 april&#13;
2004. [EISER] en de commissie hebben daarbij&#13;
hun zaak aan de hand van pleitnotities,&#13;
welke aan het proces-verbaal zijn gehecht,&#13;
doen bepleiten. Na pleidooi hebben partijen&#13;
vonnis gevraagd.&#13;
De inhoud van deze stukken geldt als hier&#13;
ingelast.&#13;
DE BEHANDELING VAN DE ZAAK&#13;
De feiten&#13;
1. Als enerzijds gesteld, anderzijds erkend,&#13;
althans niet of onvoldoende weersproken, alsmede&#13;
op grond van de overgelegde stukken,&#13;
staat tussen partijen het volgende vast.&#13;
a. Bij vonnis van 17 januari 2002, in de zaak&#13;
met zaak-/rolnummer 56388 / HA ZA 01-920&#13;
heeft de rechtbank te Alkmaar het bezwaar&#13;
van [EISER] tegen het plan van toedeling in&#13;
de ruilverkaveling “De Gouw” ongegrond&#13;
verklaard.&#13;
b. Bij beslissing van 28 april 2000 heeft de&#13;
CLC ingestemd met het plan van toedeling.&#13;
Bij deze beslissing is niet gemeld dat de beslissing&#13;
in mandaat is gegeven.&#13;
Het geschil&#13;
2. [EISER] vordert, bij vonnis, uitvoerbaar bij&#13;
voorraad, algehele herroeping van de uitspraak&#13;
van de rechtbank Alkmaar, meervoudige&#13;
kamer voor de behandeling van burgerlijke&#13;
zaken, d.d. 17 januari 2002 onder zaak-/ rolnummer&#13;
56388 / HA ZA 01-920 in die zin,&#13;
dat de bezwaren van [EISER] alsnog gegrond&#13;
worden verklaard. Daarnaast vordert [EISER]&#13;
veroordeling van de commissie in de kosten&#13;
van het geding.&#13;
3. [EISER] stelt zich op het standpunt dat&#13;
rechtsgeldige richtlijnen bij het plan van toedeling&#13;
ontbreken alsmede dat een rechtsgeldige&#13;
goedkeuring voor het plan van toedeling ontbreekt,&#13;
waardoor het gehele plan van toedeling&#13;
opnieuw in procedure moet worden&#13;
gebracht. Deze gebreken bij de totstandkoming&#13;
van het plan van toedeling blijken onder meer&#13;
uit uitspraken van de rechtbank te Groningen&#13;
in de ruilverkaveling “Sauwerd”. [EISER]&#13;
stelt dat hij na persberichten over die uitspraken&#13;
van de rechtbank te Groningen in het&#13;
NRC-handelsblad van 27 februari 2003 en&#13;
1 maart 2003 kennis heeft genomen van&#13;
gebreken in de besluitvorming voor wat&#13;
betreft het plan van toedeling. Voorts wijst&#13;
[EISER] op een uitspraak van 18 juni 2003, in&#13;
de zaak met zaak-/rolnummer 65495 / HA&#13;
ZA 03-313, van de rechtbank te Alkmaar,&#13;
waarbij de rechtbank ten aanzien van de ruilverkaveling&#13;
“De Gouw” heeft overwogen dat&#13;
de bevoegdheid tot het instemmen met het&#13;
plan van toedeling niet aan de secretaris van&#13;
de Centrale Landinrichtingscommissie (hierna&#13;
te noemen: CLC) had mogen worden gemandateerd,&#13;
en dat de secretaris evenmin van die&#13;
bevoegdheid gebruik had mogen maken.&#13;
4. [EISER] vordert herroeping van eerder&#13;
genoemde uitspraak van 17 januari 2002, stellende&#13;
dat voldaan is aan de gronden voor herroeping,&#13;
als bedoeld in artikel 382 van het&#13;
Wetboek van Burgerlijke Rechtsvordering.&#13;
Daartoe voert [EISER] aan dat de commissie&#13;
bedrog heeft gepleegd door een plan van toedeling&#13;
ter visie te leggen, waarvan de commissie&#13;
wist, kon weten en/of behoorde te weten&#13;
dat het een niet goedgekeurd plan van toedeling&#13;
betrof en berustte op onrechtmatig tot&#13;
stand gekomen richtlijnen voor de toedeling.&#13;
Bovendien trad de gemachtigde van de CLC,&#13;
zowel bij de zitting van de rechter-commissaris&#13;
als bij de zitting van de rechtbank, onbevoegdelijk&#13;
op, nu die machtiging is gegeven&#13;
door een daartoe niet bevoegde secretaris van&#13;
de CLC.&#13;
Voorts meent [EISER] dat de beslissing,&#13;
inhoudende goedkeuring van het plan van&#13;
toedeling door de CLC, als een valsheid in de&#13;
stukken moet worden aangemerkt.&#13;
[EISER] voert daartoe aan dat bij de beslissing&#13;
niet is vermeld dat deze in mandaat is&#13;
genomen en dat de goedkeuring aldus niet een&#13;
besluit is van de CLC, zulks terwijl wel de&#13;
schijn wordt gewekt dat sprake is van een dergelijk&#13;
besluit. Volgens [EISER] heeft mr. E.H.&#13;
Bakker, als gemachtigde sprekende namens de&#13;
CLC, ter openbare zitting van 20 mei 2003,&#13;
bij de behandeling van de bezwaren in de zaak&#13;
met zaak-/rolnummer 65495/ HA ZA 03-313&#13;
voor de rechtbank te Alkmaar, de valsheid van&#13;
de goedkeuring erkend.&#13;
Tot slot voert [EISER] aan dat zowel de CLC,&#13;
de beweerdelijk gemachtigde van de CLC, als&#13;
de commissie het besluit van de CLC tot vaststelling&#13;
van de richtlijnen en het besluit van de&#13;
CLC tot goedkeuring van het plan van toedeling&#13;
hebben achtergehouden, door deze&#13;
stukken niet in het dossier van bezwarenbehandeling&#13;
op te nemen, terwijl het stukken&#13;
van beslissende aard zijn en [EISER] niet zelf&#13;
over deze stukken beschikte. Deze stukken&#13;
heeft hij eerst na het op 17 januari 2002 gewezen&#13;
vonnis in handen heeft gekregen, aldus&#13;
[EISER].&#13;
5. De commissie heeft de vordering tot herroeping&#13;
van de uitspraak van 17 januari 2002&#13;
bestreden. Voor zover van belang zullen de&#13;
door de commissie gevoerde weren worden&#13;
besproken bij de beoordeling van de vordering.&#13;
De beoordeling&#13;
6. Als meest verstrekkende verweer heeft de&#13;
commissie bij conclusie van dupliek opgeworpen&#13;
dat de vordering tot herroeping niet-ontvankelijk&#13;
is. De commissie voert daartoe aan&#13;
dat het gesloten stelsel van rechtsbescherming&#13;
zoals dat in de Landinrichtingswet is opgenomen,&#13;
uitsluit dat tegen de uitspraak van de&#13;
rechtbank in zake het plan van toedeling een&#13;
rechtsmiddel, en daarmee ook het rechtsmiddel&#13;
herroeping, kan worden aangewend. De&#13;
commissie heeft ter onderbouwing van haar&#13;
standpunt er eveneens op gewezen dat gelet op&#13;
de parlementaire geschiedenis van de Landinrichtingswet,&#13;
het uitsluiten van de mogelijkheid&#13;
van het aanwenden van een rechtsmiddel&#13;
tegen een uitspraak inzake het plan van toedeling&#13;
een welbewuste keuze is geweest van de&#13;
wetgever.&#13;
7. [EISER] heeft ter gelegenheid van het pleidooi&#13;
daartegen aangevoerd dat deze uitsluiting&#13;
van rechtsmiddelen in de Landinrichtingswet&#13;
de onderhavige vordering tot herroeping niet&#13;
raakt, nu hij zijn vordering rechtstreeks doet&#13;
steunen op het bepaalde in artikel 382 van het&#13;
Wetboek van Burgerlijke Rechtsvordering, en&#13;
dat dat artikel herroeping als thans aan de&#13;
orde open stelt.&#13;
8. Het verweer van de commissie slaagt. Daartoe&#13;
overweegt de rechtbank het volgende.&#13;
De Landinrichtingswet kent een eigen procesrechtelijk&#13;
regime. In artikel 186 Landinrichtingswet&#13;
is bepaald dat tegen een uitspraak&#13;
van de rechtbank geen rechtsmiddel open&#13;
staat, onverminderd de bevoegdheid van de&#13;
procureur-generaal bij de Hoge Raad om zich&#13;
in het belang der wet in cassatie te voorzien.&#13;
In artikel 202 aanhef en sub f Landinrichtingswet&#13;
is bepaald dat op de behandeling van&#13;
bezwaren tegen het plan van toedeling onder&#13;
meer artikel 186 Landinrichtingswet van&#13;
overeenkomstige toepassing is. Nu de onderhavige&#13;
vordering tot herroeping is gericht tegen&#13;
een uitspraak van de rechtbank als bedoeld in&#13;
artikel 202 Landinrichtingswet en in artikel&#13;
186 Landinrichtingswet dit rechtsmiddel is&#13;
uitgesloten, kan [EISER], onverminderd het&#13;
bepaalde in artikel 382 van het Wetboek van&#13;
Burgerlijke Rechtsvordering, in zijn vordering&#13;
tot herroeping van die uitspraak niet&#13;
worden ontvangen.&#13;
9. De conclusie is dat [EISER] niet-ontvankelijk&#13;
is in zijn vordering. Gelet op bovenstaande&#13;
behoeven de overige door de commissie&#13;
aangevoerde weren geen bespreking meer.&#13;
[EISER] zal als de in het ongelijk gestelde&#13;
partij in de proceskosten worden veroordeeld.&#13;
De rechtbank ziet in verband met de vrijwel&#13;
gelijkluidende conclusies van de commissie in&#13;
deze procedure en in tien andere tegelijkertijd&#13;
bij deze rechtbank aanhangige procedures&#13;
aanleiding de toe te wijzen kosten aan salaris&#13;
procureur te matigen.&#13;
De beslissing&#13;
De rechtbank:&#13;
– verklaart [EISER] niet-ontvankelijk in zijn&#13;
vordering;&#13;
– veroordeelt [EISER] in de kosten van het&#13;
geding, tot op heden aan de zijde van de commissie&#13;
begroot op 205,= euro aan vastrecht en&#13;
145,35 euro aan salaris procureur;&#13;
– verklaart deze kostenveroordeling uitvoerbaar&#13;
bij voorraad.</content><legacyfootnotes/><footnotes><footnote/></footnotes><auteurs/><published>2004-11-01 00:00:00</published><modified>2004-11-01 00:00:00</modified><editiondate>2004-11-01</editiondate><htmlpath>https://denhollander.info/artikel/3692</htmlpath></article>
</articles></edition>
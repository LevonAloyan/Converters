<edition><articles><article><jaar>1996</jaar><naam>Tijdschrift voor Agrarisch Recht</naam><uitgave>4</uitgave><aflevering>4</aflevering><searchword>TvAR 4/1996</searchword><id>4950</id><udhid>UDH:TvAR/4950</udhid><titel>Heida-De Vries / De Vries (TvAR 1996/4809)</titel><searchwords><searchword>TvAR 4/1996</searchword><searchword>TvAR 1996/4809</searchword><searchword>UDH:TvAR/4950</searchword></searchwords><attachments><attachment><name>1996_nr 4_Rechtspraak_4809.pdf</name><extention>pdf</extention><url>https://denhollander.info/download/4891/ci</url></attachment></attachments><inleiding>Pachtwet, art. 36,39&#13;
&#13;
Gebleken is dat het gepachte sedert jaren wordt geëxploiteerd door en voor rekening van een B.V., zonder dat verpachtster daarvan op de hoogte is gesteld. Ook het melkquotum is buiten verpachtster om aan de B.V. overgedragen.&#13;
Nu alle aandelen van deze B.V. in handen zijn van de echtgenote van pachter, kan deze B.V. in ieder geval niet worden vereenzelvigd met de pachter. Daaraan doet niet af dat pachter enig directeur is van de B.V.: De aandeelhoudersvergadering kan immers te allen tijde een andere directie benoemen. Tevens verwaarlozing van een gedeelte van het gepachte. De bedrijfsvoering is niet geweest zoals het een goed pachter betaamt. Verlenging o.g.v. art. 39 Pachtwet alsnog afgewezen.</inleiding><content>Beschikking in de zaak van:&#13;
Jeitje Heida-de Vries,&#13;
wonende te Joure, appellante, procureur: mr.&#13;
J.MJ. Huver,&#13;
tegen&#13;
Auke de Vries,&#13;
wonende te Boerakker, geïntimeerde, procu-reur: mr. J.M. Bosnak.&#13;
Het geding in eerste aanleg Het hof verwijst naar de in fotocopie aan deze beschikking gehechte beschikking van de pachtkamer van het kantongerecht te Heerenveen van 31 oktober 1994, waarbij de na te noemen pachtovereenkomst is verlengd met twee jaren, tot 1 november 1998.&#13;
Het geding in hoger beroep Appellante - verder ook te noemen Heida-de Vries - is bij beroepschrift, op 30 november 1994 ter griffie van het hof binnengekomen, bij het hof in hoger beroep gekomen van bo-vengenoemde beschikking, met verzoek:&#13;
de beschikking waarvan beroep te vernieti-gen en, zelf beschikkende, te bepalen dat het verzoek om pachtverlenging van A. de Vries&#13;
dient te worden afgewezen, een en ander on-der veroordeling van de geïntimeerden (lees: geïntimeerde) in de kosten van deze procedu-re.&#13;
Geïntimeerde - verder ook te noemen De Vries - heeft bij verweerschrift, op 2 januari 1995 ter griffie van het hof binnengekomen, daartegen verweer gevoerd, met verzoek:&#13;
de beschikking waarvan beroep, eventueel met aanvulling of verbetering van de gronden, te bekrachtigen, met veroordeling van Heida-de Vries in de kosten van deze procedure.&#13;
Mondelinge behandeling ter raadkamer van het hof heeft plaatsgevonden op 6 febru-ari 1995, waar aanwezig waren Heida-de Vries en haar echtgenoot, bijgestaan door mr. B. Nijman, juridisch medewerker van A &amp; S Partners in Juridische Dienstverlening te Wa-geningen, en De Vries, bijgstaan door mr. T. Bruinsma, advocaat te Lemmer.&#13;
Ter mondelinge behandeling hebben partij-en en hun raadslieden hun standpunten toege-licht, wat de raadsman van Heida-de Vries betreft mede onder overlegging van pleitnoti-ties.&#13;
De grieven&#13;
Heida-de Vries heeft als grieven tegen de be-schikking waarvan beroep aangevoerd:&#13;
Grief I&#13;
Ten onrechte en in strijd met het bepaalde in artikel 39 Pachtwet, heeft de pachtkamer van het kantongerecht de pachtovereenkomst tus-sen Heida-de Vries en De Vries verlengd met twee jaar, ingaande 1 november 1996.&#13;
Grief ll&#13;
Ten onrechte heeft de pachtkamer van het kantongerecht overwogen, zoals zij heeft ge-daan in overweging 14 van de bestreden be-schikking.&#13;
Grief lII&#13;
Ten onrechte heeft de pachtkamer van het kantongerecht overwogen, zoals zij heeft ge-daan in overweging 15 van de beschikking d.d. 31 oktober 1994.&#13;
Grief lV&#13;
Ten onrechte heeft de pachtkamer van het kantongerecht het beroep van Heida-de Vries op artikel 41 Pachtwet verworpen en overwo-gen dat verlies van het gepachte de grondslag van het maatschappelijk bestaan van de pach-ter ernstig zou aantasten, terwijl het persoon-lijk gebruik voor de verpachtster niet van overwegende betekenis zou zijn.&#13;
De vaststaande feiten&#13;
Tussen Heida-de Vries als verpachtster en De Vries als pachter is, zoals op 12 april 1990 schriftelijk is vastgelegd, een pachtovereen-komst gesloten betreffende de percelen wei-land, gelegen onder Broek bij Joure, kadas-traal bekend gemeente Langweer, Sectie L, nummers 472, 499 en 500, tezamen groot 8.10.70 ha.&#13;
Deze pachtovereenkomst is op 7 juni 1990 goedgekeurd door de grondkamer voor Fries-land.&#13;
Zoals in de beschikking waarvan beroep is overwogen - door partijen ook in hoger be-roep niet bestreden - is de pachtovereenkomst ingegaan op 1 november 1989, en niet binnen twee maanden na de totstandkoming bij de grondkamer ter goedkeuring ingediend, zodat de in artikel 12 Pachtwet bedoelde duur is aangevangen op 1 november 1990 en deze pachtovereenkomst behoudens verlenging eindigt op 1 november 1996.&#13;
Ter mondelinge behandeling is voorts aan het hof verklaard:&#13;
door de pachter De Vries:&#13;
Ik ben 59 jaar, gehuwd, en heb 3 pleegkin-deren, te weten een pleegzoon, G. Strien (34 jaar, die sedert 1972 bij mij thuis heeft ge-woond, gehuwd is, thans woont te Tjalleberd, met 1 dochter), en twee nog schoolgaande pleegkinderen van 16 en 11 jaar.&#13;
In 1979 is mijn eerste vrouw overleden. Ik ben daarna hertrouwd. Ik heb een LLS- en een MLS-diploma, en heb verschillende agra-rische cursussen gevolgd.&#13;
Mijn bedrijf is een veehouderijbedrijf met in totaal ca 24 ha land, waarvan ca 8 ha gele-gen bij mijn woning en de bedrijfsgebouwen in Boerakker, ca 8 ha bij Joure, door mij ge-pacht van de Doopsgezinde Gemeente te Jou-re, en de onderhavige ca 8 ha, gepacht van mijn zuster.&#13;
Mijn pleegzoon G. Strien werkt in loon-dienst bij Dunlop in Drachten, echter niet in vaste dienst, en met een wisselend aantal werkuren per week. Hij is te allen tijde op-roepbaar voor mijn veehouderijbedrijf, waar hij regelmatig werkt en alle voorkomende werkzaamheden verricht. Hij heeft een LTS-diploma. Een LLS-opleiding heeft hij niet af-gemaakt.&#13;
De afstand van Tjalleberd naar het gepachte is ca 25 km, en neemt ongeveer een half uur per auto.&#13;
De afstand van Boerakker naar het gepach-te is ca 50 km.&#13;
Ik heb nog geen maatschapsovereenkomst met mijn pleegzoon G. Strien. Dat is echter wel de bedoeling, en de in het geding ge-brachte concept-overeenkomst zal zo spoedig mogelijk in een maatschapsovereenkomst worden omgezet. Het is mijn bedoeling dat hij t.z.t. het bedrijf van mij zal overnemen.&#13;
In Boerakker heb ik behalve een woning een nieuwe veestal en een klassieke Hollandse stal, met samen 60 groot vee-standen, en een schuur van ca 30 x 20 m. met boxen voor jongvee.&#13;
Ik heb ca 50 stuks melkvee en 40 stuks jongvee, alsmede 25 schapen.&#13;
Mijn melkquotum bedraagt ca 80 000 kg. Dat rust, voorzover ik weet, geheel op de grond in Boerakker, en niet (mede) op het ge-pachte. De rest van de in mijn bedrijf gepro-duceerde melk gebruik ik voor het opfokken van jongvee.&#13;
Ik ben tussen 1980 en 1985, ik weet niet meer wanneer precies, persoonlijk failliet ge-weest.&#13;
Mijn bedrijf en de onroerende zaken in Boerakker staan op naam van Sudwiede BV, waarvan ik enig directeur ben. Bij de oprich-ting van deze BV, in 1985 of 1986, had ik één aandeel in deze BV. Nu zijn alle aandelen van mijn vrouw. Het melkquotum staat ook op naam van Sudwiede BV. Ik krijg geen vast in-komen van Sudwiede BV. De boekhouding van mijn bedrijf staat ook op naam van deze BV. Een persoonlijke boekhouding heb ik niet. Ik ben bereid alsnog de boekhouding van Sudwiede BV over de jaren 1991 t/m 1993 en de statuten van deze BV aan het hof over te leggen. Ik neem, in overleg met mijn vrouw, zelf alle bedrijfsbeslissingen.&#13;
Ik ben omstreeks 1985 in Boerakker be-gonnen. Er heeft toen even ca 18 ha grond in Boerakker bij het bedrijf behoord. Daarvan is toen spoedig ca 10 ha aan Staatsbosbeheer verkocht.&#13;
De onderhavige pachtgrond bij Joure, af-komstig van het bedrijf van mijn vader, had ik toen feitelijk al in gebruik, ik weet niet meer sedert wanneer. Mijn vader had geen melk-vee, alleen schapen en jongvee.&#13;
De schuld van Sudwiede BV aan de NMB van f 151 000 bestaat niet meer. Mijn bedrijf heeft nu een schuld van 440 000 aan de AMEV, en verder alleen schulden aan mijn tweede vrouw.&#13;
Ik heb de voor de exploitatie van het ge-pachte nodige machines permanent daar be-&#13;
schikbaar. Deze zijn oud, maar goed bruik-baar.&#13;
Mijn vrouw werkt 30 uur per week in een verzorgingstehuis.&#13;
door de verpachtster Heida-de Vries:&#13;
Ik ben 59 jaar, ben gehuwd en heb 4 kinde-ren. Mijn zoon van 27 jaar is ongehuwd, woont thuis, heeft een LLS-diploma en heeft een aantal agrarische cursussen gevolgd, ter-wijl hij nu bezig is met een E.V.T.O.-cursus. Hij zit in een maatschap met mijn man. Een van mijn dochters is gehuwd met A. Heida, die electromonteur is met diploma MTS. Deze schoonzoon zit ook in de maatschap met mijn man en mijn zoon. Hij heeft een E.V.T.O.-cursus gevolgd en volgt momenteel een cur-sus klauwbekappen.&#13;
Deze maatschap exploiteert een veehoude-rijbedrijf van ca 104 ha, waarvan ca 70 ha in eigendom en ca 34 ha in erfpacht, en daar-naast nog ca 3 ha losse pacht, met ca 159 melkkoeien, ongeveer 100 stuks jongvee, 1 stier, 6 paarden en 6 schapen. We beschikken over een melkquotum van 1 022 000 kg en een mestquotum van 125 kg/ha.&#13;
Ik meen dat op het verpachte ook melkquotum rust. Mijn broer gebruikte het verpachte al vóór het overlijden van mijn ou-ders. Het verpachte is nu goed begreppeld en de sloten zijn opgeschoond.&#13;
De gemeente wil een gedeelte van de grond graag hebben voor uitbreiding van Jou-re, maar oefent nog geen dwang uit. Zij heeft wel al grond van de buren gekocht.&#13;
Motivering van de beschikking waarvan be-roep&#13;
De beschikking waarvan beroep is gegeven uit de volgende overwegingen - zakelijk weergegeven en voorzover in hoger beroep van belang -:&#13;
Heida-de Vries heeft de onderhavige pachtovereenkomst opgezegd bij aangeteken-de brief van 21 april 1994 per 1 november 1995 subsidiair 1 november 1996 wegens voorgenomen eigen gebruik.&#13;
De pachtovereenkomst eindigt behoudens verlenging per 1 november 1996.&#13;
Het verlengingsverzoek is tijdig bij de pachtkamer van het kantongerecht ingediend.&#13;
Bij bezichtiging ter plaatse is gebleken dat 2 percelen van het gepachte in een redelijke staat van onderhoud verkeren, doch dat het perceel ten westen van de Noordbroekster-vaart in ernstige mate was verwaarloosd, dat daar veel onkruiden in zijn aangetroffen en&#13;
dat het perceel niet was begreppeld. De pacht-kamer is echter van oordeel dat het gepachte, als geheel, niet in een dergelijke verwaarloos-de toestand verkeert, dat reeds thans het ver-zoek tot verlenging moet worden afgewezen. De Vries is ter zake nooit in gebreke gesteld.&#13;
Het eigen gebruik door Heida-de Vries is voor haar niet van overwegende betekenis.&#13;
De Vries zou door verlies van het gepachte ernstig worden aangetast in de grondslag van zijn maatschappelijk bestaan. De pachtover-eenkomst moet met 2 jaar worden verlengd, gedurende welke periode wellicht meer zeker-heid kan komen over het onttrekken van het land van Heida-de Vries en haar echtgenoot aan de agrarische bestemming daarvan, ter-wijl bovendien De Vries in de komende perio-de kan zorgen dat het land onkruidvrij wordt en weer voorzien wordt van een goede gras-mat.&#13;
Beoordeling van het hoger beroep 1. Uit de ter zitting van het hof door De Vries verschafte - niet door Heida-de Vries weer-sproken - gegevens blijkt, dat het veehoude-rijbedrijf waarin het gepachte wordt geëxploiteerd, sedert 1985 of 1986 wordt ge-dreven door een rechtspersoon, de besloten vennootschap met beperkte aansprakelijkheid Sudwiede BV, en niet meer door de pachter, De Vries, persoonlijk.&#13;
Zulks zonder dat De Vries verpachtster daarvan zelfs maar op de hoogte heeft gesteld.&#13;
2. Nu de aandelen van deze BV alle in handen zijn van de echtgenote van De Vries, en dus niet van De Vries zelf, kan deze BV in ieder geval niet worden vereenzelvigd met De Vries. Daaraan doet niet af dat De Vries thans de (enig) directeur is van deze BV. De aan deelhoudersvergadering kan immers te allen tijde een andere directie benoemen.&#13;
3. Daarbij komt dat De Vries het gehele met het bedrijf samenhangende melkquotum - waarbij partijen erover van mening verschil len of dat melkquotum ook gedeeltelijk met het gepachte samenhangt - zonder overleg met (of zelfs mededeling aan) Heida-de Vries als verpachtster heeft overgedragen aan Sudwiede BV.&#13;
4. Voorts heeft De Vries aan het hof ver klaard dat het exploitatieresultaat van het be drijf (dus ook voorzover dat samenhangt met de exploitatie van het gepachte) toevalt aan deze BV, en niet aan hem, en dat hij geen recht heeft op betalingen uit deze BV.&#13;
Mede omdat deze BV kennelijk in grote mate onder financiële voogdij staat van de fi-nanciers (waaronder de echtgenote van De Vries, die tevens enig aandeelhouder is) kan niet worden gezegd, dat De Vries het gepach-te ten behoeve van zich persoonlijk exploi-teert.&#13;
5. Bij het vorenstaande komt dat bij de be zichtiging van het gepachte door de pachtka- mer van het kantongerecht is gebleken dat De Vries tekortgeschoten is in zijn zorg voor het gepachte, althans wat één der daartoe beho rende percelen betreft. Bedoeld perceel bleek in grote mate verwaarloosd te zijn. Ten aan zien van de beide andere percelen werd geen verwaarlozing geconstateerd, maar bleek wel sprake te zijn van een mindere dan een - door verpachtster van de pachter te verwachten - optimale verzorging.&#13;
6. Het hiervoor overwogene leidt tot de conclusie dat de bedrijfsvoering van De Vries als pachter niet is geweest, en niet is, zoals het een goed pachter betaamt.&#13;
7. Dientengevolge is grief I, waarin wordt betoogd dat het verlengingsverzoek van De Vries ten onrechte niet is afgewezen op grond van het bepaalde in artikel 39 der Pachtwet, gegrond, en zal de beschikking waarvan be roep niet in stand kunnen blijven. Het verzoek van De Vries tot verlenging van de pachtover eenkomst zal op grond van genoemde wetsbe paling alsnog moeten worden afgewezen. Voor een belangenafweging is daarbij, zoals door Heida-de Vries terecht aangevoerd, geen plaats.&#13;
8. De in de grieven II en III aan de orde gestelde vraagpunten - kort gezegd: of de door de pachtkamer van het kantongerecht ge constateerde verwaarlozing van het gepachte op zichzelf reeds afwijzing van verlenging met zich mee dient te brengen, ook al is De Vries daarvoor niet in gebreke gesteld en is daar bij de opzegging door Heida-de Vries niet op gewezen - behoeven derhalve geen beoordeling en beslissing meer.&#13;
Ook grief IV kan onbesproken blijven.&#13;
9. Het hof ziet in de omstandigheden van het geval, met name omdat partijen broer en zuster zijn, en in eerste instantie geen kosten- veroordeling is gevraagd, aanleiding het ver zoek van Heida-de Vries tot veroordeling van De Vries in de kosten van het geding in hoger beroep af te wijzen en te bepalen dat de kos ten van de procedure in hoger beroep zullen worden gecompenseerd, in die zin, dat ieder de eigen kosten draagt.&#13;
Beslissing&#13;
Het hof, beschikkende in hoger beroep:&#13;
vernietigt de beschikking waarvan beroep;&#13;
en in zoverre opnieuw beschikkende:&#13;
wijst alsnog het verzoek van De Vries tot verlenging van de bovengenoemde pachtover-eenkomst na 1 november 1996 af;&#13;
compenseert de proceskosten in hoger be-roep, met dien verstande dat ieder van partijen de eigen kosten draagt.</content><legacyfootnotes/><footnotes><footnote/></footnotes><auteurs/><published>1996-04-01 00:00:00</published><modified>1995-09-29 00:00:00</modified><editiondate>1996-04-01</editiondate><htmlpath>https://denhollander.info/artikel/4950</htmlpath></article>
</articles></edition>
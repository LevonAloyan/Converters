<edition><articles><article><jaar>2017</jaar><naam>Tijdschrift voor Agrarisch Recht</naam><uitgave>11</uitgave><aflevering>10</aflevering><searchword>TvAR 11/2017</searchword><id>14596</id><udhid>UDH:TvAR/14596</udhid><titel>Wetgeving en literatuur</titel><searchwords><searchword>TvAR 11/2017</searchword><searchword>UDH:TvAR/14596</searchword></searchwords><attachments><attachment><name>19453.pdf</name><extention>pdf</extention><url>https://denhollander.info/download/19453/ci</url></attachment></attachments><inleiding/><content>&lt;h2&gt;Zakelijke rechten&lt;/h2&gt;&lt;h4&gt;Erfdienstbaarheid&lt;/h4&gt;&lt;p&gt;Vordering tot opheffing erfdienstbaarheid van weg ten gunste en ten laste van meerdere erven. Criterium opheffing op grond van art. 5:79 BW sinds HR 28 maart 2014 ECLI:HR:NL2014:736. Opheffing ingevolge art. 5:78 BW op grond van art. 165 Overgangswet NBW niet mogelijk. Gebruik met grote landbouwmachines is geen gebruik ‘op de bestaande wijze’ anno 1913, 1916 of 1940. Een wijziging van de erfdienstbaarheid op grond van art. 5:80 BW zou dat wel mogelijk kunnen maken, voor zover de erfdienstbaarheid niet zal worden opgeheven ingevolge art. 5:79 BW. Rechtbank Gelderland 05-07-2017, ECLI:NL:RBGEL:2017:5381.&lt;/p&gt;&lt;h2&gt;Ruimtelijke Ordening&lt;/h2&gt;&lt;h4&gt;Omgevingswet&lt;/h4&gt;&lt;p&gt;Volgens een nieuwe planning zal de Omgevingswet in werking treden per 1 januari 2021. Maar het kan ook nog later worden. (&lt;span class="italic"&gt;Kamerstukken I&lt;/span&gt; 2017/18, 33118, AE)&lt;/p&gt;&lt;h4&gt;Woningbouw&lt;/h4&gt;&lt;p&gt;Projectontwikkelaar vordert schadevergoeding van gemeente omdat overeengekomen woningbouwproject door gemeente Bronckhorst wordt afgeblazen wegens bevolkingskrimp. Beroep van gemeente op onvoorziene omstandigheid (art. 6:258 BW) niet gegrond. Parket HR 02-06-2017, ECLI:NL:PHR:2017:484 en HR 13-10-2017, ECLI:NL:HR:2017:2615.&lt;/p&gt;&lt;h4&gt;Weigering omgevingsvergunning&lt;/h4&gt;&lt;p&gt;Een varkenshouderij wil uitbreiden. De daartoe ingediende aanvraag om omgevingsvergunning voorziet onder meer in de bouw van stallen, mestsilo's en een loods voor mestopslag. Omdat de raad van de gemeente Oisterwijk heeft geweigerd een verklaring van geen bedenkingen af te geven voor de uitbreiding, heeft het college de gevraagde omgevingsvergunning geweigerd. De rechtbank heeft terecht overwogen dat het besluit van 17 december 2015 onvoldoende is gemotiveerd. De rechtbank heeft met juistheid vastgesteld dat de gemeenteraad het besluit van 17 december 2015 slechts heeft onderbouwd met grotendeels algemene bevindingen en uitgangspunten van de GGD en stukken die niet zijn toegespitst op de specifieke uitbreiding terwijl in de door [appellant sub 1] ingebrachte ruimtelijke onderbouwing uitgebreid is gemotiveerd en met diverse rapporten, waarvoor een positief GGD-advies van 12 augustus 2014, is onderbouwd dat de gevraagde uitbreiding zal leiden tot een meer aanvaardbaar woon- en leefklimaat, zodat de omgevingsvergunning in dit specifieke geval ondanks de strijd met het bestemmingsplan zou kunnen worden verleend. In de motivering van het besluit van 17 december 2015 is ten onrechte geen aandacht besteed aan deze onderbouwing. ABRvS 18-10-2017, ECLI:NL:RVS:2017:2785.&lt;/p&gt;&lt;h4&gt;Mestverwerkingsinstallatie&lt;/h4&gt;&lt;p&gt;Omgevingsvergunning ten onrechte verleend. De Afdeling is van oordeel dat onder de bestemming ‘Afvalverwerkingsplaats’ niet de verwerking van mest valt. Het aangevraagde gebruik is dan ook in strijd met de bestemming. ABRvS 18-10-2017, ECLI:NL:RVS:2017:2817. Voorts ECLI:NL:RVS:2017:2816.&lt;/p&gt;&lt;h4&gt;Geurgevoelig object&lt;/h4&gt;&lt;p&gt;Het betoog van ABC Milieugroep dat de rechtbank heeft miskend dat de verleende vergunning in strijd met art. 7 van het Verdrag van Granada is verleend, faalt. Daartoe wordt overwogen dat toetsing aan een artikel van een verdrag alleen kan plaatsvinden als dit artikel rechtstreekse werking heeft. Art. 7 van het Verdrag van Granada richt zich tot de lidstaten en bevat, gelet op de formulering, geen norm die door de rechter rechtstreeks als toetsingsmaatstaf voor besluiten toepasbaar is, aangezien deze bepaling niet onvoorwaardelijk en voldoende nauwkeurig is om in de nationale rechtsorde zondermeer als objectief recht te worden toegepast. ABRvS 18-10-2017, ECLI:NL:RVS:2017:2797&lt;/p&gt;&lt;h2&gt;Landinrichting&lt;/h2&gt;&lt;h4&gt;Kavelaanvaardingswerken&lt;/h4&gt;&lt;p&gt;De provincie heeft bij de gemeente een omgevingsvergunning gevraagd voor werken ten behoeve van de landinrichting Losser. De eigenaren van de percelen zijn als belanghebbende aan te merken bij deze vergunningen. ABRvS 25-10-2017, ECLI:NL:RVS:2017:2863.&lt;/p&gt;&lt;h2&gt;Structuurbeleid&lt;/h2&gt;&lt;h4&gt;Glastuinbouw&lt;/h4&gt;&lt;p&gt;De Meerjarenafspraak Energietransitie Glastuinbouw 2014–20201 is tussentijds geëvalueerd. In dit convenant hebben overheid en glastuinbouwbedrijfsleven afspraken gemaakt over CO2-doelen en -ambities, de aanpak middels het innovatie- en actieprogramma Kas als Energiebron en de financiering. In het kader van de evaluatie is geconstateerd dat de gemaakte afspraken door de partijen zijn nagekomen. De CO2-emissiereductie, voortgang bij de ambities, de kennis- en techniekontwikkeling en de kennisuitwisseling verlopen volgens plan, zoals beschreven in het convenant. De glastuinbouw ligt daarmee momenteel op koers om uiterlijk 2050 klimaatneutraal te zijn. &lt;span class="italic"&gt;Kamerstukken II&lt;/span&gt; 2017/18, 32627, nr. 27.&lt;/p&gt;&lt;h4&gt;Jonge landbouwers&lt;/h4&gt;&lt;p&gt;Daadwerkelijke langdurige zeggenschap bij besloten vennootschap. Blokkerende zeggenschap? Relevantie van zeggenschap in moedermaatschappij. CBB 25-10-2017, ECLI:NL:CBB:2017:340. Zie voorts: CBB 08-09-2017, ECLI:NL:CBB:2017:345.&lt;/p&gt;&lt;h2&gt;Marktordening&lt;/h2&gt;&lt;h4&gt;Betalingsrechten&lt;/h4&gt;&lt;p&gt;Aangezien appellante voor 2013 geen recht had op betaling van een rechtstreekse betaling van minimaal € 500,-, naar aanleiding van een daartoe ingediende steunaanvraag, heeft verweerder zich terecht op het standpunt gesteld dat appellante op grond van art. 24, eerste lid, eerste alinea en onder b, van Verordening 1307/2013 niet in aanmerking komt voor toewijzing van betalingsrechten. Appellante heeft niet bestreden het standpunt van verweerder dat zij niet uiterlijk 15 mei 2013 ten minste 0,3 hectare fruit, groente, consumptie- en/of pootaardappelen of siergewassen heeft geteeld of een wijngaard van ten minste 0,3 ha heeft geëxploiteerd en dat zij nooit heeft beschikt over toeslagrechten in eigendom of gehuurd en wel uiterlijk 15 mei 2013 aantoonbaar bepaalde landbouwactiviteiten heeft verricht. Dit betekent dat appellante evenmin op grond van art. 24, eerste lid, derde alinea en onder a, sub i, van Verordening 1307/2013, gelezen in samenhang met art. 2.6, eerste lid, aanhef en onder a, van de Uitvoeringsregeling, en art. 24, eerste lid, derde alinea en onder c, van Verordening 1307/2013, gelezen in samenhang met art. 2.6, eerste lid, aanhef en onder b, van de Uitvoeringsregeling in aanmerking komt voor toewijzing van betalingsrechten. Beroep ongegrond. CBB 09-10-2017, ECLI:NL:CBB:2017:316.&lt;/p&gt;&lt;h2&gt;Planten&lt;/h2&gt;&lt;h4&gt;Gewasbescherming&lt;/h4&gt;&lt;p&gt;Het functioneren van het College toelating van gewasbeschermingsmiddelenen biociden is onderzocht. Het verslag bevat de volgende conclusies over de ontwikkeling van de doeltreffendheid:&lt;/p&gt;&lt;ul&gt;&lt;li class="streepjes"&gt;Het Ctgb heeft zichtbaar resultaat geboekt binnen het aspect primair proces op het terugdringen van de doorlooptijden, maar er moet nog een verbeterslag volgen om de wettelijke termijnen te realiseren voor gewasbeschermingsmiddelen. Daarnaast neemt het Ctgb een prominente positie in binnen het Europese krachtenveld.&lt;/li&gt;&lt;li class="streepjes"&gt;Het Ctgb wordt op het aspect kwaliteit positief beoordeeld door een internationale visitatiecommissie. De klanttevredenheid is sterk verbeterd, met als aandachtspunt de eerder genoemde doorlooptijden.&lt;/li&gt;&lt;li class="streepjes"&gt;Het verslag bevat de volgende conclusies over de ontwikkeling van de doelmatigheid:&lt;/li&gt;&lt;li class="streepjes"&gt;Er was op he aspect financiën sprake van een fors negatief resultaat in 2014 en van een negatief eigen vermogen eind 2015. Het Ctgb heeft daarom in 2015 een verbeterplan gestart om te komen tot een structureel positief exploitatieresultaat en een positief eigen vermogen;&lt;/li&gt;&lt;li class="streepjes"&gt;Er was op het aspect bedrijfsvoering sprake van niet optimaal ingerichte werkprocessen door het ontbreken van een adequaat planningssysteem.&lt;/li&gt;&lt;li class="streepjes"&gt;Het Ctgb heeft op het aspect HR-beleid moeite gehad met het aan zich binden van voldoende capaciteit en expertise. Dit leidde tot langere doorlooptijden en hoge kosten voor de inhuur van derden. Zie &lt;span class="italic"&gt;Kamerstukken I&lt;/span&gt; 2016/17, 27858, A. Over dit onderzoek is ook schriftelijk overleg gevoerd met de Eerste Kamer: B&lt;/li&gt;&lt;/ul&gt;&lt;h2&gt;Producten&lt;/h2&gt;&lt;h4&gt;Fipronil&lt;/h4&gt;&lt;p&gt;Er komt een onderzoek naar Fipronil in eieren. De onderzoeksopzet is naar de Tweede Kamer gestuurd en daar heeft vervolgens een schriftelijk overleg over plaatsgevonden. &lt;span class="italic"&gt;Kamerstukken II&lt;/span&gt; 2017/18, 26991, nr. 509.&lt;/p&gt;&lt;h4&gt;Food online&lt;/h4&gt;&lt;p&gt;Dit is de titel van het proefschrift van Lomme van der Veer, waarmee hij in Wageningen op 3 november jl. promoveerde. In dit boek gaat het om digitale contracten tussen aanbieders en kopers via het internet, en de vereisten die gesteld worden aan (onder meer) informatie door de aanbieders. Een van de stellingen: art. 14 van de Europese Voedselverordening moet worden afgeschaft. Lomme van der Veer, Food Online, ISBN 9789463437127-125.&lt;/p&gt;&lt;h2&gt;Milieurecht&lt;/h2&gt;&lt;h4&gt;Mestbeleid&lt;/h4&gt;&lt;p&gt;Met de Tweede Kamer is schriftelijk overleg gevoerd over het Zesde Actieprogramma Nitraatrichtlijn, de derogatie en de kringloopwijzer. Ook over het fosfaatplafond van de Europese Commissie zijn vragen gesteld en antwoorden gegeven. De minister: ‘De Europese Commissie meent dat het vastleggen van een bovengrens aan de mestproductie in de vorm van een fosfaatplafond een garantie vormt dat de mestproductie in Nederland niet zodanig oploopt dat deze tot een risico van overmatig mestgebruik gaat leiden zodanig dat de naleving van de Nitraatrichtlijn in gevaar komt. Hoewel ik van mening ben dat de mestverwerkingsplicht dit risico minimaliseert, meen ik dat een discussie over het vastleggen van het fosfaatplafond het verkrijgen van derogatie niet onnodig mag belemmeren. Het fosfaatplafond geldt immers al op grond van de huidige derogatiebeschikking en zonder fosfaatplafond zal de Europese Commissie geen nieuwe derogatie afgeven. Het betreft dus vooral een discussie over hoe het bestaande fosfaatplafond op een verstandige manier op nationaal niveau kan worden vastgelegd. Ik ben hierover met de Europese Commissie in gesprek.’ &lt;span class="italic"&gt;Kamerstukken II&lt;/span&gt; 2017/18, 33037, nr. 225.&lt;/p&gt;&lt;h4&gt;Mestsilo&lt;/h4&gt;&lt;p&gt;Spoedeisende bestuursdwang bij een lekkende mestsilo, met kostenverhaal. Nu de gestelde begunstigingstermijn (2 uur) te kort was en in een nieuw besluit op bezwaar niet alsnog een nieuwe begunstigingstermijn kan worden gesteld omdat het college reeds uitvoering heeft gegeven aan het besluit van 28 juli 2015, betoogt [appellant] terecht dat de kosten die verbonden zijn aan de toepassing van bestuursdwang redelijkerwijs niet op hem kunnen worden verhaald. Onder deze omstandigheden is naar het oordeel van de Afdeling de aan de spoedeisende bestuursdwang verbonden maatregel tot het instellen van cameratoezicht te vergaand, mede gelet op de kosten die daarmee gepaard gaan. Dit betekent voorts dat de kosten voor het instellen van cameratoezicht niet op [appellant] kunnen worden verhaald. ABRvS 18-10-2017, ECLI:NL:RVS:2017:2804.&lt;/p&gt;&lt;h4&gt;Woningbouw&lt;/h4&gt;&lt;p&gt;In dit geval heeft de raad voor de bij het plan mogelijk gemaakte woningen een hogere waarde voor de maximale geurbelasting als bedoeld in art. 6, eerste lid, van de Wet geurhinder en veehouderij vastgesteld. Hij heeft besloten tot het vaststellen van deze hogere waarde en daarmee het mogelijk maken van nieuwe woonbebouwing na een afweging waarbij hij doorslaggevende betekenis heeft toegekend aan het belang van het behouden en versterken van de leefbaarheid van de kern Witharen door nieuwbouw. Nu uit de geurgebiedsvisie volgt dat het woon- en leefklimaat bij de nieuwe woningen vanwege de cumulatieve geurbelasting, ook wel de achtergrondbelasting genoemd, op grond van de bijlagen 6 en 7 van de Handreiking Wet geurhinder en veehouderij kan worden aangemerkt als ‘redelijk goed’ tot ‘goed’ en dit ook geldt voor de feitelijk optredende voorgrondbelasting van de veehouderij op het perceel Olde Venneweg 3, heeft de raad zich in redelijkheid op het standpunt kunnen stellen dat het woon- en leefklimaat bij de nieuwe woningen vanwege geurhinder van veehouderijen niet onaanvaardbaar is. Het betoog van de stichting faalt. ABRvS 18-10-2017, ECLI:NL:RVS:2017:2818.&lt;/p&gt;&lt;h4&gt;Een inrichting&lt;/h4&gt;&lt;p&gt;Zoals de Afdeling eerder heeft overwogen (onder meer in de uitspraak van 2 oktober 2013; ECLI:NL:RVS:2013:1325) is het voor het bestaan van voldoende bindingen, als bedoeld in dit artikellid, niet noodzakelijk dat alle vermelde bindingen aanwezig zijn. Anderzijds is een enkele binding niet voldoende om uit te gaan van één inrichting. De rechtbank heeft overwogen dat onvoldoende aanknopingspunten bestaan voor het oordeel dat sprake is van één inrichting. Volgens de rechtbank is van functionele en technische bindingen niet gebleken en is het bestaan van slechts organisatorische bindingen onvoldoende om van één inrichting uit te gaan. De rechtbank heeft overwogen dat het feit dat het college zich heeft gebaseerd op informatie van de aanvrager, zonder concrete aanknopingspunten dat die informatie onjuist is, niet tot een ander oordeel leidt. Aangevraagd is een vergunning voor het houden van geiten aan de [locatie 1]. De aanvraag ziet niet tevens op de geitenhouderij aan de [locatie 2]. Het college dient bij de beoordeling van de aanvraag het aangevraagde tot uitgangspunt te nemen. Overigens bedraagt de afstand tussen de geitenhouderijen hemelsbreed ongeveer 300 m en over de openbare weg ongeveer 1,9 km. De geitenhouderijen zijn dan ook niet in elkaars onmiddellijke nabijheid gelegen en kunnen reeds daarom niet als één inrichting worden aangemerkt. ABRvS 18-10-2017, ECLI:NL:RVS:2017:2782.&lt;/p&gt;&lt;h4&gt;Rapportage fosfaatreductieplan&lt;/h4&gt;&lt;p&gt;De reductie door de Regeling fosfaatreductieplan staat per 1 oktober 2017 op 5,1 miljoen kilogram fosfaat. Daarmee is het gestelde doel van 5 miljoen kilogram fosfaat behaald. Echter, waar de eerste maanden het aantal dieren (uitgedrukt in Grootvee Eenheid, GVE) als gevolg van deze regeling sterk was gedaald, zien we de afgelopen maanden weer een toename. Deze toename was in augustus nog beperkt tot een paar honderd GVE maar afgelopen maand is de vrouwelijke veestapel toegenomen met bijna 10.000 GVE. Dit baart zorgen. Het is van belang dat deze stijging zich de komende maanden niet verder voortzet. Dit zou het verkrijgen van een nieuwe derogatie vanaf 2018 immers ernstig in gevaar brengen. Ik roep de sector dan ook op om – in haar eigen belang – de behaalde resultaten vast te houden en de omvang van de melkveestapel richting het eind van het jaar niet verder te laten stijgen. &lt;span class="italic"&gt;Kamerstukken II&lt;/span&gt; 2017/18, 33037, nr. 227. Zie ook nr. 226, over onder meer de POR-regeling.&lt;/p&gt;&lt;h4&gt;Boete Meststoffenwet&lt;/h4&gt;&lt;p&gt;College volgt conclusie A-G Keus t.a.v. art. 5:44 van de Awb: het tweede en derde lid van dit artikel strekt niet tot de bescherming van de belangen van de (mogelijke) overtreder. Voorts is sprake van een schending van art. 5:10a, tweede lid, Awb omdat ten onrechte de cautie niet is gegeven. Verweerder was ten aanzien van 17 vrachten niet bevoegd om een boete op te leggen. De hoogte van de boete dient derhalve opnieuw te worden berekend. Bestuurlijke lus toegepast. CBB 26-10-2017, ECLI:NL:CBB:2017:343.&lt;/p&gt;&lt;h4&gt;Omgevingsvergunning&lt;/h4&gt;&lt;p&gt;Noodzaak voor MER bij indicatie risico volksgezondheid. Voorzorgsbeginsel In een uitspraak van 30 mei 2017 (ECLI:NL:RBOBR:2017:2920) heeft deze rechtbank in het VGO-onderzoek in combinatie met de Notitie en het Endotoxinen rapport een indicatie gezien dat sprake kan zijn van een risico voor de volksgezondheid als gevolg van de verspreiding van endotoxinen voor de in het onderzoek genoemde diersoorten. Deze zaak betrof weliswaar een vergunning als bedoeld in art. 2.1, eerste lid onder e, van de Wabo, maar dat neemt niet weg dat sprake is van een indicatie voor een risico voor de volksgezondheid. Gelet op deze indicatie heeft verweerder zich op het standpunt kunnen stellen dat een milieueffectrapport moet worden opgesteld. Dit milieueffectrapport biedt een waarborg dat het uiteindelijke besluit omtrent een vergunning voor de wijziging naar een pluimveehouderij zorgvuldig wordt voorbereid, dat de risico’s voor de volksgezondheid goed in kaart worden gebracht en dat alternatieven kunnen worden onderzocht om eventuele onaanvaardbare risico’s te beperken. Hiermee wordt invulling gegeven aan het voorzorgsbeginsel. Rechtbank Oost-Brabant 17-10-2017, ECLI:NL:RBOBR:2017:5459.&lt;/p&gt;&lt;p&gt;Beroep tegen omgevingsvergunning eerste fase voor het veranderen van de werking van de inrichting ten behoeve van de bouw van drie nieuwe stallen voor de varkenshouderij aan de Bankenstraat 16 te Etten-Leur. Tevens rechtstreeks beroep tegen de regulier voorbereide omgevingsvergunning voor het milieuneutraal veranderen van de inrichting voor het bovengronds realiseren van de kadaverkoeling en door de aanleg van een kadaveraanbiedplaats. De rechtbank volgt de Stichting Advisering Bestuursrechtspraak (StAB) in het oordeel dat tonaal geluid kan optreden vanwege de achteruitrijsignalering van een vrachtwagen en vanwege het gebruik van een laadlift van een vrachtwagen en dat daarvoor een toeslag van 5 dB(A) op het langtijdgemiddeld deelgeluidniveau in rekening gebracht moet worden. Beroep gegrond. De vergunning voor het milieuneutraal veranderen van de inrichting heeft geen zelfstandige betekenis maar bouwt voort op de omgevingsvergunning 1e fase en deelt daarom het lot van die vergunning. Rechtbank Zeeland-West-Brabant 13-10-2017, ECLI:NL:RBZWB:2017:6752.&lt;/p&gt;&lt;h2&gt;Fiscaal recht&lt;/h2&gt;&lt;h4&gt;WOZ&lt;/h4&gt;&lt;p&gt;Agrarisch object, intensieve pluimveehouderij met een bedrijfswoning. Heffingsambtenaar maakt waarde aannemelijk . Beroep ongegrond. Rechtbank Oost-Brabant 03-10-2017, ECLI:NL:RBOBR:2017:5149.&lt;/p&gt;&lt;p&gt;Verweerder heeft de waarde van een woning met een gemengd agrarisch bedrijf (het object) onderbouwd aan de hand van het TIOX-rekenmodel. Naar het oordeel van de rechtbank maakt hij de beschikte waarde niet aannemelijk nu niet inzichtelijk is op welke wijze en in welke mate TIOX rekening heeft gehouden met gegevens uit de taxatiewijzer ‘Agrarische gebouwen’. Eiser maakt de door hem bepleite waardecorrectie van 14% evenmin aannemelijk. De rechtbank bepaalt de waarde van het object in goede justitie op € 430.000. rechtbank Den Haag 17-07-2017, ECLI:NL:RBDHA:2017:9095.&lt;/p&gt;&lt;h4&gt;Omzetbelasting&lt;/h4&gt;&lt;p&gt;Art. 15, lid 4 Wet OB ’68. Belanghebbende opteert (per optiedatum) voor het niet meer toepassen van de landbouwregeling van art. 27 van de Wet OB ’68. In geschil is of op (of na) de optiedatum de (tijdens het regime van de landbouwregeling) niet in aftrek gebrachte voorbelasting op de opfokkosten van jongvee en melkkoeien alsnog voor teruggaaf in aanmerking komen. Het Hof oordeelt, anders dan de Rechtbank, dat dit niet het geval is. Hof Den Bosch 19-10-2017, ECLI:NL:GHSHE:2017:4577.&lt;/p&gt;&lt;h2&gt;Buitenlands agrarisch recht&lt;/h2&gt;&lt;h4&gt;België&lt;/h4&gt;&lt;p&gt;Het Belgisch tijdschrift voor agrarisch recht van september 2017 bevat een artikel over gelegenheidsarbeid in de land- en tuinbouwsector: knelpunten en remediering via het ‘Plan voor eerlijke concurrentie, van de hand van Celestine Dermaut (p. 100 e.v.).&lt;/p&gt;&lt;h4&gt;Duitsland&lt;/h4&gt;&lt;p&gt;Het Duitse tijdschrift voor Agrar- und Umweltrecht van oktober 2017 bevat de volgende artikelen:&lt;/p&gt;&lt;ul&gt;&lt;li class="streepjes"&gt;Anforderungen an Tierhaltungsanlagen – Fluch oder Segen der neuen TA Luft, door Lisa Paar. De veehouderijbedrijven staan voor flinke uitdagingen bij uitbreidingen of nieuwvestigingen, zoals de toepassing van de beste beschikbare technieken (p. 361 e.v.)&lt;/li&gt;&lt;li class="streepjes"&gt;Die Anforderungen an die Flachenverfugbarkeit im Agrardirektzahlungsrecht, door Christian Busse. Schrijver maakt ook een uitstapje naar de verhouding tussen het landbouwrecht en het civiele recht (p. 370 e.v.).&lt;/li&gt;&lt;/ul&gt;&lt;h2&gt;Europees agrarisch recht&lt;/h2&gt;&lt;h4&gt;Landbouwraad&lt;/h4&gt;&lt;p&gt;De High Levelbijeenkomst van 26 september 2017 stond in het teken van de lessen die op Europees niveau geleerd kunnen worden van het fipronil-incident. Ter voorbereiding van deze bijeenkomst is door vijf betrokken lidstaten (Duitsland, Oostenrijk, België, Frankrijk en Nederland) gewerkt aan verbetervoorstellen. Deze voorstellen zijn input geweest voor de High Levelbijeenkomst op 26 september jl. Tijdens de bijeenkomst hebben alle aanwezige lidstaten onderschreven dat verbeteringen in de afstemming en een meer geharmoniseerde aanpak van voedselveiligheidsincidenten nodig zijn. Er zijn afspraken gemaakt om verbeteringen aan te brengen in de afstemming over de risicobeoordelingen, het risicomanagement en de communicatie aan consumenten. (&lt;span class="italic"&gt;Kamerstukken II&lt;/span&gt; 2017/18, 21501-32). Op de landbouwraad van oktober 2017 is gesproken over onder meer de marktsituatie in de diverse sectoren. Er is een breed herstel te zien, maar specifieke aandacht gaat uit naar de zuivelsector, met name naar magere melkpoeder. De grote interventievoorraden hebben een drukkend effect op de prijs, en de Commissie roept lidstaten op mee te denken over oplossingen voor deze kwestie. Ook riep de Commissie op tot versterking van de producentenorganisaties, omdat deze een cruciale rol vervullen in het zorgen voor een goede onderhandelingspositie voor de boer in de keten. Zie voor een verslag: &lt;span class="italic"&gt;Kamerstukken II&lt;/span&gt; 2017/18, 21501-32, nr. 1055.&lt;/p&gt;&lt;h2&gt;Diversen&lt;/h2&gt;&lt;h4&gt;Illegaal&lt;/h4&gt;&lt;p&gt;Een 51-jarige bedrijfsleider van een tuinbouwbedrijf uit Erica is veroordeeld tot 2 maanden celstraf wegens mensensmokkel. De man bood onderdak aan een man uit Marokko die illegaal bij het tuindersbedrijf werkte en loon en onderdak kreeg. De rechtbank spreekt de bedrijfsleider vrij van uitbuiting. Het bedrijf moet een boete betalen van 20.000 euro, waarvan de helft voorwaardelijk met een proeftijd van 3 jaar. Daarnaast zijn het bedrijf en de man veroordeeld tot het betalen van een schadevergoeding van zo’n 11.700 euro aan de illegale werknemer. Bij het bepalen van de straf neemt de rechtbank in aanmerking dat de bedrijfsleider in de basis goede bedoelingen lijkt te hebben gehad om de man in dienst te nemen. Hij bood hem onderdak op uitdrukkelijk verzoek van een medewerker die hij reeds jarenlang kende. De keerzijde van deze vriendendienst is echter dat deze aanvankelijk goedbedoelde hulp erin heeft geresulteerd dat de man onverzekerd werkzaamheden heeft verricht. Dit leidde tot een zeer onwenselijke situatie, waarvan het tuinbouwbedrijf voordeel had en waarbij het op onwettige wijze (onder meer) arbeidskosten bespaarde. Als gevolg van een ongeval gedurende de - deels op eigen initiatief verrichte - illegale werkzaamheden heeft de persoonlijk bovendien grote nadelige gevolgen ondervonden. De rechtbank weegt in strafverzwarende zin mee dat getracht is de illegale huisvesting te verdoezelen op het moment dat de illegale werknemer na dit ongeval in het ziekenhuis werd opgenomen door een valse naam op te geven. Rechtbank Overijssel 16-10-2017, ECLI:NL:RBOVE:2017:3888.&lt;/p&gt;&lt;h4&gt;Luchtwasser&lt;/h4&gt;&lt;p&gt;Eindvonnis in zaak over gebrekkige/gebrekkig aangelegde luchtwasser. Berekening schadevergoeding. Rechtbank Gelderland 25-10-2017, ECLI:NL:RBGEL:2017:5413.&lt;/p&gt;&lt;h4&gt;Verkeer&lt;/h4&gt;&lt;p&gt;Landbouwverkeer mag niet meer door het centrum van Uithoorn rijden en het doorgaande verkeer wordt beperkt. Het landbouwverkeer, dat ook geen gebruik mag maken van de omgelegde N201, moet voortaan omrijden via de omliggende gemeentes. Het verkeersbesluit van de gemeente Uithoorn heeft de toets der kritiek doorstaan. Rechtbank Amsterdam 24-10-2017, ECLI:NL:RBAMS:2017:7826.&lt;/p&gt;</content><legacyfootnotes/><footnotes><footnote/></footnotes><auteurs/><published>2017-12-05 11:38:27</published><modified>2017-12-05 16:17:24</modified><editiondate>2017-12-05</editiondate><htmlpath>https://denhollander.info/artikel/14596</htmlpath></article>
</articles></edition>
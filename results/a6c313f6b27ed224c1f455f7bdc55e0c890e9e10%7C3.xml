<edition><articles><article><jaar>1992</jaar><naam>Tijdschrift voor Agrarisch Recht</naam><uitgave>12</uitgave><aflevering>12</aflevering><searchword>TvAR 12/1992</searchword><id>5373</id><udhid>UDH:TvAR/5373</udhid><titel>reclamanten tegen het plan van toedeling in de ruilverkaveling 'Ruinen' (TvAR 1992/4590)</titel><searchwords><searchword>TvAR 12/1992</searchword><searchword>TvAR 1992/4590</searchword><searchword>UDH:TvAR/5373</searchword></searchwords><attachments><attachment><name>1992_nr 12_Rechtspraak_4590.pdf</name><extention>pdf</extention><url>https://denhollander.info/download/5371/ci</url></attachment></attachments><inleiding>Landinrichtingswet, art. 139 en 148&#13;
&#13;
Reclamanten dringen aan op het aan hen toedelen&#13;
van een door hen ingebracht perceel ter&#13;
grootte van 11 hectare omdat zij op dit perceel&#13;
een vergunning hebben tot het bouwen&#13;
van een melkveestal. De rechtbank wijst het&#13;
bezwaar af onder meer omdat niet gebleken is&#13;
dat reclamanten na het afgeven van deze&#13;
bouwvergunning op 17 november 1986 enige&#13;
stappen hebben ondernomen tot het realiseren&#13;
van deze melkveestal en daar het naar algemene&#13;
landbouwkundige maatstaven een&#13;
slechte investering zou zijn om een melkveestal&#13;
voor een totaal areaal van circa 35 hectare&#13;
te vestigen op een complex van 11&#13;
hectare. Toedeling van een grotere oppervlakte&#13;
grond in het beheersgebied. Bezwaren&#13;
op grond van de art. 139 en 148 worden afgewezen.&#13;
Voor ingeleverde volle eigendom&#13;
wordt weer volle eigendom toebedeeld en&#13;
voor het door hen ingebrachte bouw- en grasland&#13;
krijgen reclamanten ruimschoots grond&#13;
van dezelfde hoedanigheid en gebruiksbestemming&#13;
terug.</inleiding><content>L.M. en A.M., reclamanten tegen het plan van&#13;
toedeling in de ruilverkaveling 'Ruinen';&#13;
2. De bezwaren van reclamanten&#13;
2.1. Het hoofdbezwaar van reclamanten richt&#13;
zich tegen het feit dat het door hen ingebrachte&#13;
complex, bestaande uit de percelen A 1716,&#13;
271 en 2413, groot 11.03.22 ha hun niet weer&#13;
is toegedeeld. Zij hebben op dit perceel een&#13;
vergunning tot het bouwen van een melkstal.&#13;
Reclamanten willen dat, alvorens ter zake van&#13;
beslissing wordt genomen, de uitspraak van&#13;
de Raad van State op een aanhangig kroonberoep&#13;
wordt afgewacht.&#13;
2.7. Reclamant bracht in het beheersgebied&#13;
7 ha in en kreeg ruim 25 ha toegedeeld, hetgeen&#13;
in strijd is met de art. 139 en 148 van de&#13;
Landinrichtingswet.&#13;
3. Het standpunt van de landinrichtingscom&#13;
missie&#13;
3.1. De commissie merkt op dat reclamant L.&#13;
Muggen een melkbouwbedrijf van ruim 35 ha&#13;
exploiteert, waarvan hij 21,8 ha in eigendom&#13;
heeft en 13,8 ha in pacht van zijn vader A.&#13;
Muggen. Zijn huiskavel is vergroot van&#13;
7.37.80 ha tot 19.2 ha, waarmede aan een belangrijke&#13;
doelstelling van de ruilverkaveling&#13;
is voldaan, namelijk dat ca. 60% van het totale&#13;
areaal bij huis wordt toegedeeld. Aldus&#13;
hebben reclamanten met name door samenvoeging&#13;
van percelen bij huis en door afstandsverkorting&#13;
evident voordeel gehad van&#13;
de ruilverkaveling.&#13;
De commissie wijst er op dat reclamanten&#13;
weliswaar beschikken over een bouwvergunning&#13;
voor het perceel A 1716 maar sinds de&#13;
afgifte daarvan op 7 november 1986 nog geen&#13;
hinderwetvergunning hebben aangevraagd.&#13;
Zonder deze vergunning mag niet met de&#13;
bouw worden begonnen. In het herziene bestemmingsplan&#13;
buitengebied wil de gemeente&#13;
op voorhand geen bouwblok opnemen maar&#13;
wel wanneer reclamanten gaan bouwen. Daaromtrent&#13;
loopt een kroonberoep maar de uitslag&#13;
daarvan is voor de ruilverkaveling niet&#13;
relevant.&#13;
Voor zover reclamanten ten aanzien van de&#13;
Hinderwet en de Richtlijn Ammoniak en Veehouderij&#13;
problemen verwachten ten aanzien&#13;
van de huiskavel 6005 stelt de commissie dat&#13;
deze problemen zich alleen kunnen voordoen&#13;
als reclamanten meer willen dan in de huidige&#13;
hinderwetvergunning is vermeld. Modernise&#13;
ring van de huidige gebouwen tot eenzelfde&#13;
capaciteit is haalbaar.&#13;
Kavel 3002 is aan reclamanten toegedeeld&#13;
uitsluitend omdat zij daar vergelijkbare grond&#13;
ter plaatse van de inbreng konden verkrijgen.&#13;
De bouwvergunning speelt daarbij geen enkele&#13;
rol. De commissie acht het bouwen van een&#13;
melkveestal aldaar naar algemene landbouwkundige&#13;
maatstaven geen aantrekkelijke zaak.&#13;
De melkveestal zou dan komen te liggen op&#13;
een complex van 11 ha, zijnde minder dan 1/3&#13;
van het totale areaal van 35 ha. Dit zou ten&#13;
minste 55% moeten zijn.&#13;
(...)&#13;
3.7. De inbreng in het beheersgebied bedroeg&#13;
10.15.30 ha en de toedeling is 25.31.63&#13;
ha. Gelet op de aard van het beheersplan voor&#13;
dit gebruik zijn voor reclamanten geen problemen&#13;
bij de exploitatie van het bedrijf te verwachten.&#13;
Van strijd met de art. 139 en 148,&#13;
zoals reclamanten betogen, is geen sprake.&#13;
Reclamanten krijgen immers volle eigendom&#13;
terug terwijl zij, gelet op de totale toedeling&#13;
ook grond van gelijke hoedanigheid en gebruiksbestemming&#13;
ontvangen als door hen is&#13;
ingebracht. In de toedeling immers is 25 ha&#13;
geschikt als bouw- en grasland en 9 ha als&#13;
grasland.&#13;
4. De beoordeling van de bezwaren 4.1. De&#13;
rechtbank is van oordeel dat in de toedeling&#13;
aan reclamant de landinrichtingscommissie&#13;
een zeer belangrijke doelstelling van de&#13;
ruilverkaveling heeft kunnen verwezenlijken&#13;
en wel een concentratie van het land bij de&#13;
bedrijfsgebouwen.&#13;
Deze toedeling met een vergrote huiskavel&#13;
van 19.2 ha, de vrijwel daarbij aangesloten&#13;
kavels 6010 en 6039 ter grootte van 6 ha en&#13;
de afstandskavel van 9 ha, steekt zeer gunstig&#13;
af bij de inbreng die naast het huisperceel van&#13;
7.37.80 ha bestond uit 8 verspreid liggende&#13;
percelen. Daarbij is in aanmerking te nemen&#13;
dat gelet op de huidige voorschriften het in&#13;
het beheersgebied liggende bedrijf op dezelfde&#13;
voet kan worden voortgezet op de vergrote&#13;
huiskavel, waarbij modernisering van de huidige&#13;
gebouwen bij huis haalbaar is. Reclamanten&#13;
dringen er op aan dat hun perceel A&#13;
1716 ter grootte van 11 ha wederom wordt&#13;
toegedeeld omdat zij op dit perceel een vergunning&#13;
hebben tot het bouwen van een melkveestal.&#13;
De rechtbank acht de argumenten van&#13;
reclamanten niet doorslaggevend omdat niet&#13;
gebleken is dat zij na het afgeven van deze&#13;
bouwvergunning op 17 november 1986 enige&#13;
stappen hebben genomen tot het realiseren&#13;
van deze melkveestal. De rechtbank betrekt&#13;
bij de beoordeling eveneens het naar haar oordeel&#13;
juiste standpunt van de landinrichtingscommissie,&#13;
door reclamanten in feite ook niet&#13;
bestreden, dat het naar algemene landbouwkundige&#13;
maatstaven een slechte investering is&#13;
om een melkveestal voor een totaal areaal van&#13;
circa 35 ha te vestigen op een complex van 11&#13;
ha. Door de landinrichtingscommissie is duidelijk&#13;
gesteld dat ter plaatse nimmer meer dan&#13;
11 ha toegedeeld zou kunnen worden. Alle argumenten&#13;
tegen elkaar afwegend oordeelt de&#13;
rechtbank dat de toedeling aan reclamanten&#13;
als juist aangemerkt moet worden en dat de&#13;
daartegen in hoofdzaak aangevoerde bezwaren&#13;
moeten worden afgewezen.&#13;
(...)&#13;
4.7. Reclamanten hebben in het beheersgebied&#13;
10.15.30 ha ingeleverd en krijgen aldaar&#13;
25.31.63 ha toebedeeld. Voor zover zij daartegen&#13;
op basis van de art. 139 en 148 van de&#13;
Landinrichtingswet bezwaren ontwikkelen&#13;
kunnen deze niet als juist worden erkend. Aan&#13;
reclamanten wordt voor ingeleverde volle eigendom&#13;
ook volle eigendom toebedeeld, zodat&#13;
aan de door art. 139 gestelde voorwaarden&#13;
wordt voldaan. Hetzelfde is het geval ten aanzien&#13;
van art. 148, handelende over het toedelen&#13;
van grond van gelijke hoedanigheid en&#13;
gebruiksbestemming. Zoals door de landinrichtingscommissie&#13;
is gesteld en door reclamanten&#13;
niet is ontkend, krijgen zij voor het&#13;
door hen ingebrachte bouw- en grasland ruimschoots&#13;
grond van dezelfde hoedanigheid en&#13;
gebruiksbestemming terug. Ook dit onderdeel&#13;
van de bezwaren van reclamanten kan geen&#13;
stand houden.&#13;
Beslissingen&#13;
De rechtbank:&#13;
1. Wijst de bezwaren van reclamanten af.</content><legacyfootnotes/><footnotes><footnote/></footnotes><auteurs/><published>1992-12-01 00:00:00</published><modified>1991-11-25 00:00:00</modified><editiondate>1992-12-01</editiondate><htmlpath>https://denhollander.info/artikel/5373</htmlpath></article>
</articles></edition>
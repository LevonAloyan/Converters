<edition><articles><article><jaar>1990</jaar><naam>Tijdschrift voor Agrarisch Recht</naam><uitgave>5</uitgave><aflevering>5</aflevering><searchword>TvAR 5/1990</searchword><id>7109</id><udhid>UDH:TvAR/7109</udhid><titel>'1. Cornelia Maria de Vries, 2. Catharinade Vries, 3. Gert jan de Vries / De Gemeente Amsterdam' (TvAR 1990/4356)</titel><searchwords><searchword>TvAR 5/1990</searchword><searchword>TvAR 1990/4356</searchword><searchword>UDH:TvAR/7109</searchword></searchwords><attachments><attachment><name>1990_nr 5_Rechtspraak_4356.pdf</name><extention>pdf</extention><url>https://denhollander.info/download/6717/ci</url></attachment></attachments><inleiding>Pachtwet art. 1, lid 1, sub d,&#13;
art. 128, art. 129, lid 1, sub a&#13;
Voor de beoordeling van de bevoegdheid&#13;
van de pachtrechter is beslissend of de aanlegger&#13;
van het geding als grondslag van zijn&#13;
vordering een overeenkomst als bedoeld in&#13;
art. 128 Pachtwet heeft gesteld en niet wat&#13;
tussen partijen de werkelijke bestaande&#13;
rechtsverhouding is.&#13;
Rechtsverwerking?&#13;
Uitleg van contractuele bepaling betreffende&#13;
pachtbeëindiging. Stelling dat na&#13;
pachtbeëindiging nieuwe pachtovereenkomst&#13;
is tot stand gekomen met als tegenprestatie&#13;
'groot onderhoud aan het land'&#13;
wordt als te vaag gepasseerd. </inleiding><content>Pachtkamer gerechtshof te Arnhem, arrest&#13;
d.d. 29 mei 1989&#13;
(Mr. Daniels, Pronk, Koster) Zitting van 29 mei 1989 Rolnummer:&#13;
P40/88 (A)&#13;
In de zaak van:&#13;
1. Cornelia Maria de Vries, 2. Catharinade&#13;
Vries, 3. Gert jan de Vries, wonende te&#13;
Halfweg, appellanten, procureur: mr.&#13;
M.P.H. Winters,&#13;
tegen&#13;
De Gemeente Amsterdam, zetelende te&#13;
Amsterdam, geïntimeerde, procureur: mr.&#13;
P.C. Plochg.&#13;
Het gerechtshof te Arnhem, pachtkamer;&#13;
Gezien de stukken van het geding, waaronder&#13;
het door de pachtkamer van het kantongerecht&#13;
te Amsterdam tussen appellanten&#13;
als eisers in conventie, gedaagden in reconventie,&#13;
en geïntimeerde, als gedaagde in&#13;
conventie, eiseres in reconventie, gewezen&#13;
vonnis van 31 maart 1988, dat in fotocopie&#13;
aan dit arrest is gehecht;&#13;
Overweegt:&#13;
Appellanten zijn bij exploit van 28 april&#13;
1988 in hoger beroep gekomen van voormeld&#13;
vonnis, met gelijktijdige dagvaarding&#13;
van geïntimeerde voor dit hof.&#13;
Bij memorie van grieven hebben appellanten&#13;
onder aanvoering van grieven geconcludeerd&#13;
dat het hof het vonnis waarvan&#13;
beroep zal vernietigen en, opnieuw&#13;
rechtdoende, bij arrest, zo mogelijk uitvoerbaar&#13;
bij voorraad, (in conventie) zal&#13;
verklaren voor recht dat tussen partijen een&#13;
pachtovereenkomst bestaat voor de tijd&#13;
van zes jaar, ingegaan op 15 februari 1982,&#13;
met betrekking tot enige percelen bouwland,&#13;
plaatselijk bekend gemeente Haarlemmer&#13;
liede en Spaarnwoude, sectie L,&#13;
nrs. 179, 180, 181, 183, 186, 187, 1130,&#13;
1131, 1132 en 1134, tesamen groot ca.&#13;
40.26.40 ha, en subsidiair geïntimeerde zal&#13;
veroordelen om met appellanten een pachtovereenkomst&#13;
aan te gaan al dan niet overeenkomstig&#13;
art. 62 van de Pachtwet tot het&#13;
tijdstip waarop geïntimeerde over de gronden&#13;
voor andere doeleinden moet beschikken,&#13;
op straffe van een dwangsom van&#13;
ƒ 10 000,- per dag, en meer subsidiair&#13;
schriftelijk zal vastleggen de tussen partijen&#13;
geldende mondelinge pachtovereenkomst&#13;
met betrekking tot bovengenoemde percelen,&#13;
en nog meer subsidiair geïntimeerde zal&#13;
bevelen het beding vervat in art. 6 van de&#13;
Pachtovereenkomst d.d. 6 oktober 1972 op&#13;
te nemen in de obligatoire alsmede zakenrechtelij&#13;
ke overeenkomsten waarbij geïntimeerde&#13;
vorengenoemde percelen in eigendom&#13;
overdraagt aan een derde op zodanige&#13;
wijze dat die derde daaraan is gebonden, en&#13;
voorts de vordering in reconventie van geïntimeerde&#13;
alsnog zal afwijzen althans geïntimeerde&#13;
in die vordering niet-ontvankelijk&#13;
zal verklaren met veroordeling van geïntimeerde&#13;
in de kosten van beide instanties.&#13;
Geïntimeerde heeft bij memorie van antwoord&#13;
de aangevoerde grieven bestreden&#13;
met conclusie dat het hof het vonnis waarvan&#13;
beroep zal bekrachtigen desnodig met&#13;
verbetering van de gronden waarop het berust,&#13;
danwel, met vernietiging van voormeld&#13;
vonnis, appellanten in hun vordering in hoger&#13;
beroep niet-ontvankelijk zal verklaren,&#13;
alles met veroordeling van appellanten in&#13;
de kosten van het geding in hoger beroep.&#13;
Daarna hebben appellanten nog akte&#13;
verzocht.&#13;
Partijen hebben de zaak op 10 april 1989&#13;
doen bepleiten, appellanten door mr. P.J.&#13;
L.J. Duijsens, advokaat te 's-Gravenhage,&#13;
en geïntimeerde door mr. W.D.T.D. Wiarda,&#13;
advocaat te Amsterdam;&#13;
Ten slotte hebben partijen de stukken,&#13;
waaronder de pleitnotities van de advocaten,&#13;
doen overleggen voor het wijzen van&#13;
arrest.&#13;
De grieven:&#13;
De door appellanten aangevoerde grieven&#13;
luiden als volgt:&#13;
Grief I:&#13;
Ten onrechte overweegt de pachtkamer&#13;
van het kantongerecht te Amsterdam dat&#13;
gezien de hierboven omschreven omstandigheden&#13;
de pachtkamer van mening is dat&#13;
appellanten het recht hebben verwerkt om&#13;
de geïntimeerde alsnog tot nakoming te&#13;
kunnen dwingen en dat appellanten in&#13;
strijd met de redelijkheid handelen door de&#13;
vordering in te stellen op het ogenblik&#13;
waarop geïntimeerde 'voor andere doeleinden'&#13;
over de grond wenst te beschikken,&#13;
over welke grond tot beëindiging van het&#13;
gebruik partijen al 15 jaar geleden overeenstemming&#13;
hadden bereikt;&#13;
Grief II:&#13;
Ten onrechte overweegt de pachtkamer&#13;
van het kantongerecht te Amsterdam dat onder andere doeleinden ook is te begrijpen&#13;
het ter beschikking stellen aan een koper&#13;
ter voldoening aan de leveringsplicht;&#13;
Grief III:&#13;
Ten onrechte overweegt de pachtkamer&#13;
dat het feit dat appellanten enig groot onderhoud&#13;
hebben verricht, overigens zonder&#13;
toestemming van geïntimeerde, niet kan&#13;
worden gezien als voldoening van de pachtprestatie&#13;
in natura;&#13;
Grief IV:&#13;
Ten onrechte wijst de pachtkamer van&#13;
het kantongerecht te Amsterdam het subsidiair&#13;
en meer subsidiair gevorderde af;&#13;
Grief V:&#13;
Ten onrechte is de pachtkamer van het&#13;
kantongerecht te Amsterdam van oordeel&#13;
dat zij bevoegd is te oordelen over ontruiming&#13;
na beïndiging van een pachtcontract,&#13;
ook al ligt tussen de beëindiging en de beoogde&#13;
datum van de ontruiming een lange&#13;
periode van gebruik om niet;&#13;
Grief VI:&#13;
Ten onrechte wijst de pachtkamer het&#13;
beroep op de onbevoegdheid af;&#13;
Grief VII:&#13;
Ten onrechte acht de pachtkamer het gevorderde&#13;
toewijsbaar nu de ontruimingstermijn&#13;
met inachtneming van de overeengekomen&#13;
termijn tegen het begin van de&#13;
winterperiode is aangezegd en omdat het&#13;
hier nog slechts onbebouwd land betreft.&#13;
De vaststaande feiten:&#13;
Ook in hoger beroep kan worden uitgegaan&#13;
van de door de pachtkamer van het&#13;
kantongerecht in de - door het hof genummerde&#13;
- rechtsoverwegingen 1, 2, 3, 4&#13;
en 6 van het vonnis vastgestelde feiten nu&#13;
tegen die rechtsoverwegingen geen grieven&#13;
zijn aangevoerd.&#13;
Bij gelegenheid van de pleidooien in hoger&#13;
beroep is nog onweersproken komen&#13;
vast te staan, dat het bouwland in geschil&#13;
(het noordelijke gedeelte) begin mei 1988&#13;
door appellanten is ontruimd waarna de&#13;
grond op 30 mei 1988 aan de Amsterdamse&#13;
Golf Club (AGC) ter beschikking is gesteld,&#13;
dat de eigendomsoverdracht aan de&#13;
AGC op 2 december 1988 heeft plaatsgevonden,&#13;
dat op 25 oktober 1988 Gedeputeerde&#13;
Staten van Noord-Holland een verklaring&#13;
van geen bezwaar ex art. 19 van de&#13;
Wet op de Ruimtelijke Ordening hebben&#13;
afgegeven, dat op 9 december 1988 door de&#13;
gemeente Haarlemmerliede en Spaarnwoude&#13;
vrijstelling van de bepalingen van het&#13;
bestemmingsplan, nodig voor de aanleg&#13;
van de golfbaan is verleend en dat die aanleg&#13;
thans in volle gang is.&#13;
Beoordeling van het geschil in hoger beroep:&#13;
1. De grief VI zoals toegelicht, is ongegrond.&#13;
Voor de beoordeling van de bevoegdheid&#13;
van de pachtrechter is beslissend&#13;
of de aanlegger van het geding als grond&#13;
slag van zijn vordering een overeenkomst&#13;
als bedoeld in artikel 128 van de Pachtwet&#13;
heeft gesteld en niet wat de tussen partijen&#13;
werkelijk bestaande rechtsverhouding is.&#13;
Appellanten hebben als grondslag voor&#13;
hun vorderingen een overeenkomst tot het&#13;
aangaan van een pachtovereenkomst c.q.&#13;
een mondelinge pachtovereenkomst gesteld.&#13;
Volgens art. 128 van de Pachtwet neemt de&#13;
pachtrechter van alle zaken betrekkelijk tot&#13;
dergelijke overeenkomsten kennis.&#13;
2. Tegen de rechtsoverweging 5 van het&#13;
vonnis is geen grief gericht zodat er ook in&#13;
hoger beroep vanuit moet worden gegaan&#13;
dat appellanten hun primaire vordering&#13;
niet handhaven en dat deze bij vergissing in&#13;
het appelexploit en in de conclusie van memorie&#13;
van grieven is opgenomen. Voorzo&#13;
ver nodig hebben appellanten bij gelegen&#13;
heid van de pleidooien doen verklaren dat&#13;
zij de primaire vordering definitief hebben&#13;
ingetrokken. Die oorspronkelijke vordering&#13;
behoeft derhalve geen behandeling.&#13;
3. Tegen het oordeel van de pachtkamer&#13;
van het kantongerecht in de rechtsoverweging&#13;
7 van het vonnis dat de pachtbeëindigingsovereenkomst&#13;
van 6 oktober 1972 een&#13;
voorovereenkomst tot het aangaan van een&#13;
pachtovereenkomst inhoudt, hebben appellanten&#13;
geen grieven gericht. Bij gelegenheid&#13;
van de pleidooien in hoger beroep&#13;
hebben zij dit oordeel onderschreven.&#13;
Geïntimeerde heeft ter zake geen incidenteel&#13;
beroep ingesteld.&#13;
Appellanten zijn dan ook in hun op die&#13;
voorovereenkomst gebaseerde (subsidiaire)&#13;
vordering tot het aangaan van een pachtovereenkomst&#13;
en hun meer subsidiaire vordering&#13;
tot schriftelijke vastlegging van een&#13;
na 1972 aangegane mondelinge pachtovereenkomst&#13;
ontvankelijk. Hieraan staat niet in de weg het feit dat door appellanten de&#13;
primaire vordering tot verklaring voor&#13;
recht - waarbij zij er ten onrechte vanuit&#13;
gingen dat de pachtbeëindigingsovereenkomst&#13;
van 6 oktober 1972 door de grondkamer&#13;
voor Noord-Holland niet was goedgekeurd&#13;
zodat de oorspronkelijke schriftelijke&#13;
pachtovereenkomst nog gold - niet is&#13;
gehandhaafd. Die primaire vordering zag&#13;
op het nog bestaan van de oorspronkelijke&#13;
schriftelijke pachtovereenkomst. Appellanten&#13;
hebben er ook belang bij hun subsidiaire,&#13;
meer subsidiaire en nog meer subsidiaire&#13;
eis ook al heeft de gemeente de grond&#13;
in geschil inmiddels aan de AGC in eigendom&#13;
overgedragen. Met die vorderingen&#13;
beogen appellanten pachtrechten op de&#13;
grond in geschil te verwezenlijken c.q. te&#13;
handhaven. Het standpunt van geïntimeerde&#13;
dat appellanten in die vorderingen bij&#13;
gebreke van belang niet-ontvankelijk behoren&#13;
te worden verklaard, wordt derhalve&#13;
verworpen.&#13;
4. Nadat geïntimeerde bij brief van 24&#13;
juli 1987 van het Gemeentelijk Grondbedrijf&#13;
appellanten - in de persoon van appellante&#13;
sub 1 - had aangezegd het bouw&#13;
land in geschil uiterlijk 1 december 1987 te&#13;
ontruimen, hebben zij de onderhavige vorderingen&#13;
op 7 oktober 1987 ingesteld.&#13;
Niet gezegd kan worden dat appellanten&#13;
hun recht hadden verwerkt bij de pachtrechter&#13;
bescherming in te roepen van de gebruiksrechten,&#13;
waarop zij aanspraak&#13;
maakten toen zij werden geconfronteerd&#13;
met vermelde aanzegging volgens welke&#13;
aan het gebruik van de grond een einde&#13;
diende te komen. In het bijzonder kan die&#13;
verwerking in het onderhavige geval niet&#13;
worden afgeleid uit het enkele feit dat de&#13;
rechtsvoorganger van appellanten - en na&#13;
diens overlijden appellanten zelf - gedurende&#13;
15 jaren geen vordering tegen geïntimeerde&#13;
hebben ingesteld. Bijkomende gedragingen&#13;
of omstandigheden, die een beroep&#13;
op rechtsverwerking zouden kunnen&#13;
rechtvaardigen, zijn niet gesteld en daarvan&#13;
is ook niet gebleken.&#13;
De grief I is gegrond.&#13;
5. De grief II richt zich tegen het oordeel&#13;
van de pachtkamer van het kantongerecht&#13;
in rechtsoverweging 9 van het vonnis dat&#13;
onder 'andere doeleinden' als bedoeld in&#13;
het slot van art. 6 van de pachtbeëindigingsovereenkomst&#13;
van 6 oktober 1972 ook&#13;
moet worden begrepen het ter beschikking&#13;
stellen van de grond in geschil aan een koper&#13;
ter voldoening van een leveringsplicht.&#13;
Op zichzelf is deze grief gegrond omdat het&#13;
door de pachtkamer van het kantongerecht&#13;
gegeven oordeel te ruim is. Volgens dit oordeel&#13;
zou ook bij een gewone verkoop van&#13;
de grond bij een agrarische bestemming&#13;
aan een eventuele pachtovereenkomst een&#13;
einde komen. Dit is gelet op de verwijzing&#13;
in art. 6 naar art. 62 van de Pachtwet niet&#13;
het geval.&#13;
6. Partijen hebben kennelijk met art. 6&#13;
beoogd dat aan een eventuele pachtovereenkomst&#13;
een einde zou komen indien aan&#13;
de grond in geschil overeenkomstig de beandere&#13;
dan landbouwkundige bestemming&#13;
zou worden gegeven - ongeacht of geïntimeerde&#13;
zelf over die bestemming besliste -&#13;
en die andere dan landbouwkundige bestemming&#13;
door overdracht van de grond&#13;
zou kunnen worden gerealiseerd, zoals in&#13;
casu het geval is.&#13;
In verband met die niet landbouwkundige&#13;
bestemming heeft de rechtsvoorganger van&#13;
appellanten de hem krachtens art. 52 van&#13;
de Pachtwet toekomende schadeloosstelling&#13;
ontvangen. Redelijkerwijs konden partijen&#13;
aan het bepaalde in art. 6 dan ook&#13;
geen andere zin toekennen dan die welke&#13;
hiervoor is aangegeven, nu van enig oogmerk&#13;
van partijen om beperkingen te stellen&#13;
aan de wijze van realisering van die&#13;
niet-landbouwkundige bestemming of met&#13;
betrekking tot de rechtspersoon die in feite&#13;
zou gaan realiseren niet is gebleken.&#13;
7. Nu een eventueel al bestaande pacht&#13;
overeenkomst krachtens art. 6 thans in ie&#13;
der geval zou zijn beëindigd, bestaat er&#13;
geen grond voor het alsnog aangaan van&#13;
een pachtovereenkomst krachtens een&#13;
voorovereenkomst, zoals door appellanten&#13;
subsidiair gevorderd.&#13;
8. Het hof verenigt zich met het oordeel&#13;
van de pachtkamer van het kantongerecht&#13;
in rechtsoverweging 7 en 10 van het vonnis,&#13;
dat niet is gebleken dat na 1972 een pacht&#13;
overeenkomst als bedoeld in vermeld artikel&#13;
6 is gesloten. Appellanten zijn van me&#13;
ning dat een dergelijke pachtovereenkomst&#13;
tot stand is gekomen op grond van het feit&#13;
dat zij groot onderhoud aan het land hebben verricht en geïntimeerde hiermee bekend&#13;
was omdat ambtenaren van geïntimeerde&#13;
'uiteraard' meerdere keren de situatie&#13;
ter plaatse hebben gezien.&#13;
Deze stelling van appellanten moet als te&#13;
vaag worden gepasseerd tegen de achtergrond&#13;
van het feit dat geïntimeerde mocht&#13;
menen dat zij de pacht had afgekocht voor&#13;
ƒ 275 000,- bij de door de grondkamer&#13;
voor Noord-Holland goedgekeurde schriftelijke&#13;
pachtbeëindigingsovereenkomst terwijl&#13;
partijen daarna geen onderhandelingen&#13;
hebben gevoerd over een nieuwe pachtovereenkomst&#13;
en een pachtprijs.&#13;
Appellanten hebben het groot onderhoud&#13;
voor de aanvang van de procedure ook niet&#13;
bij geïntimeerde ter sprake gebracht. Nu&#13;
appellanten aan art. 6 blijkens het bovenstaande&#13;
geen rechten meer kunnen ontlenen,&#13;
bestaat er geen grond voor toewijzing&#13;
van het nog meer subsidiair gevorderde.&#13;
9. De grief V, welke betrekking heeft op&#13;
de beslissing in reconventie, faalt gezien artikel&#13;
129, eerste lid, onder a Pachtwet. De&#13;
grief VII, welke verder niet is toegelicht,&#13;
faalt evenzeer omdat appellanten na de&#13;
aanschrijving van 24 juli 1987, waarbij het&#13;
gebruik van de grond in geschil werd opgezegd,&#13;
daarvan zonder recht of titel gebruik&#13;
bleven maken.&#13;
Slotsom:&#13;
10. Het algemeen bewijsaanbod van ap&#13;
pellanten moet als te vaag worden gepas&#13;
seerd. De grieven I en II, alhoewel ge&#13;
grond, kunnen niet tot vernietiging van het&#13;
vonnis leiden. De grieven III, IV, V, VI en&#13;
VII zijn ongegrond. Het vonnis dient onder&#13;
wijziging van gronden te worden bekrach&#13;
tigd met veroordeling van appellanten in de&#13;
kosten van het hoger beroep als de daarin&#13;
in het ongelijk gestelde partij.&#13;
Rechtdoende in hoger beroep:&#13;
Bekrachtigt het vonnis van de pachtkamer&#13;
van het kantongerecht te Amsterdam&#13;
d.d. 31 maart 1988, waarvan beroep, onder&#13;
wijziging van gronden.&#13;
Veroordeelt appellanten in de kosten van&#13;
het hoger beroep, aan de zijde van geïntimeerde&#13;
tot heden begroot op ƒ 3 900,-&#13;
(drieduizend en negenhonderd gulden).&#13;
Pachtkamer Amsterdam, 31 maart 1988&#13;
(Mr. Daniels, Pronk, Koster)&#13;
1. Cornelia Maria de Vries, wonende te&#13;
Halfweg, 2. Catharina de Vries, wonende&#13;
te Halfweg, 3. Gert jan de Vries, wonende&#13;
te Halfweg, eisers bij verzoekschrift ingekomen&#13;
ter griffie van het kantongerecht te&#13;
Amsterdam d.d. 7 oktober 1987, verschenen&#13;
bij mr. P.J.L.J. Duijsens, gedaagden&#13;
in reconventie,&#13;
tegen&#13;
de Gemeente Amsterdam, zetelende te&#13;
Amsterdam (Gemeentelijk Grondbedrijf,&#13;
Plantage Middenlaan 14,1018 DD Amsterdam),&#13;
gedaagde bij gemeld verzoekschrift,&#13;
verschenen bij mr. J. Werner, eiseres in reconventie.&#13;
In deze zaak is het navolgende vonnis&#13;
gewezen:&#13;
De pachtkamer te Amsterdam overweegt;&#13;
Gezien de stukken;&#13;
Gehoord partijen;&#13;
Ten aanzien van de feiten:&#13;
Bij inleidend verzoekschrift, ter griffie&#13;
ontvangen op 7 oktober 1987, en aansluitende&#13;
conclusie van eis hebben eisers in&#13;
hoofdzaak primair gevorderd een verklaring&#13;
voor recht dat tussen partijen een&#13;
pachtoverenkomst bestaat voor de tijd van&#13;
6 jaar, ingegaan op 15 februari 1982 met&#13;
betrekking tot enige percelen bouwland,&#13;
plaatselijk bekend gemeente Haarlemmerliede&#13;
en Spaarnwoude sectie L, nrs. 179,&#13;
180, 181, 183, 186, 187, 1130, 1131, 1132 en&#13;
1134, samen groot ca. 40.62.40 hectaren;&#13;
subsidiair veroordeling van gedaagde om&#13;
met eisers alsnog een pachtovereenkomst&#13;
aan te gaan, al dan niet overeenkomstig artikel&#13;
62 Pachtwet tot het tijdstip waarop&#13;
gedaagde danwei de Stichting Beheer&#13;
Landbouwgronden over de gronden voor&#13;
andere doeleinden moet beschikken, op&#13;
straffe van een dwangsom van ƒ 10 000,-&#13;
per dag; meer subsidiair schriftelijke vastlegging&#13;
van de tussen partijen geldende&#13;
mondelinge pachtovereenkomst met betrekking&#13;
tot bovengenoemde percelen die is&#13;
ingegaan op 6 oktober 1982; en nog meer&#13;
subsidiair dat gedaagde zal worden bevolen&#13;
het beding, vervat in artikel 6 van de pachtbeëindigingsovereenkomst d.d. 6 oktober&#13;
1972, op te nemen in de obligatoire alsmede&#13;
zaakrechtelijke overeenkomsten waarbij gedaagde&#13;
bovengenoemde percelen in eigendom&#13;
overdraagt aan een derde, op zodanige&#13;
wijze dat die derde daaraan is gebonden.&#13;
De gemeente heeft bij conclusie van antwoord&#13;
het gevorderde betwist; bij conclusie&#13;
van eis in reconventie heeft zij in hoofdzaak&#13;
veroordeling van partij De Vries gevorderd&#13;
tot ontruiming van de gronden,&#13;
kadastraal bekend gemeente Haarlemmerliede&#13;
en Spaarnwoude sectie L. nr. 1903 en&#13;
1906 (ged.), zoals in rode kleur aangegeven&#13;
op de overgelegde kaart, binnen acht dagen&#13;
na betekening van het vonnis.&#13;
Partij De Vries heeft gerepliceerd in conventie&#13;
en geconcludeerd voor antwoord in&#13;
reconventie waarbij zij het daarin gevorderde&#13;
heeft betwist en zich heeft beroepen&#13;
op onbevoegdheid van de pachtkamer.&#13;
De gemeente heeft afgezien van verder&#13;
concluderen.&#13;
De mondelinge behandeling vond plaats&#13;
op 14 maart 1988. Partij de Vries werd vertegenwoordigd&#13;
door C.M. en G. de Vries,&#13;
bijgestaan door mr. P.J.L.J. Duijsens, advocaat&#13;
te Den Haag; de gemeente werd vertegenwoordigd&#13;
door mr. W.D.T.D. Wiarda,&#13;
advocaat te Amsterdam; tevens waren&#13;
aanwezig enkele ambtenaren van de gemeente&#13;
en mr. Th.P.C. Stuyt, advocaat&#13;
van de Amsterdamse Golf club.&#13;
Beide partijen hebben stukken in het geding&#13;
gebracht en beide gemachtigden hebben&#13;
pleitnotities overgelegd.&#13;
De uitspraak is daarna bepaald op heden.&#13;
Ten aanzien van het recht:&#13;
In conventie:&#13;
1. De gemeente heeft op 1 december 1969&#13;
door koop de eigendom verkregen van de&#13;
'Alida Hoeve', gelegen aan de Zuiderweg&#13;
IS in de Houtrakpolder onder Halfweg, en&#13;
bestaande uit de bovengenoemde percelen,&#13;
samen groot 40.62.40 ha, verpacht aan&#13;
J. de Vries, echtgenoot respectievelijk vader&#13;
van de eisers in conventie.&#13;
Bij overeenkomst d.d. 6 oktober 1972&#13;
tussen J. de Vries en de gemeente heeft&#13;
eerstgenoemde afstand gedaan van zijn&#13;
pachtrechten tegen ontvangst van een schadevergoeding&#13;
van ƒ 275 000,-. In artikel 6&#13;
van de overeenkomst is bepaald: 'De boerderij&#13;
wordt na ondertekening van deze&#13;
overeenkomst kosteloos in gebruik gegeven&#13;
tot na de oogst van 1972; daarna zal verpachting&#13;
geschieden overeenkomstig het bepaalde&#13;
in artikel 62 van de Pachtwet tot het&#13;
tijdstip, waarop de gemeente dan wel de&#13;
Stichting Beheer Landbouwgronden er voor&#13;
andere doeleinden over moet beschikken'.&#13;
Artikel 7 luidt: 'De pachter verplicht zich&#13;
na beëindiging van het onder art. 6 toegestane&#13;
gebruik c.q. de in artikel 6 genoemde&#13;
verpachting overeenkomstig artikel 62&#13;
der Pachtwet, welke beëindiging ten minste&#13;
drie maanden vooraf door de Gemeente&#13;
aan de pachter schriftelijk zal worden medegedeeld,&#13;
de boerderij, met uitzondering&#13;
van de dubbele arbeiderswoning, die in verhuurde&#13;
toestand zal worden opgeleverd,&#13;
terstond naar behoren ontruimd ten genoegen&#13;
van Burgemeester en Wethouders ter&#13;
beschikking te stellen.'&#13;
2. Genoemde beëindigingsovereenkomst&#13;
is goedgekeurd bij beslissing van de grond&#13;
kamer voor Noord-Holland d.d. 28 november&#13;
1972.&#13;
3. Na hermeting is het noordelijke gedeelte&#13;
van genoemde percelen (in rood aan&#13;
gegeven op de overgelegde kaart) thans bekend&#13;
als gemeente Haarlemmerliede en&#13;
Spaarnwoude sectie L, nrs. 1903 en 1906&#13;
(ged.) en het zuidelijke gedeelte (rood gearceerd&#13;
op de overgelegde kaart) als gemeen&#13;
te Haarlemmerliede en Spaarnwoude sectie&#13;
L, nrs. 1904 en 1905 (ged.).&#13;
De gemeente heeft het zuidelijke deel bij&#13;
akte d.d. 30 december 1975 verkocht aan&#13;
de Stichting Beheer Landbouwgronden. De&#13;
Vries heeft dit gedeelte eind 1981 ontruimd.&#13;
De procedure betreft dus slechts het&#13;
noordelijke gedeelte.&#13;
4. De pachter J.K. de Vries is op 27 oktober&#13;
1985 overleden; de eisers in conventie&#13;
zijn diens erfgenamen.&#13;
5. Partij de Vries heeft het primair&#13;
gestelde niet gehandhaafd en de eis verminderd&#13;
met de daarop gebaseerde primaire&#13;
vordering.&#13;
6. Bij brief d.d. 24 juli 1987 heeft het Gemeentelijk&#13;
Grondbedrijf partij De Vries op&#13;
de hoogte gebracht van de voorgenomen&#13;
verkoop door de gemeente aan de Amsterdamse&#13;
Golf club, van het noordelijke gedeelte&#13;
en haar verzocht dit uiterlijk 1 december&#13;
1987 te ontruimen. Op 27 januari 1988 heeft de gemeenteraad&#13;
tot deze verkoop besloten. 7. De&#13;
pachtkamer deelt het standpunt van partij&#13;
De Vries dat de genoemde pachtbeëindigingsovereenkomst&#13;
onder meer een&#13;
voorovereenkomst inhoudt tot het aangaan&#13;
van een pachtovereenkomst, en wel op basis&#13;
van art. 62 Pw, tot het tijdstip waarop&#13;
de gemeente voor andere doeleinden over&#13;
(de grond) moet beschikken. Een dergelijke&#13;
overeenkomst is niet tot stand gekomen,&#13;
ondanks de in de overeenkomst vastgelegde&#13;
wilsovereenstemming van partijen dienaangaande.&#13;
8. De gemeente heeft aangevoerd dat zij&#13;
in verband met bij de grondkamer gerezen&#13;
bezwaren tegen het goedkeuren van korte&#13;
duur verpachtingen, heeft besloten daar&#13;
van af te zien, ook met betrekking tot de&#13;
onderhavige grond. Zij stelt echter niet dat&#13;
zij de gebruiker van dit voornemen in ken&#13;
nis heeft gesteld. Haar stelling dat J.K. de&#13;
Vries er mee heeft ingestemd is niet in overeenstemming&#13;
met de overgelegde brief d.d.&#13;
6 februari 1981 namens deze door ir. L.&#13;
Troost gericht aan de Stichting Beheer&#13;
Landbouwgronden. Wèl is juist dat ondanks&#13;
de strekking van deze brief bedoelde&#13;
gebruiker nooit een desbetreffende vordering&#13;
tegen de gemeente heeft ingesteld, en&#13;
dat zijn erfgenamen daartoe pas ongeveer&#13;
vijfjaar na zijn overlijden zijn overgegaan,&#13;
kennelijk naar aanleiding van de in juli&#13;
1987 ontvangen aanzegging.&#13;
Daarnaast acht de pachtkamer het ten&#13;
deze van betekenis dat J.K. de Vries en nadien&#13;
zijn erfgenamen gedurende 15 jaar de&#13;
grond in gebruik hebben gehad zonder&#13;
daarvoor enige pachtprijs te betalen. Als&#13;
zodanig kunnen niet de uitgaven worden&#13;
gezien die de pachter heeft gemaakt voor&#13;
werkzaamheden die het normale pachtersonderhoud&#13;
te buitengaan.&#13;
9. Gezien de bovenomschreven omstandigheden&#13;
is de pachtkamer van mening dat&#13;
de pachter het recht heeft verwerkt om de&#13;
gemeente alsnog tot nakoming te willen&#13;
dwingen en dat eerstgenoemde in strijd met&#13;
de redelijkheid handelt door de vordering&#13;
in te stellen op het ogenblik waarop de gemeente&#13;
over de gemeente 'voor andere&#13;
doeleinden' over de grond wenst te beschikken,&#13;
over welke grond tot beëindiging&#13;
van het gebruik partijen al 15 jaar geleden&#13;
overeenstemming hadden bereikt. Onder&#13;
'andere doeleinden' is ook te begrijpen het&#13;
ter beschikking stellen aan een koper ter&#13;
voldoening aan de leveringsplicht.&#13;
10. De pachtkamer is van mening dat het&#13;
feit dat de pachter enig groot onderhoud&#13;
heeft verricht, overigens zonder toestemming&#13;
van de verpachtster, niet kan worden&#13;
gezien als voldoening van een pachtprestatie&#13;
in natura.&#13;
11. Het subsidiair en meer subsidiair ge&#13;
vorderde zal op deze gronden worden afgewezen.&#13;
12. De afwijzing van het nog meer subsidiair&#13;
gevorderde volgt uit de gronden waar&#13;
op het subsidiair en meer subsidiair gevorderde&#13;
zal worden afgewezen.&#13;
In reconventie:&#13;
13. De pachtkamer is van oordeel dat zij&#13;
bevoegd is te oordelen over ontruiming na&#13;
beëindiging van een pachtcontract, ook al&#13;
ligt tussen de beëindiging en de beoogde&#13;
datum van ontruiming een lange periode&#13;
van gebruik om niet. Het beroep op bevoegdheid&#13;
wordt daarom afgewezen.&#13;
14. Nu de ontruiming tijdig, met inachtneming&#13;
van de overeengekomen termijn,&#13;
tegen het begin van de winterperiode, is&#13;
aangezegd, en omdat het hier nog slechts&#13;
onbebouwd land betreft, acht de pachtkamer&#13;
het gevorderde toewijsbaar.&#13;
In conventie en reconventie:&#13;
15. Partij De Vries dient, als de in het&#13;
ongelijk te stellen partij, in de kosten van&#13;
het geding te worden veroordeeld.&#13;
Rechtdoende:&#13;
In conventie:&#13;
Wijst het gevorderde af.&#13;
In reconventie:&#13;
Veroordeelt Cornelia Maria, Catharina&#13;
en Gert jan de Vries de percelen kadastraal&#13;
bekend gemeente Haarlemmerliede en&#13;
Spaarnwoude sectie L, nrs. 1903 en 1906&#13;
(ged.) als in rood aangegeven op de overgelegde&#13;
kaart, binnen acht dagen na betekening&#13;
van dit vonnis te ontruimen en te verlaten&#13;
met al de hunnen en het hunne en ontruimd&#13;
te houden en aan de gemeente ter beschikking&#13;
te stellen, met machtiging van de&#13;
gemeente de ontruiming zo nodig zelf te bewerkstelligen, desnoods met behulp van de&#13;
sterke arm.&#13;
Verklaart dit vonnis tot zover uitvoerbaar&#13;
bij voorraad.&#13;
In conventie en reconventie:&#13;
Veroordeelt partij De Vries in de kosten&#13;
van het geding, tot heden aan de zijde van&#13;
de gemeente vastgesteld op ƒ 720,- aan salaris&#13;
van haar gemachtigde.</content><legacyfootnotes/><footnotes><footnote/></footnotes><auteurs>Mr. Daniels, Pronk, Koster</auteurs><published>1990-05-01 00:00:00</published><modified>1990-05-01 00:00:00</modified><editiondate>1990-05-01</editiondate><htmlpath>https://denhollander.info/artikel/7109</htmlpath></article>
</articles></edition>